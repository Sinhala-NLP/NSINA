{"Source": "Adaderana", "Timestamp": "March 19, 2016 03:35 pm", "Headline": "ගිවිසුම්වල ප‍්‍රගති සමාලෝචන රැස්වීමක් ", "News Content": "ජනාධිපති මෛත‍්‍රීපාල සිරිසේන මහතාගේ විදේශීය සංචාරයන්වලදී මෙන්ම විදේශ රාජ්‍ය නායකයින් මෙරටට පැමිණි අවස්ථාවන්වලදී ඇතිකරගත් ගිවිසුම්වල ප‍්‍රගති සමාලෝචන රැස්වීමක් පවත්වා තිබේ.ජනාධිපති කාර්යාලයේදී මෙම ප්‍රගති සමාලෝචන රැස්වීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා ඇති බව සඳහන්ය.විදෙස් රටවල් සමඟ ජනාධිපතිවරයා එළඹි ගිවිසුම් කි‍්‍රයාත්මක කිරීමට මේ වන විට ගෙන ඇති පියවර සහ ඒවායේ ප‍්‍රගතිය පිළිබඳ මෙහිදී දීර්ඝ වශයෙන් සාකච්ඡා කර තිබේ.ඉදිරියේදී විදේශීය තානාපතිවරුන් සමඟ පැවැත්වෙන සාකච්ඡාවකදී අදාළ රටවල් සමඟ තමන් ඇතිකරගත් ගිවිසුම් පිළිබඳව එම රටවල් ගෙන ඇති පියවර සම්බන්ධයෙන් සොයාබලන බව ජනාධිපතිවරයා ප්‍රකාශ කළ බව රජයේ ප්‍රවෘත්ති දෙපාර්තමේන්තුව සඳහන් කළේය.එමෙන්ම පසුගිය ආණ්ඩුව සමයේ ඇතිකරගත් ගිවිසුම් පිළිබඳව ද සොයා බලා රටට ඵලදායී සේවයක් ලබාගත හැකි ගිවිසුම් ක‍්‍රියාත්මක කරන ලෙසට ද ජනාධිපතිතුමා මෙහිදි නිලධාරීන්ට උපදෙස් ලබාදී තිබේ.මෙම ප්‍රගති සමාලෝචන රැස්වීමට ජනාධිපති ලේකම් පී.බී අබේකෝන් මහතා ඇතුළු අමාත්‍යාංශ ලේකම්වරුන් සහ නිලධාරීන් එක්ව සිටි බව රජයේ ප්‍රවෘත්ති දෙපාර්තමේන්තුව පවසයි.", "URL": "https://sinhala.adaderana.lk/news.php?nid=58383", "Category": null, "Parent URL": null}