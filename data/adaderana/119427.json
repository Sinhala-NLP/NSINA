{"Source": "Adaderana", "Timestamp": "September 18, 2019 05:30 pm", "Headline": "නෙළුම් කුළුණ වියදම් ගැන කෝප් කමිටුවේ විමර්ශනයට", "News Content": "නෙලුම් කුළුණ පිළිබඳව පූර්ණ විමර්ශනයක් සිදුකිරීමට අද(18) රැස්වු කෝප් කමිටුව තීරණය කළ බව එම කමිටු සභාපති පාර්ලිමේන්තු මන්ත්‍රී සුනිල් හන්ඳුන්නෙත්ති මහතා පැවසීය. ඒ අනුව මෙය ඉදිකිරීම සඳහා දායකවූ විදුලි සන්දේශ නියාමන කොමිසම ඇතුළු අනෙකුත් ආයතන ඉතා කඩිනමින් කඩිනමින් කමිටුවට කැදවීමට කෝප් කමිටුවේ සභාපතිවරයා තීරණය කළේය. මෙහිදී වැඩිදුරටත් අදහස් දක්වමින් සභාපතිවරයා කියා සිටියේ 2014 දී නෙලුම් කුළුණ සමිබන්ධයෙන් පලමුවරට විමර්ශනයක් සිදුකර ඇති බවයි. එමෙන්ම මේ පිළිබඳව විගණකාධිපතිවරයා සකස්කළ වාර්තාවක් 2019 04 01 පාර්ලිමේන්තුවට ඉදිරිපත් කර ඇති බවත් එහි දැක්වෙන පරිදි මෙය සැලසුම් කිරීමෙ සිට ඉදිකිරීම් අවසන් වන තෙක් විමර්ශනයට ලක්ව ඇති බවත් කෝප් කමිටුව සභපතිවරයා සඳහන් කළේය පාර්ලිමේන්තු මන්ත්‍රී සුනිල් හන්ඳුන්නෙත්ති මහතා මෙහිදී පවසා සිටියේමීට සමිබන්ධ ආයතන කෝප් කමිටුවට කැදවීමට කඩිනමින් දිනයක් තීන්දු කල යුතුය යනුවෙන් කල යෝජනාවට ඇමතිවරුන් වන සූජීව සේනසිංහගේ සහ රවුෆ් හකීම්ගේ ඒකමතික කැමැත්ත පල විය.", "URL": "https://sinhala.adaderana.lk/news.php?nid=119427", "Category": null, "Parent URL": null}