{"Source": "Adaderana", "Timestamp": "June 3, 2018 01:44 pm", "Headline": "විහාරස්ථානවලට ලැබෙන ආධාර නතර කරන්න රජය කටයුතු කරනවා", "News Content": "මෙරට වෙහෙර විහාරස්ථානවලට ලැබෙන ආධාර නතර කිරීමට වත්මන් රජය කටයුතු කරමින් සිටින බව හිටපු සංස්කෘතික කටයුතු අමාත්‍ය පාර්ලිමේන්තු මන්ත්‍රී ටී.බී.ඒකනායක මහතා පවසයි. ඔහු පෙන්වා දෙන්නේ මෙම තත්ත්වය හේතුවෙන් වෙහෙර විහාරස්ථාන නඩත්තු කිරීම ගැටළුවක් වී ඇති බවයි. කුරුණෑගල ප්‍රදේශයේ දී මාධ්‍ය හමුවක් පවත්වමින් ටී.බී.ඒකනායක මන්ත්‍රීවරයා මෙම අදහස් පල කළේය. ශ්‍රී ලංකා නිදහස් පක්ෂය අනිවාර්යයෙන් රජයෙන් ඉවත් විය යුතු බව ටී.බී.ඒකනායක මන්ත්‍රීවරයා එහිදී සඳහන් කළේය.", "URL": "https://sinhala.adaderana.lk/news.php?nid=90264", "Category": null, "Parent URL": null}