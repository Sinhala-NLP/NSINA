{"Source": "Adaderana", "Timestamp": "August 16, 2016 09:03 am", "Headline": " ශ්‍රී ලංකාවේ ආයෝජනයට චීන ආයෝජකයින් සූදානම්!", "News Content": "ශ්‍රී ලංකාවේ ආයෝජනය කිරීම සඳහා ෂෙන්ජන් ප්‍රදේශයේ ආයෝජකයින් පෙළඹවීමට කටයුතු කරන බව ෂෙන්ඡන් නගර සභා කමිටුව පවසයි.චීන කොමියුනිස්ට් පක්ෂයේ ෂෙන්ජන් නගර සභා කමිටු ලේකම් මා ෂිංරූයි මහතා පෙන්වා දෙන්නේ ශ්‍රී ලංකාවේ වර්තමාන ආණ්ඩුවේ ආර්ථික අභිලාශයන් මුදුන්පත් කරගැනීම සඳහා අවශ්‍ය උපදෙස් හා සහයෝගය ලබාදීමට කටයුතු කරන බවයි. අග්‍රාමාත්‍ය රනිල් වික්‍රමසිංහ මහතා ඇතුළු දූත පිරිස ඊයේ(15) රාත්‍රී ෂෙන්ජන් නුවර ෂැන්ග්රිලා හෝටලයේ පැවති විශේෂ සාකච්ඡාවකදී ෂිංරූයි මහතා මේ බව ප්‍රකාශ කර තිබේ.වරාය සංවර්ධන කාර්යයන් සහ මෙහෙයුම් කටයුතු සම්බන්ධව තම නගරය දැවැන්ත ප්‍රවර්ධනයක් ලබා ඇති අතර එම දැනුම ශ්‍රී ලංකාවේ අභිවෘද්ධිය සඳහා ලබාදීමට කැමැත්තෙන් සිටින බව ඔහු පෙන්වා දෙයි.මෙහිදී අග්‍රාමාත්‍ය රනිල් වික්‍රමසිංහ මහතා විසින් ගෝලීය ආර්ථික අර්බුදය හා ශ්‍රී ලංකාවේ වත්මන් ආර්ථික තත්ත්වය හමුවේ ඇති අභියෝග ජය ගැනීම සඳහා ක්‍රියාත්මක කිරීමට බලාපොරොත්තු වන ආර්ථික සැලසුම් පිළිබඳව චීන කොමියුනිස්ට් පක්ෂ ලේකම්වරයා දැනුවත් කර තිබේ.එමෙන්ම ශ්‍රී ලංකාව තුළ ආයෝජනය කිරීමෙන් ලබාගත හැකි වාසිදායක තත්ත්වයන් සම්බන්ධයෙන් ද ශ්‍රී ලංකා දූත පිරිස මෙහිදී කරුණු පැහැදිලි කළ බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=63088", "Category": null, "Parent URL": null}