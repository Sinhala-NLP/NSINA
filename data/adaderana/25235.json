{"Source": "Adaderana", "Timestamp": "June 22, 2012 11:45 am", "Headline": "කොල්ලකෑම් හා සොරකම් රැසකට සම්බන්ධ තිදෙනෙකු කොටුවෙයි", "News Content": "දේපළ කොල්ලකෑම් සහ ‍මුදල් සොරකම් කිරීම් රැසකට සම්බන්ධ පුද්ගලයින් තිදෙනෙකු මීගමුව කොට්ඨාශ අපරාධ විමර්ශන අංශය විසින් අත්අඩංගුවට ගෙන තිබේ. කටුනායක බස්නැවතුම්පළේ රැදී සිටියදී සැකකරුවන් අත්අඩංගුවට ගෙන ඇති බව පොලිසිය පවසයි. අත්අඩංගුවට ගත් සැකකරුවන්ගෙන් කළ ප්‍රශ්න කිරීම්වලදී කිරිබත්ගොඩ සහ මීගමුව යන ප්‍රදේශවල සිදුකරන ලද දේපළ කොල්ලකෑමේ සහ මුදල් සොරකම් කිරීමේ සිද්ධි කිහිපයක් සම්බන්ධයෙන් තොරතුරු අනාවරණය කරගෙන ඇත. සැකකරුවන් හුණුපිටිය සහ වත්තල යන ප්‍රදේශවල පදිංචිකරුවන් වන අතර ඔවුන් අද(22) මීගමුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25235", "Category": null, "Parent URL": null}