{"Source": "Adaderana", "Timestamp": "March 10, 2019 05:16 pm", "Headline": "පසුගිය රජය කළේ වචනෙට පමණක් සීමා වූ ව්‍යාපෘතීන්", "News Content": "රනිල් වික්‍රමසිංහ මහතාගේ ප්‍රධානත්වයෙන් හම්බන්තොට දිස්ත්‍රික්කයේ ඉදි කිරීමට නියමිත තෙල් පිරිපහදු කර්මාන්ත ශාලාවට සහ සිමෙන්ති කර්මාන්ත ශාලාවට මුල්ගල් තබා වැඩ ආරම්භ කරන බව නිවාස, ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. පසුගිය පාලන සමයේදී මෙම ව්‍යාපෘති දෙක වචනයට පමණක් සීමා වූ බවත් නමුත් යහපාලන රජය මෙහි ඉදිකිරීම් කටයුතු ආරම්භ කරන බවත් අමාත්‍යවරයා ප්‍රකාශ කර සිටියේය. මෙම ව්‍යාපෘති දෙක ආරම්භ කිරීම මඟින් ප්‍රදේශයේ රැකියා විරහිත තරුණ තරුණියන් විශාල ප්‍රමාණයකට රැකියා අවස්ථා හිමිවන බවත් එලෙස රැකියා අවස්ථා හිමි වීම හරහා ග්‍රාමීය ආර්ථිකයට සහ රටේ ආර්ථිකයට විශාල ශක්තියක් එක්වන බවද වැඩිදුරටත් සඳහන් කළේය. සජිත් ප්‍රේමදාස අමාත්‍යවරයා මෙම අදහස් පළ කළේ හම්බන්තොට දිස්ත්‍රික්කයේ, බඳගිරිය ප්‍රදේශයේ ඉදිකළ “සැනසිලිගම” උදා ගම්මානය ජනතා අයිතියට පත්කිරීමේ අවස්ථාවට සහභාගී වෙමිනි.", "URL": "https://sinhala.adaderana.lk/news.php?nid=105836", "Category": null, "Parent URL": null}