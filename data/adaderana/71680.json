{"Source": "Adaderana", "Timestamp": "April 3, 2017 05:29 pm", "Headline": "Tv දෙරණ You Tube නාලිකාව Silver Play Button සම්මානයෙන් පිදුම් ලබයි!", "News Content": "යූ ටියුබ් සාමාජික සංඛ්‍යාව ලක්ෂයක් සම්පූර්ණවීම නිමිත්තෙන් යූ ටියුබ් ආයතනය විසින් පිරිනමන ‘සිල්වර් ප්ලේ බට්න්‘ නමැති රිදී සම්මානය ටී.වී දෙරණ යූ ටියුබ් නාලිකාව විසින් දිනාගෙන තිබේ. ලාංකේය මාධ්‍ය ආයතන සතු යූ ටියුබ් නාලිකා අතරින් පළමු වරට දැනට මාස ගණනාවකට ඉහතදී සාමාජික සංඛ්‍යාව ලක්ෂයක සීමාව ඉක්මවනු ලැබුවේ ද ටී.වී දෙරණ යූ ටියුබ් නාලිකාවයි. එම වාර්තාව තව දුරටත් අලුත් කරමින් අද දවසේත් යූ ටියුබ් සාමාජික සංඛ්‍යාව එක් ලක්ෂ හැත්තෑ දහසකට ආසන්න සංඛ්‍යාවක් තබා ගනිමින් ලංකාවේ ප්‍රමුඛතම ටූ ටියුබ් නාලිකාව බවට පත්වීමට ටී.වී දෙරණ සමත්වී තිබේ. ලාංකේය රූපවාහිනී නාලිකාවල විකාශය කෙරෙන ටෙලිනාට්‍ය අතුරින් වැඩිම ප්‍රේක්ෂක සංඛ්‍යාවක් යූ ටියුබ් නාලිකාව හරහා නරඹන ටෙලිනාට්‍ය බවට පත්ව ඇත්තේද ටී.වී දෙරණ මගින් විකාශිත ‘සිඳූ“ ටෙලි නාට්‍යයි. ඒ අනුව ‘සිඳූ ‘ටෙලි නාට්‍යයේ පළමු කොටස යූ ටියුබ් නාලිකාව මඟින් නරඹන ලද ප්‍රේක්ෂකයින්ගේ සංඛ්‍යාව හත් ලක්ෂ විසි දහසක් පමණ වේ. ටී.වී දෙරණ යූ ටියුබ් චැනලයේ එක් දිනක වීඩියෝ නැරඹුම් වාර ගණන සාමාන්‍යයෙන් හය ලක්ෂ පනස් දහසක් ඉක්මවන අතර නැරඹුම් කාලය පැය අනූ අට දහසක් ඉක්මවා ගොස් ඇත. ඉදිරියටත් උසස් තාක්ෂණය භාවිතා කරමින් යූ ටියුබ් ප්‍රේක්ෂකයින් වෙත උපරිම වින්දනයක් ලබාදීම අපගේ අපේක්ෂාවයි. ඔබ අප කෙරෙහි තැබූ විශ්වාසය තවදුරටත් ශක්තිමත් කරමින් ‘www.derana.lk/you tube‘ වෙත පිවිස අප හා එක්වන ලෙස ගෞරවයෙන් ආරාධනා කර සිටිමු.", "URL": "https://sinhala.adaderana.lk/news.php?nid=71680", "Category": null, "Parent URL": null}