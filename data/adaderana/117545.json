{"Source": "Adaderana", "Timestamp": "August 26, 2019 07:22 pm", "Headline": "ශ්‍රී ලංකා නිදහස් පක්ෂයේ සාකච්ඡාව තීරණාත්මකයි", "News Content": "ශ්‍රී ලංකා නිදහස් පක්ෂයේ තීරණාත්මක සාකච්ඡාවක් මේ වන විට ජනාධිපති නිල නිවසේදී පැවැත් වේ. මෙහිදී පොදු ජන පෙරමුණ හා ශ්‍රී ලංකා නිදහස් පක්ෂය අතර එකඟතාවක් ඇති කිරීම සම්බන්ධයෙන් සිදු කෙරෙන සාකච්ඡා ගැන ප්‍රධාන වශයෙන් අවධානය යොමු කෙරෙනු ඇති බව වාර්තා වේ. ජනාධිපති නිල නිවසේදී මේ වනවිට පැවැත්වෙන මධ්‍යම කාරක සභා රැස්වීමේදී ප්‍රධාන වශයෙන්ම සාකච්ඡාවට ගනු ලබන්නේ හෙට ශ්‍රී ලංකා පොදුජන පෙරමුණ සමග පැවැත්වෙන විශේෂ සාකච්ඡාව පිළිබදව බවයි සන්ධාන මහ ලේකම් මහින්ද අමරවීර මහතා සඳහන් කළේය. ශ්‍රී ලංකා පොදුජන පෙරමුණ සමග හෙට (27) පැවැත්වෙන සාකච්ඡා සඳහා ශ්‍රී ලංකා නිදහස් පක්ෂයෙන් එහි මහ ලේකම් දයාසිරි ජයසේකර,උප සභාපති මහින්ද අමරවීර,සහ නියෝජ්‍ය ලේකම් ලසන්ත අලගියවන්න යන මන්ත්‍රීවරුන් සහභාගී වේ. ශ්‍රී ලංකා පොදු ජන පෙරමුණෙන් එහි ජාතික සංවිධායක බැසිල් රාජපක්ෂ,පක්ෂයේ සභාපති මහාචාර්ය ජී.එල්.පීරිස් සහ පාර්ලිමේන්තු මන්ත්‍රී ඩලස් අලහප්පෙරුම යන මහත්වරුන් ඒ සදහා සහභාගී වීමට නියමිතයි.", "URL": "https://sinhala.adaderana.lk/news.php?nid=117545", "Category": null, "Parent URL": null}