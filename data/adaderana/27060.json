{"Source": "Adaderana", "Timestamp": "September 2, 2012 08:53 am", "Headline": "අපරාධ ගණනාවකට සම්බන්ධ 3ක් මාට්ටු", "News Content": "සීදුව ප්‍රදේශයේ දී වෑන් රථයක් සොරා ගැනීම සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ. පසුගියදා එම ප්‍රදේශයේ සිදුවු වෑන් රථයක් සොරා ගැනීම සම්බන්ධයෙන් සීදුව පොලිසිය විමර්ශන ආරම්භ කරනලදී. ඒ අනුව අත්අඩංගුවට ගත් සැකකරුවන්ගෙන් ප්‍රශ්න කිරීමේදි ඔවුන් විසින් කඳාන, මීගමුව සහ ජාඇල ප්‍රදේශවල සිදුකරන ලද තවත් අපරාධ කිහිපයක් සම්බන්ධයෙන් ද පොලිසිය තොරතුරු අනාවරණය කරගෙන තිබේ. සැකකරුවන් මීගමුව මහේස්ත්‍රාත් අධිකරණයට ඉදිරිපත් කිරීමට නියමිත අතර මේ සම්බන්ධයෙන් සීදුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27060", "Category": null, "Parent URL": null}