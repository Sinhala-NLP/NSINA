{"Source": "Adaderana", "Timestamp": "July 24, 2013 01:24 pm", "Headline": "ලොරිය ප්‍රපාතයකට  පෙරළීමෙන් 1ට තුවාලයි  ", "News Content": "හැටන් - දිඹුල ප්‍රධාන මාර්ගයේ බෝගහවත්ත ප්‍රදේශයේ දී ගල් ප්‍රවාහනය කරමින් තිබූ ලොරි රථයක් ප්‍රපාතයකට පෙරළී තිබේ. අදාළ ලොරි රථය අඩි 100ක පමණ ප්‍රපාතයකට පෙරළී ඇති බව පොලීසිය සඳහන් කරයි. අනතුරින් ලොරි රථයේ රියදුරු බරපතළ ලෙස තුවාල ලබා කොටගල රෝහලට අතුළත් කිරීමෙන් අනතුරුව වැඩිදුර ප්‍රතිකාර සඳහා මහනුවර රෝහලට මාරු කර යවා ඇත. පවතින අයහපත් කාලගුණික තත්ත්වය හේතුවෙන් අනතුර සිදුවන්නට ඇති බවට පොලීසිය සැක පළ කරයි.", "URL": "https://sinhala.adaderana.lk/news.php?nid=36064", "Category": null, "Parent URL": null}