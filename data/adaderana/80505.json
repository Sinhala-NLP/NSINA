{"Source": "Adaderana", "Timestamp": "November 25, 2017 11:30 am", "Headline": "කුඩුත් එක්ක 1ක් දැලේ", "News Content": "කැළණිය, පට්ටියවිල හන්දිය ප්‍රදේශයේදී හෙරොයින් ජාවාරමේ නිරත පුද්ගලයෙකු අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාසයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු ත්‍රීරෝද රථයකින් ගමන් කරමින් සිටියදී අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබී හෙරොයින් ග්‍රෑම් 105ක් සහ රුපියල් තුන් ලක්ෂ 63,900ක මුදලක් පොලීසිය බාරයට ගෙන තිබේ. සැකකරු 40 හැවිරිදි ගෝනවල ප්‍රදේශයේ පදිංචිකරුවෙකු බව සඳහන්ය. අත්අඩංගුවට ගත් සැකකරු මහර මහේස්ත්‍රාත් අධිකරණයට ඉදිරිපත් කිරීමට නියමිත අතර සංවිධානාත්මක අපරාධ නිවාරණ කොට්ඨාසය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80505", "Category": null, "Parent URL": null}