{"Source": "Adaderana", "Timestamp": "September 3, 2013 08:29 am", "Headline": "තද සුළං හේතුවෙන්  නිවාස රැසකට හානී සිදුවෙයි ", "News Content": "මැදවච්චිය - ගෝනාපීනුවැව සහ කොකටියගොල්ලෑව යන ප්‍රදේශ වලට බලපෑ තද සුළං තත්ත්වයක් හේතුවෙන් නිවාස රැසකට හානී සිදුව තිබේ. ඊයේ(03) පස්වරුවේ පැවති තද වර්ෂාවත් සමඟ මෙම සුළං තත්ත්වය හටගෙන ඇති බව අද දෙරණ වාර්තාකරු සඳහන් කරයි. සුළඟින් විදුලි රැහන් මතට ගස් කඩා වැටී ඇති අතර එම ප්‍රදේශවල විදුලිය ද ඇණ හිට ඇති බව වාර්තා වෙයි. මීට අමතරව ගස් කඩා වැටීම හේතුවෙන් මාර්ගවල ගමනාගමනයට බාධා එල්ල වී තිබේ.", "URL": "https://sinhala.adaderana.lk/news.php?nid=37109", "Category": null, "Parent URL": null}