{"Source": "Adaderana", "Timestamp": "June 29, 2018 12:44 pm", "Headline": "දඬුවම්වලට බය වෙලා මහින්දගේ සැලුන්දොර ආයෙත් ඇරලා", "News Content": "රජයේ දේපළ චීන ව්‍යාපාරිකයන්ට විකුණා ඒකාබද්ධ විපක්ෂයේ පිරිස කොටුවී සිටින බවත් හෙට අනිද්දා වන විට ඒ සඳහා දඬුවම් ලැබෙනු ඇති බව එක්සත් ජාතික පක්ෂ පාර්ලිමේන්තු මන්ත්‍රී කාවින්ද ජයවර්ධන මහතා පවසයි. උත්සවයකින් අනතුරුව මාධ්‍යවෙත අදහස් දක්වමින් මේ බව ප්‍රකාශ කළේය. දඬුවම්වලට බය වී හිටපු ජනාධිපති මහින්ද රාජපක්ෂ මහතාගේ එදා තිබූ සැලුන් දොර නැවත විවෘත කර හොරු නැවතත් එක්කර ගනිමින් ඔලුගෙඩි මාරුවකින් ආණ්ඩුව වෙනස් කරමින් බලය ලබා ගැනීමේ උත්සහයක නිරත වන බවද ඒ මහතා ප්‍රකාශ කළේය. ඒ සඳහා ශ්‍රී ලංකා නිදහස් පක්ෂයේ 16 දෙනාගේ කණ්ඩායමද එක් කරගෙන ඇති බවත් ඒකාබද්ධ විපක්ෂයක රට ගැන සිතා කටයුතු කිරීමේ උවමනාවක් නොමැති බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91685", "Category": null, "Parent URL": null}