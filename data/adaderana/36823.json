{"Source": "Adaderana", "Timestamp": "August 22, 2013 04:03 pm", "Headline": "ඩී.සී.ඩී. අහිතකර දැයි තාම සොයාගෙන නෑ", "News Content": "ඩී.සී.ඩී ශරීරයට හිතකරද අහිතකරද යන්න පිළිබඳව මෙතෙක් කරුණු තහවුරු වී නොමැති බව තාක්ෂණ, පර්යේෂණ හා පරමාණුක බලශක්ති අමාත්‍ය පාඨලී චම්පික රණවක මහතා පවසයි. එසේ වූවද ඩී.සී ඩී. මිනිස් සිරුරට අහිතකර නොවන බවට අදාළ සමාගම් විසින් පවසන දෑ පිළිගත නොහැකි යැයි අමාත්‍යවරයා කියා සිටියේ අද(22) කොළඹ පැවති මාධ්‍ය හමුවකදීය. ඩී.සී.ඩී අණු දෙකක් එක් වීමෙන් සෑදෙන මෙලමයින් නැමැති රසායනය මිනිස් සිරුරට අහිකර බව තහවුරු වී ඇති බවත්, ඩී.සී.ඩී පිළිබඳ නිවැරදී කරනු තහවුරු කර ගැනීමට දිගු කාලයක් පරේෂණ කළයුතු බවත් හෙතෙම සඳහන් කළේය. එසේ වූවද එකී පරේෂණ සඳහා අප රටේ දරුවන් ඔවුන්ගේ පරේෂණාගාර වල මීයන් බවට පත් කිරිමට ඉඩකඩ ලබා දිය නොහැකි බවත්, ඩී.සී.ඩී. කෘතීම රසායනයන් ආහාරයට නොගැනීමට මේ රටේ දරවන්ට අයිතියක් ඇති බවත්, එකි අයිතිය වෙනුවෙන් තමන් පෙනී සිටින බවත් ඔහු සඳහන් කළේය. ඩී.සී.ඩී සම්බන්ධයෙන් කාර්මික තාක්ෂණ ආයතනයේ දත්ත තමන්ට විශ්වාස බවද හෙතෙම අවධාරණය කරන ලදී. නවසීලන්ත රජය විසින් ජුලි 01 වන දින සිට සියලුම කිරිපිටි පරීක්ෂාවට ලක්කර අපනයනය කරන බව වැඩි දුරටත් අදහස් දක්වමින් ඒ මහතා කියා සිටියේය.", "URL": "https://sinhala.adaderana.lk/news.php?nid=36823", "Category": null, "Parent URL": null}