{"Source": "Adaderana", "Timestamp": "February 10, 2010 10:08 am", "Headline": "එක්සත් ජාතීන් අවධානයෙන්", "News Content": "ජෙනරාල් සරත් ෆොන්සේකා මහතාට අත්වූ ඉරණම පිළිබඳ තම අවධානයට ලක් වී ඇති බව එක්සත් ජාතීන්ගේ මහ ලේකම් බැන් කී මූන් මහතා පවසා තිබේ. මහ ලේකම්වරයාගේ ප්‍රකාශකයා වන මාර්ටින් නෙසර්කි පවසන පරිදි ශ්‍රීලංකාවේ මෙම සිදුවීම සම්බන්ධයෙන් එක්සත් ජාතීන් සැලකිලිමත් බව බවත්,රජය නීතිමය ක්‍රියා මාර්ග ගන්නා අතරතුරදී ෆොන්සේකා මහතාගේ ආරක්ෂාව සම්බන්ධයෙන් ද අවධානය යොමු කළ යුතු බව මහ ලේකම්වරයාගේ අදහස වී ඇත. එක්සත් ජාතීන්ගේ මහ ලේකම්වරයා නුදුරේදීම මේ සම්බන්ධයෙන් ශ්‍රීලංකා ජනාධිපතිවරයා සමග සාකච්ඡා කරනු ඇති බවද මහ ලේකම්වරයාගේ ප්‍රකාශකයා සඳහන් කරයි. පශ්චාත් මැතිවරණ සමයේ ප්‍රචණ්ඩ ක්‍රියා අවම කර ගනිමින් සාමකාමී වාතාවරණයක් ගොඩනැඟීම ත්‍රස්තවාදය තුරන් කළ රටක ස්ථීරසාර සාමයක් ගොඩනැඟීමට හේතු සාධක වන බව ද,එළඹෙන මහ මැතිවරණය නිදහස් හා සාමකාමීව පැවැත්විය යුතු බවද මහ ලේකම්වරයා පෙන්වා දී තිබේ.", "URL": "https://sinhala.adaderana.lk/news.php?nid=6592", "Category": null, "Parent URL": null}