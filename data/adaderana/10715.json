{"Source": "Adaderana", "Timestamp": "September 8, 2010 11:33 am", "Headline": "පාසල එපා කියූ ළමුන්ගේ වාර්තාවක් කැඳවයි", "News Content": "කොළඹ දිස්ත්‍රික්කයේ පාසල් නොයන ළමුන් පිළිබඳ විස්තර ලබා දෙන ලෙස බත්තරමුල්ල ළමා අධිකරණය ග්‍රාම නිලධාරීවරුන්ට නියෝග කර තිබේ. මොරටුව , ගල්කිස්ස , දෙහිවල වැල්ලවත්ත යන ප්‍රදේශ වල ග්‍රාම නිලධාරීවරුන් 53 දෙනෙකුට මෙම නියෝගය ලබා දී ඇති බව වාර්තා වේ. පොලිස් ළමා හා කාන්තා කාර්යාංශය අධිකරණයට ඉදිරපත් කළ වාර්තාවක් සැලකීමෙන් අනතුරුව බත්තරමුල්ල ළමා අධිකරණය මෙම නියෝගය ලබා දෙනු ලැබිණි. එම වාර්තාව මේ මස 21 වන දා අධිකරණයට ඉදිරිපත් කරන ලෙස ග්‍රාම නිලධාරීවරුන්ට නියෝග කර තිබේ.", "URL": "https://sinhala.adaderana.lk/news.php?nid=10715", "Category": null, "Parent URL": null}