{"Source": "Adaderana", "Timestamp": "August 26, 2015 11:00 am", "Headline": "සරණ යළි රිමාන්ඩ් - ගෝලයින්ට ඇප!", "News Content": "මැතිවරණ සමයේදී තරුණයෙකුට පහරදීමේ චෝදනාව මත රිමාන්ඩ් කර සිටි හිටපු ඇමති සරණ ගුණවර්ධන මහතා ලබන මස 9 වැනිදා තෙක් නැවත රිමාන්ඩ් කර තිබේ.ඔහු සමග පෙරේදා රිමාන්ඩ් කළ සෙසු සැකකරුවන් තිදෙනා රුපියල් 50,000 බැගින් ශරීර ඇප මත නිදහස් කර ඇත.සරණ ගුණවර්ධනගේ පෙර වැරදි සලකා නැවතත් ඔහු රිමාන්ඩ් කිරීමට ගම්පහ මහේස්ත්‍රාත් ටිකිරි ජයතිලක මහතා නියම කර තිබේ.පසුගිය 14 වැනිදා ගම්පහ අධිකරණය ඉදිරිපිටදී පුද්ගලයෙකුට පහරදීමත්, මාර්ගය අවහිර වන ලෙස හැසිරීමත්, සරණ ගුණවර්ධන ඇතුළු කණ්ඩායමට එරෙහි චෝදනාය.", "URL": "https://sinhala.adaderana.lk/news.php?nid=53464", "Category": null, "Parent URL": null}