{"Source": "Adaderana", "Timestamp": "April 25, 2019 07:25 pm", "Headline": "මුස්ලිම් අන්තවාදීන්ගේ තවත් ප්‍රහාරක් ගැන තොරතුරු", "News Content": "මරාගෙන මැරෙන ප්‍රහාරය එල්ල කළ ත්‍රස්ත සංවිධානය විසින් තවත් ප්‍රහාරයක් එල්ල කිරීමේ සූදානමක් ඇති බවට පොලිස්පතිවරයා විසින් ජනාධිපති ආරක්ෂක දිසාව ,විශේෂ ආරක්ෂක දිසාව සහ අග්‍රාමාත්‍ය ආරක්ෂක කොට්ඨාසය භාර නියෝජ්‍ය පොලිස්පතිවරුන් දැනුවත් කර තිබේ. මෙම ත්‍රස්ත සංවිධානයේ ඉලක්කය වී ඇත්තේ කුප්පු පල්ලි නොහොත් \"අවුලියා\" නමැති මුස්ලිම් පල්ලි බව පොලිස්පතිවරයා නිකුත් කළ නිවේදනයේ සඳහන් වෙයි. මේ අතර කොච්චිකඩේ ශාන්ත අන්තෝනි කතෝලික දේවස්ථානයට මරාගෙන මැරෙන බෝම්බකරු පැමිණෙන අයුරු දැක්වෙන සීසීටීවී දර්ශන අද දෙරණ සතුව පවතින අතර එම දර්ශන ඔබ වෙත ගෙන ඒමට අප සූදානම්. පාස්කු ඉරිදා කොච්චිකඩේ, කටුවාපිටිය, මඩකලපුව දේවස්ථාන සහ කිතුණු දේවස්ථානයට, කොළඹ ෂැංග්‍රිලා , කිංග්ස්බරි සහ සිනමන් ග්‍රෑන්ඩ් යන සුපිරි හෝටල්වලට බෝම්බ ප්‍රහාර එල්ල විය. මරාගෙන මැරෙන ප්‍රහාර වූ එම සියල්ල සිදුකිරීම සදහා බෝම්බකරුවන් අදාළ ඉලක්ක වෙත පැමිණිනෙන ආකාරය හා ප්‍රහාරය සිදුකරන ආකාරය දැක්වෙන සි.සි.ටිවි දර්ශන සියල්ල මේ වන විට අපට ලැබී තිබේ.‍ මේ කොච්චිකඩේ ශාන්ත අන්තෝනි කතෝලික දේවස්ථානයට එල්ලවූ මරාගෙන මැරෙන බෝම්බ ප්‍රහාරය සඳහා බෝම්බකරු පැමිණෙන අයුරු දැක්වෙන සී.සී.ටීවී දර්ශනයි. පසුගිය ඉරිදා පෙරවරු පෙරවරු 8.38ට පමණ වෑන් රථයෙන් පැමිණෙන ප්‍රහාරකයා කොච්චිකඩේ ශාන්ත අන්තෝනි දේවස්ථානය දෙසට මෙලෙස ගමන් කරයි. ඔහු පුපුරණ ද්‍රව්‍ය පුරවාගත් බෑගය එල්ලාගෙන අපහසුවෙන් ගමන් ගන්නා ආකාරයයි මෙහි දැක්වෙයි. බෝම්බකරු මරාගෙන මැරෙන ප්‍රහාරය එල්ල කර ඇත්තේ, පෙරවරු 8.45ට පමණයි.", "URL": "https://sinhala.adaderana.lk/news.php?nid=108698", "Category": null, "Parent URL": null}