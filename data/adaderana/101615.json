{"Source": "Adaderana", "Timestamp": "January 1, 2019 08:44 am", "Headline": "2018 වසරේ ඩෙංගු රෝගීන්ගේ අඩුවක්", "News Content": "2017 වසරට සාපේක්ෂව 2018 වසරේ ඩෙංගු රෝගීන් වාර්තා විමේ පැහැදිලි අඩුවක් දක්නට ලැබෙන බව ජාතික ඩෙංගු මර්දන ඒකකය පවසයි. එම ඒකකයේ අධ්‍යක්ෂ වෛද්‍ය හසිත තිසේරා මහතා සඳහන් කළේ මේ වසරේ වාර්තා වු ඩෙංගු මරණ සංඛ්‍යාවද පසුගිය වසරට සාපේක්ෂව අඩු වීමක් බවයි. මෙම තත්ත්වය ඉදිරියටත් අඛණ්ඩව පවත්වාගෙන යාමට කටයුතු කරන බව වෛද්‍ය හසිත තිසේරා මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=101615", "Category": null, "Parent URL": null}