{"Source": "Adaderana", "Timestamp": "December 18, 2010 01:02 pm", "Headline": "උතුරු නැගෙනහිර පරිපාලනය දෙමළ බස හසුරුවන ජනයාට ලබාදිය යුතුයි ", "News Content": "එක්සත් ශ්‍රී ලංකාව තුළ උතුරු නැගෙනහිර පළාත්වල පරිපාලන කටයුතු දෙමළ බස හසුරුවන ජනතාව වෙත ලබාදීමට රජය කටයුතු කළ යුතු යැයි දෙමළ ජාතික විමුක්ති සන්ධානය පවසයි. පසුගිය කාලය තුළ මෙරට දෙමළ ජනතාව අසාධාරණකම් රැසකට මුහුණ දුන් බව එම සන්ධානයේ ප්‍රධාන ලේකම් එම්. කේ. සිවාජිලිංගම් මහතා සඳහන් කළේය. එය වෙනස් විය යුතු කාලය එළඹ ඇති බව ඔහු පෙන්වා දෙයි. එමෙන්ම අනෙක් ප්‍රදේශ වලද සුළු ජාතික අයිතීන් සුරක්ෂිත වන ලෙස කටයුතු කළ යුතු බව හෙතෙම අවධාරණය කරයි. මේ අතර දෙමළ පක්ෂවල එකතුවෙන් සකස් කරන දේශපාලන විසදුමක් සඳහා වන යෝජනාවලිය තවත් මාස දෙකක් ඇතුළත රජයට භාරදීමට ද කටයුතු යොදා තිබේ.", "URL": "https://sinhala.adaderana.lk/news.php?nid=12943", "Category": null, "Parent URL": null}