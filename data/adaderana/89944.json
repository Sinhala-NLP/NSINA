{"Source": "Adaderana", "Timestamp": "May 28, 2018 10:37 am", "Headline": "ප්‍රකාශයක් දෙන්න ටී.බී ඒකනායක FCIDට ගිහින්", "News Content": "හිටපු සංස්කෘතික කටයුතු අමාත්‍ය ටී.බී ඒකනායක මහතා ප්‍රකාශයක් ලබාදීම සඳහා පොලිස් මූල්‍ය අපරාධ විමර්ශන කොට්ඨාසය වෙත පැමිණ තිබේ. රජයේ වාහනයක් අව භාවිත කිරීම සම්බන්ධයෙන් එල්ල වී ඇති චෝදනා පිළිබඳ සිදු කරන විමර්ශනවලට අදාළව එම කැඳවීම සිදු කර තිබූ බව පොලීසිය පැවසුවේය. ආණ්ඩුවෙන් ඉවත් වු පාර්ලිමේන්තු මන්ත්‍රීවරුන් සහ ඒකාබද්ධ විපක්ෂය නියෝජනය කරන මන්ත්‍රීවරුන් පිරිසක් ද අද පෙරවරුවේ පොලිස් මූල්‍ය අපරාධ විමර්ශන කොට්ඨාසය ආසන්නයට පැමිණ සිටියේය. මේ අතර අස්ගිරි පාර්ශවයේ අනුනායක අති පූජ්‍ය වෙඩරුවේ උපාලි හිමි ප්‍රකාශ කළේ ටී.බී ඒකනායක මහතා හොඳම සංස්කෘතික අමාත්‍යවරයෙකු බවයි.", "URL": "https://sinhala.adaderana.lk/news.php?nid=89944", "Category": null, "Parent URL": null}