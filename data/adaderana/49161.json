{"Source": "Adaderana", "Timestamp": "February 5, 2015 01:30 pm", "Headline": "චොක්සි අවසන් ගමන් යයි", "News Content": "හිටපු මුදල් අමාත්‍යවරයෙකු මෙන්ම එක්සත් ජාතික පක්ෂයේ ජ්‍යෙෂ්ඨයෙකු වූ නීතිඥ කේ.එන් චොක්සි මහතා අභාවප්‍රාප්ත වී තිබේ.ජීවිතක්ෂයට පත්වන විට හෙතෙම 81 වන වියේ පසු වූ බව පවුලේ ඥාතීන් සඳහන් කරයි.අවසන් කටයුතු පිළිබඳ පසුව දැනුම්දෙනු ලැබේ.1989 දී පළමු වරට ජාතික ලැයිස්තුවෙන් තේරීපත්වූ ඒ මහතා ව්‍යවස්ථා සම්පාදන හා නීති කෙටුම්පත්කරණයෙහිලා ප්‍රමුඛත්වයක් ගෙන කටයුතු කරන ලදී.1993-94 යුගයේ රාජ්‍ය පරිපාලන හා ව්‍යවස්ථා කටයුතු කැබිනට් අමාත්‍යවරයා ලෙස කටයුතු කළ ඔහු 2001-2004 කාලයේ මුදල් අමාත්‍යවරයා ලෙසද කටයුතු කළේය.1989 සිට 2010 වන තුරු හෙතෙම අඛණ්ඩව පාර්ලිමේන්තුව නියෝජනය කිරීම විශේෂත්වයකි.", "URL": "https://sinhala.adaderana.lk/news.php?nid=49161", "Category": null, "Parent URL": null}