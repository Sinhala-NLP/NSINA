{"Source": "Adaderana", "Timestamp": "March 30, 2019 09:09 pm", "Headline": "ප්‍රදේශ දෙකක දී යතුරුපැදි අනතුරු 2ක්-දෙදෙනෙක් මරුට", "News Content": "ප්‍රදේශ දෙකකදී සිදු වු යතුරුපැදි අනතුරුවලින් පුද්ගලයින් දෙදෙනෙකු මියගොස් ඇත. දඹුල්ල ඉබ්බන්කටුව ජලාශ මාර්ගයේදී යතුරුපැදියක් පැදිකරුට පාලනය කර ගතනොහැකිව මාර්ගයෙන් ඉවතට පැන දුරකථන රැහැන් කණුවක ගැටීමෙන් අනතුරක් සිදුව ඇති බව සඳහන්ය. අනතුරින් බරපතල තුවාල ලැබු දඹුල්ල, නවගස්හින්න ප්‍රදේශයේ පදිංචිව සිටි 37 හැවිරිදි යතුරුපැදිකරු රෝහල්ගත කිරීමේදී මියගොස් ඇති බව පොලිසිය සඳහන් කර සිටිය. මේ අතර නෙල්ලිඅඩි කොඩිකාමන් ප්‍රදේශයේදී යතුරුපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන පෙරළියාමෙන් අනෙක් අනතුර සිදුව ඇත. අනතරින් බරපත තුවාල ලැබු කුමාරන්කුලම් ප්‍රදේශයේ පදිංචිව සිටි 65 හැවිරිදි පුද්ගලයෙකු මියගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=107050", "Category": null, "Parent URL": null}