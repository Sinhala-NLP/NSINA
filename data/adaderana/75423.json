{"Source": "Adaderana", "Timestamp": "July 19, 2017 04:15 pm", "Headline": " අගෝස්තු 2 සිට සැප්තැම්බර් 2 දක්වා උ/පෙ පංති තහනම්", "News Content": "අගෝස්තු 02 වන දින මධ්‍යම රාත්‍රීයේ සිට අ.පො.ස(උ/පෙ) විභාගය අවසන් වන සැප්තැම්බර් මස 02 වන දින තෙක් උසස් පෙළ සිසුන්ට අදාළව විෂයානුබද්ද දේශන, වැඩමුළු, උපකාරක පංති පැවැත්වීම තහනම් බව විභාග දෙපාර්තමේන්තුව පවසයි.එසේම අනුමාන ප්‍රශ්නෝත්තර මුද්‍රණය කිරීම බෙදාහැරීම මෙන්ම විභාග ප්‍රශ්න ලබාදෙන බවට හෝ ඒ හා සමාන ප්‍රශ්න ලබාදෙන බවට පෝස්ටර්, බැනර්, අත්පත්‍රිකා විද්‍යුත් හෝ මුද්‍රිත මාධ්‍ය මගින් ප්‍රසිද්ධ කිරීම හෝ එවැනි දේ ළඟ තබා ගැනීමද තහනම් බව විභාග කොමසාරිස් ජනරාල් ඩබ්ලිව්. එම්.එන්.ජේ පුෂ්පකුමාර මහතාගේ අත්සනින් යුතුව නිකුත් කළ නිවේදනයක දැක්වෙයි.කිසියම් තැනැත්තෙකු හෝ ආයතනයක් මෙම නියෝග යම් ආකාරයකින් කඩකිරීමක් හෝ උල්ලංඝණය කිරීමක් සිදුකළහොත් ළගම පවතින පොලිස් ස්ථානයට, පොලිස් මූලස්ථානයට හෝ විභාග දෙපාර්තමේන්තුවට පැමිණිලි කළ හැකි බව එහි කියැවෙයි.2013.06.21 දිනැතිව නිකුත් කරන ලද අංක 1816 ගැසට් නිවේදනය ප්‍රකාරව 1968 අංක 25 දරණ ප්‍රසිද්ධ විභාග පනතෙහි 22 වගන්තිය යටතේ නිකුත් කර ඇති නියෝග අනුව මෙම නිවේදනය නිකුත් කර තිබේ.", "URL": "https://sinhala.adaderana.lk/news.php?nid=75423", "Category": null, "Parent URL": null}