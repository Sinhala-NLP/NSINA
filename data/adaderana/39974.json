{"Source": "Adaderana", "Timestamp": "December 30, 2013 10:33 pm", "Headline": "ඊයේ 22යි  - අද 18යි", "News Content": "මෙරට මුහුදු සීමාව උල්ලංඝණය කර නීතිවිරෝධී ලෙස මසුන් මැරීමේ නිරත වූ ඉන්දීය ධීවරයින් 18 දෙනෙකු නාවික හමුදාව විසින් අත්අඩංගුවට ගෙන තිබේ. ඔවුන් පැමිණි බව කියන යාත්‍රා තුනක්ද ඩෙල්ෆ් දූපත ආසන්නයේ දී අත්අඩංගුවට ගත් බව නාවික හමුදාව පවසයි. අත්අඩංගුවට ගත් ධීවරයින් පිරිස යාපනය ධීවර බලධාරීන් වෙත භාරදී තිබේ. මේ අතර ශ්‍රී ලංකා මුහුදු සීමාව උල්ලංඝණය කරමින් මසුන් මැරීමේ නිරත ව සිටි ඉන්දීය ධීවරයින් 22 ක්ද නාවික හමුදාව විසින් ඊයේ අත්අඩංගුවට ගෙන තිබුණි. ඔවුන් සමග යාත්‍රා 6ක්ද නාවික හමුදා භාරයට ගෙන තිබිණ. මේ අතර ශ්‍රී ලංකා ආරක්ෂක අංශ විසින් පසුගිය කාලයේදී අත්අඩංගුවට ගත් 220ට වඩා ඉන්දීය ධීවරයින් නිදහස් කරන්නැයි තමිල්නාඩුවේ ධීවර ප්‍රජාව ඉල්ලීමක් කර තිබේ. ඉන්දීය රජයට ඔවුන් එම ඉල්ලීම ඉදිරිපත් කර ඇතැයි විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=39974", "Category": null, "Parent URL": null}