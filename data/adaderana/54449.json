{"Source": "Adaderana", "Timestamp": "October 14, 2015 09:30 pm", "Headline": "යුද්ධය ගැන මමත් පොතක් ලියනවා", "News Content": "ඇතැමුන් පසුගිය කාලයේ අර වෝර් මේ වෝර් නමින් පොත් ලියූ බවත්, එසේ වුවද යුද්ධයේ සැබෑ තතු හෙළිකරමින් ඉදිරියේදී තමන්ද පොතක් එළිදක්වන බවත්, ෆීල්ඩ් මාෂල් සරත් ෆොන්සේකා මහතා කියයි.බත්තරමුල්ල - පැලවත්ත පාරේ පිහිටි පක්ෂ මූලස්ථානයේ පැවැති මාධ්‍ය හමුවකදී ඔහු මේ බව කියා සිටියේය.පසුගිය රාජපක්ෂ පාලන සමයේ තමන්ට එරෙහිව නීතිය ක්‍රියාත්මක කළ නීතිපතිවරයා වර්තමානයේ එය නිසි පරිදි සිදු නොකිරීම ගැන ඉදිරියේදී අධිකරණ ක්‍රියා මාර්ගයකට යොමුවන බව ද හෙතෙම පැවසීයජනවාරි 8 හා අගෝස්තු 17 පැවැති මැතිවරණවලින් බලයට පත්වූ වත්මන් රජය ඒ අනුව වර්තමානයේ ක්‍රියා නොකිරීම ගැනද ජනතාව බලවත් කලකිරීමෙන් සිටින බව ද ඔහු වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=54449", "Category": null, "Parent URL": null}