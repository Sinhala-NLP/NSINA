{"Source": "Adaderana", "Timestamp": "April 5, 2016 05:31 pm", "Headline": "සීමාව පැන්න 4ක් නාවික දැලේ", "News Content": "මෙරට මුහුදු සීමාව උල්ලංඝණය කරමින් ධීවර කටයුතුවල නිරත වු ඉන්දීය ධීවරයින් සිව් දෙනෙකු අත්අඩංගුවට ගෙන තිබේ.නාවික හමුදාවේ සහය ඇතිව වෙරළ ආරක්ෂක දෙපාර්තමේන්තු නිලධාරීන් විසින් ඩෙල්ෆ් දූපතට නිරත දෙසින් වු මෙරට මුහුදු ප්‍රදේශයේ දී ඔවුන් අත්අඩංගුවට ගෙන ඇති බව සඳහන්ය.එහිදී අදාළ ධීවරයින් පැමිණි යාත්‍රාවක් ද වෙරළ ආරක්ෂක දෙපාර්තමේන්තුව භාරයට ගෙන ඇත. අත්අඩංගුවටගත් ධීවරයින් සිව් දෙනා ඉදිරි විමර්ශන කටයුතු සඳහා කන්කසන්තුරය ධීවර හා ජලජ සම්පත් දෙපාර්තමේන්තු නිලධාරීන් වෙත භාරදීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=58973", "Category": null, "Parent URL": null}