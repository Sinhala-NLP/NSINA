{"Source": "Adaderana", "Timestamp": "September 30, 2014 12:33 pm", "Headline": "අමෙරිකානු තානාපතිනි මල්වතු මහනාහිමියන් බැහැදකියි  ", "News Content": "අමෙරිකානු තානාපතිනි මිචෙල් ජේ සීසොන් මහත්මිය ඇතුළු අමෙරිකානු තානාපති කාර්යාල නිලධාරින් පිරිසක් මල්වතු පාර්ශවයේ මහනායක අති පුජ්‍ය තිබ්බටුවාවේ ශ්‍රී සුමංගල නාහිමි බැහැදැක තිබේ. අද(30) පෙරවරුවේ මල්වතු විහාරයට ගිය තානාපතිනිය සහ නිලධාරින් පිරිස පළමුව අනුනායක අති පූජ්‍ය නියන්ගොඩ ශ්‍රී විජිතසිරි නාහිමි බැහැදැක ආශීර්වාද ලබාගත් බව අද දෙරණ වාර්තාකරු සඳහන් කළේය. ඉන් අනතුරුව මිචෙල් ජේ සීසොන් මහත්මිය ඇතුළු පිරිස මල්වතු මහනායක අති පුජ්‍ය තිබ්බටුවාවේ ශ්‍රී සුමංගල නාහිමි බැහැදැක තිබේ. එහිදි තානාපතිනිය ඇතුළු පිරිස උන්වහන්සේ සමඟ සාකච්ජාවක නිරත වූ බව අද දෙරණ වාර්තාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=46414", "Category": null, "Parent URL": null}