{"Source": "Adaderana", "Timestamp": "May 9, 2016 12:18 pm", "Headline": "  සිමෙන්ති මිල ඉහළ යන ලකුණු", "News Content": "කරුණු කිහිපයක් හේතුවෙන් සිමෙන්ති මිල සංශෝධනය විය හැකි බව පාරිභෝගික කටයුතු පිළිබඳ අධිකාරිය පවසයි.එම අධිකාරිය සඳහන් කළේ ඒ පිළිබඳ මේ වන විට සාකච්ඡා පැවැත්වෙන බවයි.සිමෙන්ති මිල ඉහළ නංවන ලෙස සිමෙන්ති නිෂ්පාදන සමාගම් විසින් පාරිභෝගික කටයුතු පිළිබඳ අධිකාරියෙන් සිදු කරන ලද ඉල්ලීම සම්බන්ධයෙන් අද දෙරණ සිදු කළ විමසීමදී එම අධිකාරියේ ප්‍රකාශකයෙකු මේ බව සදහන් කළේය.ඩොලරයේ මිල ඉහළයාම, වරාය හා නිශ්කාෂණ බද්ද සියයට 7.5 ක් දක්වා ඉහළයාම සහ වැට් බද්ද සියයට 04කින් ඉහළයාම යන කරුණු හේතුවෙන් සිමෙන්ති මිල සංශෝධනය විය හැකි බව පාරිභෝගික අධිකාරිය පවසයි.ඒ අනුව අදාළ කරුණූවල බලපෑම මත සිමෙන්ති මිල සංශෝධනය කිරීම සම්බන්ධයෙන් පාරිභෝගික අධිකාරියේ අධ්‍යක්ෂක මණ්ඩලයේ අනුමැතිය මත මිල කමිටුවක් හරහා සාකච්ඡා සිදු කරමින් පවතින බව එම අධිකාරිය සඳහන් කළේය.පාරිභෝගික අධිකාරියේ පනත යටතේ අත්‍යවශය භාණ්ඩයක් ලෙස නම් කර ඇති සිමෙන්ති සඳහා රුපියල් 870ක පාලන මිලක් නියම කර තිබේ.", "URL": "https://sinhala.adaderana.lk/news.php?nid=59964", "Category": null, "Parent URL": null}