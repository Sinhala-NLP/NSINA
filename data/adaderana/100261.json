{"Source": "Adaderana", "Timestamp": "December 4, 2018 02:18 pm", "Headline": "ටවුන්හෝල් හිරවෙයි", "News Content": "2.45pm:-විශ්වවිද්‍යාල සිසුන්ගේ විරෝධතා පාගමන හේතුවෙන් මේ වන විට ලෝටස් මාර්ගය තාවකාලිකව වසා දැමීමට පොලීසිය පියවර ගෙන තිබේ. විශ්වවිද්‍යාල සිසුන්ගේ විරෝධතාවක් හේතුවෙන් කොළඹ පුරහල ප්‍රදේශයේ දැඩි රථවාහන තදබදයක් හටගෙන තිබේ. අන්තර් විශ්ව විද්‍යාල ශිෂ්‍ය බලමණ්ඩලය අද(04) පස්වරු 01.30 ට පමණ කොළඹ සෞන්දර්ය විශ්ව විද්‍යාලය අසලින් මෙම විරෝධතා පා ගමන ආරම්භ කළ බව අද දෙරණ වාර්තාකරු සඳහන් කළේය. රජරට සහ අග්නිදිග විශ්වවිද්‍යාලවල සිදුවන ශිෂ්‍ය මර්දනයට එරෙහිව සංදේශයක් බාරදීම සඳහා මොවුන් ජනාධිපති ලේකම් කාර්යාලය වෙත ගමන් කරමින් සිටින බව සඳහන්ය.", "URL": "https://sinhala.adaderana.lk/news.php?nid=100261", "Category": null, "Parent URL": null}