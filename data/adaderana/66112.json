{"Source": "Adaderana", "Timestamp": "November 17, 2016 01:56 pm", "Headline": "ප්‍රදේශ රැසකට ‍අනිද්දා පැය 12ක ජල කප්පාදුවක්", "News Content": "කොළඹ අවට ප්‍රදේශ රැසකට ලබන සෙනසුරාදා පැය 12ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.කොළඹ, දෙහිවල ගල්කිස්ස, කෝට්ටේ, කඩුවෙල මහනගර සභා බල ප්‍රදේශ, මහරගම, බොරලැස්ගමුව, කොලොන්නාව නගරසභා බල ප්‍රදේශ, කොටිකාවත්ත, මුල්ලේරියාව ප්‍රදේශීය සභා බල ප්‍රදේශ හා රත්මලාන යන ප්‍රදේශවල ජල සැපයුම අත්හිටුවීමට නියමිතය.ලබන සෙනසුරාදා උදෑසන 9.00 සිට එදින රාත්‍රි 9.00 දක්වා ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය. අඹතලේ ජල පවිත්‍රාගාරය වෙත විදුලිය සපයන විදුලි සම්ප්‍රේෂණ පද්ධතියේ අත්‍යවශ්‍ය නඩත්තු කටයුත්තක් හේතුවෙන් ජල සැපයුම අත්හිටුවීමට සිදුවන බව එම මණ්ඩලය පැවසුවේය.", "URL": "https://sinhala.adaderana.lk/news.php?nid=66112", "Category": null, "Parent URL": null}