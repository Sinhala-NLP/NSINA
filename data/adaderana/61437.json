{"Source": "Adaderana", "Timestamp": "June 24, 2016 02:16 pm", "Headline": "බලපත්‍ර අත්හිටුවන්නැයි ඉල්ලා ශ්‍රේෂ්ඨාධිකරණයට", "News Content": "පාර්ලිමේන්තු මන්ත්‍රීවරුන් සඳහා තීරුබදු රහිත වාහන බලපත්‍ර ලබාදීමේ තීරණය අත්හිටුවීමේ නියෝගයක් නිකුත් කරන ලෙස ඉල්ලා ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත්ව තිබේ.නීතිඥ නාගහනන්ද කොඩිතුවක්කු මහතා විසින් පෙත්සම ඉදිරිපත් කර ඇති බව අද දෙරණ අධිකරණ වාර්තාකරු සඳහන් කළේය.පෙත්සමේ වගඋත්තරකරුවන් ලෙස ජනාධිපතිවරයා, මුදල් අමාත්‍යවරයා ඇතුළු පිරිසක් නම් කර තිබේ.පෙත්සම්කාර නීතිඥවරයා සඳහන් කරන්නේ මන්ත්‍රීවරුන්ට තීරුබදු රහිත වාහන බලපත්‍ර ලබාදීම තුළින් අවම වශයෙන් එක් මන්ත්‍රීවරයෙකුගෙන් රජයට රුපියල් මිලියන 30ක පමණ පාඩුවක් සිදු වන බවයි.මේ අකාරයෙක් මහජන මුදල් ගසාකෑම අනුමත කළ නොහැකි බව පවසන පෙත්සම්කාර නීතිඥවරයා අදාළ තීරණය අත්හිටුවීමේ නියෝගයක් නිකුත් කරන ලෙස ශ්‍රේෂ්ඨාධිකරණයෙන් ඉල්ලා ඇති බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=61437", "Category": null, "Parent URL": null}