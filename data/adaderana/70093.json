{"Source": "Adaderana", "Timestamp": "February 25, 2017 01:50 pm", "Headline": "බලපත්‍ නැතිව වැලි ගොඩ දැමූ 5ක් අල්ලයි", "News Content": "කින්නියා, පූලිඅඩි රක්ෂිත ප්‍රදේශයේ බලපත්‍ර නොමැතිව වැලි ගොඩදැමූ පුද්ගලයින් 05 දෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ කන්තලේ කඳවුරේ නිලධාරීන් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව වාර්තා වෙයි.එහිදී වැලි පටවන ලද ට්‍රැක්ටර් රථ 03ක් පොලිස් විශේෂ කාර්යය බලකාය භාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා කින්නියා පොලීසියට භාරදුන් බව පොලිස් විශේෂ කාර්යය බලකාය සඳහන් කළේය.මේ අතර මාන්කුලම් වීරාටිකුලම් රක්ෂිතයේ දී වැලි ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ.පොලිස් විශේෂ කාර්ය බලකා නිලධාරීන් වෙත ලද තොරතුරක් මත ඔවුන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේදී වැලි ප්‍රවාහනය කිරීම සඳහා යොදා ගත් ටිපර් රථ දෙකක් ද පොලිස් විශේෂ කාර්යය බලකාය භාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා මාන්කුලම් අඩවි වන නිලධාරී කාර්යාලය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=70093", "Category": null, "Parent URL": null}