{"Source": "Adaderana", "Timestamp": "November 5, 2018 08:17 pm", "Headline": "තිස්ස මාතර ප්‍රධාන මාර්ගයට ගසක් කඩා වැටෙයි", "News Content": "අම්බලන්තොට වලව ප්‍රදේශයේදී මාර්ගය හරහා ගසක් කඩා වැටීම නිසා තිස්ස මාතර ප්‍රධානය මාර්ගයේ ගමනාගමනයට දැඩි ලෙස බදා එල්ල වී තිබේ. ප්‍රදේශයට ඇදහැළුණු අධික වර්ෂාව සමඟ අද (05) සවස 06.30 පමණ මාර්ගය අසල තිබු විශාල ගසක් මේ ආකාරයෙන් මාර්ගය හරහා වැටි ඇති අතර එම අවස්ථාවේදී යතුරු පැදියකින් මාර්ගයේ ගමන් ගත් තරුණයෙකුද අනතුරට මුහණ දී ඇති බව අද දෙරන වාර්තාකරු පැවසීය. අනතුරෙන් ඔහුගේ යතුරු පැදියට සුළු හානි සිදුවී ඇත. කෙසේ නමුත් ගස කඩා වැටීමත් සමඟ ප්‍රදේශයේ ජනතාව එක්ව ගස ඉවත්කිරීමට කටයුතු කරනු ලැබුවත් පැයකට ආසන්න කාලයක් ගතවන තුරුත් ගස ඉවත්කිරීමට කිසිදු රාජ්‍ය ආයතනයක නිලධාරියෙකු මැදිහත් වී ගස ඉවත්කිරීම සඳහා කිසිදු ක්‍රියාමාර්ගයක් නොගත් බවට ප්‍රදේශයේ ජනතාව චෝදනා කරයි.", "URL": "https://sinhala.adaderana.lk/news.php?nid=98746", "Category": null, "Parent URL": null}