{"Source": "Adaderana", "Timestamp": "September 3, 2017 10:51 pm", "Headline": "හෙට PHIලා වර්ජනයක්", "News Content": "දිවයින පුරා සිටින මහජන සෞඛ්‍ය පරීක්ෂකවරුන් හෙට(04) දිනයේ සංඛේත වැඩ වර්ජනයක නිරත වීමට තීරණය කර තිබේ.එම සංගමයේ සභාපති උපුල් රෝහණ මහතා සඳහන් කළේ යාපනය නගර සභාවේ සේවයේ නියුතු මහජන සෞඛ්‍ය පරීක්ෂකවරුන් පස් දෙනෙකු සෞඛ්‍ය ලේකම්වරයා විසින් අත්තනෝමතික ලෙස ස්ථාන මාරු කිරීමට විරෝධය පළ කරමින් මෙම වැඩ වර්ජනය ක්‍රියාත්මක කරන බවයි. සිය ගැටළුවට විසඳුම් ලබාදීමට බලධාරීන් අපොහොසත් වුවහොත් ඉදිරියේ දී අඛණ්ඩ වැඩ වර්ජනයක නිරත වන බව උපුල් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=77082", "Category": null, "Parent URL": null}