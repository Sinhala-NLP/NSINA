{"Source": "Adaderana", "Timestamp": "October 30, 2010 09:25 am", "Headline": "ගංජා සමග එක් අයෙක් මස්කෙළියේදී කොටුවෙයි", "News Content": "ගංජා තොගයක් සමග පුද්ගලයෙකු බලංගොඩ, මස්කෙළිය ප්‍රදේශයේ දී අත්අඩංගුවට ගෙන තිබේ. අත්අඩංගුවට ගන්නා අවස්ථාවේ සැකකරු ළඟ තිබී ගංජා කිලෝග්‍රෑම් 1 ග්‍රෑම් 800 ක් සොයාගෙන ඇති බව වාර්තා වේ. මස්කෙළිය‍ පොලිසියේ විශේෂ මෙහෙයුම් ඒකකය විසින් අත්අඩංගුවට ගත් අදාළ සැකකරු දීර්ඝ කාලයක සිට මෙම ජාවාරමේ නිරත වන්නෙකු බව සඳහන්ය. අත්අඩංගුවට ගත් සැකකරු අද(30) හැටන් මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11826", "Category": null, "Parent URL": null}