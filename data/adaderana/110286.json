{"Source": "Adaderana", "Timestamp": "May 20, 2019 10:38 am", "Headline": "විශ්වාසභංග යෝජනාවට ඡන්දය දෙන්න පක්ෂයක් අදාල නෑ", "News Content": "ඉදිරිපත්ව ඇති විශ්වාසභංග යෝජනාවට අන්තවාදය,ජාතිවාදය පිටුදකින රටට ආදරය කරන සියළුදෙනාගේ සහය හිමිවනු ඇතැයි තමන් විශ්වාස කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ශෙහාන් සේමසිංහ මහතා පවසයි. කොළඹදී ඊයේ (19) පැවති මාධ්‍ය හමුවකට එක්වෙමින් ඔහු මේ බව පැවසීය. මේ වන විට එම විශ්වාසභංග යෝජනාව පාර්ලිමේන්තු න්‍යාය පුස්තකයට ඇතුලත් කර ඇති බවද මන්ත්‍රීවරයා පවසයි. එමෙන්ම මෙම විශ්වාසභංග යෝජනාවට පක්ෂව ඡන්දය ලබා දීමට කිසිදු අවස්ථාවකදි පක්ෂයක් අදාල නොවන බව ඔහු එහිදි ප්‍රකාශ කළේය. මෙම විශ්වාසභංගයට ඡන්දය ලබා දෙන පිරිස අනුව ඔවුන් එටට ආදරය කරන පිරිසක්ද නැතිනම් ත්‍රස්තවාදයට හිතවාදි පිරිසක්ද යන්න ජනතාවට වටහා ගත හැකි බවද මන්ත්‍රීවරයා එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=110286", "Category": null, "Parent URL": null}