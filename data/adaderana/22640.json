{"Source": "Adaderana", "Timestamp": "March 7, 2012 10:07 am", "Headline": "අලියෙකු පහරදීමෙන් පුද්ගලයකු මරුදකියි", "News Content": "අරලගංවිල , දළුකාන ප්‍රදේශයේ දී වන අලියෙකු පහරදීමෙන් පුද්ගලයෙකු ජීවිතක්ෂයට පත් ව තිබේ. අසල්වැසි නිවසකට වල් අලියෙකු පැමිණීම සම්බන්ධයෙන් සොයා බැලීමට නිවසින් පිටතට පැමිණි අවස්ථාවේ අදාළ පුද්ගලයා මෙම පහරදීමට ලක්ව ඇති බව පොලිසිය පවසයි. පහරදීමෙන් තුවාල ලැබූ පුද්ගලයා රෝහල් ගත කිරීමෙන් අනතුරුව ජීවිතක්ෂයට පත්ව ඇති බව සඳහන්වේ. මිය ගොස් ඇත්තේ දළුකාන ප්‍රදේශයේ පදිංචිව සිට 38 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=22640", "Category": null, "Parent URL": null}