{"Source": "Adaderana", "Timestamp": "January 28, 2016 10:24 am", "Headline": "තමිල්නාඩු ධීවරයින් අදත් වර්ජනයේ!", "News Content": "ශ්‍රී ලංකා රජය භාරයේ පවතින ඉන්දීය ධීවර යාත්‍රා නිදහස් කරන ලෙස බල කරමින් තමිල්නාඩු ධීවරයින් අද(28) තෙවන දිනටත් විරෝධතාවයේ නිරතවෙමින් තිබේ.නාගපට්නම්, රාමනාදපුරම් සහ කරෙයික්කාල් ඇතුලු ප්‍රදේශ 06ක ධීවරයින් ලක්ෂ 02කට වැඩි පිරිසක් වර්ජනයට එක්ව සිටින බව ඉන්දීය මාධ්‍ය වාර්තා කළේය.මෙරට අත්අඩංගුවේ පසුවූ ඉන්දීය ධීවරයන් 102කු පසුගියදා ඉන්දීය රජය කළ ඉල්ලීමක් අනුව ශ්‍රී ලංකා රජය විසින් නිදහස් කරනු ලැබුණි.කෙසේ වෙතත් අදාළ ඉන්දීය ධීවරයන් සමඟ වෙරළ ආරක්ෂක නිලධාරීන් භාරයට ගත් ධීවර යාත්‍රා රාජසන්තක කිරීමට රජය කටයුතු කළේය. තම ගැටලුවට ඉන්දීය මධ්‍යම රජය මැදිහත් වී විසඳුමක් ලබානොදුන හොත් හෙට දිනයේ තම ධීවර යාත්‍රා රැගෙන කරෙයික්කාල් වරාය අවහිර කිරීමට පියවර ගන්නා බව වර්ජනයේ නිරත ඉන්දීය ධීවර සංගම් පවසයි.", "URL": "https://sinhala.adaderana.lk/news.php?nid=56713", "Category": null, "Parent URL": null}