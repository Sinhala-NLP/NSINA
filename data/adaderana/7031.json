{"Source": "Adaderana", "Timestamp": "March 2, 2010 04:12 pm", "Headline": "උතුරේ පොලිස් ස්ථාන ස්ථාපනය මෙම වසර තුළ නිමයි ", "News Content": "මානූෂීය මෙහෙයුමේදී මුදාගත් උතුරු ප්‍රදේශයේ පොලිස් ස්ථාන ස්ථාපනය කිරීම මේ වසර අවසන් වීමට පෙර නිමා කරන බව පොලිස්පතිවරයා පවසයි. එම ප්‍රදේශවල සාමාන්‍ය ජන ජිවිතය නගා සිටුවීමට එය පිටිවහලක් වනු ඇති බව පොලිස්පති මහින්ද බාලසුරිය මහතා පෙන්වා දෙයි. උතුරු වසන්තය වැඩසටහනට සමගාමීව පොලිස් ස්ථාන පිහිටුවීමට ද කටයුතු කරන බව පොලිස්පතිවරයා ප්‍රකාශ කරයි. පොලිස්පතිවරයා මේ අදහස් පළ කළේ පුනරීන් ප්‍රදේශයේ නව පොලිස් ස්ථානය විවෘත කිරීමේ අවස්ථාවට එක්වෙමිනි. මෙම වැඩසටහන යටතේ මාන්කුලම් සහ කිලිනොච්චි යන ප්‍රදේශ සඳහා නව පොලිස් ස්ථාන පිහිටුවීම ඉදිරි මාස 06 තුළ අවසන් කිරීමට නියමිතය.", "URL": "https://sinhala.adaderana.lk/news.php?nid=7031", "Category": null, "Parent URL": null}