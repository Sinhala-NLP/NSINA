{"Source": "Adaderana", "Timestamp": "January 2, 2011 09:09 am", "Headline": "ජාතික හැඳුනුම්පත් ඡායාරූප නොමිලේ ලබා දීමේ වැඩපිළිවෙළක්", "News Content": "ඌව පළාත් ජනතාව වෙත ජාතික හැඳුනුම්පත් ඡායාරූප නොමිලේ ලබා දීමේ වැඩපිළිවෙළක් පුද්ගලයින් ලියාපදිංචි කිරීමේ දෙපාර්තමේන්තුව විසින් ආරම්භ කර තිබේ. දැයට කිරුළ ජාතික ප්‍රදර්ශනයට සමගාමීව පැවැත්වෙන ජංගම සේවාවන් හී දී මෙය ක්‍රියාත්මක කෙරෙන බව සඳහන්ය. පෙබරවාරී මාසයේ පැවැත්වීමට නියමිත දැයට කිරුළ ජාතික ප්‍රදර්ශනයට සමගාමීව ප්‍රාදේශීය ලේකම් කොට්ඨාස මට්ටමින් ජංගම සේවා ‍ක්‍රියාත්මක කෙරෙනු ඇත. එම පළාත තුළ ජාතික හැඳුනුම්පත් නොමැති පුද්ගලයින් පනස් දහසකට අධීක පිරිසක් සිටින බව ඌව පළාත් සභාව පවසයි. තවත් බොහෝ පිරිසකගේ ජාතික හැඳුනුම්පත් දුර්වර්ණ වී ඇති බවට අනාවරණ වී තිබේ.", "URL": "https://sinhala.adaderana.lk/news.php?nid=13209", "Category": null, "Parent URL": null}