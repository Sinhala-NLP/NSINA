{"Source": "Adaderana", "Timestamp": "April 11, 2019 06:44 am", "Headline": "මාධ්‍ය නිදහස මෙන්ම මාධ්‍යයේ වගකීම ද ඉතා වැදගත්-ජනපති", "News Content": "රටක් ලෙස ඉදිරියට යාමට මාධ්‍ය නිදහස මෙන්ම මාධ්‍යයේ වගකීම ද ඉතා වැදගත් බව ජනාධිපති මෛත්‍රිපාල සිරිසේන මහතා පවසා සිටියි. ජනාධිපතිවරයා පවසන්නේ දේශපාලනඥයා සහ ජනමාධ්‍ය අතර තිබෙන බෙදීම රටක් ලෙස ඉදිරියට යාමට කිසිසේත් සුදුසු තත්ත්වයක් නොවන බවය. කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැති ජනාධිපති මාධ්‍ය සම්මාන උලෙළ අමතමින් ජනාධිපති මෛත්‍රිපාල සිරිසේන මහතා මේ බව ප්‍රකාශ කළේය. මෙම සම්මාන උලෙළේදී දෙරණ රූපවාහිනියේ වාද පිටිය වැඩසටහනට වසරේ හොඳම සංවාදමය වැඩසටහන වෙනුවෙන් සම්මානය හිමි වුණි.", "URL": "https://sinhala.adaderana.lk/news.php?nid=107799", "Category": null, "Parent URL": null}