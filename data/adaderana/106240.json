{"Source": "Adaderana", "Timestamp": "March 17, 2019 09:52 pm", "Headline": "ව්‍යාජ ලේඛන සකස් කළ ස්ථානයක් වටලා සැකකරුවෙකු අත්අඩංගුවට", "News Content": "ජා ඇල නගරයේ ව්‍යාජ ලේඛන සකස් කිරීම සඳහා පවත්වාගෙන ගිය ස්ථානයක් වටලා සැකකරුවෙකු අත්අඩංගුවට ගෙන ඇත. පොලිස් විශේෂ කාර්ය බලකායේ නිලධාරින් පිරිසක් විසින් අද (17) සවස මෙම වැටලීම සිදු කළ බව පොලිස් මාදය අංශය පවසයි. එහි තිබී ව්‍යාජ ලේඛන තොගයක් සහ ව්‍යාජ රබර් මුද්‍රා 50ක් විශේෂ කාර්ය බලකාය භාරයට ගෙන ඇත. මෙම රබර් මුද්‍රණ අතර රාජ්‍ය ආයතනවලට අයත්වන පරිද ව්‍යාජ රබර් මුද්‍රණද තිබු බව පොලිසිය පවසයි. තවද පසුගිය 15වනදා ජා ඇල වැලිගම්පිටිය ප්‍රදේශයේදි අත්අඩංගුවට ගන්නා ලද වැගන් ආර් වර්ගයේ කාර් රථය සහ එම කාර් රථයේ තිබී සොයා ගත් අනෙකුත් ව්‍යාජ අංක තහඩු සඳහාවන ව්‍යාජ ආදායම් බලපත්‍ර ව්‍යාජ රක්ෂණ සහතික සකස්කර ඇත්තේද මෙම ස්ථානයේදි බවට සැක කෙරේන සැකකරු වැඩිදුර විමර්ශන සඳහා සංවිධානාත්මක අපරාධ විමර්ශන කොට්ඨාෂය වෙත බාර දී තිබේ.", "URL": "https://sinhala.adaderana.lk/news.php?nid=106240", "Category": null, "Parent URL": null}