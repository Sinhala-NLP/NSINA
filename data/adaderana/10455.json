{"Source": "Adaderana", "Timestamp": "August 26, 2010 03:08 pm", "Headline": "තවත් සර්ව පාක්ෂික කමිටුවක් ඉල්ලයි", "News Content": "ශ්‍රි ලංකාවේ ද්‍රවිඩ ජනතාව සම්බන්ධ ගැටලු පිළිබඳව සොයා බැලීම සඳහා සර්ව පාක්ෂික පාර්ලිමේන්තු නියෝජිත පිරිසක් පත්කළ යුතු බව ඒ. ඩී. එම්. කේ පක්ෂයේ පාර්ලිමේන්තු මන්ත්‍රී තම්බිතුරෙයි මහතා සඳහන් කර තිබේ. තමිල්නාඩු පාර්ලිමේන්තුවේ විවාදයකදී අදහස් දක්වමින් ඒ මහතා මේ බව ප්‍රකාශ කර ඇත. ශ්‍රි ලංකාවේ අවතැන්ව සිටින ද්‍රවිඩ ජනතාව වෙනුවෙන් ඉන්දියාව ආධාර ලබාදුන්නද එම ජනතාවගේ ගැටලු සඳහා විසඳුම් ලැබී නොමැති බවද ඔහු පෙන්වා දී තිබේ. එමනිසා මෙම ගැටලු පිළිබඳව විමසා බැලීමට ආණ්ඩු පක්ෂයෙන් පමණක් නොව සියලු පක්ෂ වල නියෝජිතයින් මෙන්ම මාධ්‍යවේදීන්ගෙන් ද සමන්විත සර්ව පාක්ෂික කමිටුවක් පත්කළ යුතු බව තම්බිතුරෙයි මහතා අවධාරණය කර තිබේ.", "URL": "https://sinhala.adaderana.lk/news.php?nid=10455", "Category": null, "Parent URL": null}