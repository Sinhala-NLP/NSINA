{"Source": "Adaderana", "Timestamp": "February 20, 2013 04:53 pm", "Headline": " යාපනයේදී කොමර්ෂල් බැංකුවේ ප‍්‍රදර්ශන කුටියට මහත් ප‍්‍රතිචාර", "News Content": "යාපනයේ ඇල්ෆ‍්‍රඞ් දොරෙයිඅප්පා ක‍්‍රීඩාංගණයේ මෑතකදී පැවති ජාත්‍යන්තර වෙළෙඳ ප‍්‍රදර්ශනයේදී කොමර්ෂල් බැංකුවේ කුටිය කැපී පෙනුණු අතර මෙම වෙළෙඳ ප‍්‍රදර්ශනයේදී බහු ජාතික සමාගම්, දේශීය සමූහ ව්‍යාපාර මෙන්ම උසස් අධ්‍යාපන ආයතන සිය නිෂ්පාදන හා සේවා ප‍්‍රදර්ශනය කරන ලදී. මෙම වෙළෙඳ ප‍්‍රදර්ශනයේදී ජනතාව වැඩි වශයෙන් පිවිසි කුටි වලින් එකක් ලෙස නව ගනුදෙනුකරුවන් විශාල පිරිසකට සේවා සැපයීමට බැංකුව සමත් විය. නව ගනුදෙනුකරුවන් විශාල සංඛ්‍යාවක් බැංකුවේ \"අරුණළු\" ළමා ගිණුම්, \"ඩොට්කොම්\"- තරුණ ඉතුරුම් ගිණුම්, සහ \"අනගි\" කාන්තා ගිණුම්, ක්‍රෙඩිට් කාඞ් හා ඩෙබිට් කාඞ්පත් ලබාගැනීම මෙන්ම අන්තර්ජාල බැංකු පහසුකම් ලබා ගැනීම සඳහා ලියාපදිංචි වූ බව බැංකුව පවසයි. මෙම වෙළෙඳ ප‍්‍රදර්ශනය සඳහා සෑම දිනකම 25,000 කට අධික ජනතාවක් සහභාගී වූ බව වාර්තා විය. ඡායාරූප වලින් දැක්වෙන්නේ කොමර්ෂල් බැංකුවේ කුටිය හා බැංකුවේ සේවා ලබා ගැනීමට එහි පැමිණි ගනුදෙනුකරුවන් පිරිසකි. කොමර්ෂල් බැංකුව මෙරට විශාලතම පුද්ගලික වාණිජ බැංකුව වන අතර දිවයින පුරා සේවා ස්ථාන 227 ක් සහ ස්වයංක‍්‍රීය ටේලර් යන්ත‍්‍ර 558 ක ජාලයක් පවත්වාගෙන යයි.", "URL": "https://sinhala.adaderana.lk/news.php?nid=31802", "Category": null, "Parent URL": null}