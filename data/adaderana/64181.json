{"Source": "Adaderana", "Timestamp": "September 17, 2016 03:43 pm", "Headline": " නීති විරෝධීව කච්චේරියක් පවත්වාගෙන ගිය අයෙක් මාට්ටු", "News Content": "මාතර, කොප්පරාවත්ත ප්‍රදේශයේ නීති විරෝධී ලෙස කච්චේරියක් පවත්වා ගෙන ගිය පුද්ගලයෙකු අත්අඩංගුවට ගෙන තිබේ.පොලීසියට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.අත්අඩංගුවට ගන්නා අවස්ථාවේදී ඔහු සතුව තිබී ව්‍යාජ රබර් මුද්‍රා ඇතුළු ව්‍යාජ රාජ්‍ය ලිපිලේඛන රැසක් පොලීසිය භාරයට ගෙන තිබේ.සැකකරු මාතර ප්‍රදේශයේම පදිංචි 41 හැවිරිදි අයෙකි.අත්අඩංගුවට ගත් සැකකරු හෙට(18) මාතර මහේස්ත්‍රාත් අධිකරණයට ඉදිරිපත් කිරීමට නියමිත අතර මාතර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64181", "Category": null, "Parent URL": null}