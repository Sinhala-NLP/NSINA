{"Source": "Adaderana", "Timestamp": "September 26, 2017 02:20 pm", "Headline": "ව්‍යාජ විදේශ රැකියා ආයතනයක් පැවැත්වු අයෙක් අත්අඩංගුවට ", "News Content": "කොලොන්නාව, මීතොටමුල්ල පාර ප්‍රදේශයේ ව්‍යාජ විදේශ රැකියා ආයතනක් පවත්වාගෙන ගිය පුද්ගලයෙකු අත්අඩංගුවට ගෙන තිබේ. විදේශ සේවා නියුක්ති කාර්යංශයට ලද තොරතුරක් මත සිදු කළ වැටලිමකදී එම ආයතනයේ ප්‍රධාන විධායක නිළධාරිවරයා අත්අඩංගුවට ගත් බව එම කාර්යාංශය සඳහන් කළේය. දකුණූ අප්‍රිකානු රාජ්‍යයේ උගන්ඩාව ආදී රටවල විදෙස් රැකියා ලබාදෙන බව පවසමින් එම ආයතනය පුද්ගලයින්ගෙන් මුදල් වාංචා කර තිබේ. අදාළ ආයතනය විදේශ සේවා නියුක්ති කාර්යංශයේ ලියාපදිංචි වී නොමැති බව වාර්තා වෙයි. අත්අඩංගුවට ගත් එම ආයතනයේ ප්‍රධාන විධායක නිළධාරියා අළුත්කඩේ මහේස්ත්‍රාත් අධිකරණයට ඉදිරිපත් කිරිමෙන් පසු රුපියල් 20,000ක මුදල් ඇයක් සහ රුපියල් 50,000 ක ශරිර ඇප මත මුදාහැරි බව විදේශ සේවා නියුක්ති කාර්යාංශය සඳහන් කළේය. අදාළ විදේශ රැකියා ආයතනයේ අධ්‍යක්ෂ මණ්ඩලය පිළිබඳ තොරතුරු අනාවරණය වී ඇති අතර ඔවුන් අත්අඩංගුවට ගැනිම සඳහා වැඩිදුර විමර්ශන සිදු කරන බව ද විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=78029", "Category": null, "Parent URL": null}