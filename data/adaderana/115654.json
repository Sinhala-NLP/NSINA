{"Source": "Adaderana", "Timestamp": "August 3, 2019 05:01 pm", "Headline": "FM දෙරණ ඇටෑක් ෂෝ මෙවරත් අති උත්කර්ෂයෙන්", "News Content": "ශ්‍රී ලාංකීය ප්‍රසංග වේදිකාවේ දැවැන්තම පෙරලිය එෆ්.එම්. දෙරණ ඇටෑක් ෂෝ සංගීත ප්‍රසංග මාලාව යළි ආරම්භ කරමින් එහි 16 වැනි ප්‍රසංගය ඊයේ රාත්‍රියේ අති උත්කර්ෂවත් අයුරින් පැවැත්වුණි. ඒ පොල්ගහවෙල ප්‍රාදේශීය සභා ක්‍රීඩංගණයේදීය. ශ්‍රී ලාංකේය ගුවන් විදුලි ඉතිහාසයේ නවමු ප්‍රාසාංගික අත්දැකීමක් ප්‍රේක්ෂකයින්ට තිලිණ කරන ඩයලොග් මෙගා වාසනා එෆ් එම් දෙරණ ඇටෑක් ෂෝ ප්‍රසංග මාලාවේ 16 වැනි ප්‍රසංගය ඊයේ රාත්‍රි 10.00 ට ආරම්භ වුණි. මෙරට ජනප්‍රියතම සංගීත කණ්ඩායම් දෙකක් වන FEEDBACK හා SAHARA FLASH දැවැන්ත වේදිකා දෙකකදී රසික හදවත් අමන්දානන්දයට පත්කළේ අති නවීන තාක්ෂණය මුසු වූ ශබ්ද රටා සහ ආලෝක ධාරා මධ්‍යයේයි. දිවයිනේ ජනකාන්ත ගායක ගායිකාවන් රැසකගේ මෙන්ම දෙරණ ඩ්‍රීම්ස්ටාර් හා දෙරණ ලිටිල්ස්ටාර් ගායන තරු රැසකගේ හඩින් එෆ්.එම් දෙරණ ඇටෑක් ෂෝ වේදිකාව වර්ණවත් වුණි. ෙ මෙම නැවුම් ප්‍රාසාංගික අත්දැකීම එෆ්. එම් දෙරණ හා ටී.වී දෙරණ ඔස්සේ සමගාමීව දිවයින පුරා විසිර සිටින සිය ප්‍රේක්ෂක ජනතාව වෙතද සජීවීව සමීප කෙරුණි.", "URL": "https://sinhala.adaderana.lk/news.php?nid=115654", "Category": null, "Parent URL": null}