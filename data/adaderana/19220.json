{"Source": "Adaderana", "Timestamp": "October 8, 2011 11:20 am", "Headline": "සුළු සිදුවීම් කිහිපයක්, ඡන්දය සාමකාමීයි -පැෆ්රල්", "News Content": "සුළු සිදුවීම් කිහිපයක් හැරුණු කොට ඡන්ද විමසීම මේ වන විට සාමකාමී අයුරින් පැවැත්වෙන බව පැෆ්රල් සංවිධානය පවසයි. පළාත් පාලන ආයතන 23 ට අදාළ ඡන්ද විමසීමේ කටයුතු උදෑසන සිට ‍‍මේ දක්වා සාමාන්‍ය පරිදි සිදුවන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය. හම්බන්තොට දිස්ත්‍රික්කයෙන් ඡන්දදායකයින්ට යම් බලපෑම් කළ සිදුවීම් දෙකක් පමණ වාර්තා වූ බව රෝහණ හෙට්ටිආරච්චි මහතා සඳහන් කළේය. ඡන්ද මධ්‍යස්ථාන ආශ්‍රිතව සිදුකෙරුණු මනාප ලකුණු කිරිම සම්බන්ධ ප්‍රචාරක කටයුතු පිළිබඳ සිදුවීම් කිහිපයක් ද වාර්තා වන බව පැෆ්රල් සංවිධානය පවසයි.", "URL": "https://sinhala.adaderana.lk/news.php?nid=19220", "Category": null, "Parent URL": null}