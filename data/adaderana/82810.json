{"Source": "Adaderana", "Timestamp": "January 11, 2018 11:37 am", "Headline": "වතුකරයේ දේශපාලඥයන්ට නොපෙණුනු මාර්ගය හදන්නැයි ඉල්ලා  උද්ඝෝෂණයක්", "News Content": "හැටන් පොලිස් වසමට අයත් ස්ටැඩන් වතුයායේ වෙස්ටන් කොටසට පිවිසෙන මාර්ගය දැඩිව අබලන් තත්ත්වයේ පවතින මාර්ගය ප‍්‍රතිසංස්කරණය කර දෙන ලෙස ඉල්ලා එම වතුයායේ වතුකම්කරුවන් අද (11) උදෑසන උද්ඝෝෂණ ව්‍යපාරයක නිරත වුණි. වතුයායේ දෛනික රාජකාරි වලට යෑමට ප‍්‍රථම දැඩිව අබලන් ව තිබෙන මාර්ගය විශාල ගල් පර්වත පෙරා අවහිර කරමින් උද්ඝෝෂණයේ නිරත විය. හැටන් කොළඹ ප‍්‍රධාන මාර්ගයේ සිට තම වතුයායට පිවිසෙන කිලෝ මිටරයක් පමණ දුර මාර්ගය වසර ගණනාවක සිට ප‍්‍රධාන මාර්ගයේ අතුරා තිබු කළු ගල් ගැලවී මාර්ගය වැසි ජලයට සොදා යෑම නිසා තම වතුයායේ තේ කර්මාන්ත ශාලාවේ නිෂ්පාදිත තේ කොළ ප‍්‍රවහානයටද තම වතුයායේ පදිංචි පවුල් දහකට ආසන්න ප‍්‍රමාණයකට ප‍්‍රධාන මාර්ගයට පයින් පවා එම මාර්ගයේ ගමන් කිරිමට නොහැකි තත්ත්වයක් උද්ගතවි ඇති බව උද්ඝෝෂණයේ නියැලී සිටින වතුකම්කරුවන් පවසයි. මෙම මාර්ගය ප‍්‍රතිසංස්කරණය කර දෙන ලෙස වතුකරයේ නියෝජනය කරන දේශපාලඥයන්ට කොතෙක් දැනුම් දුන්නත් එය ඔහුන් සිදු නොකළ බව උද්ඝෝෂණයේ නියැලී සිටින වතුකම්කරුවන් වැඩි දුරටත් කියා සිටියි.", "URL": "https://sinhala.adaderana.lk/news.php?nid=82810", "Category": null, "Parent URL": null}