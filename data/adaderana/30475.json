{"Source": "Adaderana", "Timestamp": "January 4, 2013 08:06 am", "Headline": "ගඟෙන් එගොඩවීමට ගිය දැරිය මරුට", "News Content": "කලවාන පනාපොළ ගඟෙන් එගොඩ වීමට ගිය සිව් හැවිරිදි ගැහැණු දරුවෙකු දියේ ගිලී මියගොස් තිබේ. අතුරුදන්ව තිබූ දැරියගේ දේහය ඊයේ (03) සොයා ගත් බව කලවාන පොලීසිය පැවසුවේය. තම පියා සහ ආච්චි සමග ගඟෙන් එගොඩ වීමට යාමේ දී ඇය මෙම අනතුරට ලක්ව තිබේ. මියගොස් ඇත්තේ පනාපොල, හපුගොඩ මයිකල්වත්ත ප්‍රදේශයේ පදිංචිව සිටි දැරියක් බව කලවාන‍ පොලීසිය සඳහන් කළේය. මේ අතර යතුරුපැදියක් අනතුරට ලක්ව ඇඹිලිපිටිය, ගගේයාය ඇළට වැටී කාන්තාවක් මියගොස් තිබේ. මිය ගිය කාන්තාව එම ප්‍රදේශයේම පදිංචිව සිටි 42 හැවිරිදි අයෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=30475", "Category": null, "Parent URL": null}