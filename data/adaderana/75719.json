{"Source": "Adaderana", "Timestamp": "July 28, 2017 02:13 pm", "Headline": "පොලිස් පරීක්ෂකවරු 3කගේ ස්ථාන මාරු වෙයි", "News Content": "වහාම ක්‍රියාත්මක වන පරිදි ප්‍රධාන පොලිස් පරික්ෂකවරුන් තිදෙනෙකු ස්ථාන මාරු කර තිබේ. පොලිස්පතිවරයාගේ නිර්දේශ මත ජාතික පොලිස් කොමිසන් සභාවේ අනුමැතිය පරිදි සේවයේ අවශ්‍යතාව මත මෙම ස්ථාන මාරුවිම් සිදු කර ඇති බව පොලිස් මූලස්ථානය සඳහන් කළේය. ඒ අනුව කොටුව ස්ථානාධිපතිවරයා ලෙස කටයුතු කළ ප්‍රධාන පොලිස් පරික්ෂක ඩබ්ලිව්.එම්.එම්.එස්.පී.කේ. ගුණරත්න මහතා කළුතර පොලිස් අභ්‍යාස විද්‍යාලයටත්, ගම්පහ මූලස්ථාන පොලිස් පරික්ෂක ලෙස කටයුතු කළ ප්‍රධාන පොලිස් පරික්ෂක ඒ.ඩබ්ලිව්.ඒ ගෆාර් මහතා කොටුව ස්ථානාධිපතිවරයා ලෙසත් ස්ථාන මාරුකර තිබේ. ප්‍රධාන පොලිස් පරික්ෂක එම්.එම්.එස් ලක්ෂ්මන් මහතා පොලිස් මූලස්ථාන අපරාධ කොට්ඨාසයේ සිට ගම්පහ මූලස්ථාන පොලිස් පරික්ෂක ලෙසත් ස්ථාන මාරුකර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=75719", "Category": null, "Parent URL": null}