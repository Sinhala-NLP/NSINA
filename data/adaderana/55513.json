{"Source": "Adaderana", "Timestamp": "December 4, 2015 12:57 pm", "Headline": "25 ලක්ෂයේ අල්ලසට නාරාහේන්පිට හිටපු O.I.C අත්අඩංගුවේ", "News Content": "නාරාහේන්පිට පොලීසියේ අපරාධ අංශයේ ස්ථානාධිපති රුපියල් ලක්ෂ 25ක අල්ලසක් ගත්තැයි කියන චෝදනාව ගැන ප්‍රශ්න කිරීමට එම පොලිස් ස්ථානයේ ස්ථානාධිපතිව සිට අම්පාරට මාරුකර යැවුණු හිටපු ස්ථානාධිපතිවරයා අල්ලස් කොමිසම විසින් අත්අඩංගුවට ගෙන තිබේ.මෙම අල්ලස් සිද්ධිය සම්බන්ධයෙන් නාරාහේන්පිට පොලිස් ස්ථානයේ ස්ථානාධිපති ප්‍රධාන පොලිස් පරීක්ෂක එම්.ජී.යූ.ඩී ගුණතිලක මහතා, අම්පාර පොලිස් මූලස්ථානයේ සාමාන්‍ය රාජකාරි සඳහා මාරු කර යැවිණ. බලංගොඩ ස්ථානාධිපති ප්‍රධාන පොලිස් පරීක්ෂක එච්.පී.ජී ප්‍රසන්න මහතා නාරාහේන්පිට පොලිස් ස්ථානයේ ස්ථානාධිපතිවරයා ලෙස ඉන් පසු අනුයුක්ත කෙරුණි.මේ සම්බන්ධයෙන් මෙයට පෙර නාරාහේන්පිට පොලිස් ස්ථානයේ උප පොලිස් පරීක්ෂක සුගතපාල නැමැත්තා අල්ලස් කොමිසමේ අත්අඩංගුවට පත්විය. එහිදී කළ විමර්ශන වල දී අනාවරණය වී ඇත්තේ හිටපු ස්ථානාධිපති ගුණතිලක මහතා මෙයට සෘජුව සම්බන්ධ බව යැයි අල්ලස් කොමිසම කියයි.", "URL": "https://sinhala.adaderana.lk/news.php?nid=55513", "Category": null, "Parent URL": null}