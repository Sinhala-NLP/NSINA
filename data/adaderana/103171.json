{"Source": "Adaderana", "Timestamp": "January 27, 2019 05:16 pm", "Headline": "භික්ෂුන් වහන්සේලාට සෞඛ්‍ය ආරක්ෂිත බුලත් විටක්", "News Content": "අම්පාර උහන ප්‍රාදේශිය ලේකම් කොට්ඨාශයේ විහාරස්ථානවල වාසය කරන භික්ෂුන් වහන්සේලාට සෞඛ්‍ය ආරක්ෂිත බුලත් විටක් හදුන්වාදිම සහ උන් වහන්සේලාගේ මුඛ පරීක්ෂා කිරීමේ විශේෂ වැඩ සටහනක් උහන මාලිගාතැන්න ශ්‍රී සුදර්ශනාරාම විහාරස්ථානයේදී පවත්වනු ලැබීය. උහන සෞඛ්‍ය වෛද්‍ය නිලධාරි කාර්යලය මගින් මෙම වැඩ සටහන සංවිධාන කරනු ලැබිය. මෙහිදි බුලත් විට කෑමෙන් ඇතිවෙන මුඛ රෝග පිලිබඳව සහ වෙනත් ලෙඩ රෝග පිලිබඳව හිමිවරුන් දැනුවත් කිරීම සිදුවිය. සෞඛ්‍ය හිතකාමි බුලත්විට මහා සංඝරත්නය වෙත පිරිනැමීම අම්පාර වැඩ බලන නියෝජ්‍ය සෞඛ්‍ය සේවා අධ්‍යක්ෂක වෛද්‍ය තිලක් රාජපක්ෂ මහතා සහ උහන සෞඛ්‍ය වෛද්‍ය නිලධාරි වෛද්‍ය නිරෝෂන් ලියනගේ මහතා විසින් සිදුකරනු ලැබීය. මූලික දැනුම්දීම් වලින් පසුව මහා සංඝරත්නය වෙනුවෙන් ආරම්භ කරන ලද සෞඛ්‍ය සායනය පවත්වනු ලැබිය. මෙහිදි විහාරස්ථානවල හිමිවරුන් සහ මෙහෙණින් වහන්සේලා 118 දෙනෙකු පරීක්ෂාවට ලක් කරනු ලැබීය. මෙම හිමිවරුන්ගෙන් 12 නමකට පමන පුර්ව මුඛ පිළිකා රෝග ලක්ෂණ ඇතැයි ව්‍යාධිවේදි පටක පරීක්ෂණ සඳහා අම්පාර මහ රෝහලට වෙත යොමු කර තිබේ. අම්පාර හිමිදුරාව ශ්‍රී සුමංගලාරාමාධිපති අම්පාර මඩකලපුව දෙදිසාවේ ප්‍රධාන සංඝනායක ගිරිතලේ ගුණානන්ද හිමි, නැගෙනහිර තමන්කඩුව දෙදිසාවේ උප ප්‍රධාන අධිකරණ සංඝනායක සිරි දිගනේ සිරි තිලකසිරි හිමි ඇතුලු මහා සංඝරත්නය මෙම අවස්ථාවට එක්විය. අම්පාර දමන මහඔය රෝහල්වල වෛද්‍යවරුන්, හෙදියන්,පවුල් සෞඛ්‍ය සේවිකාවන්, මහජන සෞඛ්‍ය පරීක්ෂකවරුන්,රසායනික පරීක්ෂකවරුන්, සහ කණිෂ්ඨ කාර්යය මණ්ඩලයද මෙම අවස්ථාවට එක්ව සිටියේය.", "URL": "https://sinhala.adaderana.lk/news.php?nid=103171", "Category": null, "Parent URL": null}