{"Source": "Adaderana", "Timestamp": "April 2, 2018 08:56 am", "Headline": "වේගය පාලනය කර ගන්න බැරි වුණ යතුරු පැදිකරු ගේට්ටුවේ වැදී අවසන් ගමන් යයි", "News Content": "වේගය පාලනය කර ගැනීමට නොහැකි වූ යතුරු පැදියක් මාර්ගයෙන් ඉවතට පැන යකඩ ගේට්ටුවක වැදී සිදුවී ඇති අනතුරකින් බරපතළ ලෙස තුවාල ලබා ප්‍රතිකාර සඳහා රෝහල් ගත කර ඇති අතර යතුරු පැදිකරු මෙලෙස මිය ගොස් ඇති බව දංකොටුව පොලීසිය කියයි. ඊයේ (01) රාත්‍රී 7.45 ට පමණ දංකොටුව - පන්නල මාර්ගයේ කැරන්වත්ත ප්‍රදේශයේ අතුරු මාර්ගයකදී මෙම අනතුර සිදුවී ඇත. අනතුරින් මිය ගොස් ඇත්තේ දංකොටුව - කැරන්වත්ත, ඉසුරු උයන පදිංචිව සිටි සමරක්කොඩි කංකානම්ලාගේ මංජුල ගයාන් සමරක්කොඩි (අවු:38) නම් අයෙකි. මිය ගොස් ඇති අය විසින් අනතුරට පත්ව ඇති යතුරු පැදිය පදවා ඇති බව විමර්ශනවලදී හෙළිවී ඇත. අනතුරින් තුවාල ලබා සිටි යතුරු පැදිකරු ප්‍රතිකා සඳහා එම අවස්ථාවේදීම දංකොටුව දිසා රෝහලට ඇතුළත් කර ඇති නමුත් ඔහු මිය ගොස් ඇත. යතුරු පැදියේ වේගය පාලනය කර ගැනීමට නොහැකි වීම අනතුරට හේතුව බව පොලීසිය කියයි. පශ්චාත් මරණ පරීක්ෂණය පැවැත්වීමට නියමිතව ඇත. දංකොටුව පොලීසියේ රථ වාහන අංශය වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=86736", "Category": null, "Parent URL": null}