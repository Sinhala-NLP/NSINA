{"Source": "Adaderana", "Timestamp": "April 10, 2015 05:14 pm", "Headline": "ශෂීන්ද්‍රගෙන් පැය 4ක් ප්‍රශ්න කරයි", "News Content": "ඌව පළාත් හිටපු ප්‍රධාන අමාත්‍ය ශෂින්ද්‍ර රාජපක්ෂ මහතාගෙන් ප්‍රකාශ සටහන් කරගැනීම අවසන් වී තිබේ.පොදුරාජ්‍ය මණ්ඩලීය රාජ්‍ය නායක සමුළුවට සමගාමීව මෙරටට ගෙන්වු අධි සුඛෝපභෝගී බස් රථ දෙකක් අවභාවිතය සම්බන්ධයෙන් ප්‍රකාශයක් ලබා ගැනීම සඳහා ශෂින්ද්‍ර රාජපක්ෂ මහතාව අද පෙරවරුවේ මූල්‍ය අපරාධ විමර්ශන කොට්ඨාසය වෙත කැඳවා තිබුණි. පෙරවරු 9.00 සිට පස්වරු 1.30 දක්වා පැය 4 කට අධික කාලයක් හිටපු ප්‍රධාන අමාත්‍යවරයාගෙන් ප්‍රකාශයක් සටහන් කරගත් බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=50578", "Category": null, "Parent URL": null}