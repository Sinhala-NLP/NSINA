{"Source": "Adaderana", "Timestamp": "February 17, 2012 08:55 pm", "Headline": "විරෝධතාවේ දී පොලිස් නිලධාරීන් 15 ක් තුවාල ලබයි", "News Content": "අද(17) පස්වරුවේ එක්සත් ජාතික පක්ෂය විසින් පවත්වන ලද විරෝධතා ව්‍යාපාරය අතර එම විරෝධතාකරුවන් හා පොලිසිය අතර ගැටුම්කාරී තත්ත්වයක් ඇතිවී තිබේ. ‍ එහිදී ජ්‍යොෂඨ නිලධාරීන් තිදෙනෙකු ඇතුළු පොලිස් නිලධාරීන් 15 දෙනෙකු තුවාල ලබා ඇති බව පොලිස් මාධ්‍ය ප්‍රකාශක, පොලිස් අධිකාරී අජිත් රෝහණ මහතා සඳහන් කළේය. ‍ කොළඹ පැවති මෙම විරෝධතාවයට පොලිසිය විසින් කඳුළු ගෑස් ප්‍රහාරයක් ද එල්ල කළ අතර එහිදී කඳුළු ගෑස් රඳවනයක් හිසෙහි වැදීමෙන් එක්සත් ජාතික පක්ෂ ජයලත් ජයවර්ධන මහතා තුවාල ලබා තිබිණි. ‍ ඉන්ධන මිල වැඩිකිරීමට විරෝධය පළ කරමින් එක්සත් ජාතික පක්ෂය මෙම විරෝධතා ව්‍යාපාරය සංවිධානය කර තිබිණි.", "URL": "https://sinhala.adaderana.lk/news.php?nid=22199", "Category": null, "Parent URL": null}