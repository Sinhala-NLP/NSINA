{"Source": "Adaderana", "Timestamp": "November 26, 2017 10:25 am", "Headline": "කසිප්පු බෝතල් 25 ක් සමඟ පුද්ගලයෙක් පොලීසියට මාට්ටු", "News Content": "කෑගල්ල මොරොන්තොට පාලම අසලදි නීති විරෝධී මත්පැන් බෝතල් 25 ක් සමඟ සැකකටයුතු පුද්ගලයෙකු අත්අඩංගුවට ගැනිමට කෑගල්ල දිසා විෂ මත්ද්‍රව්‍ය ඒකකයේ නිලධාරින්ට ඊයේ ( 25 ) පස්වරුවේ සමත්වී තිබේ. ඔවුන්ට ලැබුණු තොරතුරකට අනුව අදාල සැකකටයුතු පුද්ගලයා අත්අඩංගුවට ගෙන ඇති අතර ඔහු කාලයක් තිස්සේ මොරොන්තොට පාලම අසල ස්ථානයක කසිප්පු අලෙවි කොට ඇති බවට තොරතුරු ලැබුණු බවද පොලිසිය පැවසීය. මෙම පුද්ගලයා වයස අවුරුදු 37 ක තරුණයෙකු වන බවයි වැටලිමට සහභාගි වු නිලධාරින් ප්‍රකාශ කළේය. සිද්ධිය සම්බන්ධයෙන් කෑගල්ල දිසා විෂ මත්ද්‍රව්‍ය ඒකකය වැඩි දුර පරික්ෂණ පවත්වයි.", "URL": "https://sinhala.adaderana.lk/news.php?nid=80544", "Category": null, "Parent URL": null}