{"Source": "Adaderana", "Timestamp": "October 10, 2010 08:38 am", "Headline": "ජොර්දානයේ ශ්‍රී ලාංකිකයින්ගේ වැඩ වර්ජනය අවසන්", "News Content": "ජෝර්දානයේ කර්මාන්තශාලාවක ශ්‍රී ලාංකිකයින් පිරිසක් ආරම්භ කර තිබූ වැඩ වර්ජනය නතර කර තිබේ. මොවුන් සේවය කළ කම්හලේ ඉන්දුනීසියානු ජාතිකයින් පිරිසක් අතර ඇති වූ ගැටුමකින් අනතුරුව මෙම වැඩවර්ජනය ආරම්භ කර තිබූ බව විදේශ සේවා නියුක්ති කාර්යාංශය පවසයි. පෙරේදා රාත්‍රී මෙම ගැටුම ඇති වී ඇති බව විදේශ සේවා නියුක්ති කාර්යාංශයේ සභාපති නීතීඥ කිංස්ලි රණවක මහතා ප්‍රකාශ කළේය. කෙසේ වුවද ඊයේ දිනයේ දී මෙම කර්මාන්ත ශාලාවේ සේවය කළ ශ්‍රී ලාංකික සියලු දෙනා වැඩවර්ජනයේ නිරත වූ අතර විදේශ සේවා නියුක්ති කාර්යාංශය මැදිහත් වී එම වැඩ වර්ජනය නතර කිරීමට පියවර ගත් බව සභාපතිවරයා වැඩිදුරටත් පවසයි..", "URL": "https://sinhala.adaderana.lk/news.php?nid=11393", "Category": null, "Parent URL": null}