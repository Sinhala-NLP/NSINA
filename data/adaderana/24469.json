{"Source": "Adaderana", "Timestamp": "May 23, 2012 04:38 pm", "Headline": "රාජ්‍ය ආයතනවල ක්‍රමවේද කඩිනමින් වෙනස් කළ යුතුයි", "News Content": "රාජ්‍ය ආයතනවල පවතින යල් පැන ගිය ක්‍රමවේද හේතුවෙන් සේවා ලබාගැනීමේ දී මහජනතාවට දුෂ්කරතාවට පත්වීමට සිදුවන බව ඉදිකිරීම් ‍ඉංජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා පවසයි. එම තත්ත්වය කඩිනමින් වෙනස් කළ යුතු බව අමාත්‍යවරයා පෙන්වාදෙයි. ගොඩනැගිලි දෙපාර්තමේන්තු ශ්‍රවණාගාරයේ දී අද (23) පැවති උත්සවයකට එක්වෙමින් විමල් වීරවංශ මහතා මේ අදහස් පළ කර ඇත. රාජ්‍ය ආයතනවල කළමනාකරණ දෝෂ නිවැරදි කිරීම සහ ඒවා කාර්යක්ෂම තත්ත්වයට ගෙනයාමේ වැඩපිළිවෙළ සඳහා ඉදිකිරීම් ‍ඉංජිනේරු සේවා නිවාස හා පොදු පහසුකම් අමාත්‍යාංශයේ සහයෝගය පළ කිරීම වෙනුවෙන් මෙම උත්සවය පැවැත්විණි.", "URL": "https://sinhala.adaderana.lk/news.php?nid=24469", "Category": null, "Parent URL": null}