{"Source": "Adaderana", "Timestamp": "March 16, 2011 11:18 am", "Headline": "ශ්‍රී ලංකාව හා ජපානය අතර ගුවන් ගමන් වැඩිකරන්න ඉල්ලයි", "News Content": "ශ්‍රී ලංකාව හා ජපාන‍ය අතර සිදුකෙරෙන ගුවන් ගමන් වාර ගණන වැඩි කරන ලෙස ශ්‍රී ලංකන් ගුවන් සමාගම ඉල්ලීමක් කර ඇති බව විදේශ කටයුතු අමාත්‍යාංශය පවසයි. එසේ වුවද ජපානයේ සිට ශ්‍රී ලංකාවට පැමිණීම සඳහා විශාල තදබදයක් නොමැති බව එම අමාත්‍යාංශය සඳහන් කරයි. ජපානය තුළ හදිසි තත්ත්වයක් ප්‍රකාශයට පත්කිරීමට තරම් වාතාවරණයක් නොමැති බව ද එරට රජය විසින් දැනුම් දී ඇති බව විදේශ කටයුතු අමාත්‍යාංශය පෙන්වාදෙයි. ජපානයේ රැදී සිටින ශ්‍රී ලාංකිකයින් පිළිබඳ තොරතුරු රැස්කිරීම එරට පිහිටි විහාරස්ථාන හරහා සිදුකෙරෙන බවද විදේශ කටයුතු අමාත්‍යාංශය පවසයි. ශ්‍රී ලාංකිකයින්ට අදාළ විහාරස්ථාන හරහා ජපානයේ පිහිටි තානාපති කාර්යාලය සමග තොරතුරු හුවමාරු කරගත හැකි බව ද එම අමාත්‍යාංශය පෙන්වාදෙයි.", "URL": "https://sinhala.adaderana.lk/news.php?nid=14874", "Category": null, "Parent URL": null}