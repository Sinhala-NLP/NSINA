{"Source": "Adaderana", "Timestamp": "July 24, 2019 04:16 pm", "Headline": "පාර්ලිමේන්තුවේ 225ම ප්‍රතිඅපනයනය කරනවා නම් අපි කැමති-සද්ධාතිස්ස හිමි", "News Content": "ආණ්ඩුව විසින් රට තුළට කුණු ආනයන කිරීම සම්පුර්ණයෙන් නතර කළ යුතු බව රාවණා බලය සංවිධානයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමියන් පවසයි. අද(24) පැවති මාධ්‍ය හමුවකට එක්වෙමින් සද්ධාතිස්ස හිමියන් මේ බව සඳහන් කළේය. උන්වහන්සේ සඳහන් කර සිටියේ මෙරටට ගෙනා කුණු සියල්ල යළි අදාල රට වෙත පිටත්කර යැවිය යුතු බවත් එම කුණු ගෙනා පුද්ගලයින්ට එරෙහිව දැඩිව නිතීය ක්‍රියාත්මක කර යුතු බවත්ය. විදේශ රටවලින් කුණු ගෙන ඒම පිළිබඳ කිසිදු පුද්ගලයෙක් මේ වන තෙක් අත්අඩංගුවට ගෙ නොමැති බව සද්ධාතිස්ස හිමියන් සඳහන් කළේය. එංගලන්තයේ ඇති කුණු මෙරටට ගෙනැවිත් දමා මෙරට තිබෙන කුණුවලට අමතරව තවත් කුණු පටවන තත්ත්වයට පත්ව ඇති බව පූජ්‍ය ඉත්තෑකන්දේ සද්ධාතිස්ස හිමියන් පැවසීය. උන්වහන්සේ වැඩිදුරටත් සඳහන් කර සිටියේ ප්‍රතිඅපනය කරන්නේ නම් පාර්ලිමේන්තුවේ සිටින 225 දෙනාම ප්‍රතිඅපනය කළ යුතු බවයි.", "URL": "https://sinhala.adaderana.lk/news.php?nid=114908", "Category": null, "Parent URL": null}