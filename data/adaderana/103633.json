{"Source": "Adaderana", "Timestamp": "February 3, 2019 05:13 pm", "Headline": "දෙවන ටෙස්ට් ක්‍රිකට් තරගයේ තුන්වන දිනයත් අවසන්", "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ තුන්වන දිනය නිමාවන විට වැඩි ගෞරවයක් හිමි කර ගැනීමට ඔස්ට්‍රේලියානු කණ්ඩායම සමත් විය. ඒ අනුව ලකුණු 516ක ඉලක්කයක් හඹායන ශ්‍රී ලංකා කණ්ඩායම අද (03) දිනය සඳහා තරගය නතර කරන විට කිසිවෙකු නොදැවී ලකුණූ 17ක් රැස් කර ගෙන සිටියේය. ඊයේ (02) දිනය සඳහා තරගය නතර කරන විට ශ්‍රී ලංකා කණ්ඩායම සිය පළමු ඉනිම සඳහා කඩුලු 3ක් දැවී ලකුණු 123ක් රැස් කර ගෙන සිටියේය. ශ්‍රී ලංකා කණ්ඩායම වෙනුවෙන් අද(03) දිනය ආරම්භ කරමින් පිටියට පිවිසි කුසල් පෙරේරා සහ ධනංජය ද සිල්වා ආරක්ෂාකාරී ලෙස ඉනිම ගොඩනගිමින් සිටියදි ජේ. රිචර්ඩ්සන් යැවූ පන්දුවක් එකවරම කුසල් ජනිත් පෙරේරාගේ හිස් ආවරණයේ වැදීම හේතුවෙන් ආබධයකට ලක්ව පිටියෙන් ඉවත්ව ගියේය. අනතුරුව ඊයේ දිනයේදී පන්දුවක් ගෙල ප්‍රෙද්ශයේ වැදී ආබාධයකට ලක් වු දිමුත් කරුණාරත්න පිටියට පිවිසි අතර ඔහු අද සිය ටෙස්ට් ක්‍රිකට් දිවියේ 22 වන අර්ධ ශතකය වාර්තා කිරීමට සමත් වුණා. දිමුත් කරුණාරත්නගේ දැවී යාමෙන් පසු පිටියට පිවිසි පසුපෙල පිතිකරුවන්ද ලකුණු ලබා ගැනීමටත් පෙර දවා ගැනීමට ඔස්ට්‍රේලියානු පන්දු යවන්නන් සමත් විය. ඒ අනුව ශ්‍රී ලංකා කණ්ඩායමේ පළමු ඉනිම සියලු දෙනා දැවී ලකුණු 215කට සීමා වු අතර ආබාධයකට ලක් වු කුසල් ජනිත් පෙරේරා නැවත ක්‍රීඩා කිරීමට පැමිණියේ නැත. අනතුරුව ලකුණු 319ක වාසියක් සමගින් සිය දෙවන ඉනිම ඇරඹූ ඔස්ට්‍රේලියානු කණ්ඩායමේ පළමු කඩුලු 3ක් ලකුණු 37ක් තුළදී දවා ගැනීමට කසුන් රාජිත සහ විශ්ව ප්‍රනාන්දු සමත් විය. අනතුරුව පිටියට පිවිසි උස්මාන් කවාජා සහ ට්‍රැවිස් හෙඩ් සිව්වන කඩුල්ල සඳහා ලකුණූ 159ක නොබිඳුණු සබඳතාවයක් ගොඩනැගූ අතර ඔස්ට්‍රේලියානු දෙවන ඉනිම කඩුලු 3ක් දැවී ලකුණු 196 රැස් කරගෙන සිටියදී සිය ඉනිම අත්හිටුවීමට තීරණය කළේය.", "URL": "https://sinhala.adaderana.lk/news.php?nid=103633", "Category": null, "Parent URL": null}