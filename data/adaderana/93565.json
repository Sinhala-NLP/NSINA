{"Source": "Adaderana", "Timestamp": "July 31, 2018 07:03 pm", "Headline": "බුද්ධික පතිරණ තානාපති සේවය පතුරු ගසයි", "News Content": "කටාර් හි ස්ටැෆර්ඩ් ශ්‍රී ලංකා පාසල බලහත්කාරයෙන් අත්පත් කරගත් බවට චෝදනා එල්ල වන එරට ශ්‍රී ලංකාවේ තානාපති ඒ.එස්.පී.ලියනගේ මහතා සම්බන්ධයෙන් ජනාධිපතිවරයා සහ අගමැතිවරයා වහාම පියවරක් ගත යුතු බව කර්මාන්ත හා වානිජ කටයුතු නියෝජ්‍ය අමාත්‍ය බුද්ධික පතිරණ මහතා පවසයි. නියෝජ්‍ය අමාත්‍යවරයා මේ බව ප්‍රකාශ කළේ මෙම ගැටලුව සම්බන්ධයෙන් එරට පාසලේ නියෝජිතයින් පිරිසකගේද සහභාගිත්වයෙන් අද(31) පැවති මාධ්‍ය හමුවකදී. කටාර් හි ස්ටැෆර්ඩ් ශ්‍රී ලංකා පාසල එරට සිටින ශ්‍රී ලාංකිකයන්ගේ දායකත්වයෙන් පවත්වාගෙන ගොස් ඇති අතර එරට ශ්‍රී ලංකා තානාපති ඒ.එස්.පී.ලියනගේ මහතා පැමිණ එය බලහත්කාරයෙන් අත්පත් කරගත් බවට එම පාසලේ නියෝජිතයන් චෝදනා කරයි.", "URL": "https://sinhala.adaderana.lk/news.php?nid=93565", "Category": null, "Parent URL": null}