{"Source": "Adaderana", "Timestamp": "January 3, 2017 07:57 am", "Headline": "  සංහිඳියා අවසන් වාර්තාව අද බාරදෙයි", "News Content": "මෙරට සංහිඳියාව ඇති කරලීම සඳහා ගත යුතු පියවර පිළිබඳ මහජන අදහස් ඇසුරෙන් සකස් කළ අවසන් වාර්තාව අද(03) දිනයේ ජනාධිපතිවරයාට සහ අග්‍රාමාත්‍යවරයාට බාරදීමට නියමිතය.සංහිඳියා යාන්ත්‍රණය උදෙසා ප්‍රවිචාරණ කාර්යය සාධක බලකාය විසින් පසුගිය මාස කිහිපය තුළ ලබාගත් මහජන අදහස් ඇතුළත් කරගනිමින් මෙම වාර්තාව සකස් කර තිබේ.රටේ සංහිඳියා යාන්ත්‍රණය කුමන ආකාරයෙන් සිදුවිය යුතු ද යන්න පිළිබඳව මහජන අදහස් ලබාගැනීම වෙනුවෙන් මෙම සංහිඳියා යාන්ත්‍රණය උදෙසා ප්‍රවිචාරණ කාර්යය සාධක බලකාය අග්‍රාමාත්‍ය රනිල් වික්‍රමසිංහ මහතා විසින් පත්කරනු ලැබීය.අධි නීතිඥ මනුරි මුත්තෙට්ටුවේගම මහත්මියගේ සභාපතීත්වයෙන් සහ ආචාර්යය පාකියසෝති සරවණමුත්තු මහතාගේ ලේකම් ධුරයෙන් යුත් 11 දෙනෙකුගෙන් සමන්විත කමිටුවක් මේ සඳහා පත් කර තිබේ.", "URL": "https://sinhala.adaderana.lk/news.php?nid=67641", "Category": null, "Parent URL": null}