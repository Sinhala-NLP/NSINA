{"Source": "Adaderana", "Timestamp": "June 25, 2016 10:10 am", "Headline": "  නාරම්මල සිද්ධියට අපක්ෂපාතී පරීක්ෂණක්", "News Content": "නාරම්මල, දැතව ප්‍රදේශයේදී සැකකරුවෙකු අත්අඩංගුවට ගැනීමට යාමේදී පුද්ගලයෙකුට වෙඩි වැදීමේ සිද්ධියක් සම්බන්ධයෙන් අපක්ෂපාතී පරීක්ෂණක් පැවැත්වීම සඳහා විශේෂ පොලිස් කණ්ඩායමක් පත් කර තිබේ.ඒ අනුව ඒ සඳහා පොලිස්පති පූජිත් ජයසුන්දර මහතාගේ සෘජු අධීක්ෂණ යටතේ පොලිස් මූලස්ථානයේ විශේෂ පොලිස් කණ්ඩායමක් නාරම්මල ප්‍රදේශයට පිටත්කර යවා ඇති බව පොලිස් මාධ්‍ය කොට්ඨාසය සඳහන් කළේය.පොලීසියට අවශ්‍යව සිටි සැකකරුවෙකු නාරම්මල, දැතව ප්‍රදේශයේ අවමංගල්‍යක් පැවැති නිවසක සැගවී සිටින බවට ලද තොරතුරක් මත ඔහු අත්අඩංගුවට ගැනීම සඳහා එහි ගිය අවස්ථාවේදී පොලිස් නිලධාරීන් සිදු කළ වෙඩි තැබීමකින් පුද්ගලයෙකු තුවාල ලබා තිබුණි.වෙඩි වැදීමෙන් තුවාල ලැබූ අදාළ පුද්ගලයා මේ වන විට කුරුණෑගල මහ රෝහලේ ප්‍රතිකාර ලබන බව වාර්තා වෙයි.", "URL": "https://sinhala.adaderana.lk/news.php?nid=61461", "Category": null, "Parent URL": null}