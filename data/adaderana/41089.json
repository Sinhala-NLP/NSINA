{"Source": "Adaderana", "Timestamp": "February 13, 2014 06:21 am", "Headline": " මැ.කො මානව හිමිකම් කොමිසමට යයි", "News Content": "බස්නාහිර සහ දකුණු පළාත් සභා ඡන්දවිමසීම සම්බන්ධයෙන් සාකච්ජා කිරීම සදහා මැතිවරණ කොමසාරිස්වරයා ශ්‍රී ලංකා මානව හිමිකම් කොමිසන් සභාව වෙත කැඳවා තිබේ. මානව හිමිකම් කොමිසන් සභාවේ කොමසාරිස් ආචාර්ය ප්‍රතිභා මහානාමහේවා මහතා කියා සිටියේ අද දිනයේ මැතිවරණ කොමසාරිස් මහින්ද දේශප්‍රි මහතා කොමිසන් සභාව වෙත කැඳවා ඇති බවයි. සාධාරණ හා ස්වාධීන මැතිවරණයක් පැවැත්වීමට අදාළව ගත හැකි ක්‍රියාමාර්ග සාකච්ජා කිරීම මෙහි අරමුණ බව ප්‍රතිභා මහානාමහේවා මහතා සඳහන් කළේය. මේ අතර මැතිවරණ කොමසාරිස්වරයා සහ දේශපාලපන පක්ෂ ලේකම්වරුන් අතර සාකච්ජාවක් අද දිනයේ පැවැත්වීමට නියමිතයි. මැතිවරණ මහලේකම් කාර්යාලය කියා සිටියේ පෙරවරු 10 ට අදාළ සාකච්ජාව පැවැත්වෙන බවයි. බස්නාහිර සහ දකුණු පළාත් සභා ජන්දවිමසීමට අදාළව දේශපාලන පක්ෂ ලේකම්වරුන් මැතිවරණ කොමසාරිස්වරයා හමුවන දෙවන අවස්ථාව මෙයයි.", "URL": "https://sinhala.adaderana.lk/news.php?nid=41089", "Category": null, "Parent URL": null}