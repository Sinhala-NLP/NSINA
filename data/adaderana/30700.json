{"Source": "Adaderana", "Timestamp": "January 12, 2013 12:33 pm", "Headline": "මාතලේ සමූහ මිනීවල ගැන වාර්තාවක්", "News Content": "මාතලේ රෝහල් භූමියෙන් සොයාගන්නා ලද සමූහ මිනීවල සම්බන්ධයෙන් සිදුකෙරෙන පරීක්ෂණ කටයුතු තවදුරටත් පුළුල් කර තිබේ. ඒ අනුව පරීක්ෂණ කටයුතු සඳහා දැනට සේවයේ නියුතු අධිකරණ වෛද්‍යවරයාට අමතරව තවත් අධිකරණ වෛද්‍යවරු දෙදෙනෙකු යොදවා ඇති බව සඳහන්ය. මේ දක්වා සිදුකරන ලද කැණීම් කටයුතුවලින් මාතලේ සමූහ මිනී වලෙන් මිනිස් හිස් කබල් 59 ක් සහ අස්ථි කොටස් 69 ක් සොයාගෙන තිබේ. සොයාගන්නා ලද මෙම හිස්කබල් සහ ශරීර කොටස් කාල නීර්ණ පරීක්ෂණ සඳහා යොමු කර ඇත. ඒ අනුව පරීක්ෂණ සිදුකළ කණ්ඩායම් විසින් මේවන විට ලබාදී ඇති කෙටි වාර්තාවක් අනුව මෙම මළ සිරුරු මෑත කාලයේ දී වළ දැමූ ඒවා බවට සනාථ වී ඇති බව සඳහන්ය. මේ සම්බන්ධ පූර්ණ වාර්තාවක් ලබන සතියේ දී මාතලේ අධිකරණ වෛද්‍ය නිලධාරීවරයා වෙත ලබාදීමට නියමිතය", "URL": "https://sinhala.adaderana.lk/news.php?nid=30700", "Category": null, "Parent URL": null}