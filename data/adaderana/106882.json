{"Source": "Adaderana", "Timestamp": "March 28, 2019 11:11 am", "Headline": "සමලිංගික සේවනයේ යෙදෙන්නන් ගල් ගසා මරන රටක්", "News Content": "සමලිංගික සේවනයේ යෙදෙන්නන් හා අනාචාරයේ හැසිරෙන්නන් ගල් ගසා මරා දැමීමට බෲනායි රජය තීරණය කර ඇත. ලබන අප්‍රේල් මස 03 වනදා සිට බලපැවැත්වෙන පරිදි නව නීතිය ක්‍රියාත්මක කිරීමට බෲනායි රජය තීරණය කර ඇත. සමලිංගික සේවනය මේ වන විටත් බෲනායි රාජ්‍ය තුල තහනම් වන අතර නව නීතියට අනුව එම වරද සඳහා මින් ඉදිරියට මරණ දඬුවම ක්‍රියාත්මක කිරීමට එම රජය තීරණය කර ඇත. කෙසේවෙතත් බෲනායි රාජ්‍යයේ මෙම නව නීතිය පිළීබඳ ජාත්‍යන්තර මානව හිමිකම් සංවිධානවල දැඩි අප්‍රසාදය පල වී ඇති වාර්තා වෙයි.", "URL": "https://sinhala.adaderana.lk/news.php?nid=106882", "Category": null, "Parent URL": null}