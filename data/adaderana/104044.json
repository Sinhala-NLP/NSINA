{"Source": "Adaderana", "Timestamp": "February 10, 2019 09:59 pm", "Headline": "මාකෙලිය ඇල්ලේ දිය නෑමට ගිය තරුණයෙක් අතුරුදන්", "News Content": "බදුරලිය මෝල්කාව මාකෙලි ඇල්ලේ දිය නෑමට ගිය තරුණයෙකු ගිලී අතුරුදන් වි ඇත. මෙසේ අතුරුදන්ව ඇත්තේ මොරටුව ප්‍රදේශයේ පදිංචි තරුණයෙකු බවත් ඔහු මොරටුව නගරසභාවේ සේවකයෙකු බවත් වාර්තා වේ. විවාහ වී හයමසක් වු සුදර්ශන ඊයේ (09) දින තම බිරිදයේ උපන්දිනය වෙනුවෙන් නිවසේදි සාදයක් පවත්වා අද (10) තවත් මිතුරන් තීදෙනෙකු සමඟ පාලින්දනුවර මෝල්රිකාව මාකිළි ඇල්ල නැරබීම සදහා ත්‍රී රෝද රථයකින් පැමිණි තිබේ. මෙම පුද්ගලයා ඔවුන් සමඟ මාකෙළි ඇල්ලට යාම සඳහා සුදානම්වන අවස්තාවේදි එම ස්ථානයේ රථ ගාල භාරව සිටි පුද්ගලයා එහි නොයන ලෙසත් වැස්න්ස සමඟ ජලය වැඩි වන බැවින් ජීවිත අවදානම පිලිබද දැනුවත් කර ඇත. පසුව ඔවුන් ඇල්ලට ඉහලින් ඇති බිසෝවලනම් වූ ස්ථානයේ දිය නාමින් සිටියදී අදාල පුද්ගලයා දියේ ගිලි අතුරුදන් වී ඇති බවට බදුරලිය පොලිසියට දැනුම්දී තිබේ. එහිදි සිද්ධිය වූ ස්ථානයට ගිය බදුරලිය පොලිසියේ ස්ථානාධිපති පොලිස් පරීක්ෂක වනිගතුංග මහතා අතුරුදහන් වූ පුද්ගලයා සෙවීම සඳහා නාවික හමුදාව කැඳවීමට සහ අවශ්‍ය අනෙකුත් පියවර ගැනීම සඳහා කටයුතු යොදන ලදී. මේ දින වල පවතින වර්ෂාවත් සමඟ මාකෙලිය ඇල්ල වඩාත් සක්‍රීය වීමෙන් දිය නෑමේදී විශාල අවදානමක් තියෙන බව ප්‍රදේශවාසීහු ද පෙන්වා දෙන අතර මීට පෙර මෙම ස්ථානයේ ජීවිත 40ක් බිලිවි ඇති බව පවසනයි. විමර්ශනයේදි හෙලිවී ඇතිතේ මෙම පිරිස අතර සිටි අයෙකු දියේ ගසාගෙන යද්දී ඔහු බේරාගැනීමට උත්සාහ කිරීමේදී මෙම තරුණයා දියේ ගිලී අතුරුදහන් වී ඇති බවයි.", "URL": "https://sinhala.adaderana.lk/news.php?nid=104044", "Category": null, "Parent URL": null}