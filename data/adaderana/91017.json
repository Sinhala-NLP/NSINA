{"Source": "Adaderana", "Timestamp": "June 17, 2018 03:48 pm", "Headline": "අනතුරකින් ජීවිතයක් නවතී", "News Content": "හලාවත - කුරුණෑගල මාර්ගයේ හෙට්ටිපොළ කඩවලගෙදර ප්‍රදේශයේ දී සිදුවූ රිය අනතුරකින් පුද්ගලයෙකු මියගොස් තවත් දෙදෙනෙකු තුවාල ලබා තිබේ. පාපැදිකරුවෙකු මාර්ගය හරහා සිය පාපැදිය රැගෙන යන අවස්ථාවේ පැමිණි යතුරුපැදියක පාපැදිකරු ගැටී ඇති බව පොලීසිය පවසයි. අනතුරෙන් බරපතළ තුවාල ලැබු පාපැදිකරු, යතුරුපැදිකරු සහ යතුරුපැදියේ ගමන් කළ තවත් පුද්ගලයෙකු ප්‍රතිකාර සඳහා හෙට්ටිපොල රෝහලට ඇතුළත් කිරීමෙන් අනතුරුව පාපැදිකරු මියගොස් තිබේ. තුවාල ලැබු අනෙක් දෙදෙනා වැඩිදුර ප්‍රතිකාර සඳහා කුරුණෑගල රෝහල වෙත මාරුකර යවා ඇති බව සඳහන්ය. අනතුරෙන් මියගොස් ඇත්තේ 57 හැවිරිදි තුත්තිරිපිටිගම ප්‍රදේශයේ පදිංචිකරුවෙකු වන අතර අනතුර සම්බන්ධයෙන් හෙට්ටිපොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=91017", "Category": null, "Parent URL": null}