{"Source": "Adaderana", "Timestamp": "May 13, 2015 09:14 am", "Headline": "කොමසාරිස් පාලනය අනුමත කරන්න බෑ", "News Content": "නිල කාලය අවසන් වන පළාත් පාලන ආයතන වල බලය කොමසාරිස් පාලනයට යටත් කිරීම අනුමත නොකරන බව හිටපු ජනාධිපති මහින්ද රාජපක්ෂ මහතා පවසයි.ඔහු පවසන්නේ අදාළ පළාත් පාලන ආයතන වල නිල කාලය දීර්ඝ කර අදාළ ඡන්ද විමසීම් පසුව සිදු කිරීමට පියවර ගත යුතු බවයි.ඊයේ පස්වරුවේ නාරාහේන්පිට අභයාරාම විහාරස්ථානයේදී මාධ්‍යවේදීන් අමතමින් මහින්ද රාජපක්ෂ මහතා මේ බව කියා සිටියේය. මැතිවරණ ඉලක්ක කර ගනිමින් පදනම් විරහිත චෝදනා මත පසුගිය රජයේ මැති ඇමතිවරුන්ට හිරිහැර කිරීමේ ක්‍රමවේදයන් වත්මන් ආණ්ඩුව ක්‍රියාත්මක කරන බව ද මහින්ද රාජපක්ෂ මහතා එහිදී පැවසුවේය.", "URL": "https://sinhala.adaderana.lk/news.php?nid=51297", "Category": null, "Parent URL": null}