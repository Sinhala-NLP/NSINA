{"Source": "Adaderana", "Timestamp": "March 14, 2014 11:10 am", "Headline": "හමුදා නිලධාරියාගේ දෙනෙත් පියවෙයි", "News Content": "දඹගල්ල, මාරිඅරාව ප්‍රදේශයේ සිදුවු රිය අනතුරකින් යුද හමුදා නිලධාරියෙකු මියගොස් තිබේ. පොලිසිය පැවසුවේ යුධ හමුදා නිලධාරින් දෙදෙනෙකු ගමන් කළ යතුරුපැදියක් මාර්ගයෙන් ඉවතට පැන පෙරළීමෙන් අනතුර සිදුව ඇති බවයි. අනතුරෙන් යතුරුපැදිය පැදවූ හමුදා නිලධාරියා මියගොස් ඇති අතර එහි පිටුපස ගමන් ගත් හමුදා නිලධාරියා තුවාල ලබා ඇත. තුවාල ලැබු හමුදා නිලධාරියා මේ වන විට මොණරාගල රෝහලේ ප්‍රතිකාර ලබන බව පොලිසිය පැවසුවේය. අනතුරෙන් මියගොස් ඇත්තේ 35 හැවිරිදි මාරිඅරාව ප්‍රදේශයේ පදිංචිව සිටි යුද හමුදා සැරයන්වරයෙකු බව වාර්තා වේ.", "URL": "https://sinhala.adaderana.lk/news.php?nid=41796", "Category": null, "Parent URL": null}