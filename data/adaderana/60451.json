{"Source": "Adaderana", "Timestamp": "May 24, 2016 01:03 pm", "Headline": " නම් ඇතුළත් කරන්න ඉදිරියේදී තීරණයක්", "News Content": "නායයෑම් හේතුවෙන් නිවාස අහිමි වූ ඡන්ද දායකයින්ගේ නම් ඡන්ද හිමි නාමලේඛනයට ඇතුළත් කිරීම සම්බන්ධයෙන් ඉදිරියේදී තීරණයක් ගන්නා බව මැතිවරණ කොමිසම පවසයි.මැතිවරණ කොමිසමේ සභාපති මහින්ද දේශප්‍රිය මහතාගේ සභාපතීත්වයෙන් ඊයේ මැතිවරණ කොමිසම රැස්වුණි. මෙහිදී ගංවතුරෙන් පීඩාවට පත්වූ සහ නායයෑම් හේතුවෙන් විපතට පත්වු ජනතාවගේ නම් ඡන්ද හිමි නාමලේඛනයට ඇතුළත් කිරීම පිළිබඳ දීර්ඝ වශයෙන් කතාබහට ලක්වී තිබේ. මේ වන විටත් ඡන්ද නාමලේඛන ප්‍රතිශෝධන සඳහා බී.සී.ආකෘති පත්‍ර ගෙයින් ගෙට බෙදාහැරීමේ කටයුතු ආරම්භ වී ඇති බැවින් විපතට පත් ප්‍රදේශවල මෙම කටයුත්ත සිදුකිරීම සම්බන්ධයෙන් මෙහිදී සාකච්ඡා වූ බව එහි ප්‍රකාශකයෙකු සඳහන් කළේය.ඒ අනුව ජල ගැලීම් හේතුවෙන් පිඩාවට පත් නිවාසවලට බී.සී.ආකෘති පත්‍ර බෙදාහැරීම තවත් සති දෙකකින් කල් දැමීමට මැතිවරණ කොමිසම මෙහිදි තීරණය කර තිබේ. එමෙන්ම නායයෑමට ලක්වු අරණායක ප්‍රදේශයේ ජනතාව වෙනුවෙන් එම කටයුතු සිදුකිරීම පිළිබඳ ඉදිරියේ දී තීරණයක් ගැනීමට ද මෙහිදි තීරණය වී ඇති බව සඳහන්ය.", "URL": "https://sinhala.adaderana.lk/news.php?nid=60451", "Category": null, "Parent URL": null}