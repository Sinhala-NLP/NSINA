{"Source": "Adaderana", "Timestamp": "August 28, 2011 04:50 pm", "Headline": "මත්ද්‍රව්‍ය භාවිත කරන්නන්ට හිරිහැර කිරීමෙන් ඵලක් නෑ", "News Content": "මත්ද්‍රව්‍ය භාවිත කරන්නන්ට හිරිහැර කිරීමෙන් ප්‍රතිඵලයක් අත්නොවන බව කොළඹ දිසාව භාර නියෝජ්‍ය පොලිස්පති අනුර සේනානායක මහතා පවසයි. එවැනි පුද්ගලයන් පුනරුත්ථාපනයට ලක් කිරීම නිවැරදි ක්‍රියාමාර්ගය වන බව ඔහු පෙන්වා දෙයි. එහෙත් මහා පරිමාණ මත් ද්‍රව්‍ය වෙළෙන්ඳන් සම්බන්ධයෙන් දැඩි ක්‍රියාමාර්ග ගත යුතු බව නියෝජ්‍ය‍ පොලිස්පතිවරයා අවධාරණය කරයි. ප්‍රජා පොලිස් ඒකක දැනුවත් කිරීම වෙනුවෙන් මහරගම විද්‍යාකර විද්‍යාලයේ අද(28) පැවති සම්මන්ත්‍රණය‍ක දී නියෝජ්‍ය පොලිස්පති අනුර සේනානයක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=18367", "Category": null, "Parent URL": null}