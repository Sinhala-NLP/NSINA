{"Source": "Adaderana", "Timestamp": "August 12, 2018 10:51 am", "Headline": "බස් රථ 3ක් ගැටී 10ක් රෝහලේ", "News Content": "වැල්ලවාය මොණරාගල ප්‍රධාන මාර්ගයේ මහගොඩයාය ප්‍රදේශයේ දී ඇගලුම් සේවිකාවන් ප්‍රවාහනය කල බස් රථ තුනක් එකිනෙක ගැටිමේන් සිදු දූ අනතුරක් සිදු වි ඇත. ඊයේ (11) සවස සිදු මෙම අනතුරෙන් ඇගලුම් සේවිකාවන් දස දෙනෙකු තුවාල ලබා බුත්තල ප්‍රාදේශීය රෝහලට ඇතුළත් කිරිමේන් අනතුරුව වැඩි දුර ප්‍රතිකාර සඳහා මොනරාගල මහ රෝහල වෙත මාරු කර යවා ඇති බව වාර්තා වේ. මෙම බස් රථ තුනම ඇගලුම් සේවිකාවන් ප්‍රවාහනය කර ඇති අතර එකම සමාගමකට අයත් බස් රථ තුනක් බව පොලිසිය පවසයි. බස් රියදුරන් විසින් අපරික්ෂාකාරි ආකාරයෙන් බස් රථ ධාවනය කර ඇති බවට මූලික පොලිස් පරීක්ෂණ වලින් අනාවරණය වී ඇත. තුවාල ලැබූවන්ගේ තත්ත්වය බරපතළ නොවන බව අද දෙරණ වාර්තාකරු පවසයි. අනතුරු සිදු කල බස් රථ රියදුරන් තිදෙන බුත්තල පොලිසිය විසින් අත්අඩංගුවට ගෙන ඇති අතර සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි. බුත්තල පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=94280", "Category": null, "Parent URL": null}