{"Source": "Adaderana", "Timestamp": "October 16, 2016 02:30 pm", "Headline": "පොහොර සහනාධාරය අඛණ්ඩව දෙනවා", "News Content": "මෙරට තේ කර්මාන්තය තවදුරටත් රඳා පවතින්නේ සියයට 73ක් වු කුඩා තේ වතු හිමියන් හේතුවෙන් බව වැවිලි කර්මාන්ත අමාත්‍ය නවීන් දිසානායක මහතා පවසයි.අඹගමු කෝරළයේ කුඩා තේ වතු සංවර්ධන සාමාජිකයින් 486 දෙනෙකුට රුපියල් ලක්ෂ 47ක් වටිනා පොහොර සහනාධාර චෙක්පත් ලබාදීමේ අවස්ථාවට අද එක්වෙමින් අමාත්‍යවරයා මේ බව කියා සිටියේය. පසුගිය රජය විසින් ලබා දී තිබු පොහොර සහනාධාරය වත්මන් රජය මගින් ලබානොදෙන බවට බොහෝ දෙනෙකු තුළ විශ්වාසයක් තිබු බව නවීන් දිසානායක අමාත්‍යවරයා සඳහන් කළේය. එහෙත් මේ වන විට වත්මන් රජය මගින් රුපියල් කෝටි 80ක පොහොර සහනාධාර ලබා දී ඇති බව සඳහන් කළ අමාත්‍යවරයා ඉදිරියේදිත් මෙම පොහොර සහනාධාරය අඛණ්ඩව ලබාදීමට කටයුතු කරන බව කියා සිටියේය.", "URL": "https://sinhala.adaderana.lk/news.php?nid=65097", "Category": null, "Parent URL": null}