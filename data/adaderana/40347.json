{"Source": "Adaderana", "Timestamp": "January 14, 2014 02:59 pm", "Headline": "ජපුරේ සරසවි සිසුන්ට චීනයෙන් ශිෂ්‍යයත්ව ", "News Content": "ශ්‍රී ජයවර්ධනපුර විශ්ව විද්‍යාලයේ පශ්චාත් උපාධිය හදාරණ සිසුන් සඳහා චීන විද්‍යායතනය විශ්ව විද්‍යාලය මගින් ශිෂ්‍යයත්ව පිරිනැමීමේ වැඩසටහනක් ආරම්භ කර තිබේ. මේ යටතේ ශ්‍රී ජයවර්ධනපුර විශ්ව විද්‍යාලය, චීන විද්‍යායතනය සමඟ අවබෝධතා ගිවිසුමකට ලබන 23 වැනිදා අත්සන් කිරීමට නියමිතය. ශ්‍රී ජයවර්ධනපුර විශ්ව විද්‍යාලයේ උපකුලපති ආචාර්යය එන්.එල්.ඒ.කරුණාරත්න සහ චීන විද්‍යායතන විශ්ව විද්‍යාලයේ උප සභාපති මහාචාර්ය සූ සියැන්බින්ග් යන මහත්වරුන් විසින් එම ගිවිසුම අත්සන් කිරීමට නියමිත බව සඳහන් වෙයි. මෙමගින් චීන විද්‍යායතන විශ්ව විද්‍යාලයේ සහ චීන විද්‍යා හා තාක්ෂණවේදී විද්‍යාලයට අනුබද්ධිත ආයතනවලදී ශ්‍රී ජයවර්ධනපුර විශ්ව විද්‍යාලයේ සිසුන්ට ලබාදෙන පශ්චාත් උපාධිය හැදෑරීමට අවස්ථාව සැලසෙනු ඇත.", "URL": "https://sinhala.adaderana.lk/news.php?nid=40347", "Category": null, "Parent URL": null}