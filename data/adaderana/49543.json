{"Source": "Adaderana", "Timestamp": "February 24, 2015 08:38 am", "Headline": "වකුගඩු රෝගයෙන් සමාජය මුදා ගැනීමට කටයුතු කරනවා‍  ", "News Content": "වකුගඩු රෝගයෙන් සමාජය මුදා ගැනීම සඳහා රජයක් ලෙස ගත හැකි සෑම පියවරක්ම ගන්නා බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ කෘෂි රසායනික ද්‍රව්‍යයන් නිසි ප්‍රමිතියකින් යුතුව පමණක් ගෙන්වීමට ඉදිරියේ දී කටයුතු කරන බවයි.පදවිය මහසෙන් විදුහලේ පැවති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කර තිබේ.දින සියයේ වැඩපිළිවෙළට සමගාමීව වකුගඩු රෝගයේ හේතුකාරක පිටුදැකීම යන මැයෙන් මෙම උත්සවය සංවිධානය කර තිබුණිපදවිය මූලික රෝහලේ නව වකුගඩු රෝගී නිවාරණ ඒකකය සඳහා මුල්ගල තැබීම ද ජනාධිපතිවරයා විසින් සිදුකර තිබේ. මේ අතර ජනාධිපති මෛත්‍රීපාල සිරිසේන මහතා ජය ශ්‍රී මහා බෝ සමිදුන් වැඳපුදාගෙන ආශිර්වාද ලබාගෙන ඇත.ඊයේ(23) පස්වරුවේ ජය ශ්‍රී මහබෝ සමිඳුන් වැඳපුදාගත් ජනාධිපතිවරයා රුවන්වැලි මහා සෑය අභියස පැවති ආගමික වතාවත් සඳහා ද සහභාගී වු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=49543", "Category": null, "Parent URL": null}