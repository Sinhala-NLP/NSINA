{"Source": "Adaderana", "Timestamp": "May 29, 2016 12:49 pm", "Headline": " උපත් පාලන-පවුල් සැළසුම් විද්‍යුත් ප්‍රචාරණ තහනම්", "News Content": "උපත් පාලන සහ පවුල් සැළසුම් සඳහා යොදා ගනු ලබන නිෂ්පාදන සම්බන්ධයෙන් වන සියලුම රූපවාහිනී සහ ගුවන් විදුලි ප්‍රචාරන දැන්විම් තහනම් කිරීමට පකිස්ථාන රජය පියවර ගෙන තිබේ.එම දැන්වීම් හේතුවෙන් කුඩා දරුවන් තුළ කුතුහලයක් ඇති වන බවට ලැබුණු මහජන පැමිණිලි සැළකිල්ලට ගනිමින් මෙම තීරණය ගත් බව පකිස්ථාන විද්‍යුත් මාධ්‍ය නියාමන අධිකාරිය ප්‍රකාශ කර ඇත.ඒ අනුව අදාළ දැන්වීම් විකාශය වහාම ක්‍රියාත්මක වන පරිදි අත්හිටුවන ලෙස සියලුම මාධ්‍ය ආයතනවලට දැනුම්දී ඇති බව සඳහන්ය.කෙසේවෙතත් පකිස්ථානයේ උපත් පාලන ඖෂධ සම්බන්ධ වෙළඳ දැන්වීම් ප්‍රචාරය වන්නේ ඉතා අඩු වශයෙන් බව වාර්තා වෙයි.ලොව වැඩිම ජනගහණයක් වෙසෙන රටවල් අතර 06 වන ස්ථානයේ පසුවන පාකිස්ථානයේ ජනගහණයෙන් තුනෙන් එකකට උපත් පාලන පහසුකම් නොමැති බව එක්සත් ජාතින්ගේ සංවිධානය පවසයි.", "URL": "https://sinhala.adaderana.lk/news.php?nid=60580", "Category": null, "Parent URL": null}