{"Source": "Adaderana", "Timestamp": "October 20, 2010 03:39 pm", "Headline": "එල්.ටී.ටී.ඊ යට ආයුධ දුන් සිංගප්පූරු ජාතිකයා අවුරුදු 15ක් හිරේ යන ලකුණු", "News Content": "එල්.ටී.ටී.ඊ සංවිධානයට ආයුධ සැපයූ බවට චෝදනා ලැබ අත්අඩංගුවට පත් වූ සිංගප්පූරු ජාතිකයෙකු එකී චෝදනාවට වැරදිකරු බවට සනාථ වී ඇතැයි ඉන්දීය මාධ්‍ය උපුටා දක්වයි. ඉන්දියාවේ පදිංචිකරුවෙකු වූ මෙම සිංගප්පූරු ජාතිකයා සමග ඔහුගේ මිතුරන 4 දෙනෙකු අත්අඩංගුවට පත්වූයේ ඉකුත් 2006 වසරේ පෙබරවාරි මාසයේදීය. අත්අඩංගුවට පත් මොවුන් සීනා,තායිලන්තය,උතුරු කොරියාව,පිලිපීනය,ඉන්දුනීසියාව යන රටවලින් එල්.ටී.ටී.ඊ යට ආයුධ ගෙන්වා ඇතැයි මූලික විමර්ශන වලින් අනාවරණය වී තිබුණු අතර ප්‍රධාන සැකකරු වන සිංගප්පූරු ජාතික බාල්රාජ් නායිදු හැරුණු විට ඉතිරි 4 දෙනාට මීට පෙර පස් අවුරුදු සිර දඬුවම් නියම කර තිබිණි. එසේ වුවද චෝදනා තහවුරු වූ ප්‍රධාන සැකකරු සිංගප්පූරු ජාතික බාල්රාජ් නායිදුය දෙන දඬුවම කුමක්දැයි මෙතෙක් තීන්දු කර නැතැයිද එය එළඹෙන දෙසැම්බර් මස 16 වන දින තීන්දු කරනු ඇතැයිද නක්කීරන් වෙබ් අඩවිය සඳහන් කරයි. මෙම නඩු විභාගය ඉන්දියාවේ පාල්ටිමෝර් මහේස්ත්‍රාත් කේතරින් බ්ලේක් මහතා ඉදිරියේ පැවත් වී තිබේ. මෙම චෝදනා වලට වරද පිළිගෙන ඇති ප්‍රධාන සැකකරු වන සිංගප්පූරු ජාතිකයාට වසර 15 පමණ සිරදඬුවමක් නියමවනු ඇති බවට ඉන්දීය මාධ්‍ය සැකපළ කරයි.", "URL": "https://sinhala.adaderana.lk/news.php?nid=11625", "Category": null, "Parent URL": null}