{"Source": "Adaderana", "Timestamp": "July 23, 2015 08:38 am", "Headline": "සීගිරිය පහසුවෙන් නරඹන්න කේබල් කාර් වෙනුවට වායු බැලුන්!", "News Content": "සීගිරිය නැරඹීමට පැමිණෙන සංචාරකයින්ගේ පහසුව සඳහා කේබල් කාර් යෙදවීම වෙනුවට වායු බැලූන යොදාගැනීම කෙරෙහි අවධානය යොමුව තිබේ.මධ්‍යම සංස්කෘතික අරමුදලේ අධ්‍යක්ෂ මාහාචාර්ය ප්‍රිශාන්ත ගුණවර්ධන මහතා සඳහන් කළේ ලෝක උරුමයක් වන සීගිරියේ සාම්ප්‍රදායිකත්වය හා ස්වභාවිකත්වය රැකෙන පරිදි එම ක්‍රමවේදය හඳුන්වාදෙන බවයි.ආබාධිත හා වයෝවෘද්ධ පුද්ගලයින්ට සීගිරිය නැරඹීමේ අවස්ථාව ලබාදීම සඳහා මෙම ක්‍රමවේදය සකස් කිරීම කෙරෙහි අවධානය යොමුව ඇත.ඒ අනුව මෙම නව ක්‍රමවේදය ක්‍රියාත්මක කිරීම සම්බන්ධයෙන් මේ වන විට සාකච්ඡා ආරම්භ කර ඇති බව මාහාචාර්ය ප්‍රිශාන්ත ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=52790", "Category": null, "Parent URL": null}