{"Source": "Adaderana", "Timestamp": "August 22, 2017 08:30 am", "Headline": "ප්‍රමුඛතා මංතීරු නීතියේ දෙවන අදියර අද සිට", "News Content": "බස් රථ ප්‍රමුඛතා මංතීරු නීතිය ක්‍රියාත්මක කිරීමේ දෙවන අදියර අද(22) සිට ආරම්භ වීමට නියමිතයි. ඒ අනුව ගාලු පාරේ කටුබැද්ද හංදියේ සිට රත්මලාන මැලිබන් හංදිය දක්වා බම්බලපිටියේ සිට කොල්ලුපිටිය හංදිය දක්වාත් බස් රථ ප්‍රමුඛතා මංතීරු නීතිය අද සිට ක්‍රියාත්මක වෙයි. මහ නගර හා බස්නාහිර සංවර්ධන අමාත්‍යාංශය සඳහන් කළේ ලබන සතියේ දී පාර්ලිමේන්තු පාරේ ප්‍රමුඛතා මංතීරු තවත් කොටසකින් දීර්ඝ කරන බවයි. පසුගිය 15 වැනිදා එම වැඩපිළිවෙල ආරම්භ වු අතර මේ වන විට එය සාර්ථකව ක්‍රියාත්මක වන බව අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=76537", "Category": null, "Parent URL": null}