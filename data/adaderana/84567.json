{"Source": "Adaderana", "Timestamp": "February 20, 2018 11:53 am", "Headline": "සරුංගල් යැවු දරුවා ළිඳකට වැටී අවසන් ගමන් යයි", "News Content": "යාපනය,චාවකච්චේරි ප්‍රදේශයේදී වයස අවුරුදු 15 ක දරුවෙකු සරුංගල් යැවීමට ගිය අවස්ථාවක අනාරක්ෂිත ළිඳකට වැටීමෙන් ඊයේ(19) සවස ජිවිතක්ෂයට පත්ව ඇති බව යාපනය චාවකච්චේරි පොලිසිය පවසයි. චාවකච්චේරි පොලිසිය පැවසූවේ යාපනය චාවකච්චේරි මට්ටුවිල් මධ්‍ය මහා විද්‍යාලයේ අධ්‍යාපනය ලැබු 15 හැවිරිදි දරුවෙකු, වයස අවුරුදු 08 ක දරුවෙකු සමඟ සරුංගල් යැවීමට ගොස් ඇති අවස්ථාවක අනාරක්ෂිත ළිඳකට වැටී ඇති බවයි. දරුවා ළිඳට වැටීමෙන් අනතුරුව වයස අවුරුදු 08 ක දරුවා බියවි වි නිවස වෙත පැමිණ සිදුවු සිද්ධිය සැළ කිරීමෙන් අනතුරුව ළිඳට වැටුණු දරුවා ප්‍රදේශවාසීන් ගොඩ‍ටගෙන යාපනය චාවකච්චේරි ‍රෝහල වෙත ඇතුළත් කොට ඇත. දරුවා රෝහල්ගත කිරී‍මෙන් අනතුරුව ජිවිතක්ෂයට පත්ව ඇති බවද පොලිසිය පැවසීය. සිද්ධිය සම්බන්ධයෙන් වාවකච්චේරි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=84567", "Category": null, "Parent URL": null}