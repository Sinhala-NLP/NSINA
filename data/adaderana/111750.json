{"Source": "Adaderana", "Timestamp": "June 11, 2019 04:56 pm", "Headline": "හැටන්-කොළඹ ප්‍රධාන මාර්ගයේ ගමනාගමනයට සීමා", "News Content": "අළුත්වැඩියා කටයුත්තක් හේතුවෙන් ඒ.07 හැටන් - කොළඹ ප්‍රධාන මාර්ගයේ වාහන ගමනාගමන කටයුතු සීමා කෙරෙන බව පොලිස් මූලස්ථානය පවසයි. මෙම මාර්ගයේ යටියන්තොට නගරයේ ගනදෙවි කෝවිල ඉදිරිපිට මාර්ගයේ පිහිටි බෝක්කුව ගිලා බැසීම හේතුවෙන් එය අළුත්වැඩියා කිරීම් කටයුතු සදහා මෙලෙස වාහන ගමනාගමනය සීමා කෙරෙන බව වාර්තා වන්නේය. විකල්ප මාර්ග ලෙස කොළඹ - හැටන් පැරණි මාර්ගය යටියන්තොට නගරයේ ඔරලෝසු කණුව අසලින් හා බෝධිය අසලින් ගමන් කර ප්‍රධාන මාර්ගයට පිවිසිය හැකි බව පොලිස් මූලස්ථානය සදහන් කළේය.", "URL": "https://sinhala.adaderana.lk/news.php?nid=111750", "Category": null, "Parent URL": null}