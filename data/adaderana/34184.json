{"Source": "Adaderana", "Timestamp": "May 18, 2013 09:21 am", "Headline": "යටියන්තොට ව්‍යාජ කච්චේරියක එක් පැත්තක් මුද්‍රණය කළ මුදල් නොට්ටු 9ක් ", "News Content": "යටියන්තොට ප්‍රදේශයේ අලෙවිසැලක පවත්වාගෙන ගිය ව්‍යාජ කච්චේරියක් වටලා පුද්ගලයෙකු අත්අඩංගුවට ගෙන තිබේ. වැටලීම සිදුකරන අවස්ථාවේ දී ජාතික හැඳුනුම්පතක්, රියදුරු බලපත්‍රයක්, පොලිස් හැඳුනුම්පතක්, සහ මුද්‍රණය සඳහා යොදාගත් උපකරණ තොගයක් ද පොලිස් භාරයට ගෙන ඇත. සැකකරුගේ ඡායා රූපය යොදා ගනිමින් සකස් කරන ලද ව්‍යාජ හැඳුනුම්පතක් සහ රියදුරු බලත්‍රයක් ද පොලිස් භාරයට ගෙන තිබේ. සැකකරු විසින් එක් පැත්තක් පමණක් මුද්‍රණය කරන ලද රුපියල් දහසේ නෝට්ටු 07ක් සහ රුපියල් 500 නෝට්ටු 2ක් ද එම ස්ථානයේ තිබී සොයා ගත් බව පොලීසිය සදහන් කළේය. සැකකරු වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදීමට නියමිතය.", "URL": "https://sinhala.adaderana.lk/news.php?nid=34184", "Category": null, "Parent URL": null}