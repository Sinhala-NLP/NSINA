{"Source": "Adaderana", "Timestamp": "April 4, 2019 12:16 pm", "Headline": "කුඩාව රක්ෂිතයේ ගින්නක්-අක්කර 100ක් විනාශයි", "News Content": "ඌව පරණගම උඩුහාවර, කුඩාව රක්ෂිත ප්‍රදේශයේ පිහිටි රජයේ වන වගාවක ඇතිවූ ගින්නකින් අක්කර සියයකට ආසන්න ප්‍රමාණයක් විනාශ වී තිබේ. උඩුහාවර මලපොල රක්ෂිතය ආසන්නයේ පිහිටි මෙම කුඩාව කඳු ප්‍රදේශයේ ෆයිනස් හා ටර්පන්ටයින් වාගාවක් ඊයේ(03) දහවල් මෙම ගින්න හට ගත් බව අද දෙරණ වාර්තාකරු පැවසීය. මෙම කුඩාව කඳු ප්‍රදේශය ආසන්නයේ මළපොල ජල පෝෂක ප්‍රදේශය පවතින අතර රක්ෂිත වන වගාවන් සහිත කඳු පන්ති කිහිපයක්ම පිහිටා තිබේ. මේ දිනනල පවතින අධික වියළි කාළගුණ තත්ත්වය හේතුවෙන් ගින්න සීග්‍රයෙන් පැතිර ගොස් තිබූ බව වාර්තා වෙයි. මෙම ගින්න් නිවීම සඳහා අඹගස්දෝව පොලීසිය, ඌව පරණගම ප්‍රදේශිය ලේකම් කාර්යාලයේ නිලධාරීන්, වන සංරක්සන දෙපාර්තමේන්තු නිලධාරීන් හා ප්‍රදේශවාසීන් එක්ව මෙම ගින්න නිවා දැමීමට කටයුතු කර ඇති අතර ගින්න පැතිර යාම යම් ප්‍රමාණයකින් පාලනය කර ගැනීමට හැකිවූ බව වාර්තා වෙයි.", "URL": "https://sinhala.adaderana.lk/news.php?nid=107360", "Category": null, "Parent URL": null}