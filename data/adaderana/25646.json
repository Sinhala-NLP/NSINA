{"Source": "Adaderana", "Timestamp": "July 10, 2012 08:56 am", "Headline": "මෙක්සිකෝවේ වෙඩි හුවමාරුවකින් 11 ක් මියයයි", "News Content": "මෙක්සිකෝවේ සිදුවූ වෙඩි හුවමාරුවකින් පුද්ගලයින් එකළොස් දෙනෙකු ජීවිතක්ෂයට පත්වී තිබේ. වයඹ දිග මෙක්සිකෝවේ සිනලොවා ප්‍රාන්තයේ මෙම වෙඩි හුවමාරුව සිදුව ඇති බව සඳහන්ය. ආයුධ සන්නද්ධ පිරිසක් සහ එරට පොලිසිය අතර මෙම වෙඩි හුවමාරුව සිදුව ඇති බව විදෙස් මාධ්‍ය වාර්තා කරයි. එහිදි‍ පොලිස් නිලධාරීන් හත්දෙනෙකු සහ සන්නද්ධ පිරිසේ සිව් දෙනෙකු ජීවිතක්ෂයට පත්වී ඇත. සිනලොවා ප්‍රාන්තය මෙක්සිකෝවේ මත්ද්‍රව්‍ය ජාවාරම බහුලව සිදුවන ප්‍රදේශයක් බව වාර්තා වේ.", "URL": "https://sinhala.adaderana.lk/news.php?nid=25646", "Category": null, "Parent URL": null}