{"Source": "Adaderana", "Timestamp": "May 31, 2019 11:38 am", "Headline": "රැකියාවක් ඉල්ලා සිව්දෙනෙක් ජල ටැංකියක් මතට", "News Content": "බුත්තල පැල්වත්ත සිනී කර්මාන්තායතනයේ ජල ටැංකිය මත නැග පුද්ගලයන් සිවුදෙනකු විරෝධතාවක් ආරම්භ කර තිබේ. අනියම් සේවයට බදවා ගැනීමේ දී අක්‍රමිකතා සිදු වන බවත් තමන් තිදෙනාට අනියම් කම්කරු රැකියාවක් ලබා දෙන ලෙසත් ඉල්ලා මෙම පුද්ගලයන් තිදෙනා විරෝධය පල කර ඇත. පුද්ගලයන් තිදෙනෙකු මෙම ටැංකියට පළමුව නැග ඇති අතර පසුව ඔවුන්ට සහය පල කරමින් තවත් අයෙකු ද එම ටැංකිය මතට නැග තිබේ. පාලනාධිකාරිය සමඟ සාකච්ඡාවක් සදහා ටැංකියෙන් පහලට බසින ලෙසට සේවකයන් හට පොලිස් නිලධාරීන් දැනුම් දුන් නමුත් ඔවුන් එය ප්‍රතික්ෂේප කළේය. නිසි විසදුමක් ලිඛිතව ලබා දෙන තුරු තමන් මෙම ජල ටැංකියෙන් බිමට නොබසින බව විරෝධයට එක් වූවන් පවසා ඇත.", "URL": "https://sinhala.adaderana.lk/news.php?nid=111055", "Category": null, "Parent URL": null}