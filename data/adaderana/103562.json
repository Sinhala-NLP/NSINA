{"Source": "Adaderana", "Timestamp": "February 2, 2019 08:10 am", "Headline": "කාන්තාවක් තියුණු ආයුධයකින් පහර දී පුද්ගලයෙක් ඝාතනය කරයි", "News Content": "සෙවනගල ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. පුද්ගලික ආරවුලක් මත කාන්තාවක් විසින් තියුණු ආයුධයකින් පහරදී පුද්ගලයෙකු ඝාතනය කර ඇති බව පොලිසිය සඳහන් කළේය. ඝාතනයට ලක් වූ පුද්ගලයා සෙවනගල එකමුතුගම ප්‍රදේශයේ පදිංචිව සිටි 34 හැවිරිදි අයෙක්. ඝාතනය සිදුකළ සැකකාර කාන්තාව මෙතෙක් අත්අඩංගුවට ගෙන නොමැති අතර සෙවනගල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=103562", "Category": null, "Parent URL": null}