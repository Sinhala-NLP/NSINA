{"Source": "Adaderana", "Timestamp": "August 29, 2012 09:11 am", "Headline": "නාගයාගේ හිමිකාරිය මානසික ලෙඩෙක් ද?", "News Content": "කොළඹ ප‍්‍රදේශයේ සුපිරි සාප්පු සංකීර්ණයක සෙසු අයට තර්ජනය වන ආකාරයෙන් නාගයෙකු ළඟ තබාගෙන සිටි කාන්තාවක් පොලීසිය විසින් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ 21 ක් හැවිරිදි දන්තුරේ ප‍්‍රදේශයේ පදිංචිකාරියකි. අත්අඩංගුවට ගන්නා අවස්ථාවේ දී කාන්තාව සිහි මඳ ගතියකින් පෙළී ඇති බව පොලීසිය පවසයි. ඇය මානසික රෝගයකින් පෙළෙන්නේද නැතහොත් නාගයා විසින් දෂ්ඨ කිරීමකට ලක් වූයේ ද යන්න පිළිබඳ පරීක්ෂා කිරීම සඳහා කොළඹ ජාතික රෝහලට ඇතුළත් කෙරිණි. සැකකාරිය හෙට (30) දින දක්වා රක්ෂිත බන්ධනාගාර ගත කර තිබේ. සිද්ධියට අදාළ නාගයා දෙහිවල සත්ව උද්‍යානයට භාර දෙන ලෙස කොළඹ කොටුව මහේස්ත‍්‍රාත්වරයා නියෝග කර ඇති බව සඳහන්ය.", "URL": "https://sinhala.adaderana.lk/news.php?nid=26971", "Category": null, "Parent URL": null}