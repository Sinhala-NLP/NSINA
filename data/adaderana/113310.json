{"Source": "Adaderana", "Timestamp": "July 3, 2019 08:47 pm", "Headline": "වැඩ බලන පොලිස්පතිට මහින්දානන්දගෙන් අනතුරු ඇඟවීමක්", "News Content": "පාර්ලිමේන්තු තේරිම් කාරක සභාවට ව්‍යාජ වාර්තා ලබා දී රිෂාඩ් බදියුදීන් මහතා චෝදනා වලින් නිදහස් කිරීමට උත්සාහ කරන්නේ නම්,ඉදිරියේදී වැඩබලන පොලිස්පතිවරයාට ද එහි ප්‍රතිඵල විඳීමට සිදුවිය හැකි බව ශ්‍රී ලංකා පොදුජන පෙරමුණ පවසයි. අද (03) පැවති මාධ්‍ය හමුවකදී එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා මේ බව සඳහන් කළේය. එහිදි පුවත්පතක් කළ වාර්තාවක් උපුටා දක්වමින් මන්ත්‍රීවරයා පැවසුවේ ජනාධිපතිවරයා ඝාතනය කිරීම සඳහා කුමන්ත්‍රනයක් තිබෙන බවයි. එවැනි කුමන්ත්‍රණයක් තිබේ නම් ජනාධිපතිවරයා එය දැනුම්වත් නම් එය රටට හෙළි කළ යුතු බවද පැවසු මන්ත්‍රීවරයා ප්‍රකාශ කළේ අවාසනාවකට හො ජනාධිපතිවරයාට යම් අනතුරක් සිදුවවහොත් ව්‍යවස්ථාවෙන් ඊළඟට ජනපති වන්නේ අග්‍රාමාත්‍යවරයා බවයි. එහිද මාධ්‍යවේදින නැගු පැනයකට පිලිතුරු ලබා දෙමින් මන්ත්‍රීවරයා පැවසුවේ දේශපාලනඥයෝ බලාගෙන සිටින්නේ රටට වුණ විනාශය නොවන බවත් ජනාධිපතිවරණයේදී ඡන්ද ලබා ගන්න හැකි වන්නේ කෙසේද යන්න බවත් ඒ සඳහා ඕනෑම නොහොබිනා කටයුත්තක් සිදු කිරිමට සුදානම් බවත් ය.", "URL": "https://sinhala.adaderana.lk/news.php?nid=113310", "Category": null, "Parent URL": null}