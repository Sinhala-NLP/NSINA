{"Source": "Adaderana", "Timestamp": "November 18, 2016 11:10 am", "Headline": " බලපත්‍ර නැතිව ලී මෝලක් පවත්වාගෙන ගිහින්", "News Content": "බලපත්‍ර නොමැතිව ඉරණ ලද දැව කඳන් තොගයක් සමග ජංගම ලී මෝලක් පවත්වාගෙන ගිය පුද්ගලයින් තිදෙනෙකු අරණායක, අස්මඩල ප්‍රදේශයේදී අත්අඩංගුවට ගෙන තිබේ.කෑගල්ල පොලිස් විශේෂ කාර්යය බලකා කඳවුරේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී ඉරණ ලද දැව කඳන් තොගයක් සහ දැව ඉරීම සඳහා යොදාගත් උපරණ කිහිපයක් පොලිස් විශේෂ කාර්යය බලකා බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා කෑගල්ල අඩවි වන කාර්යාලය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66145", "Category": null, "Parent URL": null}