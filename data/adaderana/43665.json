{"Source": "Adaderana", "Timestamp": "June 2, 2014 12:18 pm", "Headline": "අයි.පී.එල් කිරුළ කොල්කටා කණ්ඩායමට", "News Content": "ඉන්දිය ප්‍රිමියර් ලීග් තරගාවලියේ ශූරතාව හිමිකරගැනීමට කොල්කටා නයිට් රයිඩර්ස් කණ්ඩායම සමත් වුණි. ඒ පංජාබ් කණ්ඩායම කඩුළු තුනකින් පරාජය කරමින්ය. බැංගලෝර් හි චින්නස්වාමි ක්‍රිඩාංගනයේ පැවති අවසන් මහා තරඟයේ කාසියේ වාසිය දිනු කොල්කටා කණ්ඩායම ප්‍රථමයෙන් පන්දුවට පහරදීමේ අවස්ථාව පංජාබ් කණ්ඩායමට ලබාදෙන ලදී. ඒ අනුව ඔවුන් නියමිත පන්දුවාර 20 අවසානයේ කඩුළු 04ක් බිඳ වැටි ලකුණු 199ක් ලබාගැනීමට සමත්වුණි. මෙහිදි රිද්දිමන් සාහා පන්දු 55ක් තුළ හයේ පහර 08ක් සමගින් ලකුණු 115ක් ලබාගන්නා ලදී. පිළිතුරු ඉනිම ක්‍රිඩා කිරිම සඳහා පිටියට පිවිසි කොල්කටා කණ්ඩායම පන්දුවාර 19යි පන්දු 03ක් තුළ කඩුළු 07ක් පමණක් බිඳ වැටි තිබියද ලකුණු 200ක් ලබාගනිමින් ජයග්‍රහණය වාර්තා කළේය. මෙහිදි විශිෂ්ට පිතිහරඹයක නිරත වූ මනීෂ් පාණ්ඩේ පන්දු 50ක් තුළ හයේ පහර 06ක් සමගින් ලකුණු 94ක් ලබාගන්නා ලදී. අවසන් මහා තරගයේ වීරයා ලෙස මනීෂ් පාණ්ඩේ සම්මාන හිමිකරගත් අතර ග්‍රේන් මැක්ස්වෙල් තරගාවලියේ වීරයාට හිමි සම්මානය දිනාගත්තා.", "URL": "https://sinhala.adaderana.lk/news.php?nid=43665", "Category": null, "Parent URL": null}