{"Source": "Adaderana", "Timestamp": "March 13, 2010 03:14 pm", "Headline": "2/3 ටත් වැඩි බලයකින් සන්ධානය දිනනවා", "News Content": "තුනෙන් දෙකකටත් වැඩි බලයක් ලබා ගනිමින් මෙවර පාර්ලිමේන්තු මැතිවරණය එක්සත් ජනතා නිදහස් සන්ධානය ජයග්‍රහණය කරන බව අමාත්‍ය ආචාර්ය සරත් අමුණුගම මහතා පවසයි. මෙවර මැතිවරණයේ දී එක්සත් ජාතික පක්ෂය අන්ත පරාජයකට ලක් වන බව අමුණුගම මහතා සඳහන් කරයි. මහනුවර නගර මධ්‍යයේ මැතිවරණ ප්‍රචාරක කටයුතු වලට එක් වෙමින් සරත් අමුණුගම මහතා මේ අදහස් පළ කළේය. වැඩි දුරටත් අදහස් දැක් වූ අමාත්‍ය අමුණුගම මහතා පැවසුවේ එක්සත් ජාතික පක්ෂය කුමන චෝදනා නැගුව ද සන්ධානය නියෝජනය කරමින් ඉදිරිපත් වී සිටින ක්‍රීඩක ක්‍රීඩිකාවන් සහ රංගන ශිල්පීන් ද වි‍ශිෂ්ඨ ලෙස ජයගන්නා බවය.", "URL": "https://sinhala.adaderana.lk/news.php?nid=7251", "Category": null, "Parent URL": null}