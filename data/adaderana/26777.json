{"Source": "Adaderana", "Timestamp": "August 22, 2012 08:06 am", "Headline": "වතු නිවාස පෙළක ගින්නක්", "News Content": "අඹගමුව ප‍්‍රදේශයේ වතු නිවාස පෙළක ගින්නක් හට ගෙන තිබේ. අඹගමුව, මහනෙළුව වතුයායේ මාකොල්ල කොටසේ මෙම ගින්න හටගෙන ඇති බව සඳහන්ය. ගින්නෙන් වතු නිවාස 9 කට හානි සිදුව ඇති බව වාර්තා වේ. ඊයේ (21) රාත‍්‍රියේ ගින්න හට ගෙන ඇති අතර ඉන් කිසිවෙකුටත් අනතුරක් සිදුවී නොමැති බව පොලීසිය පවසයි. ගිනි නිවන හමුදාව හා පොලීසිය එක්ව ගින්න මැඩපැවැත්වූ බව වාර්තා වේ. ගින්නට හේතුව මෙතෙක් වාර්තා නොවී ඇති අතර හානියට පත් වූ නිවාසවල පදිංචිකරුවන් අසල පිහිටි ආගමික ස්ථානයක තාවකාලිකව රඳවා ඇත.", "URL": "https://sinhala.adaderana.lk/news.php?nid=26777", "Category": null, "Parent URL": null}