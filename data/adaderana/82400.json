{"Source": "Adaderana", "Timestamp": "January 2, 2018 05:10 pm", "Headline": "සුව සැරිය දෙවන අදියරට අද අත්සන් තැබෙයි", "News Content": "“සුව සැරිය” හදිසි ගිලන් රථ සේවයේ දෙවන අදියර සඳහා වූ එකඟතා ගිවිසුමට අත්සන් තැබීම අද සිදු කිරීමට නියමිතව තිබේ. අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් අරලියගහ මන්දිරයේදී එය සිදු කිරීමට නියමිත බව අග්‍රමාත්‍ය කාර්යාලය සඳහන් කළේය. ශ්‍රී ලංකාව නියෝජනය කරමින් ජාතික ප්‍රතිපත්ති හා ආර්ථික කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා සහ ඉන්දියාව නියෝජනය කරමින් ශ්‍රී ලංකාවේ ඉන්දීය මහ කොමසාරිස් ශ්‍රී තරංජිත් සිං මහතා ගිවිසුමට අත්සන් තබනු ඇති. දෙවන අදියර යටතේ අමෙරිකානු ඩොලර් මිලියන 15 ක ප්‍රදානයක් සහිත ගිලන් රථ 209 ක් ලැබීමට නියමිත බව අග්‍රමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=82400", "Category": null, "Parent URL": null}