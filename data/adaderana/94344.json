{"Source": "Adaderana", "Timestamp": "August 13, 2018 05:19 pm", "Headline": "අධිකරණයට අපහාස කළ අයෙකුට වසරක බරපතළ වැඩ සහිත සිරදඬුවමක්", "News Content": "අධිකරණ නියෝගයක් ක්‍රියාත්මක නොකිරීම මඟින් අධිකරණයට අපහාස කළ බවට වරදකරු වු පුද්ගලයෙකුට අත්හිටවූ සිරදඬුවම් නියම කර තිබේ. අනුරාධපුර මහේස්ත්‍රාත් සහ අතිරේක දිසා විනිසුරු හේමන්ත පුෂ්පකුමාර මහතා විසින් චූදිතයාට වසරක බරපතළ වැඩසහිත සිරදඬවම් නියම කර එය වසර 05කට අත්හිටවූ බව අද දෙරණ අධිකරණ වාර්තාකරු සඳහන් කළේය. බලහත්කාරයෙන් අත්පත් කරගෙන නිතිවිරෝධි ලෙස රැදී සිටි විලච්චිය, පේමඩුව ප්‍රදේශයේ පිහිටි රජයට අයත් ඉඩමකින් ඉවත්වන ලෙසට ලබාදුන් නියෝගයක් අදාළ පුද්ගලයා විසින් පැහැරහැර තිබුණි. ඒ අනුව අදාළ ව්‍යාපාරිකයාට වහාම එම ඉඩමෙන් ඉවත්වන ලෙසත් සියලු ඉදිකිරීම් ඉවත් කර ගන්නා ලෙසත් මහේස්ත්‍රාත්වරයා නියෝග කළ බව වාර්තා වෙයි.", "URL": "https://sinhala.adaderana.lk/news.php?nid=94344", "Category": null, "Parent URL": null}