{"Source": "Adaderana", "Timestamp": "April 24, 2011 11:03 am", "Headline": "සේදවත්තේ ගැටුමෙන් අයෙක් මරුට-දෙදෙනෙකුට තුවාලයි", "News Content": "ග්‍රෑන්ඩ්පාස් සේදවත්ත ප්‍රදේශයේ දෙපිරිසක් අතර ඇතිවූ ගැටුමකින් පුද්ගලයෙකු මියගොස් තවත් පුද්ගලයින් දෙදෙනෙකු තුවාල ලබා තිබේ. ඊයේ රාත්‍රීයේ සේදවත්ත ත්‍රිරෝද රථ නැවතුම්පළක මෙම ගැටුම හටගෙන ඇති බව ග්‍රෑන්ඩ්පාස් පොලිසිය සඳහන් කරයි. අනතුරින් මියගොස් ඇත්තේ නාගලගම්වීදිය ප්‍ර‍දේශයේ පදිංචි 33 හැවිරිදි ත්‍රිරෝද රථ රියදුරෙකි. ගැටුම සම්බන්ධයෙන් එක් පුද්ගලයෙකු සැකපිට අත්අඩංගුවට ගෙන ඇති අතර තවත් පිරිසක් අත්අඩංගුවට ගැනීම සඳහා ග්‍රෑන්ඩ්පාස් පොලිසිය පරීක්ෂණ ආරම්භ කර තිබේ. ගැටුමින් තුවාල ලැබූ අනෙක් ‍පුද්ගලයින් දෙදෙනා මේ වන විට කොළඹ ජාතික රෝහලේ ප්‍රතිකාර ලබමින් සිටින බව වාර්තා වේ.", "URL": "https://sinhala.adaderana.lk/news.php?nid=15668", "Category": null, "Parent URL": null}