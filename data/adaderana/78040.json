{"Source": "Adaderana", "Timestamp": "September 26, 2017 05:08 pm", "Headline": "අපට බෑ ඒකීයභාවයට තර්ජනයක් වෙන්න ", "News Content": "කිසි විටෙකත් රට තුළ පවතින ඒකීයභාවයට තර්ජනයක් වන ආකාරයේ බලය බෙදා හැරීමක් හෝ ව්‍යවස්ථාවක් සඳහා යොමු වීමට නොහැකි බව වරාය හා නාවික කටයුතු අමාත්‍ය මහින්ද සමරසිංහ මහතා පවසයි. අද(26) පැවති ශ්‍රී ලංකා නිදහස් පක්ෂයේ මාධ්‍ය හමුවට එක් වෙමින් ඔහු මෙම අදහස් පළ කළේය. කෙසේ වෙතත් රට තුළ ඒකීයභාවය සියල්ලන්ට ප්‍රථමයෙන් ආරක්ෂා විය යුතු බව ද අමාත්‍යවරයා මෙහිදී පැවසීය. ශ්‍රි ලංකා නිදහස් පක්ෂය 13 වන සංශෝධනය ක්‍රියාත්මක කිරීමට විරෝධතාවයක් නොමැති අතර ඒ තුළින් බලය බෙදා හැරීමට පක්ෂ වුවත් ඒ සම්බන්ධයෙන් තව දුරටත් සාකච්ඡාවට භාජනය කළ යුතු බව ද කියා සිටියේය.", "URL": "https://sinhala.adaderana.lk/news.php?nid=78040", "Category": null, "Parent URL": null}