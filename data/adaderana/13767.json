{"Source": "Adaderana", "Timestamp": "January 26, 2011 01:12 pm", "Headline": "පොලීසියේ කනෙන් රිංගා චූටි පුතා පැන ගිහින් ", "News Content": "නම ගිය අපරාධකරුවෙකු වන\"චූටි පුතා\" නමැති අය ගල්කිස්ස උසාවි භූමියෙන් පලාගොස් ඇතැයි ජ්‍යේෂ්ඨ පොලිස් අධිකාරී දයා සමරවීර මහතා පවසයි. බන්ධනාගාර ගත කර සිටි මොහු අද(26)ගල්කිස්ස අධිකරණයට ඉදිරිපත් කළ බවත්,එහිදී පසු පොලීසිය හා බන්ධනාගාර නිලධාරීන් නොමග යවා පැන ගොස් ඇති බවත් සඳහන් වේ. චූ‍ටි පුතා පලා යද්දී පොලිස් නිලධාරීන් විසින් වෙඩි තැබූවද වෙඩි ප්‍රහාරයෙන් බේරී ඔහු පලා ගිය බව පොලිස් අධිකාරිවරයා අද දෙරණට කියා සිටියේය. වරෙන්තු 100 ට වැඩි ප්‍රමාණයක් ඇති නම ගිය මෙම අපරාධකරුවා යළි අත්අඩංගුවට ගැනීම සඳහා ගල්කිස්ස පොලීසිය විසින් විශේෂ මෙහෙයුමක් ආරම්භ කර තිබේ.", "URL": "https://sinhala.adaderana.lk/news.php?nid=13767", "Category": null, "Parent URL": null}