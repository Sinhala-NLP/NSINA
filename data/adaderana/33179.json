{"Source": "Adaderana", "Timestamp": "April 11, 2013 09:04 am", "Headline": "කිංග්ස්ලෙවන් පන්ජාබ් පරදවා චෙන්නායි සුපර් කිංග්ස් ජයගනියි", "News Content": "ඉන්දීය ප්‍රීමියර්ලීග් ක්‍රිකට් තරඟාවලියේ ඊයේ (10) පැවති තවත් තරඟයකින් කිංග්ස්ලෙවන් පන්ජාබ් කණ්ඩායම පරදවා චෙන්නායි සුපර් කිංග්ස් කණ්ඩායම ජය ලබා ගත්තේය. තරඟයේ කාසියේ වාසිය දිනූ චෙන්නායි කණ්ඩායම පළමුව පන්දුවට පහරදීමේ අවස්ථාව පන්ජාබ් කණ්ඩායමට ලබාදිණි. ඒ අනුව ඔවුන් පන්දුවාර 19 පන්දු 5 ක් තුළ සියලු ක්‍රීඩකයින් දැවී ලකුණු 138 ක් ලබා ගත්තේය. පිළිතුරු ඉනිම සඳහා පිටියට පිවිසි චෙන්නායි කණ්ඩායම පන්දුවාර 17 පන්දු 2 ක් තුළ කිසිදු කඩුල්ලක් නොදැවී ජයග්‍රහණය වාර්තා කිරීමට සමත් විය. චෙන්නායි ඉනිම වෙනුවෙන් මයික් හසී නොදැවී ලකුණු 86 ක් සහ මුරලි විජේ නොදැවී ලකුණු 50 ක් ලබා ගැනීමට සමත් විය.", "URL": "https://sinhala.adaderana.lk/news.php?nid=33179", "Category": null, "Parent URL": null}