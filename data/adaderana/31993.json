{"Source": "Adaderana", "Timestamp": "February 28, 2013 02:13 pm", "Headline": "ආපිකෝ සමාගම වායු පවිත‍්‍රකාරක දුම නසන CFL බල්බයක් හඳුන්වාදෙයි ", "News Content": "ජායා රූ - නව ආපිලයිට් වායු පවිත‍්‍රකාරක දුම නසන CFL බල්බය මෙරට වෙළඳපොළට නිකුත් කළ අවස්ථාව. (වමේ සිට දකුණට) සුනිල් ලියනගේ මහතා (අධ්‍යක්ෂ - රිචඩ්) පීරිස් සහ සමාගම/කළමනාකාර අධ්‍යක්ෂ - දේශීය නිෂ්පාදන හා බෙදාහැරීම් අංශය, දුමින්ද පෙරේරා මහතා (අලෙවි ප‍්‍රධානී - රිචඩ් පීරිස් ඩිස්ටි‍්‍රබියුටර්ස් සමාගම), ශාන්ත කුලරත්න මහතා (අධ්‍යක්ෂ - රිචඩ් පීරිස් ඩිස්ටි‍්‍රබියුටර්ස් සමාගම) හා රෝහණ නීලගොල්ල මහතා (ව්‍යාපාර සංවර්ධන කළමනාකරු- රිචඩ් පීරිස් ඩිස්ටි‍්‍රබියුටර්ස් සමාගම) ශී‍්‍ර ලාංකික ජන ජීවිතය වඩාත් පහසු කරවන නව නිෂ්පාදන රැසක්ම හඳුන්වා දුන් ආර්පිකෝ (රිචඩ් පීරිස් සමාගම) තම Arpico Arpilight වෙළඳනාමය යටතේ වායූ පවිත‍්‍රකාරක CFL බල්බයක් (Air Purifing - Smoke Free CFL Bulb) පළමුවරට මෙරට වෙළඳපොළට හඳුන්වා දි තිබේ. මෙම නව Arpilight CFL බල්බයේ විශේෂිත සෘණ අරෝපිත අයන උත්පාදක උපාංගයක් ඇතුළත්ව තිබීමෙන්, එය දැල්වෙන අවට ප‍්‍රදේශයේ වායුව පවිත‍්‍ර කිරීමක් සිදු වේ. ආර්පිකෝ සමාගම ශී‍්‍ර ලංකාවට හඳුන්වා දුන් මෙම නවතම Arpilight Air Purifing - Smoke Free CFL බල්බයේ අඩංගු අයන උත්පාදකය මගින් සෘණ ආරෝපිත අයන මිලියන ගණනක් නිපදවීමෙන්, ෆෝමල්ඩිහයිඩ්, ඇමෝනියා මෙතිල්බෙන්ෂින් වැනි හානිකර වායූන් හා පමණට වැඩි ප‍්‍රමාණයක් ආශ්වාසකිරීම හානිකර වූ වායූන් බොහොමයක් අකී‍්‍රය කෙරේ. එමෙන්ම, ඔක්ෂිජන් අණු සමඟින් නිපදවෙන මෙම සෘණ ආරෝපිත අයනවලට විෂබීජ, දිළීර හා වාතයේ පාවෙන කාබනික සංයෝග අඩංගු ක්ෂුද්‍ර ජීවින් විනාශකිරීමේ බලයක් තිබෙන අතර, එය වාතයේ වූ දූවිලි අංශු සමඟ එක් වූ විට එහි බර වර්ධනය කිරීමෙන් ස්වභාවිකවම පොළොවේ පහල ස්ථරයට ගෙනයෑමක් සිදු වේ. තවද මෙමගින් ඇතැම් කාබනික සංයෝගවලින් හටගන්නා දුගඳ නැසීමට ද උපකාරී වේ. එමෙන්ම මෙම නවතම Arpilight Air Purifing CFL බල්බයේ විශේෂිත ගුණාංගයක් වන්නේ රූපවාහිනි, පරිගණක හා සෙසු විදුලි උපකරණ මගින් නිපදවන ස්ථිති විද්‍යුත් ආරෝපිත මගින් ඇතිවන බලපෑම් පවා අවමකිරීමය. දුමාරය හා අපවිත‍්‍ර වාතය නැගෙන මුළුතැන්ගෙය, බිත්ති මත දිළීර සෑදෙන නිවාස, ආපනශාලා, වැඩිපිරිසක් ගැවසෙන කර්මාන්තශාලා, රෝහල්, රසායනාගාර, මාවත් අද්දර පිහිටි සාප්පු, නිවාස හා අවම ඉඩකඩක් හිමි ව්‍යාපාරික ස්ථාන ආදී වායු දූෂණයකට ලක්වන ස්ථාන සඳහා මෙම නවතම Arpilight Air Purifing - Smoke Free CFL විදුලි බුබුල භාවිතාකිරීම බොහෝ ඵලදායි වේ. මෙම නවතම Arpilight Air Purifing - Smoke Free CFL බල්බයේ කි‍්‍රයාකාරීත්වය පිළිබඳව රිචඩ් පීරිස් සමාගමේ අලෙවි බලකාය දැනුවත් කිරීමේ වැඩසටහනක් පැවැත්වුණු අතර, එහි දී එම සමාගමේ හාර්ඩ්වෙයාර් අංශයේ ව්‍යාපාරික සංවර්ධන කළමනාකරු, රෝහන නීලගොල්ල මහතා පැවසුවේ, “පරිසරයේ පවතින සෘණ ආරෝපිත අයන ප‍්‍රතිශතය එක් එක් ස්ථානයන් හී වෙනස්වන බව පර්යේෂණවලින් සනාථ ව තිබෙනවා. උදාහරණයක් ලෙසින් වනාන්තර හා දියඇලි අසළ සෘණ ආරෝපිත අයන වර්ග සෙන්ටි මීටරයකට 100,000 සිට 500,000 දක්වා ප‍්‍රමාණයක්, මුහුදු වෙරළ හා උස් කඳුවල වර්ග සෙන්ටි මීටරයකට 50,000 සිට 100,000 දක්වා ප‍්‍රමාණයක් හා අර්ධ නාගරික හා ගම්බඳ ප‍්‍රදේශයන් හී වර්ග සෙන්ටි මීටරයකට 5,000 සිට 50,000 දක්වා ප‍්‍රමාණයක් තිබෙනවා. නමුත් එය ගෘහස්ථ පරිසරයක් සම්බන්ධයෙන් සලකා බලද්දී සෘණ ආරෝපිත අයන ඇත්තේ, වර්ග සෙන්ටි මීටරයකට 5,000කට අඩු ප‍්‍රමාණයක්. එහෙයින් ගෘහස්ථ පරිසරයක වායූ පවිත‍්‍රකරණය සිදුවන්නේ සෙමෙන් හෙයින් වාතයේ ඇති අනවශ්‍ය හා හානිකර අංශු ප‍්‍රතිශතයේ ඉහළ යෑමක් සිදුවෙනවා. එහෙයින් මෙම නවතම වායූ පවිත‍්‍රකාරක CFL බල්බය භාවිතාකිරීමෙන් ශී‍්‍ර ලාංකිකයන්ට තම සෞඛ්‍ය තත්ත්වය වර්ධනය කරගැනීම ට අපට උපකාර කළ හැකියි. ඒ වගේම, මෙම නවතම වායූ පවිත‍්‍රකාරක CFL බල්බයේ අඩංගු අයන උත්පාදකයට වැයවන විදුලිය නො සැලකිය හැකි තරමේ අවම වූවක් වන්නා සේම විදුලිය පිරිමැස්ම 80%ක් වන අතර, එම නව වායූ පවිත‍්‍රකාරක CFL බල්බයට ශී‍්‍ර ලංකා සුනිත්‍ය බලකායේ තරු සහතිකය ලබා ඇත. එමෙන්ම, දුර්වල වාත පවිත‍්‍රත්වය හේතුවෙන් සමේ රෝග, පිළිකා, ස්නායු පද්ධති හානීවීම්, ඇදුම රෝග හා මොළයේ හානී සිදුවීමේ අවදානම ඉහළ යෑමටද මෙම බල්බය කදිම විසඳුමක්.” යන්නය. වසර 80 ප්‍රෞඩ ඉතිහාසයක් හා 30,000කට අධික ශ‍්‍රම බලකායක් සේම අනුබද්ධිත සමාගම් 42ක් හිමි ශී‍්‍ර ලංකාවේ විශාලතම සමූහ ව්‍යාපාරයක හා පූර්ණ දේශීය සමාගමක් වන රිචඩ් පීරීස් සමාගම, ව්‍යාපාරික විවිධාංගීකරණයෙන් යුත් ප‍්‍රමුඛතම ශී‍්‍ර ලාංකික සමාගමකි. වැඩිම වෙළඳ කොටසක් හිමි දේශීය නිෂ්පාදන රැසකට හිමිකම් කියන එම සමාගම මෙරට සුපිරි වෙළඳසැල්, වැවිලි, කොටස් වෙළඳපොළ තැරැව්කාරත්ව, ටයර්, ප්ලාස්ටික් හා ඉඳිකිරීම් වැනි ක්ෂේත‍්‍රයන් හි ද ප‍්‍රමුඛතම සමාගමකි.", "URL": "https://sinhala.adaderana.lk/news.php?nid=31993", "Category": null, "Parent URL": null}