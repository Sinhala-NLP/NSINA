{"Source": "Adaderana", "Timestamp": "May 24, 2016 10:34 am", "Headline": " දේපළ හානි තක්සේරු කිරීම ඇරඹෙයි", "News Content": "කොළොන්නාව ප්‍රාදේශීය ලේකම් කොට්ඨාශයේ ගංවතුරෙන් හානි වු නිවාස සහ දේපළවලට සිදුව ඇති හානිය තක්සේරු කිරීම අද(24) සහ හෙට(25) යන දිනවල සිදුකරන බව කොළඹ දිස්ත්‍රික් ලේකම් ‍කාර්යාලය පවසයි. ඒ සඳහා විශේෂ කණ්ඩායමක් ගෙයින්ගෙට ගොස් සමීක්ෂණ සිදුකරන බව කොළඹ දිස්ත්‍රික් ලේකම් සුනිල් කන්නංගර මහතා සඳහන් කළේය. අදාළ සමීක්ෂණ නිලධාරීන් පැමිණෙන කාලසීමාව තුළ සිය නිවෙස්වල රැඳී සිටින ලෙස දිස්ත්‍රික් ලේකම්වරයා ජනතාවගෙන් ඉල්ලීමක් කරයි.ගංවතුර හේතුවෙන් සිදුව ඇති හානිය මෙම සමීක්ෂණවලින් අනතුරුව සිදුකරන බව දිස්ත්‍රික් ලේකම් සුනිල් කන්නංගර මහතා ප්‍රකාශ කරයි.", "URL": "https://sinhala.adaderana.lk/news.php?nid=60444", "Category": null, "Parent URL": null}