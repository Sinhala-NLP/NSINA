{"Source": "Adaderana", "Timestamp": "February 6, 2012 01:51 pm", "Headline": "පුංචි ආණ්ඩු 3 ට බලය දෙන්නැයි කැෆේ ඉල්ලයි", "News Content": "මෙතෙක් මැතිවරණ නොපැවැත්වූ මුලතිව්, පුදුකුඩිඉරිප්පු සහ මෙරිටයින්පත්තු පළාත් පාලන ආයතන සඳහා කඩිනමින් මැතිවරණ පවත්වන ලෙස කැෆේ සංවිධානය මැතිවරණ කොමසාරිස්වරයාගෙන් ඉල්ලීමක් කරයි. අදාළ ප්‍රදේශවල නැවත පදිංචි කරවීමේ කටයුතු සැලකිය යුතු මට්ටමින් අවසන් වී ඇති බව කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා ප්‍රකාශ කළේය. මැතිවරණ දෙපාර්තමේන්තුව මේ පිළිබඳව මූලික රැස්වීමක් මැතිවරණයට තරග කරන දේශපාලන පක්ෂ, කණ්ඩායම් සහ මැතිවරණ නිරීක්ෂකයින් සමග පැවැත්වූ බව ඒ මහතා සඳහන් කළේය. මහජන නියෝජිතයින් තෝරාපත්කරගැනීමට අදාළ ප්‍රදේශවල ජනතාවට පවතින අයිතිය ආරක්ෂා විය යුතු බව හෙතෙම පෙන්වාදෙයි.", "URL": "https://sinhala.adaderana.lk/news.php?nid=21909", "Category": null, "Parent URL": null}