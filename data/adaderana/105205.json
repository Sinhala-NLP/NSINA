{"Source": "Adaderana", "Timestamp": "February 28, 2019 01:08 pm", "Headline": "ආයුර්වේද සුව සේවා සංගමය රාජගිරියේ උද්ඝෝෂණයක", "News Content": "සමස්ත ලංකා ආයුර්වේද සුවසේවා සංගමය විසින් බොරැල්ල ආයුර්වේද වටරවුම ඉදිරිපිට උද්ඝෝෂණයක් ආරම්භ කිරීමට නියමිත බව වාර්තා වෙයි. අද(28) දහවල් 12 ට මෙය ආරම්භ වීමට නියමිතව තිබේ. ඒ සඳහා ආයුර්වේද ශික්ෂණ රෝහලේ හෙද, භෛෂජ්ජක , සම්භාහනකරු, ටිකට් ලිපිකරු, ආයුර්වේද සේවා සහායක, අරක්කැමි යන තනතුරුවල සේවය කරන කාර්ය මණ්ඩලය මේ සඳහා සහභාගී වීමට නියමිතව තිබේ. අතිකාල දීමනා වැටුපට එකතු කර නොගෙවීම ඇතුළු කරුණු 10ක් මුල් කර ගනිමින් මෙම උද්ඝෝෂණය පැවැත් වීමට තීරණය කර තිබේ.", "URL": "https://sinhala.adaderana.lk/news.php?nid=105205", "Category": null, "Parent URL": null}