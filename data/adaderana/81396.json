{"Source": "Adaderana", "Timestamp": "December 12, 2017 01:00 pm", "Headline": "අපේ මාලු ඉන්දියාවට කවන්න ගිය 23ක් දැලේ", "News Content": "යාපනය,ඩෙල්ෆ් මුහුදු සීමාවේ අනවසරයෙන් මසුන් අල්ලමින් සිටි ඉන්දීය ධිවරයින් 23 දෙනෙකු උතුරු නාවික හමුදා නිලධාරීන් විසින් අද (12) අලුයම අත්අඩංගුවට ගෙන ඇති බැව් යාපනය ධීවර පරීක්ෂක කාර්යාල නියෝජ්‍ය අධ්‍යක්ෂක එස්. ශිවකරන් මහතා පැවැසීය.දකුණු ඉන්දියාවේ රාමේෂ්වරන් සිට ධීවර බෝට්ටු 05 කින් පැමිණි ධීවරයින් 23 දෙනෙකු මෙලෙස අත්අඩංගුවට ගෙන ඇත.අත්අඩංගුවට ගත් ධීවරයින් ධීවර පරීක්ෂක කාර්යාලය වෙත භාරදීමෙන් අනතුරුව යාපනය කයිට්ස් මහේස්ත‍්‍රාත් අධිකරණය වෙත අද (12) ඉදිරිපත් කිරීමට නියමිතය. සිද්ධිය සම්බන්ධයෙන් යාපනය ධීවර පරීක්ෂක කාර්යාලය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=81396", "Category": null, "Parent URL": null}