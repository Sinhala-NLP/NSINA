{"Source": "Adaderana", "Timestamp": "April 24, 2013 08:05 am", "Headline": "වෛද්‍ය පීඨ සිසුවෙක් සිය දිවි නසාගනියි", "News Content": "ප්‍රේම සබඳතාවක් බිඳ වැටීම නිසා ඇතිවූ සිත් තැවුලකින් රාගම වෛද්‍ය පීඨ සිසුවෙකු විෂ සහිත එන්නතක් විදගෙන සිය දිවි හානි කරගෙන තිබේ. මෙම වෛද්‍ය සිසුවා මොරටුව විශ්ව විද්‍යාලයේ සිසුවියක සමග ප්‍රෙම් සබඳතාවක් පවත්වාගෙන ගොස් ඇතැයි පොලීසිය පවසයි. කෙසේ වෙතත් කිසියම් හේතුවක් මත මොවුන් දෙදෙනාගේ ප්‍රේම සබඳතාවය බිඳ වැටී ඇත. මෙම සිද්ධියෙන් පසු අදාළ සිසුවිය වෙනත් තරුණයෙකු සමග ප්‍රේම සබඳතාවක් ගොඩනගාගෙන තිබේ. එය සැලවීමෙන් පසු වෛද්‍ය පීඨයේ ඉගෙනුම ලැබූ මුල් පෙම්වතා මෙම සිසුවියට දිගින් දිගටම බලපෑම් කර ඇතැයි පැවසෙයි. ඒ අනුව මෙය විඳ දරා ගැනීමට නොහැකි වූ අදාළ සිසුවිය කිසියම් මාත්‍රාව අධික බෙහෙත් විශේෂයක් පානය කිරී‍ම නිසා රෝහල් ගතකර ඇති බව පොලීසිය පවසයි. සිසුවිය රෝහලේ ප්‍රතිකාර ලබමින් සිටිය දී මුල් පෙම්වතා වන වෛද්‍ය පීඨ සිසුවා ඇය බැලීමට පැමිණ යමක් පානය කිරිමට දී ඔහු රෝහලෙන් පිටව‍ ගොස් තිබේ. කිසියම් විෂ ද්‍රව්‍යයක් අඩංගු පානයක් එසේ ලබා දී ඇති අතර එය පානය කිරිම නිසා තරුණිය මිය ගොස් ඇතැයි පොලීසිය පවසයි. අදාළ තරුණයා ද නිවෙස කරා ගොස් විෂ එන්නතක් එන්නත් කරගැනීමෙන් පසුව රෝහල් ගතකර ඇතත් එහිදී අදාළ තරුණයා මිය ගොස් ඇත.", "URL": "https://sinhala.adaderana.lk/news.php?nid=33523", "Category": null, "Parent URL": null}