{"Source": "Adaderana", "Timestamp": "June 4, 2011 09:47 am", "Headline": "ශ්‍රී ලංකා -එංගලන්ත දෙවන ටෙස්ට් තරගයේ දෙවැනි දිනය අදයි", "News Content": "ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන දෙවන ටෙස්ට් තරගයේ දෙවැනි දිනය අදය. පළමු දිනය නිමාවන විට පළමුවෙන් පන්දුවට ප‍හරදෙන එංගලන්ත කණ්ඩායම කඩුලු 6 ක් දැවී ලකුණු 342 ක් ලබා සිටියි. එම ඉනිම වෙනුවෙන් ඇ‍ලෙස්ටෙයාර් කුක් ලකුණු 96 ක් සහ ඉයන් මෝගන් ලකුණු 79 ක් ලබාගැනීමට සමත්විය. දිනය නිමාවන විට නොදැවී පන්දුවට පහරදෙමින් සිටින මැට් ප්‍රයර් ලකුණු 73 ක් සහ ස්ටුවර්ට් බ්‍රෝඩ් ලකුණු 17 ක් ලබා සිටියේය. පන්දු යැවීමේ දී ශ්‍රී ලංකා කණ්ඩායම වෙනුවෙන් සුරංග ලක්මාල් කඩුලු 3 ක් ද චානක වෙලගෙදර කඩුලු 2 ක් ද බි‍ඳ හෙලීය.", "URL": "https://sinhala.adaderana.lk/news.php?nid=16537", "Category": null, "Parent URL": null}