{"Source": "Adaderana", "Timestamp": "April 16, 2013 09:27 am", "Headline": "දැරිය ලොරියට බිලි", "News Content": "වලස්මුල්ල, අත්කෙන්ද ප්‍රදේශයේ සිදුවු අනතුරකින් කුඩා දැරියක මියගොස් තිබේ. නිවසක් අසල නවතා තිබු ලොරියක් පණ ගැන්වීම සඳහා උත්සාහ කිරීමේ දී ඊට යටවීමෙන් අදාළ දැරිය අනතුරට ලක්ව ඇති බව පොලීසිය පවසයි. එම සිද්ධියෙන් බරපතළ තුවාල ලැබු දැරිය වලස්මුල්ල රෝහලට ඇතුළත් කිරීමේ දී මියගොස් ඇත. මෙලෙස මියගොස් ඇත්තේ අවුරුදු හතරාමාරක් පමණ වයසැති දැරියක බව පොලීසිය පැවසුවේය. සිය මව්පියන් සමඟ ඥාති නිවසකට පැමිණ සිටියදී ඇය මෙලෙස අනතුරට ලක්ව ඇති බව සඳහන්ය. සිද්ධිය සම්බන්ධයෙන් ලොරියේ රියදුරු අත්අඩංගුවට ගෙන ඇති අතර වලස්මුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33296", "Category": null, "Parent URL": null}