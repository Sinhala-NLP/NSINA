{"Source": "Adaderana", "Timestamp": "November 17, 2013 08:14 am", "Headline": "මාතර දූෂණ මර්දන නිලධාරියා මැරුවේ ඇයි?", "News Content": "කඹුරුපිටිය ප්‍රදේශයේ නිවසකට කඩා වැදුණු මැරවරයින් පිරිසක් මාතර කොට්ඨාස දූෂණ මර්දන අංශයේ සේවය කළ පොලිස් කොස්තාපල්වරයෙකු හා ඔහුගේ බිරිඳට පොලු මුගුරුවලින් සිදුකළ පහරදීමකින් මියගොස් තිබේ. ඊයේ රාත්‍රී 10.00ට පමණ සිදුව ඇතැයි කියන එම සිද්ධියෙන් තුවාල ලැබු පොලිස් නිලධාරියා කඹුරුපිටිය මූලික රෝහලටත් ඔහුගේ බිරිඳ කරාපිටිය රෝහලටත් ඇතුළත් කිරීමෙන් පසු මියගොස් ඇත. මියගොස් ඇති පොලිස් නිලධාරියාගේ වයස අවුරුදු 33ක් වන අතර ඔහුගේ බිරියගේ වයස අවුරුදු 30කි. ගැටුමේදී තුවාල ලැබූ බව කියන ඔවුන්ගේ දෙහැවිරිදි දරුවා මේවන විට කරාපිටිය රෝහලේ ප්‍රතිකාර ලබන බව පොලීසිය පවසයි. මියගිය පොලිස් නිලධාරියා මාතර කොට්ඨාස දූෂණ මර්දන අංශයට අනුයුක්තව ‍ෙස්වය කර ඇති අතර ඔහු වැටලීම් රැසකට සහභාගි වී ඇති නිලධාරියෙකු බවද පොලීසිය කියයි. සැකකරුවෙන් මෙතෙක් අත්අඩංගුවට ගෙන නැත‍.", "URL": "https://sinhala.adaderana.lk/news.php?nid=38896", "Category": null, "Parent URL": null}