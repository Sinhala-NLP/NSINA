{"Source": "Adaderana", "Timestamp": "May 22, 2016 10:40 am", "Headline": " මහනුවර-ඉහළ කෝරලේ නායයෑමේ අවධානමක්", "News Content": "මහනුවර ගඟ ඉහළ කෝරලේ ප්‍රාදේශීය ලේකම් කොට්ඨාසය නායයාමේ වැඩි අවධානමක් සහිත ප්‍රදේශයක් ලෙස ජාතික ගොඩනැගිලි පර්යේෂණ සංවිධානය විසින් හඳුනාගෙන තිබේ.මහනුවර දිස්ත්‍රික් ආපදා කළමණාකරන ඒකකයේ සහකාර අධ්‍යක්ෂ ඉන්දික රණවිර මහතා සඳහන් කළේ එම කොට්ඨාසයේ ස්ථාන 35කට වැඩි ප්‍රමාණයක් නායයාමේ අවධානම් ස්ථාන ලෙස හදුනාගෙන ඇති බවයි.ඒ අනුව මහනුවර දිස්ත්‍රික් ලේකම්වරයාගේ උපදෙස් මත අදාළ අවධානම් ස්ථාන පිළිබඳ ගඟ ඉහළ කෝරලේ ප්‍රාදේශීය ලේකම් කොට්ඨාසයේ ජනතාව දැනුවත් කිරීමට විශේෂ වැඩපිළිවෙළක් ක්‍රියාත්මක කරන බව ඒ මහතා වැඩිදුරටත් කියා සිටියේය.මේ අතර මහනුවර දිස්ත්‍රික්කයේ උඩුනුවර ප්‍රාදේශීය ලේකම් කොට්ඨාසය ද මෙවැනිම නායයාමේ අවධානම් ප්‍රදේශයක් ලෙස හඳුනාගෙන තිබේ.අධික වර්ෂාවක් පවතින අවස්ථාවලදී එම ප්‍රදේශයේ ජනතාවට ආරක්ෂිත ස්ථාන කරා යොමු වන ලෙස උපදෙස් දී ඇති බව මහනුවර දිස්ත්‍රික් ආපදා කළමණාකරන ඒකකයේ සහකාර අධ්‍යක්ෂ ඉන්දික රණවීර මහතා පැවසුවේය.", "URL": "https://sinhala.adaderana.lk/news.php?nid=60377", "Category": null, "Parent URL": null}