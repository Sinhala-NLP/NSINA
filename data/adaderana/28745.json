{"Source": "Adaderana", "Timestamp": "October 30, 2012 01:21 pm", "Headline": "අයහපත් කාලගුණය නිසා පවුල් 1000 ක් පීඩාවට", "News Content": "දිවයිනට බලපා ඇති අයහපත් කාලගුණික තත්ත්වය‍ හේතුවෙන් මේ වන විට පවුල් දහසකට ආසන්න පිරිසක් පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි. දිවයිනේ බොහෝ ප්‍රදේශවලට ජල ගැලීම් තත්ත්වයන් බලපා ඇති බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. ඇතැම් ප්‍රදේශවල මාර්ගවලට ගස් සහ විදුලි රැහැන් කඩා වැටීම හේතුවෙන් ගමනාගමන කටයුතුවලට බාධා එල්ල වී තිබේ. එම නිසා විකල්ප මාර්ග භාවිත කරන ලෙස පොලිසිය ජනතාවගෙන් ඉල්ලීමක් කරනවා.", "URL": "https://sinhala.adaderana.lk/news.php?nid=28745", "Category": null, "Parent URL": null}