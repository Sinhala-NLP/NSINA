{"Source": "Adaderana", "Timestamp": "September 19, 2011 11:06 am", "Headline": "නිධන් හෑරීමේදී කොටුවූ හිමිනම ඇතුළු 7 දෙනෙකු රිමාන්ඩ් ", "News Content": "ආණමඩුව, ඉඟිනිමිටිය \"එච් 1\" ගම්මානයේ නිධානයක් ගොඩ දැමීමට සූදානම්ව සිටිය දී අත්අඩංගුවට ගෙන අධිකරණයට ඉදිරිපත් කළ භික්ෂූන් වහන්සේ නමක් ඇතුළු සැකකරුවන් 7 දෙනෙකු රක්ෂිත බන්ධනාගාර ගත කර තිබේ. සැකකරුවන් ලබන 29 වැනි දින දක්වා රක්ෂිත බන්ධනාගාරයේ තබන ලෙස පුත්තලම දිසා විනිසුරු හේශාන්ත ද මෙල් මහතා නියම කළේය. නවගත්තේගම පොලිසිය විසින් පසුගිය 16 වැනිදා සැකකරුවන් අත්අඩංගුවට ගෙන තිබුණි. එක් සැකකරුවෙකු ඉඟිනිමිටිය ප්‍රදේශයේ පදිංචි යුද හමුදා සෙබළෙකු වන අතර භික්ෂූන් වහන්සේ නම ඇතුළු සෙසු සැකකරුවන් පාදුක්ක ප්‍රදේශයෙන් පැමිණි අය බව පොලිසිය පැවසීය. සැකකරුවන් සතුව තිබූ ජංගම දුරකථන, පූජා භාණ්ඩ ඇතුළු උපකරණ කිහිපයක් ද පොලිස් භාරයට ගෙන තිබුණි.", "URL": "https://sinhala.adaderana.lk/news.php?nid=18820", "Category": null, "Parent URL": null}