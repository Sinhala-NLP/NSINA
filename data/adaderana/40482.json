{"Source": "Adaderana", "Timestamp": "January 20, 2014 11:12 am", "Headline": "කැලණිතිස්ස පණ ගන්න තව දවස් 2ක් යාවිලු?", "News Content": "කාර්මික දෝෂයකට ලක්ව ඇති කැලණිතිස්ස ද්විත්ව චක්‍රිය විදුලි බලාගාරය යථා තත්ත්වයට පත් කිරිම සඳහා තවත් දින දෙකක පමණ කාලයක් ගත වනු ඇති බව ලංකා විදුලි බල මණ්ඩලය පවසයි. කෙසේ වෙතත් මේ වන විට බලාගාරය යථා තත්ත්වයට පත් කිරිමේ කටයුතු ආරම්භ කර ඇති බව එම මණ්ඩලය සඳහන් කළේය. කැලණිතිස්ස ද්විත්ව චක්‍රිය විදුලි බලාගාරයේ එක් කොටසක් පසුගිය සිකුරාදා කාර්මික දෝෂයකට ලක් විය. එම නිසා මේ වන විට කැලණිතිස්ස බලාගාරය නිපදවන මෙගා වොට් 55ක විදුලි ධාරිතාවක් ජාතික විදුලි බල පද්ධතියට අහිමි වී තිබේ. ඒ අනුව එම බලාගාරයෙන් මේ වන විට විදුලි බල පද්ධතියට එක් කෙරෙන්නේ මෙගා වොට් 110ක විදුලි ධාරිතාවකි. කෙසේ වෙතත් අහිමි වන විදුලි ධාරිතාව පෞද්ගලික අංශයෙන් ලබාගත යුතු බව ද වාර්තා වේ.", "URL": "https://sinhala.adaderana.lk/news.php?nid=40482", "Category": null, "Parent URL": null}