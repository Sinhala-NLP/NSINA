{"Source": "Adaderana", "Timestamp": "June 25, 2013 04:31 pm", "Headline": "රෝගී සත්කාරක සේවාවන් ගැන වැඩමුළුවක්  ", "News Content": "දිවයිනේ රෝහල් ඇතුළු සියලු සෞඛ්‍ය ආයතනවල සේවය කරන කණිෂ්ඨ කාර්යය මණ්ඩලවල විනය සහ රෝගී සත්කාරක සේවා සම්බන්ධව විධිමත් පුහුණුවක් ලබාදීමට සෞඛ්‍ය අමාත්‍යාංශය වැඩපිළිවෙලක් ආරම්භ කර තිබේ. සෞඛ්‍ය අමාත්‍ය මෛත්‍රිපාල සිරිසේන මහතාගේ උපදෙස් මත මෙම වැඩපිළිවෙල දියත් කිරීමට පියවර ගෙන ඇති බව සෞඛ්‍ය අමාත්‍යාංශය සඳහන් කරයි. රෝහල්වල කණිෂ්ඨ කාර්යය මණ්ඩල සේවකයින්ට විනය හා රෝගී සත්කාරක සේවාවන් සම්බන්ධව විධිමත් පුහුණුවක් නොමැතිකම හේතුවෙන් ඔවුන් විනය විරෝධී කටයුතුවලට යොමුවන බවට පැමිණිලි ලැබී ඇති බව සෞඛ්‍ය අමාත්‍යාංශය පවසයි. ඒ අනුව අමාත්‍ය මෛත්‍රිපාල සිරිසේන මහතාගේ ප්‍රධානත්වයෙන් කණිෂ්ඨ කාර්යය මණ්ඩල සඳහා පුහුණුව ලබාදීමට තෝරාගන්නා ලද පුහුණු කිරීමේ නිලධාරීන්ට අවශ්‍ය උපදෙස් ලබාදීමේ වැඩමුළුවක් අද(25) බොරැල්ල වෛද්‍ය පර්යේෂණ ආයතන ශ්‍රවනාගාරයේ දි පවතා ඇත.", "URL": "https://sinhala.adaderana.lk/news.php?nid=35242", "Category": null, "Parent URL": null}