{"Source": "Adaderana", "Timestamp": "March 29, 2013 11:18 am", "Headline": "කොරියා ශ්‍රී ලංකා මිත්‍රත්ව රෝහල හෙට ජනතා අයිතියට", "News Content": "මාතර, ගොඩගම ප්‍රදේශයේ ස්ථාපිත කෙරුණු කොරියා ශ්‍රී ලංකා මිත්‍රත්ව රෝහල හෙට (30) ජනතා අයිතියට පත් කිරීමට නියමිතයි. ඒ ජනාධිපති මහින්ද රාජපක්ෂ මහතාගේ ප්‍රධානත්වයෙනි. රුපියල් කෝටි 127 ක වියදමින් ස්ථාපිත කර ඇති රෝහල සඳහා කොරියානු අන්තර්ජාතික සහයෝගීතා ඒජන්සිය මගින් රුපියල් කෝටි 97 ක මුදලක් ලබාදී තිබේ. මහල් දෙකකින් සමන්විත ගොඩනැගිලි සංකීර්ණය, බාහිර රෝගී අංශය, දැඩි සත්කාර ඒකක, හදිසි ප්‍රතිකාර අංශය, ශල්‍යාගාර, ඇතුළු සියලුම පහසුකම්වලින් සමන්විත බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=32829", "Category": null, "Parent URL": null}