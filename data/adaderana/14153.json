{"Source": "Adaderana", "Timestamp": "February 11, 2011 08:21 pm", "Headline": "පෙර මැතිවරණයේ තාවකාලික හැඳුනුම්පත මෙවරත් වලංගුයි", "News Content": "පසුගිය මැතිවරණයේ ලබාදුන් තාවකාලික හැඳුනුම්පත මෙවර පළාත් පාලන මැතිවරණය සඳහා අනන්‍යතා පත්‍රයක් ලෙස මැතිවරණ කොමසාරිස්වරයා විසින් පිළිගන්නා බව පැෆ්රල් සංවිධානය පවසයි. ඡන්ද දායකයින්ට ප්‍රදේශයේ ග්‍රාම නිලධාරීවරයා මුණ ගැසී අදාළ හැඳුනුම්පත් ලබාගත හැකි බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කරයි. මැතිවරණය සඳහා පිළිගැනෙන අනන්‍යතා පත්‍රයක් නොමැති ඡන්දදායකයින් හට ඉදිරි දෙමසක කාලය තුළ දී ග්‍රාම නිලධාරීවරයා විසින් සහතික කරන ලද ඡායාරූපයක් අනන්‍යතා සහතිකයක් ලෙස භාවිත කළ හැකි බව හෙතෙම කියා සිටියි.", "URL": "https://sinhala.adaderana.lk/news.php?nid=14153", "Category": null, "Parent URL": null}