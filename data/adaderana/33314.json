{"Source": "Adaderana", "Timestamp": "April 16, 2013 05:25 pm", "Headline": "බෝස්ටන් ප්‍රහාරයේ පරීක්ෂණ එෆ්.බී.අයි. ආයතනයට පැවරෙයි", "News Content": "අමෙරිකාවේ බොස්ටන් මැරතන් ධාවන තරගය අතර තුර දී එල්ල වු බෝම්බ ප්‍රහාර 2ක සම්බන්ධ විමර්ශන කටයුතු එෆ්.බි.අයි.ආයතනයට භාරදී තිබේ. බෝම්බ ප්‍රහාරවලින් පුද්ගලයින් තිදෙනෙකු මියගොස් තවත් සියයකට වැඩි පිරිසක් තුවාල ලබා ඇති බව විදෙස් වාර්තා සඳහන් කළේය. ඔවුන්ගෙන් 17 දෙනෙකුගේ තත්ත්වය බරපතළ බව වාර්තා වේ. බොස්ටන් පොලීසියේ සියලු නිලධාරීන්ගේ නිවාඩු අවලංගු කර ඇති අතර ඔවුන් ප්‍රහාරය සම්බන්ධයෙන් පුළුල් විමර්ශනයක් ආරම්භ කර ඇත. මේ සම්බන්ධයෙන් අදහස් පළ කරන අමෙරිකානු ජනාධිපති බැරක් ඔබාමා පවසන්නේ ප්‍රහාරය සිදුකළ පුද්ගලයින් සහ එය සිදුකිරිමට හේතුව සොයා ගැනිම සඳහා සිය නිලධාරීන් කටයුතු කරනු ඇති බවයි.", "URL": "https://sinhala.adaderana.lk/news.php?nid=33314", "Category": null, "Parent URL": null}