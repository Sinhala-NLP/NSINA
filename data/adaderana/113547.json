{"Source": "Adaderana", "Timestamp": "July 7, 2019 09:05 am", "Headline": "හූතී සටන්කරුවන්ගෙන් සෞදියට ඩ්‍රෝන යානා ප්‍රහාරයක්", "News Content": "සෞදි අරාබියානු ගුවන්තොටුපල දෙකක් ඉලක්ක කරගනිමින් ඩ්‍රෝන යානා ප්‍රහාර එල්ල කළ බව යේමනයේ හූතී සටන්කරුවන් පවසයි. එහි මාධ්‍ය ප්‍රකාශක යහියා සාරී පවසන්නේ අබා සහ ජීසාන් යන ගුවන්තොටුපලවලට මෙම ප්‍රහාර එල්ල කළ බවයි. මේ හේතුවෙන් එම ගුවන්තොටුපලවල ගුවන්ගමන් ද තාවකාලිකව අත්හිටුවා ඇති බව ඔහු පවසයි. කෙසේවෙතත් මෙම ප්‍රහාර සම්බන්ධයෙන් සෞදි අරාබියානු රජය විසින් කිසිදු ප්‍රකාශයක් සිදුකර නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=113547", "Category": null, "Parent URL": null}