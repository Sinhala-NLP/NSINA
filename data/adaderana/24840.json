{"Source": "Adaderana", "Timestamp": "June 7, 2012 04:46 pm", "Headline": "ටී.එන්.ඒ ආයුධවලින් ගන්න බැරිවුණු ඊළම දේශපාලනයෙන් ගන්න හදනවා", "News Content": "ආයුධවලින් ලබාගැනීමට නොහැකි වූ ඊළම් රාජ්‍යය දේශපාලන මට්ටමින් දිනාගැනීමට දෙමළ ජාතික සන්ධානය උත්සහ කරන බව ජාතික හෙළ උරුමයේ පක්ෂයේ සභාපති පාර්ලිමේන්තු මන්ත්‍රී අතුරලියේ රතන හිමි සදහන් කරයි. සිංහල, දෙමළ සියලුදෙනාම එක්ව එකට කටයුතු කිරීමට කාලය එළඹ ඇති බවත්, එසේ නොවුනහොත් නැවතත් රට දෙකඩ වීමට ඉඩ ඇති බවත්, අද (07) පැවති මාධ්‍ය හමුවකට එක්වෙමින් අතුරලියේ රතන හිමියන් පවසා ඇත. එමෙන්ම රටට සේවය කිරීම සදහා පිරිස් බලය අවශ්‍ය බවත්, රට බේරාගැනීම උත්සාහය බවත් භික්ෂූන් වහන්සේලා දේශපාලනයට පැමිණිම පිළිබඳව මාධ්‍යවේදියෙකු නැගූ පැනයකට පිළිතුරු දෙමින් උන්වහන්සේ වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=24840", "Category": null, "Parent URL": null}