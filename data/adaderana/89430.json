{"Source": "Adaderana", "Timestamp": "May 20, 2018 11:12 am", "Headline": "රණවිරුවන්ට එරෙහිව ප්‍රකාශ කරන පුද්ගලයින් ගැන ජනතාව නිසි තීන්දුවක් ගනීවි", "News Content": "රණවිරුවන්ට එරෙහිව විවිධ ප්‍රකාශ සිදුකරනු ලබන පුද්ගලයින් සම්බන්ධව ජනතාව, ඉදිරියේ දි නිසි තීන්දුවක් ගනු ඇතැයි පාර්ලිමේන්තු මන්ත්‍රි දිලුම් අමුණුගම මහතා පවසයි. මහානුවර මයිලපිටිය ජාතික රණවිරු මධ්‍යස්ථානයේ ඊයේ පැවැති උත්සවයකට එක්වෙමින් ඔහු මෙම අදහස් පල කළේය. මහනුවර මයිලපිටිය ජාතික රණවිරු මධ්‍යස්ථානයේ දි ඊයේ (19) පස්වරුවේ මියගිය රණවිරුවන් සිහිපත් කරමින් විශේෂ රණවිරු අනුස්මරණ උත්සවයක් පැවැත් විණි. මෙම අවස්ථාවට පාර්ලිමෙන්තු මන්ත්‍රි දිලුම් අමුණුගම මහතා ඇතුලු ඒකාබද්ධ විපක්ෂය නියෝජනය කරනු ලබන පළාත් පාලන මන්ත්‍රිවරුන් රැසක් මෙන්ම රණවිරු පවුල්වල සමාජිකයින් ද එක්ව සිටියේය මෙහිදි මියගිය රණවිරුවන් සිහිකරමින් ආගමික වතාවත්ද සිදුකෙරුණි. එහිදී වැඩිදුරටත් අදහස් දැක්වූ මන්ත්‍රීවරයා සඳහන් කළේ කැබිනට් මාධ්‍ය ප්‍රකාශකගේ ප්‍රකාශයත්හමුදා මාධ්‍ය ප්‍රකාශකවරයාගේ ප්‍රකාශයත් තරයේ හෙළා දකින බවයි.", "URL": "https://sinhala.adaderana.lk/news.php?nid=89430", "Category": null, "Parent URL": null}