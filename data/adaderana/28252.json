{"Source": "Adaderana", "Timestamp": "October 13, 2012 02:19 pm", "Headline": " දුම්වැටි ජාවාරම්කරුවෙක් අත්අඩංගුවට", "News Content": "තීරු බදු රහිතව මෙරටට ගෙන්වන ලද දුම්වැටි තොගයක් අලෙවි කරමින් සිටි පුද්ගලයෙකු හම්බන්තොට, සිට්ටිකුලම් ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ හම්බන්තොට කඳවුරේ නිලධාරින්ට ලද තොරතුරක් අනුව සිදුකළ විමර්ශනයක දී අදාළ සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී තුර්කියේ නිෂ්පාදිත දුම්වැටි ඇසුරුම් 20 ක් පොලිස් විශේෂ කාර්යය බලකාය භාරයට ගෙන තිබේ. සැකකරු වැඩිදුර විමර්ශන සඳහා හම්බන්තොට පොලිස්ථානය වෙත භාර දුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=28252", "Category": null, "Parent URL": null}