{"Source": "Adaderana", "Timestamp": "February 26, 2011 09:28 am", "Headline": "මස් කැබැල්ලක් උගුරේ සිරවී ජපන් ජාතිකයෙක් මියයයි", "News Content": "දඹුල්ල ප්‍රදේශයේ දී හෝටලයක නවාතැන් ගෙන සිටි ජපන් ජාතිකයෙකු හදිසියේ අසනීප ‍වීම හේතුවෙන් රෝහල් ගතකිරීමෙන් අනතුරුව මියගොස් තිබේ. කොළඹ ප්‍රදේශයේ පෞද්ගලික සමාගමක කළමනාකරුවෙක් ලෙස සේවය කරමින් සිටි කෝජි තකබුරා නැමැති 65 හැවිරිදි මෙම ජපන් ජාතිකයා ජපානයේ ටෝකියෝ චොන්චුකෝ හි පදිංචිකරුවෙක් බව සඳහන්ය. ආහාරයට ගත් මස් කැබැල්ලක් උගුරේ සිරවී ශ්වාසනාලය අවහිර වීම හේතුවෙන් මරණය සිදුවී ඇති බව පශ්චාත් මරණ පරීක්ෂණයේ දී අනාවරණය වී ඇත. මේ පිළිබඳ දඹුල්ල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14481", "Category": null, "Parent URL": null}