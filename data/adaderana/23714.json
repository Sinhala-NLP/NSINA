{"Source": "Adaderana", "Timestamp": "April 22, 2012 10:19 am", "Headline": "වනාතමුල්ලේ සැකකරුවන් 23 ක් කොළඹ අපරාධ කොට්ඨාසයට බාරයි", "News Content": "බොරැල්ල ප්‍රදේශයේ සිදුකළ වැටලීමේ දී අත්අඩංගුවට ගත් සැකකරුවන්ගෙන් විසි තුන් දෙනෙකු සම්බන්ධයෙන් කොළඹ අපරාධ කොට්ඨාසය පරීක්ෂණ ආරම්භ කර තිබේ. අනෙක් සැකකරුවන් දස දෙනා සම්බන්ධයෙන් ‍දෙමටගොඩ පොලිසිය විසින් පරීක්ෂණ සිදුකරන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය . ඊයේ දිනයේ සිදුකළ විශේෂ වැටලීමක දී විවිධ අපරාධවලට සම්බන්ධ මෙම සැකකරුවන් තිස් තුන්දෙනා අත්අඩංගුවට ගනු ලැබිණි. මෙම අත්අඩංගුවට ගැනීමත් සමඟ බොරැල්ල වනාතමුල්ල ප්‍රදේශයේ ජනතාව ඊයේ පස්වරුවේ මාර්ගය අවහිර කරමින් උද්ඝෝෂණ ව්‍යාපාරයක ද නිරතවූහ. මේ වන විට ප්‍රදේශයේ ආරක්ෂාව තර කර ඇතැයි බවද පොලිස් මාධ්‍ය ප්‍රකාශක ‍පොලිස් අධිකාරී අජිත් රෝහණ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=23714", "Category": null, "Parent URL": null}