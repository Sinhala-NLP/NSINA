{"Source": "Adaderana", "Timestamp": "May 15, 2012 10:52 am", "Headline": "14 හැවිරිදි දැරියකට නිවුන් දරු උපතක් - පරීක්ෂණ ඇරඹෙයි", "News Content": "වයස අවුරුදු 14 ක් වූ බාල වයස්කාර දැරියක් නිවුන් පිරිමි දරුවන් දෙදෙනෙකු බිහිකිරීමේ සිද්ධිය සම්බන්ධව ගලේවෙල පොලීසිය විමර්ශන ආරම්භ කර තිබේ. දේවහූව ප්‍රදේශයේ පදිංචි බාල වයස්කාර දැරියක් මාතලේ රෝහලේදී මෙසේ නිවුන් පිරිමි දරුවන් දෙදෙනෙකු බිහිකර ඇති බව ගලේවෙල පොලිසිය සදහන් කරයි. මෙම සිද්ධියට සැකකාර පුද්ගලයා සමග ඇතිකරගත් ප්‍රේම සම්බන්ධතාවයක් මත මව්පියන්ගේ කැමැත්ත ඇතිව අඹු සැමියන් වශයෙන් ජීවත් ඇතැයි විමර්ශනයේදි අනාවරණය වී ඇති බව ද ගලේවෙල පොලිසිය ප්‍රකාශ කරයි. සිද්ධිය සම්බන්ධව ගලේවෙල පොලිසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24258", "Category": null, "Parent URL": null}