{"Source": "Adaderana", "Timestamp": "November 4, 2015 05:03 pm", "Headline": "මාලදිවයිනට හදිසි තත්ත්වයක්", "News Content": "මාලදිවයින තුළ හදිසි තත්ත්වයක් ප්‍රකාශයට පත් කර තිබේ.එරට නීතිපති මොහොමඩ් අනිල් මහතා විසින් ජනාධිපති කාර්යාලයේ සිට මෙම හදිසි තත්ත්වය නිල වශයෙන් ප්‍රකාශයට පත් කළ බව විදෙස් මාධ්‍ය වාර්තා කළේය.අද මධ්‍යහ්න 12 සිට බලපැවැත්වෙන පරිදි මාසයක කාලයක් සඳහා හදිසි තත්ත්වය පනවා ඇති බව සඳහන්ය. මාලදිවයින් ආණ්ඩුක්‍රම ව්‍යවස්ථාවේ ජාතික ආරක්ෂාව පිළිබඳ පනත යටතේ මෙම හදිසි තත්ත්වය ප්‍රකාශයට පත්කර ඇති බව විදෙස් මාධ්‍ය වාර්තා කළේය.පසුගියදා මාලදිවයින් ජනපති ගමන් ගත් ඔහුට අයත් යාත්‍රාවක සිදුවූ පිපුරුමක් සම්බන්ධයෙන් තවදුරටත් පරීක්ෂණ පැවැත්වෙන අතර මේ සම්බන්ධයෙන් එරට උප ජනපති ඇතුළු කිහිප දෙනෙකු සැකපිට අත්අඩංගුවේ පසුවේ.", "URL": "https://sinhala.adaderana.lk/news.php?nid=54874", "Category": null, "Parent URL": null}