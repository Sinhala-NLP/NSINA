{"Source": "Adaderana", "Timestamp": "August 5, 2017 11:49 am", "Headline": "හුංගම රිය අනතුරකින් හිමිනමක් අපවත් වෙති ", "News Content": "තිස්ස - මාතර ප්‍රධාන මාර්ගයේ හුංගම- මැද එළිය ප්‍රදේශයේදී සිදු වූ රිය අනතුරකින් හිමිනමක් අපවත් වී ඇති බව හුංගම පොලීසිය පවසයි.අද (05) අළුයම 4.45. ට පමණ මෙම අනතුරි සිදුව තිබේ.මෙම අනතුරින් අපවත් වී ඇත්තේ හුංගම කුඩා ගම්මාන 07 ප්‍රදේශයේ සම්බෝදී විහාරයේ වැඩ සිටි මහව සද්දානන්ද හිමියෝ වන අතර අපවත් වන විට උන් වහන්සේ 49 වියේ පසු වී තිබේ.මාතර වැලිගම ප්‍රදේශයේ අවමංගල්‍යයකට සහභාගී වී නැවත එමින් සිටියදී හිමි නම ගමන් ගත මෝටර් රථයේ ඉදිරිපස රෝදයේ හුලන් බැසීම නිසා ටයරය මාරු කර ගැනීමට අනතුර සිදුවූ ස්ථානයේ නතර කර තිබේ.එම අවස්ථාවේ මෝටර් රථයේ රියදුරු ටයරය මාරු කිරීමට කටයුතු කරමින් සිටියදී අදාළ හිමි නම මෝටර් රථයෙන් බැස එහි පසු පසට වී සිට ඇති අතර එම අවස්ථවේ පිටුපසින් පැමිණි වෑන් රථයක් හිමි නමද යටකරගෙන ගැටී මෝටර් රථයේ පිටුපසු ගැටී තිබේ .මෝටර් රථයේ ගැටුණු වෑන් රථය සීදුව ප්‍රදේශයේ පිරිසක් රැගෙන කතරගම වන්දනාවේ යමින් තිබු රථයක් බව වාර්තා වෙයි.අනතුර සම්බන්ධයෙන් වෑන් රථයේ රියදුරු හුංගම පොලීසිය විසින් අත්අඩංගුවට ගෙන ඇති අතර අපවත්වූ හිමිනමගේ දේහය අම්බලන්තොට රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=75988", "Category": null, "Parent URL": null}