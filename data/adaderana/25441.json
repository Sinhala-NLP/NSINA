{"Source": "Adaderana", "Timestamp": "June 30, 2012 10:00 pm", "Headline": "ඉන්දීය ධිවරයින් සිව්දෙනෙකු හා යාත්‍රාවක් නාවික හමුදා භාරයට ", "News Content": "මන්නාරම, දකුණු මුහුදු තීරයේ දී ඉන්දීය ධිවරයින් සිව්දෙනෙකු හා ධීවර යාත්‍රාවක් ශ්‍රී ලංකා නාවික හමුදා භාරයට ගෙන තිබේ. ‍ මෙම ධීවර යාත්‍රාවේ තිබී නීති විරෝධී මත්ද්‍රව්‍ය නිෂ්පාදනයට යොදාගන්නා හෑන්ස් නම් දුම්කොළ කිලෝ ග්‍රෑම් 560 ක් ද හමුවූ බව නාවික හමුදා මාධ්‍ය ප්‍රකාශක කෝසල වර්ණකුලසූරිය මහතා පවසයි. ‍ මෙම ධීවරයින් පිරිස ඉන්දියාවේ තමිල්නාඩු ප්‍රාන්තයේ රාමේෂ්වරම් ප්‍රදේශයේ සිට පැමිණ ඇති බව හෙළිවී ඇතැයි ද මාධ්‍ය ප්‍රකාශකවරයා සඳහන් කරයි. ‍ එමෙන්ම මෙම ධීවරයින් සිව්දෙනා වැඩිදුර ප්‍රශ්න කිරීම සඳහා කල්පිටිය නාවික හමුදා කඳවුරෙහි රඳවා සිටින බව ද හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=25441", "Category": null, "Parent URL": null}