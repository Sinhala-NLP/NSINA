{"Source": "Adaderana", "Timestamp": "April 26, 2011 08:28 am", "Headline": "මාර්ග අනතුරු අවම කිරීමට නව ප්‍රඥප්තියක්", "News Content": "දෛනිකව සිදුවන මාර්ග අනතුරු අවම කිරීම සඳහා නව ප්‍රඥප්තියක් හඳුන්වා දීමට ප්‍රවාහන අමාත්‍යාංශය සැලසුම් කර තිබේ. ලබන මැයි 11 වැනි දින මෙම ප්‍රඥප්තිය හඳුන්වා දෙන බව මාර්ග ආරක්ෂාව පිළිබඳ ජාතික සභාවේ සභාපති හිටපු අමාත්‍ය මනෝ විජේරත්න මහතා ප්‍රකාශ ක‍ළේය. මාර්ග අනතුරු නිසා දෛනිකව පුද්ගලයින් දසදෙනෙකු පමණ මරණයට පත්වන තත්ත්වයකට පත්ව ඇති බව ඒ පිළිබඳ අද දෙරණට අදහස් දැක්වූ මනෝ විජේරත්න මහතා පෙන්වා දුන්නේය. මෙම අනතුරු අවම කිරීම සඳහා හඳුන්වා දෙන නව ප්‍රඥප්තිය කරුණු 05 ක් යටතේ මැයි මස 11 වන දින ජනාධිපති මහින්ද රාජපක්ෂ මහතාගේ ප්‍රධානත්වයෙන් එළිදැක්වීමට බලාපොරොත්තු වන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15703", "Category": null, "Parent URL": null}