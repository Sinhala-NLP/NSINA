{"Source": "Adaderana", "Timestamp": "January 21, 2017 02:34 pm", "Headline": " සූර්ය බල ව්‍යාපෘතියක් අරඹයි", "News Content": "සුනිත්‍ය බලශක්ති අධිකාරිය සහ පෞද්ගලික අංශය ඒකාබද්ධව සූර්ය බල ව්‍යාපෘතියක් ආරම්භ කර තිබේ.හම්බන්තොට, රණමයුර ප්‍රදේශයේ එම ව්‍යාපෘතිය අද(21) ආරම්භ කෙරුණි.හම්බන්තොට දිස්ත්‍රික්කයේ එම ව්‍යාපෘතිය ආරම්භ කිරීමට හැකිවීම පිළිබඳ සතුටට පත් වන බව එම අවස්ථාවට එක් වූ විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.මෙම අවස්ථාව සුනිත්‍ය බලශක්ති අධිකාරියේත් , පුනර්ජනනීය බලශක්ති ව්‍යපෘතියේත් සුවිශේෂී සංධිස්ථානයක් ලෙස හඳුන්වාදිය හැකි බව අමාත්‍යවරයා පවසයි.සමාරම්භක අවස්ථාවට එක්වෙමින් අමාත්‍යවරයා එම අදහස් පළ කර තිබේ.මාස 6ක් නියඟය පැවතුණද මෙම වැඩසටහන යටතේ අමතර වැයබරකින් තොරව අඛණ්ඩව විදුලිය ලබා දීමට හැකිවන බව අමාත්‍යවරයා මෙහි දී ප්‍රකාශ කර ඇත.සුනිත්‍ය බලශක්ති අධිකාරිය විසින් පෞද්ගලික අංශයේ ආයොජන යොදා ගනිමින් මෙගාවොට් 10ක සූර්යබල විදුලි බලාගාරයක් හම්බන්තොට රණමයුර ප්‍රදේශයේ ඉඳි කිරීමට නියමිතය.", "URL": "https://sinhala.adaderana.lk/news.php?nid=68390", "Category": null, "Parent URL": null}