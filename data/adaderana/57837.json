{"Source": "Adaderana", "Timestamp": "March 3, 2016 11:33 am", "Headline": " මුහුදු සීමාව පැන්න ඉන්දීය ධීවරයින් 08ක් දැලේ", "News Content": "මෙරට මුහුදු සීමාව උල්ලංඝණය කරමින් ධීවර කටයුතු වල නිරත වූ ඉන්දීය ධීවරයින් 08 දෙනෙකු අත්අඩංගුවට ගෙන තිබේ.නාවික හමුදාවේ සහාය ඇතිව වෙරළාරක්ෂක දෙපාර්තමේන්තු නිළධාරීන් විසින් මොවුන් අත්අඩංගුවට ගෙන ඇති බව සඳහන්ය.කරෙයිනගර්, කෝවිලන්තුඩුවට වයඹ දෙසින් වූ මෙරට මුහුදූ සිමාවේදී අදාළ ධීවරයින් 08 දෙනා අත්අඩංගුවට ගත් බව නාවික හමුදාව සඳහන් කරයි.එහිදී එම ධීවරයින් පැමිණි යාත්‍රා දෙකක් ද වෙරළාරක්ෂක නිළධාරීන් භාරයට ගෙන තිබේ.අත්අඩංගුවට ගත් ධීවරයින් සහ යාත්‍රා ඉදිරි කටයුතු සඳහා කන්කසන්තුරය ධීවර හා ජලජ සම්පත් දෙපාර්තමේන්තුවේ නිලධාරීන් වෙත භාරදීමට නියමිත බව නාවික හමුදාව පවසයි.", "URL": "https://sinhala.adaderana.lk/news.php?nid=57837", "Category": null, "Parent URL": null}