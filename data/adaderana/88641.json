{"Source": "Adaderana", "Timestamp": "May 6, 2018 09:39 pm", "Headline": " බැලුම්ගල විනාශ කළ ස්ථානය නිරීක්ෂණයට පිරිසක් අද යයි  ", "News Content": "පුරාවිද්‍යාත්මක වටිනාකමකින් යුත් , එළාර රජුගේ විජිතපුර ආරක්ෂක බලකොටුවට අයත් පරිවාර බලකොටුවක් වන බැලුම්ගල නැමති ස්ථානය ඩෝසර් කර විනාශ කර දමා ඇති බව අද දෙරණ ඊයේ අනාවරණය කළේය. අද(06) දිනයේ පාර්ශ්ව කිහිපයක් එම ස්ථානය නිරීක්ෂණය කර තිබේ. එළාර රජුගේ විජිතපුර ආරක්ෂක බලකොටුවට අයත් පරිවාර බලකොටුවක් ලෙස සැලකෙන බැලුම්ගල නැමති පුරාවිද්‍යාත්මක වටිනාකමකින් යුත් ස්ථානය නිවාස ව්‍යාපෘතියක් සඳහා විනාශ කර ඇති බව ඊයේ අනාවරණ වූ අතර අදාළ පාර්ශ්ව වලට එරෙහිව නීතිය ක්‍රියාත්මක කරන බව පුරාවිද්‍යා අධ්‍යක්ෂ ජනරාල්වරයාද ඊයේ ප්‍රකාශ කළේය. එක්සත් ජනතා නිදහස් සන්ධාන පාර්ලිමේන්තු මන්ත්‍රීවරුන් වන එස්.එම්. චන්ද්‍රෙස්න සහ ෂෙහාන් සේමසිංහ යන මහත්වරුන් අද එම ස්ථානයේ නිරික්ෂණ චාරිකාව නිරත වුණි.", "URL": "https://sinhala.adaderana.lk/news.php?nid=88641", "Category": null, "Parent URL": null}