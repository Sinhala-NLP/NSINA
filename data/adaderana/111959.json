{"Source": "Adaderana", "Timestamp": "June 14, 2019 12:32 pm", "Headline": "වැසිකිළියේ කැමරා සවිකර සිසුවියන්ගේ අඩ නිරවත රූගත කළ මුස්ලිම් ගුරුවරයා රිමාන්ඩ්", "News Content": "තවුහිත් ජමාද් සංවිධානයේ නායක සහරාන් හෂීම්ගේ අන්තවාදී මතවාදය සම්බන්ධයෙන් දේශන පැවැත්වූ බව කියන පෞද්ගලික උසස් අධ්‍යාපන ආයතනයක ගුරුවරයෙකු ලෙස කටයුතු කළ මුස්ලිම් ජාතිකයෙකු ලබන 20 දා දක්වා රක්ෂිත බන්ධනාගාර ගත කර තිබේ. කොළඹ ප්‍රධාන මහේස්ත්‍රාත් රංග දිසානායක මහතා ඊයේ(13) මෙම නියෝගය ලබා දුන් බව අද දෙරණ වාර්තාකරු පවසයි. අදාළ සැකකාර ගුරුවරයා තමන් යටතේ ඉගෙනුම ලබන සිසු සිසුවියන්ට විෂය දැනුම ලබාදීම පසෙක තබා ජාතික තවුහිද් ජමාත් සංවිධානයේ නායක සහරාන් හෂීම්ගේ අන්තවාදී මතවාදය සම්බන්ධයෙන් දේශන පැවැත්වූ බවට චෝදනා එල්ලවී තිබේ. මෙම පුද්ගලයා කොල්ලුපිටිය ප්‍රදේශයේ පිහිටි පෞද්ගලික උසස් අධ්‍යාපන ආයතනයක ගුරුවරයෙකි. හෂීම් අහමඩ් නැමති මෙම සැකකරු අදාළ පෞද්ගලික උසස් අධ්‍යාපන ආයතනයේ දියණිය ඇතුළු තරුණ සිසුවියන් සිය ශාරීරික අවශ්‍යතා සඳහා වැසිකිළිය වෙත ගිය අවස්ථාවලදී සහ ඇඳුම් මාරුකරන ස්ථානවලදී ඉතා සුක්ෂම ලෙස එකී අඩ නිරුවත් දර්ශන වීඩියෝ ගත කර ඇති බවටද චෝදනා එල්ල වී තිබේ. මෙම සිදුවීම සම්බන්ධයෙන් එම ආයතන හිමිකරු කොල්ලු පිටිය පොලීසිය වෙත ගිය අවස්ථාවේදී පොලිස් ස්ථානය තුළදී ආයතන හිමිකරුට අදාළ සැකකරු තර්ජනය කර ඇති බවත් පැමිණිලේ නිතීඥවරුන් අධිකරණයට ඉදිරිපත් කරනු ලැබුවේය. එම කරුනු සලකා බැලු කොටුව මහෙස්ත්‍රාත්වරයා එම සැකකරු රක්ෂිත බන්ධනාගාර ගත කිරීමට නියෝග කළ බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=111959", "Category": null, "Parent URL": null}