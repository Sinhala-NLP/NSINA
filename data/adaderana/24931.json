{"Source": "Adaderana", "Timestamp": "June 11, 2012 11:30 am", "Headline": "ප්‍රංශ මැතිවරණයේ මූලික වටයෙන් ජනාධිපතිගේ පක්ෂය ජයගනියි", "News Content": "ප්‍රංශ පාර්ලිමේන්තු මැතිවරණයේ මූලික වටයෙන් ප්‍රංශ ජනාධිපති ප්‍රංෂුවා හොලාන්ද්ගේ සමාජවාදී පක්ෂය ඇතුළු සන්ධානය ජයගෙන තිබේ. වාමාංශික සහ හරිත පක්ෂ ප්‍රකාශිත ඡන්ද සංඛ්‍යාවෙන් 46% ට වැඩි ප්‍රතිශතයක් ලබා ඇති අතර මධ්‍යම දක්ෂිණාංශික යූ.එම්.පී පක්ෂය 34 % ක පමණ ඡන්ද ප්‍රතිශතයක් දිනාගෙන ඇති බව එරට අභ්‍යන්තර කටයුතු අමාත්‍යාංශ වාර්තා පවසයි. ප්‍රංශයේ මිලියන 46 ක පමණ ඡන්ද දායකයින් පිරිසක් ඡන්දය ප්‍රකාශ කිරීම සඳහා සුදුසුකම් ලබා ඇති අතර එරට ජාතික සභාවේ ආසන 577 ක් සඳහා නියෝජිතයන් තෝරා ගැනීම වෙනුවෙන් මැතිවරණය පැවැත්වේ. මැතිවරණයේ මීළඟ වටයේ ඡන්ද විමසීම ලබන සතියේ දී පැවැත්වීමට නියමිතය.", "URL": "https://sinhala.adaderana.lk/news.php?nid=24931", "Category": null, "Parent URL": null}