{"Source": "Adaderana", "Timestamp": "April 4, 2015 12:17 pm", "Headline": "ඌරුබොක්ක රජයේ රෝහ‍ලේ බෙහෙත් දෙන්න නිලධාරීයෙක් නෑ!", "News Content": "මාතර, ඌරුබොක්ක රජයේ රෝහලේ ඖෂධ නිකුත් කිරිමේ ස්ථිර නිලධාරියෙකු නොමැති විම හේතුවෙන් රෝගීන් දැඩි දුෂ්කරතාවට පත්ව තිබේ.රෝගීන් පවසන්නේ රෝහල් වෛද්‍යවරයා විසින් ඖෂධ නිර්දේශ කළද ඖෂධ ලබාදිම සඳහා රෝහලේ ස්ථිර නිලධාරියෙකු නොමැති බවයි. මේ හේතුවෙන් තමන්ට දින ගණනාවක් ඖෂධ ලබා ගැනිම සඳහා රෝහලට පැමිණිය යුතු බව රෝගීන් පවසයි. මේ සම්බන්ධයෙන් අද දෙරණ කළ විමසීමකදී ඌරුබොක්ක රජයේ රෝහලේ ප්‍රධාන වෛද්‍ය නිලධාරි වෛද්‍ය පූර්ණ පෙරේරා මහතා පැවසුවේ ස්ථිර ඖෂධවේදියෙකු ලබාදෙන ලෙස ඉල්ලිම් කළද මෙතෙක් නිසි ප්‍රතිචාරයක් ලැබී නොමැති බවයි.ඌරුබෝක්ක රජයේ රෝහලේ මතුව ඇති ගැටලුව පිළිබදව සොයා බලා ඉදිරියේදී අවශ්‍ය පියවර ගන්නා බව අද දෙරණ මේ සම්බන්ධයෙන් කළ විමසීමකදී දකුණු පලාත් සෞඛ්‍ය ලේකම් සමන් දර්ශන පාඩිකෝරාල මහතා කියා සිටියේය.", "URL": "https://sinhala.adaderana.lk/news.php?nid=50428", "Category": null, "Parent URL": null}