{"Source": "Adaderana", "Timestamp": "April 4, 2018 09:25 pm", "Headline": "නිදහස් සන්ධානයත් විශ්වාසභංගයට පක්ෂ වෙයි", "News Content": "අග්‍රාමාත්‍ය රනිල් වික්‍රමසිංහ මහතාට එරෙහිව ඉදිරිපත්ව ඇති විශ්වාසභංග යෝජනාවට පක්ෂව ඡන්දය භාවිත කිරීමට නිදහස් සන්ධානය තීරණය කළ බව නියෝජ්‍ය කථානායක තිලංග සුමතිපාල මහතා පැවැසීය. එසේම තමන් නියෝජ්‍ය කථානායක ධුරයේදී ස්වාධීනව කටයුතු කළ බවත් ඔහු පැවැසීය. තිලංග සුමතිපාල මහතා කතාව පවත්වන විට දැඩි විරෝධයක්ද සභාවෙන් එල්ල විය. අග්‍රමාත්‍ය රනිල් වික්‍රමසිංහ මහතා සමඟ කිසි විටෙකත් පෞද්ගලික ආරවුලක් නොමැති බවත් මෙය ප්‍රතිපත්තිමය තීන්දුවක් මත ගත් තීරණයක් බවත් අමාත්‍යවරයා මෙහිදි වැඩිදුරටත් පැවසීය. පාර්ලිමේන්තුවේ මේ වන විට පැවති විශ්වාසභංග යෝජනා විවාදයට එක්වෙමින් ඔහු මේ බව සඳහන් කළේය", "URL": "https://sinhala.adaderana.lk/news.php?nid=86940", "Category": null, "Parent URL": null}