{"Source": "Adaderana", "Timestamp": "July 6, 2019 08:35 pm", "Headline": "ගෝන මස් තොගයක් සමඟ තිදෙනෙක් අත්අඩංගුවට", "News Content": "නුවරඑළිය නගරයේ ගෝන මස් අලෙවි කිරීමේ ජාවාරමේ නිරතව සිටි සැකකරුවන් තිදෙනෙකු නුවරඑලිය වනජිවි කාර්යයාලයේ නිලධාරින් සහ මිපිලිමාන පොලිස් විශේෂ කාර්යය බලකායේ නිලධාරින් විසින් අත්අඩංගුවට ගෙන ඇත. අදාළ සැකකරුවන් තිදෙනා ඊයේ(05) අතඅඩංගුවට ගත් බව වාර්තා වෙයි. අත්අඩංගුවට ගත් සැකකරුවන් තිදෙනා අතරින් සැකකරුවන් දෙදෙනෙක් නුවරඑළිය කටුකිතුල ප්‍රදේශයෙන් ගෝන මස් ලොරි රථයකින් නුවරඑළිය දක්වා ප්‍රවහනය කර අවහන්වලට අලෙවි කිරීමේ ජාවාරමේ නිරතව සිට ඇති බව වැටලිම සිදුකළ වනජිවි නිලධාරින් සහ පොලිස් විශේෂ කාර්යය බලකායේ නිලධාරින් කියා සඳහන් කළේය. සැකකරුවන් අත්අඩංගුවට ගන්නා අවස්තාවේ ඔවුන් සන්තකයේ තිබි ගෝන මස් කිලෝ 10 හමු වු බවත්, සැකකරුවන් ගෝන මස් ප්‍රවහනය කළ ලොරි රථයද අත්අඩංගුවට ගත් බව වැටලිම සිදුකළ නිලධාරින් පවසයි. අත්අඩංගුවට ගත් සැකකරුවන් නුවරඑලිය ප්‍රදේශයේම පදිංචිකරුවන් බවත්, සැකකරු නුවරඑලිය මහෙස්ත්‍රාත් අධිකරණය වෙත ඉදිරිපත් කරන බව වැටලිම සිදුකළ නිලධාරින් පැවසීය.", "URL": "https://sinhala.adaderana.lk/news.php?nid=113531", "Category": null, "Parent URL": null}