{"Source": "Adaderana", "Timestamp": "September 8, 2012 04:09 pm", "Headline": "දේශපාලන ආධාරකරුවෝ පුල්මුඩේදී ගැටෙති", "News Content": "පුල්මුඩේ ප‍්‍රදේශයේ දී දේශපාලන පක්ෂ දෙකක ආධාරකරුවන් අතර ඇතිවූ ගැටුමකින් පුද්ගලයින් දෙදෙනෙකු තුවාල ලබා තිබේ. තුවාල ලැබූවන් මේවන විට ත‍්‍රිකුණාමල රෝහලේ ප‍්‍රතිකාර ලබන බව සඳහන්ය. තුවාල කරුවන්ගේ තත්ත්වය එතරම් බරපතළ නොවන බව රෝහල් ආරංචි මාර්ග සඳහන් කළේය. පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27232", "Category": null, "Parent URL": null}