{"Source": "Adaderana", "Timestamp": "March 17, 2013 03:58 pm", "Headline": "සංගක්කාර 33 වැනි ශතකයටත් පා තබයි", "News Content": "බංග්ලාදේශයට ‍එරෙහිව ගාල්ලේදී පළමු හා දෙවන ඉණිම්වලදී ශතක 2ක් ලබාගත් කුමාර් සංගක්කාර අද ආර්. ප්‍රේමදාස ක්‍රීඩාංගණයේදී පැවැත්වෙන දෙවන ටෙස්ට් තරගයේදීත් බංග්ලාදේශයට එරෙහිව සිය 33 වැනි ටෙස්ට් ශතකය ලබා ගැනීමට මීට ටික වේලාවකට පෙර සමත් විය. සංගක්කාර ඒ සඳහා පන්දු 215ට මුහුණ දුන් අතර එම ලකුණු සංඛ්‍යාවට 4 පහර 8ක් අයත්ය. ඔහු ශ්‍රී ලංකාවේදී සහභාගි වූ ටෙස්ට් තරගවලදී අද ලකුණු 6000 සම්පූර්ණ කිරීම ද විශේෂත්වයක් විය. සංගක්කාර සමග නොදැවී කඩුල්ලේ රැඳි සිටින දිනේෂ් චන්දිමාල් මීට ටික වේලාවකට පෙර ලබා සිටි ලකුණු සංඛ්‍යාව 75කි. මෙම තරගයේ පළමු ඉණිම ක්‍රීඩා කළ බංග්ලාදේශය ලකුණු 240ට සීමා විය. ශ්‍රී ලංකා කණ්ඩායමේ තිලකරත්න ඩිල්ෂාන් හා ලහිරු තිරිමාන්න ලකුණු නොලබා දැවී ගිය අතර දිමුත් කරුණාරත්න ලකුණු 17ටත්, ඇන්ජලෝ මැතිව්ස් ලකුණු 16ටත් දැවී ගියහ.", "URL": "https://sinhala.adaderana.lk/news.php?nid=32500", "Category": null, "Parent URL": null}