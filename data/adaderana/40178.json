{"Source": "Adaderana", "Timestamp": "January 8, 2014 07:30 am", "Headline": "ජනපති අද ඊශ්‍රායලයට යයි", "News Content": "ජනාධිපති මහින්ද රාජපක්ෂ මහතා අද ඊශ්‍රායලයේ සංචාරය ආරම්භ කිරීමට නියමිතව තිබේ. ජනාධිපතිවරයා ඊයේ පලස්තීනයේ ව්‍යාපාරික ප්‍රජාව හමුවු බව ජනාධිපති මාධ්‍ය සම්බන්ධීකරණ ලේකම් විජයානන්ද හේරත් මහතා පවසයි. 2009දී යුධ ගැටුම් අවසන් වීමෙන් පසුව ශ්‍රී ලංකා ආර්ථිකයේ අංශ ගණනාවක වර්ධනයක් දක්නට ඇති බව ජනාධිපතිවරයා එහිදි ප්‍රකාශ කර තිබේ. ශ්‍රී ලංකාවට පැමිණ සේවා හා සන්නිවේදන තාක්ෂණ කර්මාන්තය ඇතුළු ක්ෂේත්‍රවල ඉඩ ප්‍රස්ථා අධ්‍යයනය කරන්නැයි ජනාධිපති මහින්ද රාජපක්ෂ මහතා පලස්තීන ව්‍යාපාරික ප්‍රජාවට ඇරයුම් කර ඇති බව කියැවෙයි. දෙරට අතර ආර්ථික සබඳතා තවදුරටත් ශක්තිමත් කරගැනීමට ජනාධිපති මහින්ද රාජපක්ෂ මහතාගේ පලස්තීන සංචාරය ඉවහල් වනු ඇති බව පලස්තීන අග්‍රාමාත්‍යවරයා එහිදි ප්‍රකාශ කර තිබේ.", "URL": "https://sinhala.adaderana.lk/news.php?nid=40178", "Category": null, "Parent URL": null}