{"Source": "Adaderana", "Timestamp": "August 18, 2014 01:46 pm", "Headline": "කඩුව මහනුවර යුගයට යයි", "News Content": "නිධානයකින් ගත් පෞරාණික වටිනාකමකින් යුතු කඩුවක් අලෙවි කිරීමට සූදානම් කර තිබීයදී සැකකරුවන් දෙදෙනෙකු සමඟ පසුගියදා හැටන් ප‍්‍රදේශයේදී බාරයට ගත් කඩුව මහනුවර යුගයට අයත් පෞරාණික වටිනාකමකින් යුත් කඩුවක් බව පුරාවිද්‍යා දෙපාර්තමේන්තුව සිදුකළ පරීක්ෂණවලින් අනාවරණයවී තිබේ. එම කඩුව රුපියල් ලක්ෂ තිස්හයකට (36) අලෙවි කිරීමට සූදානම් කර තිබියදී හැටන් පොලීසියේ බුද්ධි අංශයේ නිලධාරින් විසින් මෙම කඩුව සහ සැකකරුවන් දෙදෙනා අත්අඩංගුවට ගන්නා ලදී. එම සැකකරුවන් දෙදෙනා හැටන් මහේස්ත‍්‍රාත්වරයා වෙත ඉදිරිපත් කිරීමෙන් අනතුරුව මෙම මස 19 වන දින දක්වා රක්ෂිත බන්ධනාගාර ගත කෙරිණ. එම කඩුව පිළිබඳව පරීක්ෂණයක් පවත්වා අධිකරණයට වාර්තාවක් ලබා දෙන ලෙස හැටන් මහේස්ත‍්‍රාත්වරයා විසින් කරන ලද නියෝගයක් මත මහනුවර පුරාවිද්‍යා නිලධාරින් ඒ පිළිබඳව පරික්ෂා කර බලා මෙම වාර්තාව ලබාදී ඇත. ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=45436", "Category": null, "Parent URL": null}