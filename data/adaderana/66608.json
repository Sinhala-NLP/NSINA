{"Source": "Adaderana", "Timestamp": "December 1, 2016 12:38 pm", "Headline": " 20යි 20 ජය තායිලන්ත කාන්තා කණ්ඩායමටයි", "News Content": "ආසියානු 20යි 20 කාන්තා ශූරතා ක්‍රිකට් තරගාවලියේ නේපාලය සමඟ පැවති තරගය කඩුලු 08කින් ජය ගැනීමට තායිලන්ත කාන්තා කණ්ඩායම සමත්ව තිබේ.තායිලන්තයේ බැංකොක් නුවරදී පැවති තරගයේ කාසියේ වාසිය දිනූ නේපාල කාන්තා ක්‍රිකට් කණ්ඩායම පළමුව පන්දුවට පහරදීමට තීරණය කළේය. ඒ අනුව ඔවුන් පන්දුවාර 19යි පන්දු 05ක් තුළ සියලු දෙනා දැවී ලකුණු 63ක් ලබා ගත්තේය.පිළිතුරු ඉනිම ක්‍රීඩා කළ තායිලන්ත කාන්තා ක්‍රිකට් කණ්ඩායම පන්දුවාර 16ක් අවසානයේ කඩුලු 02ක් පමණක් දැවී ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=66608", "Category": null, "Parent URL": null}