{"Source": "Adaderana", "Timestamp": "January 6, 2011 03:10 pm", "Headline": "ශ්‍රී ලංකාවේ ධීවර යාත්‍රා 2 ක් ඉන්දීය ආරක්ෂක අංශ භාරයට", "News Content": "මුහුදු සීමා උල්ලංඝණය කළ ශ්‍රී ලාංකික ධීවරයින් රැගත් ධීවර යාත්‍රා දෙකක් ඉන්දීය ආරක්ෂක අංශ භාරයට ගෙන තිබේ. ත්‍රිකුණාමලය ප්‍රදේශයෙන් පිටත්ව ගිය ධීවර යාත්‍රා දෙකක් ඉන්දියාවේ චෙන්නායිහි දී මෙසේ ආරක්ෂක අංශ භාරයට පත්ව ඇති බව ධීවර දෙපාර්තමේන්තුව ප්‍රකාශ කරනු ලැබීය. එහි සිටි ධීවරයින් දස දෙනෙකු‍ ද අත්අඩංගුවට ගෙන ඇති බව ධීවර දෙපාර්තමේන්තුවේ ප්‍රකාශකයෙකු සඳහන් කළේය. මේ වන විට එම ධීවරයින් ඉන්දීය ආරක්ෂක අංශ භාරයේ සිටින අතර ඔවුන් නිදහස් කර ගැනීම සඳහා ධීවර අමාත්‍යාංශය සහ ධීවර දෙපාර්තමේන්තුව කටයුතු කරමින් සිටින බව ධීවර දෙපාර්තමේන්තුව වැඩිදුරටත් පැවසීය.", "URL": "https://sinhala.adaderana.lk/news.php?nid=13314", "Category": null, "Parent URL": null}