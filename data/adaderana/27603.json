{"Source": "Adaderana", "Timestamp": "September 21, 2012 09:37 am", "Headline": "පස් තට්ටුව යට සැඟවූ ජීවිතය", "News Content": "බිංගිරිය, කොළමුණු ඔයේ වැලි ගොඩදැමීමේ නිරතව සිටි තරුණයෙකු මියගොස් තිබෙනවා. අදාළ ඔයේ උමඟක් සාදා වැලි කණිමින් සිටිය දී උමඟේ ඉහළින් තිබූ පස් තට්ටුව කඩා වැටීමෙන් අනතුර සිදුව ඇත. ඔහු ඊයේ (20) රාත්‍රී‍ බිංගිරිය රෝහලට ඇතුළත් කිරීමෙන් පසු මියගොස් ඇති බව පොලීසිය පැවසීය. අනතුරෙන් මියගොස් ඇත්තේ බිංගිරිය, අනුමැතිගම ප්‍රදේශයේ පදිංචිව සිටි 27 හැවිරිදි අයෙකි.", "URL": "https://sinhala.adaderana.lk/news.php?nid=27603", "Category": null, "Parent URL": null}