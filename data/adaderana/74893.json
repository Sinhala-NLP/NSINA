{"Source": "Adaderana", "Timestamp": "July 5, 2017 11:41 am", "Headline": "පහරදීමකින් දරුවෙක් මරුට", "News Content": "මින්නේරිය පොලිස් වසමට අයත් මහරත්මලේ ප්‍රදේශයේදී පහරදීමක් හේතුවෙන් වයස අවුරුදු 4 ක කුඩා පිරිමි දරුවෙකු හිඟුරක්ගොඩ රෝහලට ඇතුළත් කිරීමෙන් අනතුරුව ඊයේ(04) සවස මිය ගොස් ඇති බව පොලිස් මාධ්‍ය ප්‍රකාශක කාර්යාලය පවසයි. මෘත ශරීරිය මේ වන විට පොළෙන්නරුව රෝහලේ තබා ඇති අතර පශ්චාත් මරණ පරීක්ෂණය අද(05) සිදු කිරීමට නියමිත බව පොලීසිය කියා සිටියේය. මරණය සම්බන්ධයෙන් මිය ගිය දරුවාගේ මව සහ සුළු පියා අත්අඩංගුවට ගෙන තිබේ. කෙසේ වෙතත් දරුවාගේ මරණය සම්බන්ධයෙන් මෙතෙක් සියලු තොරතුරු අනාවරණය වී නොමැති අතර ඒ පිළිබඳ වැඩිදුර පරීක්ෂණ මින්නේරිය පොලීසිය විසින් පවත් වනු ඇත.", "URL": "https://sinhala.adaderana.lk/news.php?nid=74893", "Category": null, "Parent URL": null}