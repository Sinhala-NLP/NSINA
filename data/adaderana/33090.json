{"Source": "Adaderana", "Timestamp": "April 8, 2013 07:26 am", "Headline": "අනතුරට ලක්ව දිවි බේරාගත් අය හරවා යවන්න එපා", "News Content": "නීති විරෝධී ලෙස මුහුදු මාර්ගයෙන් ඔස්ට්‍රේලියාව බලා යමින් සිටිය දී අනතුරට ලක්ව දිවි බේරාගත් සරණාගතයින් පිරිස යළි ශ්‍රී ලංකාවට පිටත් නොකරන ලෙස හියුමන් රයිට්ස් වොච් මානවහිමිකම් සංවිධානය ඉල්ලීමක් කර තිබේ. ශ්‍රී ලාංකිකයින් 19 දෙනෙකුගෙන් සමන්විත එම පිරිස සරණාගතයින් පිළිබඳ එක්සත් ජාතින්ගේ මහකොමසාරිස් කාර්යාලයේ අධීක්ෂණය යටතේ රඳවා ඇති බව වාර්තා වේ. එක්සත් අරාබි එමීර් රාජ්‍යයේ බලධාරීන් විසින් අප්‍රේල් 11 වැනිදාට පෙර අදාළ පිරිසට රටින් පිටව යන ලෙස දැනුම් දී ඇත. එම පිරිස දේශපාලන රැකවරණ ලබාදීමට සුදුසු පිරිසක් බවට එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලය නිර්දේශ කර ඇති බව හියුමන් රයිට්ස් වොච් සංවිධානය පෙන්වාදෙයි.", "URL": "https://sinhala.adaderana.lk/news.php?nid=33090", "Category": null, "Parent URL": null}