{"Source": "Adaderana", "Timestamp": "January 28, 2018 11:52 am", "Headline": "ව්‍යාජ නෝට්ටු එක්ක 1ක් අත්අඩංගුවට ", "News Content": "ව්‍යාජ මුදල් නෝට්ටු ළඟ තබාගෙන සිටි පුද්ගලයෙකු පංචිකාවත්ත බස්නැවතුම්පල අසල දී අත්අඩංගුවට ගෙන තිබේ. කොළඹ මධ්‍යම නීතිය බලගැන්වීමේ ඒකකයේ නිලධාරීන්ට ලද තොරතුරක් මත සැකකරු අත්අඩංගුවට ගෙන ඇති බව වාර්තා වෙයි. එහිදී ඔහු සතුව තිබී ව්‍යාජ රුපියල් පන්දහසේ මුදල් නෝට්ටු 19ක් සහ ව්‍යාජ රුපියල් දහසේ මුදල් නෝට්ටු 06ක් පොලීසිය විසින් සොයාගෙන තිබේ. සැකකරු 24 හැවිරිදි කාත්තන්කුඩි ප්‍රදේශයේ පදිංචිකරුවෙකු වන අතර ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83660", "Category": null, "Parent URL": null}