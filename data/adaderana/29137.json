{"Source": "Adaderana", "Timestamp": "November 12, 2012 06:15 pm", "Headline": "කාන්තාවකට අමානුෂික ලෙස පහරදී මරලා", "News Content": "නිට්ටඹුව, වල්පොළ ප‍්‍රදේශයේ නිවසක සිටි කාන්තාවක කපා කොටා ඝාතනය කර කර තිබේ. අද පස්වරු 1.30 ට පමණ ඝාතනය සිදුව ඇති බව පොලීසිය පැවසුවේය. නිවසේ සිටි අඹු සැමි යුවලක් මෙම ප‍්‍රහාරයට ලක්ව ඇති අතර තුවාල ලැබූ පුද්ගලයා වතුපිටිවල රෝහලට ඇතුළත් කිරීමෙන් පසු ඔහුගේ තත්ත්වය බරපතළ බැවින් ජාතික රෝහලට මාරු කර යවා තිබේ. මිය ගිය කාන්තාව 58 හැවිරිදි වියේ පසුවූ තැනැත්තියකි. සැකකරුවන් මෙතෙක් අනාවරණය වී නොමැති අතර නිට්ටඹුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29137", "Category": null, "Parent URL": null}