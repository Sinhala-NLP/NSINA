{"Source": "Adaderana", "Timestamp": "May 14, 2011 12:09 pm", "Headline": "බත්තලුඔය අනතුරකින් එක් අයෙක් මියයයි -සිව්දෙනෙකුට තුවාලයි", "News Content": "පුත්තලම - හලාවත ප්‍රධාන මාර්ගයේ බත්තලුඔය ප්‍රදේශයේ සිදුවූ රිය අනතුරකින් එක් අයෙකු මියගොස් තවත් සිව්දෙනෙකු තුවාල ලබා තිබේ. වෑන් රථයක් මා‍ර්ගයෙන් ඉවතට ධාවනය වී තල් ගසක ගැටීමෙන් මෙම අනතුර සිදුව ඇති බව පොලිසිය සඳහන් කරනු ලැබීය. අනතුරින් තුවාලලැබූවන් මේ වන විට හලාවත රෝහලේ ප්‍රතිකාර ලබයි. අනතුරින් මියගොස් ඇත්තේ වෑන් රථයේ රියදුරු වන අතර ඔහු නච්චියදූව ප්‍රදේශයේ පදිංචි 28 හැවිරිදි තරුණයෙකි.", "URL": "https://sinhala.adaderana.lk/news.php?nid=16095", "Category": null, "Parent URL": null}