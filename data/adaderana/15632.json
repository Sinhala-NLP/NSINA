{"Source": "Adaderana", "Timestamp": "April 22, 2011 10:46 am", "Headline": "අතිරික්ත එළවළු ගබඩා කිරීමට ශීතාගාර පහසුකම්", "News Content": "අතිරික්ත එළවළු තොග ගබඩා කිරීම සඳහා ආර්ථික මධ්‍යස්ථානවල ශීතාගාර පහසුකම් ඇතිකිරීමට කටයුතු කරන බව සමූපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පවසයි. දඹුල්ල ආර්ථික මධ්‍යස්ථානයට එළවළු රැගෙන එන ගොවීන්ට මුහුණ දීමට සිදුව ඇති දුෂ්කරතා සැලකිල්ල‍ට ගනිමින් මෙම තීරණය ගෙන තිබේ. සිංහල හා හින්දු අලුත් අවුරුද්ද සඳහා ආර්ථික මධ්‍යස්ථාන වසා දැමීම හේතුවෙන් ගොවීන්ගේ අස්වනු අලෙවි කරගත නොහැකිව ආර්ථික මධ්‍යස්ථානවල ගොඩ ගැසී තිබුණි. නරක් වීම හේතුවෙන් ටොන් ගණනක අස්වැන්නක් අපතේ හැරීමට ද ගොවීන්ට සිදුවිය.", "URL": "https://sinhala.adaderana.lk/news.php?nid=15632", "Category": null, "Parent URL": null}