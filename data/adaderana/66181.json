{"Source": "Adaderana", "Timestamp": "November 19, 2016 12:45 pm", "Headline": " බස් රථ අනතුරින්  25ට තුවාලයි", "News Content": "කොළඹ - බදුල්ල ප්‍රධාන මාර්ගයේ හල්පේ ප්‍රදේශයේ සිදුවු බස් රථ අනතුරකින් පුද්ගලයින් 25 දෙනෙකු තුවාල ලබා රෝහල් ගත කර තිබේ. අද(19) උදෑසන ලංගම බස් රථයක් සහ ඇඟලුම් සේවිකාවන් පිරිසක් ප්‍රවාහනය කරමින් සිටි පෞද්ගලික බස් රථයක් මුහුණට මුහුණ ගැටීමෙන් මෙම අනතුර සිදුව ඇති බව වාර්තා වෙයි. අනතුරෙන් තුවාල ලැබු පුද්ගලයින් බලංගොඩ සහ සමනලවැව යන රෝහල්වලට ඇතුළත් කර තිබේ. තුවාලකරුවන්ගේ තත්ත්වය බරපතෙළ නොවන බව රෝහල් ආරංචි මාර්ග සඳහන් කළේය. අනතුර සම්බන්ධයෙන් බලංගොඩ පොලීසිය වැඩිදුර විමර්ශන සිදුකරයි. මේ අතර පිළියන්දල - මොරටුව මාර්ගයේ සිදුවූ රිය අනතුරකින් 64 හැවිරිදි පුද්ගලයෙකු මියගොස් තිබේ. ජීප් රථයක් මාර්ගය හරහා ගමන් කළ පුද්ගලයෙකුගේ ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ පුද්ගලයා කළුබෝවිල රෝහලට ඇතුළත් කිරීමෙන් පසු මියගොස් ඇති අතර අනතුරට සම්බන්ධ ජීප් රථ රියදුරු පළායමින් සිටියදී පොලීසිය විසින් අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=66181", "Category": null, "Parent URL": null}