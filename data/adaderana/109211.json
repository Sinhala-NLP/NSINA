{"Source": "Adaderana", "Timestamp": "May 4, 2019 10:22 am", "Headline": "ආයුධයකින් පහර දී අයෙක් ඝාතනය කරයි", "News Content": "පුවරසන්කුලම්, සාලම්බකුලම් ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර ඇත. යතුරු පැදියකින් පැමිණි නාඳුනන පුද්ගලයින් දෙදෙනෙකු විසින් අදාළ පුද්ගලයා ඝාතනය කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගිය පුද්ගලයා 41 හැවිරිදි සාලම්බකුලම් ප්‍රදේශයේ පදිංචිකරුවෙකු බව සඳහන්ය. සැකකරුවන් මෙතෙක් අත්අඩංගුවට ගෙන නොමැති අතර පුවරසන්කුලම් පොලීසිය වැඩිදුර විමර්ශන පවත්වනු ලබයි.", "URL": "https://sinhala.adaderana.lk/news.php?nid=109211", "Category": null, "Parent URL": null}