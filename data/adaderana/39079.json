{"Source": "Adaderana", "Timestamp": "November 24, 2013 11:00 am", "Headline": "දරුවා දහම් පාසලට ඇරලවා අා බිරිය මරා සැමියාත් වස බී නසී!", "News Content": "මත්තෙගොඩ, සඳුන්පුර ප්‍රදේශයේ දී පුද්ගලයෙකු සිය බිරිඳට තියුණු ආයුධවලින් පහරදී ඝාතනය කර හෙතෙම ද වස පානය කර සිය දිවි නසාගෙන තිබේ. පොලිසිය සඳහන් කළේ අද උදෑසන මෙය සිදුව ඇති බවයි. පවුල් ආරවුලක් මත මෙම ඝාතනය සිදුව ඇති බව පොලිසිය සිදුකළ පරීක්ෂණ වලින් අනාවරණය වී ඇත. අදාළ මව සිය දරුවා දහම් පාසලට ඇරලවා නැවත පැමිණෙමින් සිටියදී මෙම ඝාතනය සිදුව ඇති අතර වස පානය කළ සැමියා ත්‍රීරෝද රථ රියැදුරකෙු බවද පොලීසිය කියයි. අවුරුදු 40 වයස් සීමාවල පසුවන අනුලා හේරත් නැමැති කාන්තාව හා ෂෙල්ටන් දයාපාල නැමැති සැමියා මෙලෙස මියගොස් ඇත. කහතුඩුව පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39079", "Category": null, "Parent URL": null}