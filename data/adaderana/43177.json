{"Source": "Adaderana", "Timestamp": "May 13, 2014 11:08 am", "Headline": " අම්මාට පිහියෙන් ඇන රන් දම්වැල කොල්ලකාලා ", "News Content": "තම මවට පිහියකින් ඇන තුවාල සිදු කර ඇය සතුව තිබූ රන් දම්වැලක් කොල්ලකෑ බව කියන සැකකරුවෙකු අත්අඩංගුවට ගෙන ඇති බව පොලීසිය පවසයි. අත්අඩංගුවට ගෙන ඇත්තේ මාදම්පේ පදිංචි 26 හැවිරිදි අයෙකි. තම නිවසට පැමිණි තමාගේම දරුවෙකු වන සැකකරු තමන්ට පිහියකන් ඇන තුවාල සිදු කර රුපියල් 24,000 ක් වටිනා රන් දම්වැලක් කොල්ලකා පලා ගිය බව මාරවිල - හත්තිනිය පදිංචි නම්මුනි කංකානම්ලාගේ රංජනී ද සිල්වා (අවු:52) යන අය විසින් මාරවිල පොලීසියට පැමිණිළි කරමින් පවසා ඇත. ඒ අනුව ක්‍රියාත්මක වී ඇති පොලීසිය සැකකරු අත්අඩංගුවට ගෙන ඔහු විසින් සොරකම් කරන ලද බව කියන රන් දම්වලද සොයා ගෙන තිබේ. සැකකරු මාරවිල දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43177", "Category": null, "Parent URL": null}