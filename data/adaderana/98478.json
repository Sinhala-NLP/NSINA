{"Source": "Adaderana", "Timestamp": "October 31, 2018 09:17 am", "Headline": " අදත් අලුත් දිවුරුම් කීපයක්", "News Content": "අදත්(31) කැබිනට් ඇමතිවරු කිහිපදෙනෙක් ජනාධිපති මෛත්‍රිපාල සිරිසේන මහතා ඉදිරියේ දිවුරුම් දීමට නියමිත බව වාර්තා වෙයි. මේ අතර ජනාධිපතිවරයා විසින් පසුගියදා පත් කළ කැබිනට් අමාත්‍යවරුන්ගේ අමාත්‍යංශ සඳහා නව ලේකම්වරු ඊයේ(30) පත් කෙරුණි. ජනාධිපති මෛත්‍රිපාල සිරිසේන මහතා අතින් නව ලේකම්වරු ඊයේ සිය පත්විම් ලිපි භාර ගත්තේය. ඒ අනුව ආරක්ෂ ලේකම්වරයා ලෙස පත්වුයේ හේමසිරි ප්‍රනාන්දු මහතායි. මහවැලි සංවර්ධන හා පරිසර අමාත්‍යාංශයේ ලේකම්වරයා ලෙස ඩී.එම්.ඒ.ආර්.බී දිසානායක මහතා, විදේශ කටයුතු අමාත්‍යාංශ ලේකම්වරයා ලෙස ආර්.පී ආරියවංශ මහතා පත් කළ බව ජනාධිපති මාධ්‍ය අංශය සඳහන් කළේය. එල්.පී ජයම්පති මහතා වරාය හා නාවික කටයුතු අමාත්‍යාංශයේ ලේකම්වරයා ලෙසත්, කේ.ඩී.එස් රුවන්චන්ද්‍ර මහතා කෘෂිකර්ම දෙපාර්තමේන්තුවේ ලේකම්වරයා ලෙසත්, ආචාර්ය බී.එම්.එස් බටගොඩ මහතා විදුලිබල හා පුනර්ජනනිය බලශක්ති අමාත්‍යාංශයේ ලේකම්වරයා ලෙසත් පත් කර තිබේ. අධ්‍යාපන හා උසස් අධ්‍යාපන අමාත්‍යාංශයේ ලේකම් ලෙස පද්මසිරි ජයමාන්න මහතාත්, පළාත් සභා, පළාත් පාලන හා ක්‍රීඩා අමාත්‍යාංශයේ ලේකම් ලෙස එච්.ටී කමල් පද්මසිරි මහතා පත් කර ඇති බව සඳහන් වෙයි. වී. සිවඥානසෝති මහතා නැවත පදිංචි කිරිම්, පුනුරුත්තාපන, උතුරු සංවර්ධන හා හින්දු ආගමික කටයුතු අමාත්‍යාංශයේ නව ලේකම්වරයා ලෙස පත් කර තිබේ. ධිවර හා ජලජ සම්පත් සංවර්ධන සහ ග්‍රාමිය අර්ථික කටයුතු අමාත්‍යාංශයේ නව ලේකම්වරයා ලෙස එම්.එම්.පී.කේ. මායාදුන්නේ මහතාත්, කඳුරට නව ගම්මාන,යටිතල පහසුකම් සහ ප්‍රජා සංවර්ධන අමාත්‍යාංශයේ නව ලේකම්වරයා ලෙස එස්.එම් මොහොමඩ් මහතාත් සංචාරක හා වනජිවි අමාත්‍යාංශයේ නව ලේකම්වරයා ලෙස එස් හෙට්ටිආරච්චි මහතා පත් කර තිබේ.", "URL": "https://sinhala.adaderana.lk/news.php?nid=98478", "Category": null, "Parent URL": null}