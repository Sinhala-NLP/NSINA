{"Source": "Adaderana", "Timestamp": "September 28, 2018 12:44 pm", "Headline": "ධීවර සමිතියේ ආරවුල දුර යයි", "News Content": "තංගල්ල, නෙටොල්පිටිය පට්ටියපොළ ප්‍රදේශයේදී ධීවර සමිතියක ඇතිවු ආරවුලක් හේතුවෙන් පුද්ගලයික් තිදෙනෙකු රෝහල් ගත කළ ඇති බව අද දෙරණ වාර්තාකරු පවසයි. මෙලෙස රෝහල්ගත කර ඇත්තේ රජයේ ධීවර නිලධාරින් දෙදෙනෙකු හා පට්ට්යපොළ ප්‍රදේශයේ පදිංචි පස් දරු පියෙකි. ඊයේ(27) දහවල් 3ට පමණ පැවැති ධීවර සමිතියක දී පුද්ගලයින් කිහිප දෙනෙකු විසින් රජයේ ධීවර නිලධාරින් දෙදෙනෙකුට පහරදී ඇති අතර එම පහරදීම පිළිබඳව පොලීසියට තොරතුරු පැවසු පුද්ගලයාගේ නිවසට ධීවර නිලධාරින් පහරදුන් පුද්ගලයින් ඊයේ රාත්‍රීයේ ගොස් වෙඩි තබා ඇති බව වාර්තා වෙයි. වෙඩි තැබීමමෙන් කිසිවෙකුට හානි සිදුව නොමැති අතර නිවස ඉදිරිපිට සිටි පුද්ගලයෙකුට පහර දී ගොස් තිබේ. මේ අතර ඊයේ රාත්‍රීයේදීම පට්ට්ය පොළ ඔරු තොටුපොළේ තිබු ඔරු තුනකටද ගිනි තබා ගොස් ඇති අත. සිද්ධිය සම්බන්ධයෙන් කිසිදු පුද්ගලයෙන් මේවන විට අත්අඩංගුවට ගෙන නොමැති අතර වැඩිදුර පරික්ෂණ තංගල්ල පොලීසිය සිදු කරයි.", "URL": "https://sinhala.adaderana.lk/news.php?nid=96853", "Category": null, "Parent URL": null}