{"Source": "Adaderana", "Timestamp": "January 22, 2011 08:56 am", "Headline": "නැගෙනහිර මාර්ග බාධක බොහොමයක් ඉවතට", "News Content": "නැගෙනහිර පළාතේ මාර්ග බාධක බොහොමයක් ඉවත් කර තිබේ. ආරක්ෂක හේතු මත පළාතේ ස්ථාපිත කර තිබූ මාර්ග බාධක 30 ක් දැනටමත් ඉවත් කිරීමට පියවර ගෙන ඇති බව රජය පවසයි. නැගෙනහිර පළාත තුළ සාමකාමී වාතාවරණයක් පැවතීම මාර්ග බාධක ඉවත් කිරීමට හේතු වූ බව සඳහන්ය. පළාත තුළ පිහිටි සෙසු මාර්ග බාධක ද පියවරෙන් පියවර ඉවත් කෙරෙන බව රජය ප්‍රකාශ කරයි. කොළඹ ප්‍රදේශයේ ස්ථාපිත කර තිබූ මාර්ග බාධක ද ඉවත් කිරීමට ආරක්ෂක අංශ පසුගිය දා තීරණය කරනු ලැබීය.", "URL": "https://sinhala.adaderana.lk/news.php?nid=13664", "Category": null, "Parent URL": null}