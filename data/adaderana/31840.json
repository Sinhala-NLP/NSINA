{"Source": "Adaderana", "Timestamp": "February 22, 2013 12:35 pm", "Headline": "දැයට කිරුළට සමගාමීව නැගෙනහිරට තොරතුරු තාක්ෂණ පහසුකම්", "News Content": "2013 දැය‍ට කිරුළ ජාතික ප්‍රදර්ශනය‍ට සමගාමීව එම පළාත්වල තොරතුරු සංනිවේදන තාක්‍ෂණ පහසුකම් ඉහළ නැංවීමට පියවර ගෙන තිබෙන බව ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය (ICTA) පවසයි. මේ අනුව අම්පාර, ත්‍රිකුණාමලය, පොළොන්නරුව සහ මඩකළපුව යන දිස්ත්‍රික්කයන්හි නව නැණසල මධ්‍යස්ථාන ස්ථාපිත කිරීමට නියමිත බවද නියෝජිතායතනය සදහන් කරයි. තවද යෝජිත අම්පාර හාඩි තාක්‍ෂණික විශ්වවිද්‍යාලය සඳහා නවීන පහසුකම්වලින් සමන්විත පරිගණක විද්‍යාගාරයක්ද විවෘත කිරීමට නියමිත බවද නියෝජිතායතනය පවසයි. අම්පාර, ත්‍රිකුණාමලය, පොලොන්නරුව සහ මඩකළපුව යන දිස්ත්‍රික්කවල නැණසල මධ්‍යස්ථාන සියයකට අධික ගණනක් මේ වන විට ස්ථාපිත කර තිබෙන බවද නියෝජිතායතනය සදහන් කියයි. දැයට කිරුළ ජාතික ප්‍රදර්ශනය ලබන මාර්තු මාසයේදී අම්පාරේදී පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=31840", "Category": null, "Parent URL": null}