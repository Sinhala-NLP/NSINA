{"Source": "Adaderana", "Timestamp": "December 31, 2015 02:15 pm", "Headline": "ඉන්දීය ධීවරයින් 29ක් දැලේ", "News Content": "නීති විරෝධී ලෙස මෙරට මුහුදු සීමාවේ ධීවර කටයුතු වල නිරත වූ ඉන්දීය ධීවරයන් 29 දෙනෙකු අත්අඩංගුවට ගෙන තිබේ.කෝකිලායි ප්‍රදේශයට ඊසාන දෙසින් වූ මෙරට මුහුදු සීමාවේදී නාවික හමුදාවේ සහය ඇතිව ශ්‍රී ලංකා වෙරළාරක්ෂක දෙපාර්තමේන්තුව විසින් එම ඉන්දීය ධීවරයන් අත්අඩංගුවට ගෙන ඇති බව සඳහන්ය.අදාළ ඉන්දීය ධීවරයින් සමඟ ඔවුන් පැමිණි යාත්‍රා තුනක් ද එහිදී වෙරළාරක්ෂක නිළධාරීන්ගේ භාරයට ගත් බව නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා පැවසුවේය.අත්අඩංගුවට ගත් ඉන්දීය ධීවරයන් සහ යාත්‍රා ත්‍රීකුණාමලය වරායට රැගෙන ඒමෙන් අනතුරුව ධීවර හා ජලජ සම්පත් දෙපාර්තමේන්තුව වෙත භාරදීමට පියවර ගෙන තිබේ.", "URL": "https://sinhala.adaderana.lk/news.php?nid=56063", "Category": null, "Parent URL": null}