{"Source": "Adaderana", "Timestamp": "May 18, 2018 03:37 pm", "Headline": "දේශය වෙනුවෙන් දිවි පිදු රණවිරුවෙක් විජයග්‍රහණය දා සමරයි", "News Content": "ඔට්ටුසුඩාන් ප්‍රදේශයේදී ත්‍රස්ත ප්‍රහාරයකින් මිය ගිය ලුතිනන් කර්නල් ලලිත් ජයසිංහ මහතා ඇතුළු සියලුම රණවිරුවන් සිහි කරමින් සැමරුම් වැඩසටහනන් අද (18) උදැසන අවිස්සාවේල්ල නගරයේදී පැවැත්විණි. මෙහිදී කර්නල් ලලිත් ජයසිංහ රණවිරු ස්මාරකය වෙත පුෂ්පෝපහාර දක්වා රණවිරු සැමරුම් වැඩසටහනක් පැවැත්වු බව අද දෙරණ වාර්තාකරු පැවසීය. මෙම අවස්ථාව සඳහා ලලිත් ජයසිංහ මහතාගේ පවුලේ සමාජිකයින් හා අවිස්සාවේල්ල ප්‍රදේශයේ රණවිරු දෙමාපියන්ද එක්ව සිටි බව අප වාර්තාකරු සඳහන් කළේය. ශ්‍රී ලංකා යුධ හමුදා විශේෂ බලකයේ සේවයේ නියුතුව සිටියදී 2008 නොවැම්බර් මස 28 දින ත්‍රස්ත ප්‍රහාරයකට ලක්ව ලුතිනන් කර්නල් ලලිත් ජයසිංහ මහතා දැයෙන් සමුගෙන තිබේ. අවිස්සාවේල්ල ප්‍රදේශයේ ආගමික නායකයින් හා සිතාවකපුර නගරාධිපති කේ.ඒ රණවීර මහතාගේ ප්‍රධානත්වයෙන් මෙම සැමරුම් උත්සවය පැවත්විය.", "URL": "https://sinhala.adaderana.lk/news.php?nid=89341", "Category": null, "Parent URL": null}