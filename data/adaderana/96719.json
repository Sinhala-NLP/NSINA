{"Source": "Adaderana", "Timestamp": "September 26, 2018 09:10 am", "Headline": "මහනුවර CTB වර්ජනයක්", "News Content": "මහනුවර දිස්ත්‍රික්කය තුළ අද(26) දින ලංකා ගමනා ගමන මණ්ඩල සේවකයින් අඛණ්ඩ වැඩවර්ජනයක් ආරම්භ කර ඇති බව මධ්‍යම පළාත් ලංගම වෘත්තීය සමිති ඒකාබද්ධ බලමුළුව පවසයි. එහි කැඳවුම්කරු හේරත් මුදියන්සේලාගේ බණ්ඩාර මහතා සඳහන් කලේ විශ්‍රාම යාමට නියමිත ශ්‍රී ලංගම ප්‍රාදේශීය කළමනාකරවරයාගේ පුරප්පාඩුව සඳහා ලංගම සභාපතිවරයා විසින් අත්තනෝමතික ලෙස අදක්ෂ පුද්ගලයෙකු පත් කර ඇති බවයි. එවැනි විශ්‍රාමයාමකදී සම්ප්‍රදාය අනුව වත්මන් ශ්‍රී ලංගම ප්‍රාදේශීය ධාවන කළමනාකාරවරයා එහි පුරප්පාඩුව සඳහා පත්විය යුතුව පැවතිය ද ලංගම සභාපතිවරයා විසින් මෙම පත්කිරීම සිදුකර ඇති බව සඳහන්ය. ලංගම ප්‍රාදේශීය කළමනාකාරධුරයට, වත්මන් ප්‍රාදේශීය ධාවන කළමනාකරවරයා පත් කරන තුරු මෙම අඛණ්ඩ වර්ජනය ක්‍රියාත්මක කරන බව හේරත් මුදියන්සේලාගේ බණ්ඩාර මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=96719", "Category": null, "Parent URL": null}