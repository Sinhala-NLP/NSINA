{"Source": "Adaderana", "Timestamp": "December 25, 2016 10:46 am", "Headline": "100ක්  රැගත් තවත් ගුවන් යානයක් අතුරුදහන් ", "News Content": "මගීන් සහ කාර්යය මණ්ඩලය 91 දෙනෙකු රැගත් අද(25) පෙරවරුවේ අතුරුදන් වූ රුසියානු හමුදා ගුවන් යානය කළු මුහුදට කඩා වැටී ඇති බව රුසියානු පුවත් සේවා වාර්තා කරයි.රුසියානු යුද හමුදා ගීතිකා කණ්ඩායමක් සහ මාධ්‍ය වාර්තාකරුවන් කණ්ඩායමක් මෙම TU – 154 දරණ ගුවන් යානයේ ගමන් කර තිබේ. යානය ගුවන් ගත කර මිනිත්තු 20කට පමණ පසු කළු මුහුද ආශ්‍රිත ප්‍රදේශයේ දී එය රේඩාර් තිරයෙන් අතුරුදන් වී ඇති බව රුසියානු ආරක්ෂක අමාත්‍යාංශය ප්‍රකාශ කර තිබුණි.අදාළ ගුවන් යානයේ මගීන් 83 දෙනෙකු සහ කාර්යය මණ්ඩලයේ 8 දෙනෙකු සිට ඇති අතර රුසියාවේ සෝචි ගුවන් තොටුපොළේ සිට සිරියාවේ ලටකියා ප්‍රදේශයේ රුසියානු හමුදා මූලස්ථානයක් වෙත එය ගමන් කරමින් තිබු බව සඳහන්ය.රුසියානු ආරක්ෂක අමාත්‍යාංශ මාධ්‍ය ප්‍රකාශකවරයා පෙන්වා දී ඇත්තේ මෙම කණ්ඩායම නව අවුරුද්ද සඳහා විශේෂ වැඩසටහනකට එක් වීමේ අරමුණින් පියාසර කළ බවයි.යානය අතුරුදන් වු ප්‍රදේශය ආශ්‍රිතව සිදු කළ සෝදිසි මෙහෙයුම් වලදී එය කළු මුහුදට කඩා වැටී ඇති බවට තොරතුරු ලැබී තිබේ.", "URL": "https://sinhala.adaderana.lk/news.php?nid=67352", "Category": null, "Parent URL": null}