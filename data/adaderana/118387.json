{"Source": "Adaderana", "Timestamp": "September 5, 2019 07:05 pm", "Headline": "හකීම්-දිගම්බරම්-මනෝ-බදියුදීන්-සම්බන්ධන් සියලු දෙනා සජිත් සමඟයි", "News Content": "සජිත් ප්‍රේමදාස මහතාගේ ජයග්‍රහණය වෙනුවෙන් සියලුම සුළු පක්ෂ වල සහාය හිමිවී ඇති බව ප්‍රවාහන රාජ්‍ය අමාත්‍ය අශෝක් අබේසිංහ මහතා ප්‍රකාශ කරයි. අද (05) කුරුණෑගල පැවති සජිත් ප්‍රේමදාස මහතා වෙනුවෙන් සංවිධානය කළ රැළිය අමතමින් ඒ මහතා මේ බව පැවසීය. රවුෆ් හකීම්, පලනි දිගම්බරන්, මනෝ ගනේෂන්, රිෂාඩ් බදියුදීන්, ආර් සම්බන්ධන්, යන සියලු මැති ඇමතිවරු සජිත් ප්‍රේමදාස මහතා සමඟ සිටින බැවින් ඉදිරි මැතිවරණය ජයග්‍රහණය කිරීම අසීරු නොවන බව ඒ මහතා වැඩුදුරටත් ප්‍රකාශ කළේය. එසේම සිංහල බෞද්ධ අති බහුතරයක් ඡන්ද ද ලබා ගැනීමට ඒ මහතාට හැකි බව අශෝක් අබේසිංහ මහතා පැවසීය.", "URL": "https://sinhala.adaderana.lk/news.php?nid=118387", "Category": null, "Parent URL": null}