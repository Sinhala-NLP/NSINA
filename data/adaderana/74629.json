{"Source": "Adaderana", "Timestamp": "June 27, 2017 08:28 pm", "Headline": "සයිටම් ගැන ස්ථාවරය ජනපති අතට", "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් එම ආයතනයේ ස්ථාවරය වෛද්‍ය නෙවිල් ප‍්‍රනාන්දු මහතා විසින් ජනාධිපතිවරයා වෙත භාර දී තිබේ. අද(27) දහවල් වෛද්‍ය නෙවිල් ප‍්‍රනාන්දු මහතා සහ ජනාධිපති සම්බන්ධීකරණ ලේකම්වරයෙකු අතර පැවති සාකච්ඡාවකදී ඔහු විසින් අදාළ යෝජනා ලිඛිතව බාර දී ඇති බව සඳහන් වෙයි. එම හමුවෙන් අනතුරුව මාළඹේ පෞද්ගලික වෛද්‍ය විද්‍යාලයේ සභාපති වෛද්‍ය නෙවිල් ප‍්‍රනාන්දු මහතා මාධ්‍ය වෙත අදහස් පළ කළේය. මාළඹේ පෞද්ගලික වෛද්‍ය විද්‍යාලය රජයට පවර ගන්නා ලෙස බල කරමින් රජයේ වෛද්‍ය නිලධාරීන්ගේ සංගමය ගෙනයන උද්ඝෝෂණ සම්බන්ධයෙන් මාධ්‍යවේදීන් විමසා සිටි අතර ඊට වෛද්‍ය නෙවිල් ප‍්‍රනාන්දු මහතා විසින් පිළිතුරු ලබා දුන්නේය. මේ අතර රජයේ වෛද්‍ය නිලධාරීන්ගේ සංගමය අද කැදවා තිබූ මාධ්‍ය හමුවකදී මෙම චෝදනා සම්බන්දයෙන් මාධ්‍යවේදීන් විමසීමක් කළ අතර ඊට‍ රජයේ වෛද්‍ය නිලධාරීන්ගේ සංගමයේ මාධ්‍ය ප‍්‍රකාශක වෛද්‍ය සමන්ත ආනන්ද සහ වෛද්‍ය නවීන්ද සොයිසා යන මහත්වරුන් පිළිතුරු ලබා දුන්නේය.", "URL": "https://sinhala.adaderana.lk/news.php?nid=74629", "Category": null, "Parent URL": null}