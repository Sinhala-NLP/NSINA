{"Source": "Adaderana", "Timestamp": "June 20, 2012 01:05 pm", "Headline": " අනධ්‍යයන සේවකයින්ගේ විරෝධයෙන් ටවුන් හෝල් රථවාහන තදබදයක්", "News Content": "කොළඹ,ටවුන් හෝල් ප්‍රදේශයේ දැඩි රථ වාහන තදබදයක් නිර්මාණය වී පවතින බව අද දෙරණ වාර්තාකරු පවසයි. වෝඩ් ප්ලේස් ප්‍රදේශයේ විශ්ව විද්‍යාල ප්‍රතිපාදන කොමිෂන් සභා කාර්යාලය අසළ සරසවි අනධ්‍යයන සේවකයින් විසින් පවත්වනු ලබන විරෝධතා ව්‍යාපාරය හේතුවෙන් මෙම රථවාහන තදබදය ඇති වී තිබේ. සිය වැටුප් ගැටලුව විසඳීමට බලධාරීන් මෙතෙක් පියවර ගෙන නොමැති බව අන්තර් විශ්ව විද්‍යාලයීය වෘත්තීය සමිති මහ සම්මේලනයේ සම සභාපති ආර්.එම්.චන්ද්‍රපාල මහතා සඳහන් කර තිබිණි. මේ හේතුවෙන් පසුගිය 06 වන දින සිට විශ්ව විද්‍යාල අනධ්‍යයන සේවකයින් ආරම්භ කර ඇති වෘත්තීය සමිති ක්‍රියාමාර්ගය හේතුවෙන් මේ වන විට සියලු විශ්ව විද්‍යාලවල සහ උසස් අධ්‍යාපන රැසක කටයුතු අඩපණ වී ඇත. වැඩ වර්ජනය සිය ගැටලුවට විසඳුම් ලැබෙන තුරු අඛණ්ඩව ක්‍රියාත්මක කරන බව චන්ද්‍රපාල මහතා වැඩිදුරටත් ප්‍රකාශ කර තිබිණි.", "URL": "https://sinhala.adaderana.lk/news.php?nid=25181", "Category": null, "Parent URL": null}