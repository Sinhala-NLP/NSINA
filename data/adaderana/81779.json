{"Source": "Adaderana", "Timestamp": "December 19, 2017 12:24 pm", "Headline": " මුස්ලිම් කොංග්‍රසය තනිවෙන්න තීරණය කළ ආයතනවල නාමයෝජනා සකස් කර අවසන්", "News Content": "ඉදිරි පළාත් පාලන ආයතන ඡන්ද විමසීම සඳහා ශ්‍රී ලංකා මුස්ලිම් කොංග්‍රසය වෙනම තරඟ කිරීම සඳහා තීරණය කළ පළාත් පාලන ආයතනවල නාම යෝජනා සකස් කර අවසන් බව එහි උප සභාපති එම්. නයිමුල්ලා මහතා පවසයි. ඔහු කියා සිටියේ ඇතැම් පළාත් පාලන ආයතන සම්බන්ධයෙන් පවතින ගැටළුකාරී තත්ත්වයන් හේතුවෙන් එක්සත් ජාතික පක්ෂය සහ මුස්ලිම් කොංග්‍රසය අතර තවදුරටත් සාකච්ඡා පැවැත්වෙන බවයි. ඒ අනුව අදාළ පළාත් පාලන ආයතන සඳහා තනිව තරග කිරීම හෝ එක්සත් ජාතික පක්ෂය සමඟ එක්ව තරඟ කිරීම සම්බන්ධයෙන් එම සාකච්ඡාවලදී අවසන් තීරණයක් ගන්නා බව මුස්ලිම් කොංග්‍රසයේ උප සභාපති එම්. නයිමුල්ලා මහතා සඳහන් කළේය.", "URL": "https://sinhala.adaderana.lk/news.php?nid=81779", "Category": null, "Parent URL": null}