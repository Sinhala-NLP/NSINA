{"Source": "Adaderana", "Timestamp": "August 29, 2017 10:46 am", "Headline": " මාලිගාවත්තේ වෙඩි තැබීමක්-2ට තුවාලයි", "News Content": "මාලිඟාවත්ත - රූබි හන්දිය ප්‍රදේශයේ වෙඩි තැබීමක් සිදුව තිබේ. මීට ටික වේලාවකට පෙර මෙම වෙඩි තැබීම සිදුව ඇති බව පොලීසිය සඳහන් කළේය.යතුරු පැදියකින් පැමිණි නාඳුනන පුද්ගලයින් දෙදෙනෙකු ත්‍රී රෝද රථයකින් ගමන් කරමින් සිටි පිරිසකට වෙඩි තබා පළා ගොස් ඇති බව සඳහන්ය.එහිදී ත්‍රී රෝද රථයකින් ගමන් කළ පුද්ගලයින් දෙදෙනෙකු තුවාල ලබා ඇති අතර ඔවුන් ප්‍රතිකාර සඳහා කොළඹ ජාතික රෝහලට ඇතුළත් තර තිබේ.මේ අතර ඔවුන්ගේ තත්ත්වය බරපතළ බව වාර්තා වෙයි.සැකකරුවන් අත්අඩංගුවට ගැනීම සඳහා මරදාන පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=76838", "Category": null, "Parent URL": null}