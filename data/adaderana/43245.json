{"Source": "Adaderana", "Timestamp": "May 16, 2014 04:30 pm", "Headline": "ඇහැලියගොඩ කැලයක බිළිඳු මළ සිරුරක් ", "News Content": "ඇහැලියගොඩ, මන්නාන ප්‍රදේශයේ කැලෑරොදක තිබී බිළිඳු මළ සිරුරක් සොයාගෙන තිබේ. අද පෙරවරුවේ ඇහැලියගොඩ පොලීසියට ලද තොරතුරක් මත බිළිඳු මළ සිරුර සොයා ගෙන ඇත. 18 හැවිරිදි අවිවාහක කාන්තාවක් දරු ප්‍රසූතියෙන් පසු සිය බිළිඳා මෙලෙස කැලෑ රොදක දමාගොස් ඇති බව වාර්තා වේ. අදාළ කාන්තාව මේ වන විට පොලිස් ආරක්ෂාව යටතේ අවිස්සාවේල්ල මුලික රෝහලේ ප්‍රතිකාර ලබමින් සිටින බව සඳහන්ය. ඇහැලියගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43245", "Category": null, "Parent URL": null}