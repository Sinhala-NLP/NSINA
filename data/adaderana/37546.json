{"Source": "Adaderana", "Timestamp": "September 20, 2013 11:39 am", "Headline": " විනය පාලකවරයාට එරෙහිව රජරට සිසුන්ගෙන් පැමිණිල්ලක්", "News Content": "රජරට විශ්ව විද්‍යාලයේ විනය පාලකවරයාට එරෙහිව සිසුන් දෙදෙනෙකු විසින් මිහින්තලේ පොලීසිය වෙත පැමිණිලි ඉදිරිපත් කර තිබේ. එම විශ්ව විද්‍යාලයේ දෙවන වසරේ ඉගෙනුම ලබන සිසුන් දෙදෙනෙකු විසින් පොලීසියට පැමිණිලි කර ඇත්තේ විනය පාලකවරයා විසින් තමන්ට පහරදීමට තැත් කළ බවයි. කළමනාකරණ අධ්‍යයන උපාධිය මුදලට විකිණීමට එරෙහිව සිසුන් විසින් අත් පත්‍රිකා බෙදා හරිමින් සිටියදී මෙම සිද්ධියට මුහුණදුන් බව එම සිසුන් සඳහන් කරයි. මේ සම්බන්ධයෙන් මහින්තලේ පොලීසිය විසින් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=37546", "Category": null, "Parent URL": null}