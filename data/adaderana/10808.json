{"Source": "Adaderana", "Timestamp": "September 12, 2010 11:09 am", "Headline": "අසැබි වෙඩ් අඩවි 188 ක් ගැන හෙළිවෙයි", "News Content": "ජංගම දුරකථන මගින් නැරඹිය හැකි අසභ්‍ය වෙඩ් අඩවි 188ක් පිළිබඳ තොරතුරු විදුලි සන්දේශ නියාමන කොමිෂන් සභාවට ලබාදී ඇති බව පොලිස් ළමා හා කාන්තා කාර්යාංශය පවසයි. අසභ්‍ය වෙබ් අඩවි අවහිර කිරීම සඳහා බත්තරමුල්ල ළමා අධිකරණය ලබාදුන් නියෝගයකට අනුව මෙම තොරතුරු ලබාදී තිබේ. ඒ අනුව මේ වන විටත් විදුලි සන්දේශ නියාමන කොමිෂන් සභාවට පළමුව ලබාදුන් වෙබ් අඩවි 107ක් අවහිර කර ඇති බව පොලිස් ළමා හා කාන්තා කාර්යාංශය ප්‍රකාශ කරයි. අනෙක් වෙබ් අඩවි 81ක පිළිබඳ තොරතුරු පසුගිය 06 වැනි දින විදුලි සන්දේශ නියාමන කොමිෂන් සභාවට ලබාදුන් බව පොලිස් ළමා හා කාන්තා කාර්යාංශය වැඩි දුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=10808", "Category": null, "Parent URL": null}