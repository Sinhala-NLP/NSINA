{"Source": "Adaderana", "Timestamp": "November 11, 2010 07:54 am", "Headline": "පොදු ප්‍රවාහනයම යොදා ගන්න-පොලීසියෙන් ඉල්ලීමක්", "News Content": "අධික වර්ෂාපතනයත් සමගින් කොළඹ සහ තදාසන්න ප්‍රදේශ බොහොමයක් ජලයෙන් යටවීමෙන් දැඩි රථ වාහන තදබදයක් නිර්මාණය වීම නිසා අද දිනයේ කොළඹට ඇතුළුවන පිරිස් හැකිතාක් පොදු ප්‍රවාහන සේවයම යොදා ගන්නා ලෙස පොලීසිය ජනතාවගෙන් ඉල්ලීමක් කරයි. රථවාහන තදබදය අවම කර ගැනීම සඳහා මේ මොහොතේ ජනතාවගේ සහය අත්‍යවශ්‍ය බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. කෙසේ වෙතත් මේ වන විටත් පොලිස් රථ වාහන අංශයේ නිලධාරීන් කොළඹ සෑම මාර්ගයක්ම ආවරණය වන පරිදි ස්ථානගත කරමින් රථ වාහන තදබදය අවම කරලීමට කටයුතු යොදමින් සිටින බව ද පොලිස් අධිකාරී ප්‍රිශාන්ත ජයකොඩි මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=12063", "Category": null, "Parent URL": null}