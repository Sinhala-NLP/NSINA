{"Source": "Adaderana", "Timestamp": "November 24, 2016 10:52 am", "Headline": "යතුරුපැදියෙන් ඇවිත් වෙඩිතියලා-එක් අයෙක් මරුට", "News Content": "මිනුවන්ගොඩ,පීල්ලවත්ත බිග් සිටි නිවාස සංකීර්ණයේ සිදුවූ වෙඩිතැබීමකින් පුද්ගලයෙකු ජීවිතක්ෂයට පත්ව තිබේ.යතුරුපැදියකින් පැමිණි දෙදෙනෙකු විසින් අද පෙරවරුවේ මෙම වෙඩිතැබීම සිදුකොට පළාගොස් ඇති බව පොලිස් මාධ්‍ය ප්‍රකාශක කාර්යාලය පවසයි.මෙම වෙඩිතැබීම සිදුවන විට පෙ.ව 9.30ට පමණ ඇති බවත්, එම අවස්ථාවේදී වෙඩිතැබීමට ලක්වූ පුද්ගලයා පාරේ ගමන්කරමින් සිට ඇති බවත් අප වාර්තාකරු පවසයි.‍වෙඩිවැදුණු පුද්ගලයා අසළ තිබී හිස් පතරොම් කොපු 6ක් සොයාගෙන ඇති අතර මෙය පාතාල ගැටුමක ප්‍රතිඵලයක් විය හැකි බවට පොලීසිය සැක පළකරයි.මෙම සිදුවීම වාර්තා කිරීමට ගිය මාධ්‍යවේදීන්ට වෙඩිවැදීමට ලක්වූ පුද්ගලයාගේ ඥාතීන් යයි කියන පිරිසක් විසින් තර්ජනය කර ඇති අතර එක් මාධ්‍යවේදියෙකුගේ කැමරාව උදුරාගෙන වීසි කර ඇති බවද සඳහන්ය.", "URL": "https://sinhala.adaderana.lk/news.php?nid=66367", "Category": null, "Parent URL": null}