{"Source": "Adaderana", "Timestamp": "November 14, 2011 09:42 am", "Headline": "නාවික හමුදාවෙන් තල්මසුන් නැරඹීමේ ව්‍යාපෘතියක්", "News Content": "තල්මසුන් නැරඹීම ප්‍රචලිත කිරීමේ අරමුණින් ශ්‍රී ලංකා නාවික හමුදාව තල්මසුන් නැරඹීමේ ව්‍යාපෘතියක් ආරම්භ කර තිබේ. මේ යටතේ නාවික හමුදාවට අයත් නෞකාවකින් සෑම බදාදා සහ සෙනසුරාදාවකම ගාල්ල වරායේ සිට මිරිස්ස මුහුදු ප්‍රදේශය දක්වා තල්මසුන් නැරඹීමට අවස්ථාව සලසා ඇත. ඒ අනුව එක් පුද්ගලයෙකුගෙන් රුපියල් 3500 ක මුදලක් අයකිරීමට නාවික හමුදාව කටයුතු යොදා ඇත. තල්මසුන් නැරඹීම සඳහා සහභාගී වන නරඹන්නන්ට අවශ්‍ය ආහාර ද්‍රව්‍ය මෙන්ම ප්‍රථමාධාර කටයුතු ද ඒ යටතේ ලබා දීමට නියමිතව තිබේ.", "URL": "https://sinhala.adaderana.lk/news.php?nid=19994", "Category": null, "Parent URL": null}