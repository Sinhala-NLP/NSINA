{"Source": "Adaderana", "Timestamp": "April 29, 2011 10:36 am", "Headline": "සොරාගත් 245,000 ක දේපළ සමග තිදෙනෙක් කොටුවෙයි", "News Content": "ගල්කිස්ස ප්‍රදේශයේ පෞද්ගලික දුරකථන මධ්‍යස්ථානයක තිබී රුපියල් 245,000 ක් පමණ වටිනා දේපළ ‍සොරාගැනීමට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. රත්මලාන ප්‍රදේශයේ දී අත්අඩංගුවට ගත් සැකකරුවන් සතුව තිබී සොරකම් කළ සියලු දේපළ සොයාගත් බව ගල්කිස්ස පොලිසිය පැවසීය. රත්මලාන ගුවන් හමුදා කඳවුරු භූමියේ තිබූ ගුවන් හමුදා ප්‍රදර්ශන කුටියකින් සොරාගත් පිස්තෝල උණ්ඩ 8 ක් ද සැකකරුවන් සතුව තිබී පොලිස් භාරයට ගෙන ඇත. ඔවුන් අද(29) ගල්කිස්ස මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15777", "Category": null, "Parent URL": null}