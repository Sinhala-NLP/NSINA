{"Source": "Adaderana", "Timestamp": "March 13, 2011 10:23 pm", "Headline": "ඕස්ට්‍රේලියාවට ලකුණු 60 න් ජය..!", "News Content": "2011 ලෝක කුසලාන තරගාවලියේ ඕස්ට්‍රේලියාව හා කෙන්යාව අතර අද බැංගලෝර් හි පැවති තරගයෙන් වැඩි ලකුණු 60 ක ජයක් වාර්තා කිරීමට ඕස්ට්‍රේලියානු කණ්ඩායම සමත් විය. අද තරගයේ කාසිය වාසිය දිනූ ඕස්ට්‍රේලියානු කණ්ඩායම ප්‍රථමයෙන් පන්දුවට පහරදෙන්නට තීරණය කළ අතර නියමිත පන්දුවාර පනහ අවසානයේ කඩුලු 6 ට ලකුණු 324 ක් ලබා ගැනීමට ඔවුන්ට හැකිවිය. අනතුරුව පිටියට පිවිසි කෙන්යානු කණ්ඩායමට නියමිත පන්දුවාර පනහ අවසානයේ කඩුලු 6 ට ලබාගත හැකිවූයේ ලකුණු 264 ක් පමණි. එම නිසා ලෝක කුසලාන තරගාවලියේ 31 වන තරගය වැඩි ලකුණු 60 න් ජයග්‍රහණය කිරීමට ඕස්ට්‍රේලියානු කණ්ඩායමට හැකිවිය.", "URL": "https://sinhala.adaderana.lk/news.php?nid=14821", "Category": null, "Parent URL": null}