{"Source": "Adaderana", "Timestamp": "March 29, 2011 03:03 pm", "Headline": "ගංජා කිලෝ ග්‍රෑම් 80 ක් සමග දෙදෙනෙක් කොටුවෙයි", "News Content": "තණමල්විල, සූරියආර ප්‍රදේශයේදී අද(29) සුරාබදු දෙපාර්තමේන්තුව මගින් ගංජා ජාවාරම්කරුවෙක් සහ තවත් සැකකරුවෙකු අත්අඩංගුවට ගෙන තිබේ. මෙම පුද්ගලයින් දෙදෙනා සමග ගංජා කිලෝ ග්‍රෑම් 80 ක් ද දෙපාර්තමේන්තු බාරයට ගත් බව සුරාබදු අධිකාරි ප්‍රභාත් ජයවික්‍රම මහතා සඳහන් කළේය. මොවුන් විසින් දීර්ඝ කාලයක සිට මෙම ඡාවාරම සිදුකර ඇති බව අනාවරණය වී ඇති බව ද ඔහු කියා සිටියේය. සැකකරුවන්ගෙන් වැඩිදුර ප්‍රශ්න කිරීම් සිදුකරන බව ද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=15151", "Category": null, "Parent URL": null}