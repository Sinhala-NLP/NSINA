{"Source": "Adaderana", "Timestamp": "April 26, 2014 04:01 pm", "Headline": "අන්තර්ජාතික වේදිකාවේදී  මාලදිවයිනේ සහය ලංකාවටයි", "News Content": "අන්තර්ජාතික වේදිකාවල දී ශ්‍රී ලංකාවට අඛණ්ඩව සහයෝගය ලබාදෙන බව මාලදිවයින පවසයි. මාලදිවයින් විදේශ ඇමතිනි දුන්යා මවුමුන් මහත්මිය හා ජනාධිපති මහින්ද රාජපක්ෂ මහතා අතර හමුවක් අරලියගහ මන්දිරයේදී අද පෙරවරුවේ පැවැති අවස්ථාවේදී ඇය මේ බව පැවසුවාය. ශ්‍රී ලංකාව සහ මාලදිවයින අතර ද්විපාර්ශවික සබඳතා තවදුරටත් වර්ධනය කිරිම සහ අධ්‍යාපනය ඇතුළු ක්ෂේත්‍ර ගණනාවක වැදගත්කමක් සහිත කරුණු එහිදී අවධානයට ලක්ව ඇත. මාලදිවයින් විදේශ ඇමතිනි දුන්යා මවුමුන් මහත්මිය පසුගිය බ්‍රහස්පතින්දා දිනයේ දිවයිනට පැමිණි අතර ඇය හෙට දිනයේ පිටත්ව යාමට නියමිතය. මවුමුන් මහත්මිය මාලදිවයින් විදේශ ඇමතිනිය ලෙස ශ්‍රි ලංකාවේ සංචාරය කරන දෙවන අවස්ථාව මෙය වේ.", "URL": "https://sinhala.adaderana.lk/news.php?nid=42806", "Category": null, "Parent URL": null}