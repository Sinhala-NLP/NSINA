{"Source": "Adaderana", "Timestamp": "July 26, 2019 10:27 am", "Headline": "සජිත් පාර්ලිමේන්තුවෙන් තරග බිමට", "News Content": "සියලු ජාතීන්ට එක සමානව සළකන රටක් නිර්මාණය කිරීමට තමන් සූදානම් බව නිවාස ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. ඔහු මේ බව සඳහන් කළේ මුලතිව් දිස්ත්‍රිකක්යේ ඉදිකළ තවත් උදාගම්මාන දෙකක් ජනතා අයිතියට පත් කරමින්. මුලතිව් දිස්ත්‍රික්කයේ කරතුරෙයි පත්තු කල්ලපාඩු ප්‍රදේශයේ ඉදිකල 223 වන සහ 224 වන උදා ගම්මාන මෙලෙස ජනතා අයිතියට පත් විය. ජාතිය, ආගම හා කුලය මෙන්ම පන්තිය කුමක් වුවත් සෑම පුරවැසියෙකුටම හදවතේ “හැම පුරවැසියෙක්ම එක හා සමාන බවට“ හැඟීමක් ඇති විය යුතු බවද අමාත්‍යවරයා පැවසීය. සියලු දෙනාට එක රටක් තුළ එක විදියට සැකකිය යුතු බව ද පැවසු අමාත්‍යවරයා, සියලු දෙනාට එක හා සමාන වරප්‍රසාද තිබිය යුතු බව ද කියා සිටියේය. එවිට රටක් ගොඩ නැගෙන බවත් එවැනි රටක් නිර්මාණය කිරීමට තමා සුදානම් බව ද ප්‍රේමදාස මහතා මෙහිදී වැඩිදුරටත් පැවසීය. අනතුරුව අමාත්‍යවරයා දරුවන් සමඟ පාපන්දු ක්‍රිඩා කරනු ද දක්නට ලැබිණි.", "URL": "https://sinhala.adaderana.lk/news.php?nid=115050", "Category": null, "Parent URL": null}