{"Source": "Adaderana", "Timestamp": "October 1, 2015 12:54 pm", "Headline": "එම වාර්තා ප්‍රසිද්ධ කරන්න ", "News Content": "ශ්‍රී ලංකාවේ මානව හිමිකම් කඩවීම් පිළිබඳ විමසීම සඳහා පත්කරනු ලැබූ මැක්ස්වෙල් පරණගම සහ නිශ්ශංක උදලාගම කොමිෂන් සභා වාර්තා ප්‍රසිද්ධියට පත්කරන ලෙස කැෆේ සංවිධානය සහ ශ්‍රී ලංකා මානව හිමිකම් කේන්ද්‍රය ජනාධිපතිවරයාගෙන් ඉල්ලීමක් කර තිබේ.එම සංවිධාන පෙන්වාදෙන්නේ ශ්‍රී ලංකා රජය ගෙවී ගිය සමයේ සිදුවූ මානව හිමිකම් උල්ලංඝණය සම්බන්ධයෙන් සැබෑ වගවීමේ වැඩපිළිවෙළකට ප්‍රවිෂ්ඨ වන්නේ නම් එහි මූලික පියවර විය යුත්තේ පරණගම සහ උදලාගම කොමිෂන් සභා වාර්තා ප්‍රසිද්ධ කිරීම බවයි. ශ්‍රී ලංකා රජය විසින් අවස්ථා ගණනාවකදීම මෙම කොමිෂන් සභා වාර්තා සැප්තැම්බර් මස අවසානයට පෙර ප්‍රසිද්ධියට පත්කරන බව පොරොන්දු ලබාදී තිබුණි.එය ක්‍රීයාත්මක කිරීමට සුදුසුම අවස්ථාව පැමිණ ඇති බව කැෆේ සංවිධානය සහ ශ්‍රී ලංකා මානව හිමිකම් කේන්ද්‍රය ජනාධිපතිවරයාගෙන් ඉල්ලා ඇත.එම සංවිධාන පෙන්වාදෙන්නේ රජය තවදුරටත් මෙම කොමිෂන් සභා වාර්තා ප්‍රසිද්ධ කිරීම අතපසු කරන්නේ නම් එයට එරෙහිව උතුරේ සහ දකුණේ සිවිල් සංවිධාන හා පුරවැසියන් එක්විය යුතු බවයි.", "URL": "https://sinhala.adaderana.lk/news.php?nid=54194", "Category": null, "Parent URL": null}