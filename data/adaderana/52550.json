{"Source": "Adaderana", "Timestamp": "July 10, 2015 09:54 am", "Headline": "හැටන් - මහනුවර බස් වර්ජනයක්", "News Content": "හැටන් - මහනුවර මාර්ගයේ ධාවනය වන පෞද්ගලික බස්රථ හිමියන් අද උදෑසන සිට වර්ජනයක් ආරම්භ කර තිබේ.මහනුවර බස් නැවතුම්පළේදී පළාත් සභාවේ වේලා සටහන්කරුවෙකු පෞද්ගලික බස් කොන්දොස්තරවරයෙකුට පහරදීමකට විරෝධය පළ කිරීම ඊට හේතුවය.ඔවුන් පවසන්නේ ඊයේ දින නියමිත වේලාවට මහනුවර සිට හැටන් දක්වා බස්රථය ධාවනය වීමට සුදානම් වු අවස්ථාවේ අදාළ වේලාසටහන්කරු විසින් කොන්දොස්තරවරයාට පහරදී අනවශ්‍ය දඩ මුදල් නියම කර ඇති බවයි.මේ හේතුවෙන් හැටන් සිට මහනුවර දක්වා ධාවනය වන බස් රථ 15 ක පමණ සංඛ්‍යාවක් අද දිනයේ ධාවනයෙන් ඉවත් කර ඇත.එම නිසා මගීන්ට සිදුවන අපහසුතාව මගහැරවීමට ලංගම ස් රථ කිහිපයක් හැටන් සිට මහනුවර දක්වා ධාවනයට යොදවා ඇති බව ලංගම ඩිපෝවේ නිළධාරියෙකු පැවසුවේය.මේ අතර අම්පාර බස් පර්යන්තයෙන් ගමන් ආරම්භ කරන සියලු පෞද්ගලික බස් රථ ධාවනයෙන් ඉවත්ව ඇති බව නැගනෙහිර පළාත් අම්පාර පෞද්ගලික බස් රථ හිමියන්ගේ සංගමයේ සභාපති රවින්ද්‍ර සමන් ප්‍රියංකර මහතා කීවේය.පසුගිය අප්‍රේල් මස 04 වනදා සිට ලංකා ගමනා ගමන මණ්ඩලය මගින් අතිරේක බස් රථ යෙදවීම සම්බන්ධයෙන් විරෝධය පළ කරමින් ඔවුන් මෙම ක්‍රියාමාර්ගය ගෙන තිබේ.", "URL": "https://sinhala.adaderana.lk/news.php?nid=52550", "Category": null, "Parent URL": null}