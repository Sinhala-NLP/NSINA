{"Source": "Adaderana", "Timestamp": "May 11, 2019 08:06 pm", "Headline": "ප්‍රහාරයන්ට සම්බන්ධ කිසිවෙකුත් ආරක්ෂා කරන්නේ නෑ-අගමැති", "News Content": "පාස්කු ඉරුදින ප්‍රහාරයට සම්බන්ධ කිසිවෙකුත් ආරක්ෂා නොකරන බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා මේ බව ප්‍රකාශ ගාල්ල නියාගම ප්‍රදේශයේ ජනතාවට ඉඩම් ඔප්පු ලබාදීමේ වැඩසටහනකට එක්වෙමින්. අද (11) උදෑසන මස්කෙලිය සමන් දේවාලය වෙත පැමිණි අග්‍රාමාත්‍ය රනිල් වික්‍රමසිංහ මහතා එහිදී ආශිර්වාද පූජාවකට සහභාගි විය. අනතුරුව නල්ලතන්නයට පැමිණි අග්‍රාමාත්‍යවරයා ව්‍යාපාරික ප්‍රජාව හමුවී ඔවුන්ගේ ගැටළු පිළිබඳව සාකච්ඡා කරනු ලැබුවේය. මේ අතර ඉඩම් ඔප්පු දස ලක්ෂයක් බෙදා දීමේ ජාතික වැඩසටහන යටතේ ගාල්ල දිස්ත්‍රික්කයේ කරන්දෙනිය, ඇලිපිටිය, බෙන්තර, වැලිවිටිය සහ නියාගම ප්‍රාදේශීය ලේකම් කොට්ඨාසවල ඉඩම් හිමියන් 920 දෙනෙකු හට ඉඩම් ඔප්පු බෙදාදීම අග්‍රාමාත්‍යවරයා විසින් අද පස්වරුවේ සිදුකෙරුණි.", "URL": "https://sinhala.adaderana.lk/news.php?nid=109770", "Category": null, "Parent URL": null}