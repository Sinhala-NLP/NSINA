{"Source": "Adaderana", "Timestamp": "August 23, 2012 08:46 am", "Headline": "මැතිවරණ නීති උල්ලංඝණය කෙරුවොත් තනතුරු අනතුරේ", "News Content": "මැතිවරණ නීති උල්ලංඝණය කරමින් රාජ්‍ය සම්පත් අයථා ලෙස භාවිත කරන අපේක්ෂකයින් පිළිබඳව අල්ලස් කොමිසමට පැමිණිලි කිරීමට මැතිවරණ කොමසාරිස්වරයා තීරණය කර තිබේ. ඉදිරි පළාත් සභා ඡන්ද විමසීමට අදාළ පක්ෂ ලේකම්වරුන් හමුවූ අවස්ථාවේ දී මැතිවරණ කොමසාරිස්වරයා මේ පිළිබඳව දැනුම් දුන් බව පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. ඒ අනුව මැතිවරණ නීති උල්ලංඝණය කිරීම්වලට සම්බන්ධ වන පුද්ගලයින්ගේ තනතුරු අහිමිවීමේ හැකියාවක් ද පවතින බව මැතිවරණ කොමසාරිස්වරයා පෙන්වා දී තිබේ. එමෙන්ම තැපැල් ඡන්ද කටයුතු සඳහා බාහිර නිලධාරීන් යෙදවීම සම්බන්ධයෙන් ද එහිදී මැතිවරණ කොමසාරිස්වරයා විසින් පක්ෂ ලේකම්වරුන් දැනුවත් කළ බව රෝහණ හෙට්ටිආරච්චි මහතා සඳහන් පැවසීය. ඊට අමතරව මඩකලපුව දිස්ත්‍රික්කයේ සියලුම ඡන්ද මධ්‍යස්ථානවලට බාහිර නිලධාරීන් යෙදවීමට මැතිවරණ කොමසාරිස්වරයා තීරණය කර ඇත.", "URL": "https://sinhala.adaderana.lk/news.php?nid=26812", "Category": null, "Parent URL": null}