{"Source": "Adaderana", "Timestamp": "March 24, 2011 01:45 pm", "Headline": "සිසුන් 1000 ක් එළියට දමා හෝ සබරගමුව සරසවිය හදනවා", "News Content": "නවක වදයට සම්බන්ධ වන සබරගමුව විශ්ව විද්‍යාලයේ කිසිදු සිසුවෙකුට සමාව ලබානොදෙන බව උසස් අධ්‍යාපන අමාත්‍ය එස්. බී. දිසානායක මහතා පවසයි. සිසුන් 1000 දෙනෙකු ඉවත් කර හෝ සබරගමුව විශ්ව විද්‍යාලය යහපත් විශ්ව විද්‍යාලයක් බවට පත්කිරීමට කටයුතු කරන බව අමාත්‍යවරයා අවධාරණය කරයි. අද(24) පැවති මාධ්‍ය හමුවකදී අදහස් දක්වමින් එස්. බී. දිසානායක මහතා මෙම අදහස් පළ කළේය. වහා පොලිසියට පැමිණිලි කර අදාළ සිසුන් අත්අඩංගුවට ගැනීමට කටයුතු කරන ලෙස සබරගමු විශ්ව විද්‍යාලයීය උප කුලපතිවරයාට දැනුම් දෙන බව ඔහු එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15046", "Category": null, "Parent URL": null}