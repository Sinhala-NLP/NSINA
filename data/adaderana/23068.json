{"Source": "Adaderana", "Timestamp": "March 26, 2012 12:22 pm", "Headline": "20/20 ලෝක කුසලාන ප්‍රවේශපත් අලෙවිය ඇ‍රඹෙයි ", "News Content": "20/20 ලෝක කුසලාන ක්‍රිකට් තරගාවලියේ ප්‍රවේශපත් අලෙවිය අද(26) ආරම්භ වූ අතර මාර්තු මස 29 දක්වා ප්‍රවේශපත් අලෙවිය සිදුකෙරෙන බව ජාත්‍යන්තර ක්‍රිකට් කවුන්සිලය පවසයි. එමෙන්ම විදේශිකයින් වෙනුවෙන් අන්තර්ජාලය හරහා ප්‍රවේශපත් අලෙවිය මාර්තු මස 29 වන දින සිට ආරම්භ වන බව ද එම කවුන්සිලය සඳහන් කරයි. වලංගු හැඳුනුම්පතක් ඉදිරිපත් කිරීම තුළින් එක් අයෙකුට ප්‍රවේශපත් 04 ක් මිලදීගැනීමේ හැකියාව පවතින බව ද සඳහන්ය. 20/20 ලෝක කුසලාන ක්‍රිකට් තරගාවලිය මෙම වසරේ සැප්තැම්බර් 18 වන දින සිට ඔක්තොම්බර් 07 වන දින දක්වා ශ්‍රී ලංකාවේ කොළඹ, හම්බන්තොට හා පල්ලේකැලේ දී පැවැත්වේ. www.icc-cricket.com වෙබ් අඩවිය ඔස්සේ අන්තර්ජාලය ඔස්සේ අදාළ ප්‍රවේශපත් මිලදීගැනීමේ හැකියාව පවතියි.", "URL": "https://sinhala.adaderana.lk/news.php?nid=23068", "Category": null, "Parent URL": null}