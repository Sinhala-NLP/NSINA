{"Source": "Adaderana", "Timestamp": "March 30, 2019 07:52 am", "Headline": "වේගය පාලනය කරගත නොහැකිව මග නැවතුණු ජීවිතයක්", "News Content": "දඹුල්ල පොලිස් වසමේ ඉබ්බන්කටුව ජලාශ මාර්ගයේදී ගල්කිරියාගම දෙසට ධාවනය වූ යතුරුපැදියක් වේගය පාලනය කරගත නොහැකිව මාර්ගයෙන් ඉවතට පැන දුරකථන රැහැන් කණුවක ගැටී සිදුවු අනතුරින් යතුරුපැදිකරු මියගොස් ඇත. අනතුරෙන් පසු බරපතල තුවාල ලැබූ යතුරුපැදිකරු දඹුල්ල රෝහලට ඇතුළත් කිරීමෙන් පසුව මියගොස් ඇති අතර මරණකරු වයස අවුරුදු 37ක් වූ නවගස්හින්න දඹුල්ල ලිපිනයේ පදිංචි අයෙකි. මෘත ශරීරය දඹුල්ල මහ රෝහලේ තැන්පත් කර ඇති අතර සිද්ධිය පිළිබඳව වැඩිදුර විමර්ශන කටයුතු දඹුල්ල පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=107006", "Category": null, "Parent URL": null}