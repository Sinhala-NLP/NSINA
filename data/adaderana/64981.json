{"Source": "Adaderana", "Timestamp": "October 12, 2016 01:18 pm", "Headline": " කොරියානු භාෂා විභාගයෙන් 3,514ක්  සමත්", "News Content": "ඇගයුම් මත ලකුණු දීමේ ක්‍රමවේදය මත පැවති පළමු කොරියානු භාෂා ප්‍රවීණතා විභාගයෙන් අපේක්ෂකයින් 3,514 දෙනෙකු සමත්ව ඇති බව විදේශ සේවා නියුක්ති කාර්යාංශය පවසයි.නිෂ්පාදන අංශයේ රැකියා සඳහා පැවති විභාගය සඳහා අපේක්ෂකයින් 20,187 දෙනෙකු ද ධීවර අංශයේ රැකියා සඳහා අපේක්ෂකයින් 3118 දෙනෙකු ද පෙනී සිටි බව එම කාර්යාංශය සඳහන් කළේය.මෙවර විභාගයේ ප්‍රතිඵල www.slbfe.lk වෙබ් අඩවියෙන් ලබාගත හැකිය.මෙවර විභාගයට අදාළ නිපුණතා පරීක්ෂණ මේ මස 17 වැනිදා සිට 20 වැනිදා දක්වා දිවයින පුරා මධ්‍යස්ථාන 14කදී පැවැත්වීමට නියමිත බව විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=64981", "Category": null, "Parent URL": null}