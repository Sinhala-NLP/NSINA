{"Source": "Adaderana", "Timestamp": "February 21, 2014 04:18 pm", "Headline": "ඉන්දියාවත් පරීක්ෂණයක් ඉල්ලිය යුතුයි", "News Content": "ජිනීවා මානව හිමිකම් සමුළුවේ දී ශ්‍රී ලංකාව සම්බන්ධයෙන් ඉන්දියාව විසින් ද යෝජනාවලියක් ඉදිරිපත් කළ යුතු බව එරට ඩී.එම්.කේ.පක්ෂය ඉල්ලීමක් කර තිබේ. ඉන්දීය අග්‍රාමාත්‍යවරයා වෙත ලිපියක් යවමින් එම පක්ෂය මෙම ඉල්ලීම කර ඇති බව සඳහන්ය. මෙම ඉල්ලීම කරමින් ඩී.එම්.කේ.පක්ෂය පවසා ඇත්තේ ශ්‍රී ලංකාවේ 2008 වර්ෂයේ සැප්තැම්බර් සිට 2009 වර්ෂයේ මැයි දක්වා සිදුවු බව කියන අපරාධ සම්බන්ධයෙන් ජාත්‍යන්තර ස්වාධීන ආයතනයක් මගින් පරීක්ෂණයක් පැවැත්විය යුතු බවයි.", "URL": "https://sinhala.adaderana.lk/news.php?nid=41282", "Category": null, "Parent URL": null}