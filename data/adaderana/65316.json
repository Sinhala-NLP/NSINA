{"Source": "Adaderana", "Timestamp": "October 23, 2016 12:39 pm", "Headline": "  සරසවි සිසුන් ‍වෙනු‍‍‍වෙන් මත්ද්‍රව්‍ය නිවාරණ වැඩසටහනක්", "News Content": "විශ්වවිද්‍යාල සඳහා අලුතින් බඳවා ගැ‍නෙන සිසුන් වෙනුවෙන් මත්ද්‍රව්‍ය නිවාරණ වැඩසටහනක් ක්‍රියාත්මක කිරීමට මත්ද්‍රව්‍ය නිවාරණ ජනාධිපති කාර්යය සාධක බලකාය සැලසුම් කර ති‍බේ.මෙහි අධ්‍යක්ෂ වෛද්‍ය සමන්ත කුමාර කිතලවආරච්චි මහතා සඳහන් කළ පරිදි දිස්ත්‍රික්ක මට්ටමින් මෙම මත්ද්‍රව්‍ය නිවාරණ වැඩසටහන් ක්‍රියාත්මක කිරීමට නියමිතය.එහි පළමු අදියර කුරුණෑගල දිස්ත්‍රික්කය කේන්ද්‍ර කරගනිමින් ‍මෙම මස 27 වන දින මලියදේව බාලිකා විද්‍යාලයේ දී ක්‍රියාත්මක කිරීමට නියමිත බව ඔහු ප්‍රකාශ ක‍ළේය.2016 වර්ෂයේ විශ්වවිද්‍යාල සඳහා සුදුසුකම් ලැබූ ශිෂ්‍ය ශිෂ්‍යාවන් 29,000කට ආසන්න පිරිසක් වෙනුවෙන් දිවයින පුරා මෙම වැඩසටහන් ක්‍රියාත්මක කරනු ලබයි.මෙහි මූලික අරමුණ වී ඇත්තේ වර්තමානයේ මධ්‍යසාර භාවිතයට හුරු වී සිටින තරුණ පරම්පරාව ඉන් මුදවා ගැනීම බව මත්ද්‍රව්‍ය නිවාරණ කාර්යය සාධක බලකායේ අධ්‍යක්ෂ වෛද්‍ය සමන්ත කුමාර කිතලවආරච්චි මහතා කියා සිටියේය. ‍", "URL": "https://sinhala.adaderana.lk/news.php?nid=65316", "Category": null, "Parent URL": null}