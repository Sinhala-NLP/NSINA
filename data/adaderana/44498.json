{"Source": "Adaderana", "Timestamp": "July 8, 2014 07:16 am", "Headline": "සරණාගතයින් එවීම ගැන එක්සත් ජාතීන් අවධානයෙන්", "News Content": "ඔස්ට්‍රේලියානු රජය විසින් ශ්‍රී ලාංකික සරණාගතයින් 41 දෙනෙකු යළි මෙරටට බාරදීමට කටයුතු කිරීම සම්බන්ධයෙන් තම දැඩි අවධානය යොමුවී ඇති බව එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලය පවසයි. ඔවුන්ගේ ආරක්ෂාව පිළිබඳ ඉල්ලා සිටියදී එලෙස බාරදීමට කටයුතු කර ඇති බව එක්සත් ජාතීන් විසින් නිකුත් කළ නිවේදනයක දැක්වෙයි. එක්සත් ජාතීන් විසින් මීට පෙරාතුවද ඔස්ට්‍රේලියානු රජය සරණාගතයින් සම්බන්ධයෙන් අන්තර්ජාතික සම්මුතින් පිළිබඳ දක්වන උදාසීනභාවය පිළිබඳ කරුණු පෙන්වාදී තිබුණු බවද එම නිවේදනයේ දැක්වෙයි.", "URL": "https://sinhala.adaderana.lk/news.php?nid=44498", "Category": null, "Parent URL": null}