{"Source": "Adaderana", "Timestamp": "April 15, 2018 08:56 pm", "Headline": " ගත වූ පැය 24ක කාලය තුළ බීමත් රියදුරන් 140ක්", "News Content": "ගත වූ පැය 24ක කාලය තුළ බීමත් රියදුරන් 140 දෙනෙකු පොලීසිය විසින් අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ ඊයේ පෙරවරු 6.00 සිට අද පෙරවරු 6.00 දක්වා කාලය තුළ දිවයින පුරා සිදුකළ වැටලීම්වලදී මෙම පිරිස අත්අඩංගුවට ගෙන ඇති බවයි. ඊට අමතරව අපරික්ෂාකාරී ලෙස රිය පැදවීම සම්බන්ධයෙන් රියදුරන් විසි දෙදෙනෙකුට එරෙහිව නඩු පවරා තිබේ. අධික වේගයෙන් රිය ධාවනය කිරීම සම්බන්ධයෙන් රියදුරන් 166 දෙනෙකුට එරෙහිව නඩු පවරා ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=87476", "Category": null, "Parent URL": null}