{"Source": "Adaderana", "Timestamp": "May 5, 2011 10:07 am", "Headline": "හොර මත්පැන් නිෂ්පාදනාගාරයක් වටලයි -එක් අයෙක් කොටුවෙයි", "News Content": "මුන්දලම ප්‍රදේශයේ ඉතා රහසිගතව පවත්වාගෙන ගිය නීති විරෝධී මත්පැන් නිෂ්පාදනය කරන ස්ථානයක් වටලා සැකකරුවෙකු අත්අඩංගුවට ගෙන තිබේ. සුවිසල් නිවසක් තුළ ඉතා සූක්ෂම ලෙස මෙම මත්පැන් නිෂ්පාදනාගාරය පවත්වාගෙන ගොස් ඇති බව පොලිසිය සඳහන් කරනු ලැබීය. අදාළ වැටලීමෙන් මත්පැන් බෝතල් 450ක්, ගෝඩා ඩ්‍රෑම් 2,220ක් බැගින් වු බැරල් 20ක් සහ මත්පැන් නිෂ්පාදනය සඳහා යොදාගන්නා උපකරණ කිහිපයක් ද පොලිස් භාරයට ගෙන ඇත. මෙම ස්ථානයේ නිපදවන මත්පැන් සුඛෝපභෝගී වාහන මගින් පුත්තලම හා කල්පිටිය ප්‍රදේශවලට ප්‍රවාහනය කර ඇති බවට තොරතුරු අනාවරණය වී ඇති බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=15898", "Category": null, "Parent URL": null}