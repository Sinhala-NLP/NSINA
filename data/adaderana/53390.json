{"Source": "Adaderana", "Timestamp": "August 22, 2015 12:36 pm", "Headline": "නව අගමැතිට මූන් සුබ පතයි ", "News Content": "නව අග්‍රාමාත්‍ය රනිල් වික්‍රමසිංහ මහතාට එක්සත් ජාතින්ගේ මහලේකම් බෑංකී මූන් මහතා සුබ පැතුම් එක් කර තිබේ.දුරකතන ඇමතුමක් ලබා දෙමින් අග්‍රාමාත්‍යවරයාගේ ජයග්‍රහණය පිළිබඳව මහලේකම්වරයා සුබ පැතුම් එක් කළ ඇති බව නිව්යොක් නුවර ජගත් සංවිධාන මුලස්ථානය මගින් නිකුත් කළ නිවේදනයක දැක්වෙයි.යහපාලනය සහ ජාතික එකමුතුකම ගොඩනැගීම සඳහා අග්‍රාමාත්‍යවරයාගේ වැඩපිළිවෙළ ජගත් මහලේකම්වරයාගේ ප්‍රසාදයට ලක්ව තිබේ.එමෙන්ම මැතිවරණය සාමවකාමි වතාවරණයක් තුළ පැවැත්විමට හැකිවීම සහ ඒ සඳහා ඡන්ද දායකයන් තුළ පැවැති උනන්දුව පිළිබඳව ද බෑංකී මූන් මහතා මෙහිදී සිය ප්‍රසාදය පළ කර තිබේ.දිගු කාලීන සාමයක් සහතික කිරිම සඳහා නව ජාතික රජය අවස්ථාවක් උදාකර දී ඇති බව සඳහන් කළ බෑංකී මූන් මහතා ශ්‍රී ලංකා රජයට හැකි සෑම අවස්ථාවකදීම සහයදීමට ජගත් සංවිධානය කැපීවී සිටින බව ද අවධාරණය කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=53390", "Category": null, "Parent URL": null}