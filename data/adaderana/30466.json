{"Source": "Adaderana", "Timestamp": "January 3, 2013 03:23 pm", "Headline": "පළාත් කිහිපයකට ගිගුරුම් සහිත වැසි", "News Content": "දිවයින‍ට නැගෙනහිර දෙසින් හමන සුළඟේ කැළඹිලි ස්වභාවයක් වර්ධනය වීම හේතුවෙන් ප්‍රදේශ රැසකට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. ඒ අනුව උතුරු, නැගෙනහිර, උතුරු මැද, මධ්‍යම සහ ඌව යන පළාත්වලත් හම්බන්තොට දිස්ත්‍රික්කයේත් ගිගුරුම් සහිත වැසි ඇතිවිය හැකි බව එම දෙපාර්තමේන්තුව නිවේදනය කළේය. එමෙන්ම එම ප්‍රදේශවල තරමක තද සුළං ද ඇති විය හැකි බව කාලගුණ විද්‍යා දෙපාර්තමේන්තුව පවසයි. නැගෙනහිර සහ ගිනිකොන දෙසින් වන මුහුදු ප්‍රදේශ විටින් විට රළු විය හැකි බව එම දෙපාර්තමේන්තුව දැනුම්දෙයි.", "URL": "https://sinhala.adaderana.lk/news.php?nid=30466", "Category": null, "Parent URL": null}