{"Source": "Adaderana", "Timestamp": "March 29, 2017 06:34 pm", "Headline": "ඝාතනයට වරදකරු වූ 5ට මරණ දඬුවම්", "News Content": "මනුෂ්‍ය ඝාතනයකට වරදකරු වු පුද්ගලයින් පස් දෙනෙකුට පානදුර මහාධිකරණය විසින් මරණ දඬුවම නියම කර තිබේ.පානදුර අලුබෝමුල්ල ප්‍රදේශයේ දී පුද්ගලයෙකු ඝාතනය කර තවත් අයෙකුට තුවාල සිදුකිරීම සම්බන්ධයෙන් පැවති නඩුවක තීන්දුව ප්‍රකාශයට පත් කරමින් පානදුර මහාධිකරණ විනිසුරු පද්මිනි රණවක මහත්මිය විසින් මෙම නියෝගය ලබා දී ඇති බව වාර්තා වේ.2003 වසරේ අප්‍රේල් මස 14 වැනිදා පුද්ගලික ආරවුලක් දුරදිග යාමෙන් මෙම ඝාතනය සිදුව තිබු අතර මේ සම්බන්ධයෙන් පානදුර අලුබෝමුල්ල ප්‍රදේශයේම පදිංචිකරුවන් හය දෙනෙකුට චෝදනා එල්ල වී තිබුණි. කෙසේවෙතත් නඩු තීන්දුවේ දී හය වන විත්තිකරු නිදොස් කොට නිදහස් කිරීමටයි මහාධිකරණ විනිසුරුවරිය නියෝග කර ඇත.", "URL": "https://sinhala.adaderana.lk/news.php?nid=71516", "Category": null, "Parent URL": null}