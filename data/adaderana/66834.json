{"Source": "Adaderana", "Timestamp": "December 8, 2016 09:08 am", "Headline": "  ප්‍රධාන පොලිස් පරීක්ෂකගේ වැඩ තහනම්!", "News Content": "පානදුර දකුණ පොලීසියේ ප්‍රධාන පොලිස් පරීක්ෂකවරයා වැඩ තහනමකට ලක්ව තිබේ.පොලිස්පති පූජිත් ජයසුන්දර මහතාගේ නියෝගයකට අනුව වහාම ක්‍රියාත්මක වන පරිදි අදාළ වැඩ තහනම සිදුකර ඇති බව පොලිස් මූලස්ථානය සඳහන් කළේය.පානදුර පොලීසියේ තිබූ පිස්තෝල තුනක් අස්ථානගත වීමේ සිද්ධියක් සම්බන්ධයෙන් පොලීසිය පරීක්ෂණ ආරම්භ කර තිබුණි.අස්ථානගතවී තිබූ පිස්තෝල වලින් දෙකක් අපරාධකරුවෙකු සතුව තිබී සොයාගැනීමට හැකිවී ඇති බව පොලිස් මූලස්ථානය සඳහන් කළේය.මේ සම්බන්ධයෙන් පානදුර ප්‍රදේශය භාර උසස් පොලිස් නිලධාරියෙකුගේ ප්‍රධානත්වයෙන් සිදුකළ පරීක්ෂණයකින් අනතුරුව ප්‍රධාන පොලිස් පරීක්ෂකවරයාගේ වැඩ තහනම් කිරීමට තීරණය කර තිබේ.මේ සම්බන්ධයෙන් වැඩිදුර පරීක්ෂණ ක්‍රියාත්මක බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=66834", "Category": null, "Parent URL": null}