{"Source": "Adaderana", "Timestamp": "August 19, 2014 12:32 pm", "Headline": "අතුරුදන් වූවන් හොයන ජනපති කමිටුවට තවත් දෙන්නෙක්", "News Content": "අතුරුදන්වූවන් පිළිබඳ විමර්ශනය කිරීමේ ජනාධිපති කොමිසමට උපදෙස් ලබාදීම සඳහා පත් කළ තිදෙනෙකුගෙන් යුත් උපදේශන මණ්ඩලයට ඉන්දියානු ජාතික අව්දාස් කෞෂාල් හා පකිස්ථානු ජාතික අහ්මර් බී. සූෆි ද පත් කර තිබේ. අව්දාස් කෞෂාල් යනු ඉන්දියානු ජාතික මානව හිමිකම් පිළිබඳ ක්‍රියාකාරිකයෙකි. අහ්මර් බිලාල් සූෆී යනු පකිස්ථානයේ පෙඩරල් නීතිය පිළිබඳ මෙන්ම ජාත්‍යන්තර නීති විශාර‍දයෙකු ලෙස නම් දැරූවෙකු බව කියැවේ. ජනාධිපතිවරයා විසින් මීට පෙර එම කමිටුවට සර් ඩෙස්මන් ද සිල්වා (සභාපති), සර් ජෙෆ්රි නයිස්, මහාචාර්ය ඩේවිඩ් ක්‍රේන් යන තිදෙනා පත්කරන ලදී. කෙසේ වුවද ඉකුත්දා පැවැති මාධ්‍ය හමුවකදී එක්සත් ජාතික පක්ෂ පාර්ලිමේන්තු මන්ත්‍රී මංගල සමරවීර මහතා අදහස් දක්වමින් කියා සිටියේ ජනාධිපතිවරයා විසින් පත්කරනු ලැබූ එම උපදේශකවරයින් තිදෙනා පක්ෂග්‍රාහීව තීන්දු තීරණ ලබාදුන් අය බවයි. හමුදාවේ ඉහළ අය බේරා පහල මට්ටමේ නිලධාරීන් පාවාදීමේ ඉතිහාසයක් ඔවුන් සතුව ඇති බවට මාධ්‍ය හමුවේදී මංගල සමරවීර මහතා එසේ හෙළිදරව්වක් කරන ලදී.", "URL": "https://sinhala.adaderana.lk/news.php?nid=45458", "Category": null, "Parent URL": null}