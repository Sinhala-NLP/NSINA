{"Source": "Adaderana", "Timestamp": "June 2, 2014 07:48 am", "Headline": "නව ඩීසල් වර්ගයක් හඳුන්වාදෙයි ", "News Content": "වර්තමානයේ භාවිතා වන ඩීසල් වෙනුවට වෙනත් ඩීසල් වර්ගයක් හඳුන්වාදීම කෙරෙහි ඛණිජ තෙල් අමාත්‍යංශයේ අවධානය යොමුව තිබේ. මේ වන විට භාවිතා කෙරෙන සාමාන්‍ය ඩීසල් වල පවතින සල්ෆර් ප්‍රමාණය මිලියනයකට 2500ක් පමණ වෙයි. ඒ අනුව හඳුන්වා දෙන මෙම නව ඩීසල් වල පවතින සල්ෆර් ප්‍රමාණය මිලියනයකට 500ක් බව වාර්තා වෙයි. මීට අමතරව දැනට සුපිරි ඩීසල් භාවිතා වන අතර එහි පවතින පි.පි.එම් අගය හෙවත් සල්ෆර් ප්‍රමාණය මිලියනයකට 500ක් වන අතර එම ප්‍රමාණය මිලියනයකට 10 දක්වා අඩු ඩීසල් හඳුන්වාදීම මෙහිදි සිදුවනු ඇත. කෙසේ වෙතත් ලබන මාසයේ දි පමණ මෙම නව හඳුන්වාදීම සිදුවනු ඇති බව වාර්තා වෙයි. වෙළදපොළේ දැනට භාවිතා කෙරෙන ඩිසල් වල මිලටම මෙම නව ඩීසල් හඳුන්වාදීමට නියමිතය. කෙසේ වෙතත් මේ සම්බන්ධයෙන් ඛනිජ තෙල් අමාත්‍යංශ මට්ටමින් සාකච්ඡා පැවැත්වෙන බව වාර්තා වෙයි. පරිසර හිතකාමි ඩීසල් හඳුන්වාදීමේ අරමුණින් මෙම නව ඩීසල් හඳුන්වාදීමට කටයුතු කරන බව ඛණිජ තෙල් අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=43655", "Category": null, "Parent URL": null}