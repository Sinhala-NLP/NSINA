{"Source": "Adaderana", "Timestamp": "December 31, 2017 10:52 am", "Headline": "රායප්පු ජෝශප් පියතුමා රෝගාතුර වෙයි - මන්නාරම නව රදගුරු ආචාර්ය ලයනල් පියතුමා වැඩ බාර ගනියි", "News Content": "මන්නාරම දිසාව භාර නව රදගුරු පියතුමන් ලෙස ආචාර්ය ලයනල් ඉමානුවේල් ප‍්‍රනාන්දු පියතුමා ඊයේ ජ(30) දිනයේ මන්නාරම රදගුරු නිවසේදී වැඩ භාරගනු ලැබීය. මන්නාරම දිසාව භාර රදගුරු පියතුමා ලෙස කටයුතු කළ රායප්පු ජෝශප් පියතුමා රෝගාතුරවීමෙන් අනතුරුව පුරප්පාඩුවු මන්නාරම දිසාව භාර රදගුරු පියතුමා ලෙස ලයනල් ඉමානුවේල් ප‍්‍රනාන්දු පියතුමා පත්කොට තිබිණ. රායප්පු ජෝශප් රදගුරු පියතුමා රෝගාතුරවීමෙන් අනතුරුව මන්නාරම දිසාව භාර වැඩබලන පාලක රදගුරු පියතුමන් ලෙස කිංස්ලි ස්වාමිපිල්ලේ පියතුමා පසුගිය වසර දෙකක පමණ කාලයක් කටයුතු කරනු ලැබීය. කිංස්ලි ස්වාමිපිල්ලේ පියතුමා ත‍්‍රිකුණාමලය දිසාව නියෝජනය කළ බැවින් මන්නාරම රදගුරු පියතුමන් ලෙස ආචාර්ය ලයනල් ඉමානුවේල් ප‍්‍රනාන්දු පියතුමා පත්කොට ඇති බවද මන්නාරම කිතුණු පාලක සභාව සඳහන් කළහ.ෙ නව රදගුරු පියතුමා මන්නාරම නගරයට පැමිණි අවස්ථාවේ අති උත්කර්ශවත් ආකාරයෙන් රදගුරු පියතුමා පිළිගැනීමේ වැඩසටහනක් සංවිධානය කොට තිබු අතර, මන්නාරම තාල්පාඩු මංසන්ධියේ සිට මන්නාරම රදගුරු නිවස දක්වා මාර්ගය දෙපස නව රදගුරු හිමියන් පිළිගැනීම වෙනුවෙන් සැමරුම් සකස් කොට තිබිණ. නව රදගුරු පියතුමා වැඩ භාර ගැනීමේ අවස්ථාවට අතිපූජ්‍ය මැල්කම් රංජිත් කාදිනල් පියතුමන්,කිතුණු සභාව භාර මෙරට පාලක රදගුරු නියුටන් වැන්ඩෝට් පියතුමන්,මන්නාරම දිසාව භාර පාලක රදගුරු කිංස්ලි ස්වාමිපිල්ලේ පියතුමා, කිතුණු පියතුමන්ලා, ප‍්‍රදේශයේ ආරක්ෂක අංශ උසස් නිළධාරීන්,ප‍්‍රදේශවාසීන් ඇතුළු විශාල පිරිසක් එක්ව සිටියහ.", "URL": "https://sinhala.adaderana.lk/news.php?nid=82294", "Category": null, "Parent URL": null}