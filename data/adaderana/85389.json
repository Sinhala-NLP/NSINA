{"Source": "Adaderana", "Timestamp": "March 8, 2018 10:32 pm", "Headline": "මහනුවර කැළඹු 10 දෙනා රදවාගෙන ප්‍රශ්න කරන්න කොළඹට ගෙනෙයි", "News Content": "මහනුවර කලහකාරී සිද්ධිය ඇති කිරීම සඳහා මූලිකව කටයුතු කිරීම සම්බන්ධයෙන් ත්‍රස්ත විමර්ශන කොට්ටාශය මඟින් සැකපිට අත්අඩංගුවට ගත් පුද්ගලයින් දස දෙනාගෙන් රැදවුම් නියෝග මත ප්‍රශ්න කිරීමට තීරණය කර තිබේ. හදිසි අවස්ථා රෙගුලාසී අනූව ත්‍රස්ත විමර්ශන කොට්ඨාශය භාර නියෝජ්‍ය පොලිස්පතිවරයා විසින් අදාළ සැකකරුවන් දින 14ක කාලයක් රැදවුම් නියෝග මත ප්‍රශ්න කිරීමට නියම කර ඇති බව පොලීසිය පැවසීය. එමෙන්ම අදාළ සැකකරුවන් දස දෙනා අද රාත්‍රී කොළඹට රැගෙනවිත් තිබේ. දිගන සහ පූජාපිටිය ප්‍රදේශවල දී අදාළ සැකකරුවන් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=85389", "Category": null, "Parent URL": null}