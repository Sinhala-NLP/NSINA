{"Source": "Adaderana", "Timestamp": "May 30, 2018 01:44 pm", "Headline": "දින 10 ක් පුරා පැතිර යන ලැව් ගින්නක්", "News Content": "ඉන්දියාවේ ජම්මු කාශ්මීර් ප්‍රාන්තයේ ලැව් ගින්නක් පැතිර යමින් තිබේ. ඉන් ප්‍රාන්තයේ ජනතාවට දැඩි බලපෑම් එල්ල වන බව වාර්තා වෙයි. ජම්මු කාශ්මීරයේ විශාල භූමි ප්‍රමාණයක් දින 10ක කාලයක සිට පැතිර යමින් මෙම ලැව් ගින්න ව්‍යාප්ත වී තිබේ. ගින්නත් සමඟ ප්‍රදේශය පුරා ඝන දුමාරයක් පැතිර යමින් ඇති බවත් සඳහන් වෙයි. මේ හේතුවෙන් එහි වෙසෙන ජනතාවට ශ්වසන අපහසුතාද මතුව තිබෙනවා. එමෙන්ම ඔවුන්ගේ එදිනෙදා කටයුතුවලටද ගින්නෙන් බාධා සිදුව ඇති බව වාර්තා වෙයි. අදාළ ප්‍රදේශයේ මේ දිනවල පවතින දැඩි උණුසුම් කාලගුණය සහ සුළඟ හේතුවෙන් ගින්න පාලනය කිරීම දුෂ්කරවී ඇති බව ප්‍රාන්ත බලධාරීන් ප්‍රකාශ කළේය.", "URL": "https://sinhala.adaderana.lk/news.php?nid=90074", "Category": null, "Parent URL": null}