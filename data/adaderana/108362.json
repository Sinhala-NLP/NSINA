{"Source": "Adaderana", "Timestamp": "April 21, 2019 01:42 pm", "Headline": " මේ මොහොතේ එකමුතුව හා ශක්තිමත්ව කටයුතු කරන්න-අගමැති", "News Content": "අද(21) උදෑසන ශ්‍රී ලංකාවේ ජනතාව වෙත එල්ල කළ බියගුළු ප්‍රහාර හෙළා දකින බව අග්‍රාමාත්‍ය රනිල් වික්‍රමසිංහ මහතා පවසයි. මේ මොහොතේ සියලු ශ්‍රී ලාංකීකයින් එකමුතුව හා ශක්තිමත්ව කටයුතු කරන ලෙස ද අගමැතිවරයා ජනතාවගෙන් ඉල්ලා සිටියි. ට්විටර් පණිවිඩයක් නිකුත් කරමින් අගමැතිවරයා සඳහන් කර සිටියේ, පදනම් විරහිත අසත්‍ය තොරතුරු ප්‍රචාරය කිරීමෙන් වැළකී සිටින ලෙසයි. මේ අතර, රජය ඉතා කඩිනමින් මෙම තත්ත්වයට අවශ්‍ය පියවර ගන්නා බව ද අගමැතිවරයා නිවේදනය කරයි.", "URL": "https://sinhala.adaderana.lk/news.php?nid=108362", "Category": null, "Parent URL": null}