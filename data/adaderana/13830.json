{"Source": "Adaderana", "Timestamp": "January 29, 2011 10:18 am", "Headline": "ජනපතිට එරෙහි විරෝධතා නිසා ඊජීප්තුවට ඇඳිරි නීතිය", "News Content": "ඊජීප්තු ජනාධිපති හොස්නි මුබාරක්ගේ පාලනයට එරෙහිව එරට‍ වැසියන් ආරම්භ කළ විරෝධතා ව්‍යාපාර හේතුවෙන් නගර කිහිපයක ඇඳිරි නීතිය පනවා තිබේ. පස්වන දිනටත් පැවැත්වෙන විරෝධතා හේතුවෙන් ඊජීප්තුවේ දෛනික කටයුතු ඇන හිට ඇති බව විදෙස් වාර්තා සඳහන් කරයි. විරෝධතාකරුවන් දේපළවලට අලාභහානි සිදුකර ඇති අතර ඔවුන් පාලනය කිරීම සඳහා කඳුළු ගෑස් සහ රබර් උණ්ඩ ප්‍රහාර එල්ල කිරීමට ආරක්ෂක අංශ පියවර ගෙන තිබුණි. මෙතෙක් පැවති ගැටුම්වලින් පුද්ගලයින් 18 දෙනෙකු මියගොස් තිබේ. මේ අතර එරට තුළ ජංගම දුරකතන සහ අන්තර්ජාල පහසුකම් තාවකාලිකව අත්හිටුවීමට ද තීරණය කර ඇති බව වාර්තා වේ.", "URL": "https://sinhala.adaderana.lk/news.php?nid=13830", "Category": null, "Parent URL": null}