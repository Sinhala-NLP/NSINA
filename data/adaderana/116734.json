{"Source": "Adaderana", "Timestamp": "August 17, 2019 06:34 am", "Headline": "ශ්‍රී ලංකා-නවසීලන්ත පළමු ටෙස්ට් තරගයේ සිව් වන දිනය අදයි", "News Content": "සංචාරක නවසිලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ සිව් වන දිනය අදයි. තරඟය ගාල්ල ජාත්‍යන්තර ක්‍රිකට් ක්‍රිඩාංගණයේදී පැවැත්විමට නියමිතයි. තරගයේ තෙවන දිනය වූ ඊයේ දිනයේ නිමා වන විට සිය දෙවන ඉනිම සඳහා පන්දුවට පහරදෙමින් සිටි නවසීලන්ත කණ්ඩායම කඩුළු 07ක් දැවී ලකුණු 195ක් ලබා සිටියි. තරගයේ පළමු ඉනිම සඳහා නවසීලන්ත කණ්ඩායම ලකුණු 249ක් ලබා ගත් අතර ඊට පිළිතුරු ලෙස ශ්‍රී ලංකා කණ්ඩායම පළමු ඉනිමේ දී ලකුණු 267ක් ලබාගැනීමට සමත්වුණි. ඒ අනුව මේ වන විට නවසීලන්ත කණ්ඩායම ශ්‍රී ලංකා පළමු ඉනිමට වඩා ලකුණු 177ක් ඉදිරියෙන් පසුවන අතර ඔවුන්ට තවත් කඩුළු 03ක් ඉතිරිව පවතියි.", "URL": "https://sinhala.adaderana.lk/news.php?nid=116734", "Category": null, "Parent URL": null}