{"Source": "Adaderana", "Timestamp": "September 22, 2013 11:04 am", "Headline": "කුරුණෑගලින් සන්ධානයට ආසන 23ක් - එජාපයට 7ක් ", "News Content": "වයඹ පළාතේ කුරුණෑගල දිස්ත්‍රීක්කයේ අවසන් ප්‍රතිඵලයට අනූව එක්සත් ජනතා නිදහස් සන්ධානය ඡන්ද 540,513ක් ලබාගෙන 69.05%ක් සමගින් මන්ත්‍රී ආසන 23ක් හිමිකර ගැනීමට සමත්ව තිබේ. එම දිස්ත්‍රීක්කයෙන් එක්සත් ජාතික පක්ෂයට ඡන්ද 169,668ක් හිමිව ඇති අතර 21.67%ක ප්‍රතිශතයක් සමගින් මන්ත්‍රී ආසන 7ක් දිනා ගැනීමට හැකි වී ඇත. එසේම සරත් ෆොන්සේකාගේ ප්‍රජාතන්ත්‍රවාදී පක්ෂය ඡන්ද 36,096ක් 4.61%ක ප්‍රතිශතයක් සමගින් මන්ත්‍රී ආසන 2ක් දිනාගෙන තිබේ. තවද ශ්‍රී ලංකා මුස්ලිම් කොංග්‍රසය ඡන්ද 17,130ක් ලබාගෙන 2.19%ක ප්‍රතිශතයක් සමගින් එක් මන්ත්‍රී අසුනක්ද දිනාගෙන ඇත. ජනතා විමුක්ති පෙරමුණ කුරුණෑගල දිස්ත්‍රීක්කයෙන් ඡන්ද 16,311ක් ලබාගෙන 2.08%ක ප්‍රතිශතයක්ද සමගින් එක් මන්ත්‍රී අසුනකට හිමිකම් කීමට සමත්ව තිබේ. ඒ හැර වෙනත් කිසිදු පක්ෂයකට කුරුණෑගලින් මන්ත්‍රී ආසනයක් හිමිකර කර ගැනීමට හැකියාවක් ලැබී නැත‍.", "URL": "https://sinhala.adaderana.lk/news.php?nid=37591", "Category": null, "Parent URL": null}