{"Source": "Adaderana", "Timestamp": "January 15, 2019 02:52 pm", "Headline": "රෆාල් නඩාල්ගෙන් තියුණු අභියෝගයක්", "News Content": "ලොව ප්‍රධානතම ටෙනිස් තරගාවලියක් ලෙස සැළකෙන ඔස්ට්‍රේලියා විවෘත ටෙනිස් තරගාලියේ පළමු වටයේ තරග කිහිපයක් ඊයේ(14) පැවැත්වුණා. එහිදි ස්පාඤ්ඤයේ රෆායල් නඩාල් සහ රුසියාවේ මාරියා ෂරපෝවා දෙවන වටය වෙනුවෙන් සුදුසුකම් ලබා ගත්තේය. ඔස්ට්‍රේලියා විවෘත ටෙනිස් තරගාවලියේ ඊයේ තරගය පැවැත්වුනේ ස්පාඤ්ඤයේ රෆායල් නඩාල් සහ ඔස්ට්‍රේලියාවේ ජේම්ස් ඩක්වත් අතරයි. එම තරගයේ පළමු වටයේ පටන් ජේම්ස් ඩක්වත්ට තියුණු අභියෝගයක් ලබා දුන් නඩාල් වට 3 ට 0 ක් ලෙස තරගය ජයගත්තේය. ඒ අනුව නඩාල් මීළඟ වටයේ දී තරග වදින්නේ දකුණු අප්‍රිකාවේ මැතිව් එබ්ඩන් සමඟයි. මේ අතර, ඔස්ට්‍රේලියා විවෘත ටෙනිස් තරගාවලියේ ඊයේ පැවති තරගයකින් ජය වාර්තා කිරීමට රැසියාවේ මාරියා ශරපොවා සමත් විය. ඇය පරාජයට පත් කළේ මහාබ්‍රිතාන්‍යෙයේ හැරියට් ඩාට්වයි. ශරපෝවා සිය අත්දැකීම් තුළින් හැරියට්ට තරගය ආරම්භයේ පටන් තියුණු අභියෝගයක් ලබා දුන්නේය. ඒ අනුව තරගයේ වට 2 ට 0 ක් ලෙස ශරපෝවා ජය හිමි කර ගනිමින් ඔස්ට්‍රේලියා විවෘත ටෙනිස් තරගාවලියේ දෙවන වටයට සුදුසුකම් ලබා ගත්තේය.", "URL": "https://sinhala.adaderana.lk/news.php?nid=102378", "Category": null, "Parent URL": null}