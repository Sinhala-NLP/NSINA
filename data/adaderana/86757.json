{"Source": "Adaderana", "Timestamp": "April 2, 2018 01:25 pm", "Headline": " විශ්වාසභංගය ගැන තීරණයක් ගන්න TNA විශේෂ සාකච්ඡාවක් ", "News Content": "‍අග්‍රමාත්‍යවරයාට එරෙහිව ඉදිරිපත් වී ඇති විශ්වාසභංග යෝජනාව සම්බන්ධයෙන් දෙමළ ජාතික සන්ධානයේ විශේෂ සාකච්ඡාවක් හෙට(03) පැවැත්වීමට නියමිතය. හෙට උදෑසන පාර්ලිමේන්තු සංකීර්ණයේදී මෙම සාකච්ඡාව පැවැත්වීමට නියමිත බව සඳහන්ය. කෙසේවෙතත් දෙමළ ජාතික සන්ධානය ‍අග්‍රමාත්‍යවරයාට සහය පල කරමින් විශ්වාසභංගයට විරුද්ධය ඡන්දය ප්‍රකාශ කරනු ඇති බව දේශපාලන ආරංචි මාර්ග සඳහන් කළේ. මේ අතර දෙමළ ජාතික සන්ධානය හා මුස්ලිම් කොංග්‍රසය අතර සාකච්ඡාවක් අද දිනය තුළ පැවැත්වීමට නියමිත බව වාර්තා වෙයි. කෙසේවෙතත් එම සාකච්ඡාව පැවැත්වෙන ස්ථානය හෝ වේලාව පිළිබඳව මේ වන තෙක් නිශ්චිත තොරතුරු අනාවරණය වී නැහැ", "URL": "https://sinhala.adaderana.lk/news.php?nid=86757", "Category": null, "Parent URL": null}