{"Source": "Adaderana", "Timestamp": "April 10, 2019 08:15 am", "Headline": "හොරෙන් මැණික් ගැරූ 6ක් මාට්ටු", "News Content": "බගවන්තලාව, පෙට්‍රිසෝවත්ත ප්‍රදේශයේ නීති විරෝධි ලෙස මැණික් ගැරීමේ නිරිත වූ පුද්ගලයින් 06 දෙනෙකු අත්අඩංගුවට ගෙන තිබේ. බගවන්තලාව පොලීසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුවන් සතුව තිබී මැණික් ගැරීම සඳහා භාවිතා කළ උපරණ කිහිපයක් ද පොලීසිය භාරයට ගෙන තිබේ. සැකකරුවන් අවුරුදු 19ත් 36ත් අතර ‍ වයසේ පසුවන බගවන්තලාව ප්‍රදේශයේම පදිංචිකරුවන් බව සඳහන්ය. අත්අඩංගුවට ගත් සැකකරුවන් ලබන 23 වනදා අධිකරණයේ පෙනී සිටින ලෙස දන්වා පොලිස් ඇප මත මුදාහැර තිබේ.", "URL": "https://sinhala.adaderana.lk/news.php?nid=107740", "Category": null, "Parent URL": null}