{"Source": "Adaderana", "Timestamp": "May 13, 2010 05:08 pm", "Headline": "අලුත් ආණ්ඩුවේ පළමු අයවැය ජූනි මස ගෙනෙයි", "News Content": "2010 වසර සඳහා වන විසර්ජන පනත ජුනි මාසයේ දී පළමු වර කියවීම සිදුකරන බව ජනමාධ්‍ය අමාත්‍ය කෙහෙළිය රඹුක්වැල්ල මහතා පවසයි. මේ වසරේ අප්‍රේල් මස 30 වැනි දිනට පෙර අයවැයක් ඉදිරිපත් කිරීමට ‍නොහැකිවීම හේතුවෙන් ව්‍යවස්ථානුකූලව ඉදිරි මාස 3 සඳහා ජනාධිපතිවරයා විසින් මුදල් වෙන් කර ඇති බව අමාත්‍යවරයා ප්‍රකාශ කළේය. ඒ අනුව ජූලි මස 22 වැනි දිනට පෙර මේ වසර සඳහා වූ විසර්ජන පනත ඉදිරිපත් කළ යුතුව ඇති බව හෙතෙම සඳහන් කළේය. ඒ සඳහා ඊ‍යේ දිනයේ දී කැබිනට් අනුමැතිය ලැබුණු බව ද අමාත්‍යවරයා වැඩිදුරටත් කියා සිටියේය. අභිනව ආණ්ඩුව විසින් පාර්ලිමේන්තුවට ඉදිරිපත් කිරීමය නියමිත පළමු අයවැය මෙය වේ.", "URL": "https://sinhala.adaderana.lk/news.php?nid=8382", "Category": null, "Parent URL": null}