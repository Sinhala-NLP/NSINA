{"Source": "Adaderana", "Timestamp": "April 10, 2016 03:06 pm", "Headline": " සාම්පූර් ඉදිකිරීමට එරෙහිව පාරට බසියි", "News Content": "ත්‍රිකුණාමලය සාම්පූර් බලාගාරය ඉදිකිරීමට එරෙහිව ප්‍රදේශවාසීන් පිරිසක් විරෝධතාවයක නිරත වී තිබේ.නාවල්අඩි මංසන්දියේ එම විරෝධතාවය සාමකාමීව පැවති බව අද දෙරණ වාර්තාකරු පැවසුවේය.ප්‍රදේශවාසීන් 80කට ආසන්න පිරිසක් විරෝධතාවයට එක්ව සිටි බව සඳහන්ය.සාම්පූර් ගල්අඟුරු බලාගාරයේ ඉදිකිරීම් නතරකර ප්‍රදේශයේ පරිසරය අනාගත පරපුර සඳහා ආරක්ෂා කර දෙන ලෙස දැක්වෙන විරෝධතා පුවරු සහිතව ප්‍රදේශවාසීන් මෙලෙස විරෝධතාවයේ නිරත වූ බව වාර්තා වෙයි.", "URL": "https://sinhala.adaderana.lk/news.php?nid=59063", "Category": null, "Parent URL": null}