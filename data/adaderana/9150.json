{"Source": "Adaderana", "Timestamp": "June 22, 2010 09:15 am", "Headline": "අත්බෝම්බයක් සමග අයෙක් අත්අඩංගුවට ", "News Content": "විදේශ රටක නිෂ්පාදිත ජීව අත්බෝම්බයක් සමග පුද්ගලයෙකු හංවැල්ල, නීරපොල ප්‍රදේශයේ දි අත්අඩංගුවට ගෙන තිබේ. හංවැල්ල පොලිසිය සිදුකළ වැටලීමක දී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් සැකකරු අද අධිකරණය හමුවට ඉදිරිපත් කිරීමට නියමිතය. මේ අතර විදේශ රටක නිෂ්පාදිත ජීව අත්බෝම්බයක් සමග පුද්ගලයෙකු බකමූණ ප්‍රදේශයේ දී ද අත්අඩංගුවට ගෙන ඇත. සැකකරු ඊයේ හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 29 වැනිදා දක්වා රක්ෂිත බන්ධනාගාර ගතකර ඇති බව පොලිසිය පවසයි.", "URL": "https://sinhala.adaderana.lk/news.php?nid=9150", "Category": null, "Parent URL": null}