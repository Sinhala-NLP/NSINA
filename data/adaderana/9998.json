{"Source": "Adaderana", "Timestamp": "August 3, 2010 09:42 am", "Headline": "මට්ටක්කුලිය සිද්ධියේ තවත් සැකකරුවෙක් හඳුනාගනී", "News Content": "මට්ටක්කුලිය පොලිසියට පහර දීමේ සිද්ධියට සම්බන්ධ තවත් ප්‍රධාන සැකකරුවෙකු හඳුනාගෙන තිබේ. නුවන් සංජීව නැමැති මෙම සැකකරු වෙනත් නඩුවක් සඳහා මාළිගාකන්ද අධිකරණය මගින් රිමාන්ඩ් භාරයට පත් කර ඇතැයි කොළඹ අපරාධ කොට්ඨාසය මගින් කොළඹ මහේස්ත්‍රාත් අධිකරණයට දැනුම් දෙනු ලැබීය. මෙම ප්‍රධාන සැකකරු ඉදිරි කාලයේ මට්ටක්කුලිය පොලිසියට පහර දීමේ සිද්ධියට අදාළ නඩුවේ සැකකරුවෙකු වශයෙන් ඉදිරිපත් කිරීමට පියවර ගන්නා බව ද අපාරාධ කොට්ඨාසය අධිකරණයට ඉදිරිපත් කළ වාර්තාවේ සඳහන්ය. මෙම සිද්ධියට සම්බන්ධ‍ තවත් සැකකරුවෙකු වූ ගයාන් ප්‍රියශාන්ත නොහොත් කලුවා නැමැත්තා ඉකුත් දා අධිකරණය මගින් රිමාන්ඩ් භාරයට පත් කර ඇත.", "URL": "https://sinhala.adaderana.lk/news.php?nid=9998", "Category": null, "Parent URL": null}