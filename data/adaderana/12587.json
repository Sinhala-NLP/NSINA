{"Source": "Adaderana", "Timestamp": "December 4, 2010 09:20 am", "Headline": "ආණ්ඩුවට එක්වන්නැයි අනර්කලීගෙන් විපක්ෂයට ආරාධනාවක්", "News Content": "විපක්ෂයට ද ආණ්ඩුවට එක්වන ලෙස අනර්කලී ආකර්ශා පළාත් සභා මන්ත්‍රීවරිය ආරාධනා කර සිටියි. කියූ දේවල් අමතක කර මේ වනවිට විපක්ෂයේ මන්ත්‍රීවරුන් ආණ්ඩු පක්ෂය හා එකතුව ඇති බව ඇය පෙන්වාදෙයි. ඒ පිළිබඳව මහත් සතුටට පත්වන බවත්, එයින් පෙන්නුම් කරන්නේ සමසත් විපක්ෂයම ආණ්ඩුව හා එක්වීමේ ඉඩකඩ පවතින බව යැයි මන්ත්‍රීවරිය සඳහන් කරයි. විපක්ෂය කිසිදු අවස්ථාවක සුබදායී දෙයක් ප්‍රකාශ නොකරන බවත්, සමස්ත පක්ෂයම කතාකරන්නේ අසුබදායක දේවල් පමණක් බවත් ඇය වැඩිදුරටත් ප්‍රකාශ කළාය. නමුත් ආණ්ඩුව ජනතා ඉල්ලීම් ඉවත දමා ඒකාධිපති පාලනයකට ගමන් කරමින් සිටින බව විපක්ෂ නායක රනිල් වික්‍රමසිංහ මහතා පවසයි. මෙම මර්දනයට එරෙහිව පක්ෂ බේදයකින් තොරව සියලු දෙනා එක්විය යුතු බව ඔහු සඳහන් කරයි. ජාතික සේවක සංගමයේ මෙහෙයවීමෙන් අත්පත්‍රිකා බෙදාහැරීමේ අවස්ථාවකට සහභාගී වෙමින් රනිල් වික්‍රමසිංහ මහතා මේ බව කියා සිටියේය.", "URL": "https://sinhala.adaderana.lk/news.php?nid=12587", "Category": null, "Parent URL": null}