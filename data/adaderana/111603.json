{"Source": "Adaderana", "Timestamp": "June 9, 2019 08:28 am", "Headline": "ගවයින් 37ක් සමඟ සැකකරුවන් දෙදෙනෙක් පොලීසියට", "News Content": "හිසංකාරී ලෙස ගවයින් 37 දෙනෙකුව ප්‍රවාහනය කරමින් තිබූ ලොරි රථ දෙකක් සැකකරුවන් දෙදෙනෙකුවද අත්අඩංගුවට ගෙන ඇත. ඊයෙ (08) වැනිදා මෙම අත්අඩංගුවට ගැනීම් සිදු කර තිබේ. හලාවත කොට්ඨාස රථ වාහන අංශයේ නිලධාරීන් හලාවත - බංගදෙණිය ප්‍රදේශයේදී එක් ලොරියක් තම බාරයට ගෙන තිබුණි. එම ලොරිය තුළ ගවයින් 20 දෙනෙකු සිට ඇත. පදවිය ප්‍රදේශයේ සිට මෙම ගවයින් ජා - ඇල දක්වා රැගෙන යමින් සිටි බව ලොරියේ රියදුරු පොලීසිය හමුවේ පවසා තිබේ. අනෙක් ලොරිය හලාවත - දැදුරුඔය මාර්ග බාධකයේදී අත්අඩංගුවට ගැනීමට පොලිස් පරිසර ඒකකය සමත්වී ඇත. එම ලොරිය තුළ ගවයින් 17 දෙනෙකු සිට ඇත. එම ගවයින් අනුරාධපුරයේ සිට වැලිසර දක්වා රැගෙන යමින් සිටි බව ලොරියේ රියදුරු පවසා තිබේ. සැකකරුවන්,ලොරි රථ සහ ගවයින් හලාවත මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=111603", "Category": null, "Parent URL": null}