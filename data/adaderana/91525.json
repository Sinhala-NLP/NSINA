{"Source": "Adaderana", "Timestamp": "June 26, 2018 12:41 pm", "Headline": "කඩා වැටී ඇති ව්‍යාපාරිකයන් නැවත ගොඩ ගැනීමට ආණ්ඩුව වැඩපිළිවලක් සැකසිය යුතුයි", "News Content": "අද වන විට කඩා වැටී ඇති ව්‍යාපාරිකයන් නැවත ගොඩ ගැනීමට ආණ්ඩුව වැඩපිළිවලක් සැකසිය යුතුබව හිටපු ජනාධිපති මහින්ද රාජපක්ෂ මහතා පවසයි. කුරුණැගල ප්‍රදේශයේ පැවති උත්සවයකට එක් වෙමින් ඒ මහතා මේබව සඳහන් කළේය. ණය අරගලයෙන් විනාශ වී ගිය දේශීය ව්‍යාපාරිකයින් නැවත ගොඩ නැගීමට පියවර ගත යුතුබව හිටපු ජනාධිපතිවරයා සඳහන් කරයි. මේ අතර ව්‍යාපාරිකයන්ගේ දේපළ හා වත්කම් කිසිවක් බැංකු වෙත පවරා ගැනීමට ඉඩනොදී ඔවුන්ගේ ව්‍යාපාර කටයුතු නැවත පවත්වා ගෙන යාමට සහන සැලසිය යුතු බව හිටපු ජනාධිපති මහින්ද රාජපක්ෂ මහතා පැවසීය.", "URL": "https://sinhala.adaderana.lk/news.php?nid=91525", "Category": null, "Parent URL": null}