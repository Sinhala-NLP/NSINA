{"Source": "Adaderana", "Timestamp": "March 17, 2015 12:58 pm", "Headline": "රවීට ඇපදීමට නීතිපති විරුද්ධවෙයි", "News Content": "රීමාන්ඩ් භාරයට පත් කර සිටින රවී වෙත්තසිංහ මහතාට ඇප ලබාදීමට විරුද්ධ වන බව නීතිපතිවරයා අද කොළඹ මහාධිකරණය හමුවේ ප්‍රකාශ කර තිබේ.2010 වර්ෂයේ දී බස් රථ 149කට අධික සංඛ්‍යාවක් මිලදීගැනීමේ දී විශ්වාසය කඩකළේ යැයි පවසමින් නීතිපතිවරයා විසින් මෙම නඩුව පවරා තිබුණි.ඒ අනුව අදාළ නඩු විභාගය මහාධිකරණ විනිසුරු දේවිකා තෙන්නකෝන් මහත්මිය හමුවේ අද විභාගයට ගත් බව අද දෙරණ අධිකරණ වාර්තාකරු පැවසීය.ව්‍යාපාරික රවී වෙත්තසිංහට එරෙහිව පවතින නඩු පිළිබඳ සම්පූර්ණ වාර්තාවක් ඉදිරිපත් කරන්නැයි එහිදී ඇය පොලිසියට නියෝග කර ඇත.", "URL": "https://sinhala.adaderana.lk/news.php?nid=50021", "Category": null, "Parent URL": null}