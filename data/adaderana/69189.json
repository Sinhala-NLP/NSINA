{"Source": "Adaderana", "Timestamp": "February 6, 2017 08:54 am", "Headline": "බංගලාදේශ - ඉන්දියානු ටෙස්ට් තරඟ සංචාරයක්", "News Content": "බංගලාදේශ කණ්ඩායම හා ඉන්දිය කණ්ඩායම අතර එක් ටෙස්ට් ක‍්‍රිකට් තරඟයකින් සමන්විත තරඟ සංචාරයක් සංවිධානය කර ඇති බව වාර්තා වෙයි. ඒ අනුව හයිද්‍රාබාද් රජිව්ගාන්ධි ක‍්‍රිඩාංගණයේදී පෙබරවාරි 09 වනදා එම තරඟය ආරම්භ කිරිමට නියමිතයි. මේ අතර බංගලාදේශ කණ්ඩායම සහ ඉන්දිය ඒ කණ්ඩායම අතර දෙදින පුහුණු තරඟයක් ඊයේ (05) ආරම්භ වුයේ ය. එහිදී ප‍්‍රථමයෙන් පන්දුවට පහරදුන් බංගලාදේශ කණ්ඩායම පළමු ඉනිම සඳහා කඩුලු 08ක් දැවී ලකුණු 224ක් ලබා ගත්තේ ය. සෞම්ය සාර්කල් සහ මුෂ්ෆිකර් රහීම් එහිදී අර්ධ ශතක ලබාගැනිමට සමත් විය. පිළිතුරු වශයෙන් ඉන්දිය ඒ කණ්ඩායම දිනය නිමාවන විට එක් කඩුල්ලක් දැවී ලකුණු 91ක් ලබා සිටියේ ය.", "URL": "https://sinhala.adaderana.lk/news.php?nid=69189", "Category": null, "Parent URL": null}