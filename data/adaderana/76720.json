{"Source": "Adaderana", "Timestamp": "August 26, 2017 10:35 am", "Headline": "  කොරියානු භාෂා විභාගයට විකල්ප දිනයක්", "News Content": "අයහපත් කාලගුණය හේතුවෙන් කොරියානු භාෂා ප්‍රවීණතා විභාගය සඳහා ඉදිරිපත්වීමට නොහැකි වූ අපේක්ෂකයින් හට විකල්ප දිනයක් ලබාදීමට කොරියානු මානව සම්පත් අංශය තීරණය කර තිබේ.අයහපත් කාලගුණය හේතුවෙන් විභාගයට ඉදිරිපත්වීමට නොහැකි වූ අයදුම්කරුවන්ගෙන් අයදුම්පත් මීට පෙර කැඳවා තිබූ අතර එම අයදුම්කරුවන් සඳහා පමණක් මෙලෙස නව දිනයක විභාගය පැවැත්වෙන බව සඳහන්ය. ඒ අනුව අදාළ අපේක්ෂකයින් හට ලැබෙන විකල්ප දිනයන් හා වේලාවන් ශ්‍රී ලංකා විදේශ සේවා නියුත්කි කාර්යංශ වෙබ් අඩවියේ පළ කොට ඇති බව එම කාර්යංශය පැවසුවේය.මෙවර කොරියානු භාෂා ප්‍රවීණතා විභාගය අප්‍රේල් මස 27 වන දින ආරමභ කළ අතර විභාගය මෙවර පරිගණක ආශ්‍රියෙන් පැවැත්වුණි.", "URL": "https://sinhala.adaderana.lk/news.php?nid=76720", "Category": null, "Parent URL": null}