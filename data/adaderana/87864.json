{"Source": "Adaderana", "Timestamp": "April 23, 2018 11:01 am", "Headline": " නිට්ටඹුව මනුෂ්‍ය ඝාතනයට සම්බන්ධ සැකකරුවෙකු අත්අඩංගුවට", "News Content": "නිට්ටඹුව අත්තනගල්ල ප්‍රදේශයේදී වෙඩි තබා පුද්ගලයෙකු ඝාතනය කිරිමේ සිද්ධිය සම්බන්ධයෙන් පුද්ගලයෙකු අත්අඩංගුවට ගෙන තිබේ. වෙඩි තැබිමේ සිද්ධියට ආධාර අනුබලදිමේ චෝදනා යටතේ සැකකරු අත්අඩංගුවට ගෙන ඇති බව පොලිසිය පැවසුවේය. සැකකරු අත්තනගල්ල ප්‍රදේශයේම පදිංචි 42 හැවිරිදි පුද්ගලයෙකු වන අතර අද(23) අත්තනගල්ල මහේස්ත්‍රාත් අධිකරණයට ඉදිරිපත් කිරිමට නියමිතයි. පසුගිය 21 වනදා රාත්‍රියේ අත්තනගල්ල ප්‍රදේශයේ පැවැති සංගීත ප්‍රසංගයක් අතරතුරු සිදු කළ වෙඩි තැබීමකින් පුද්ගලයෙකු මියගොස් කාන්තාවක් ඇතුලු පුද්ගලයින් සිව් දෙනෙකු තුවාල ලැබීය. මෙය එදින රාත්‍රී 10.50ට පමණ සිදුව ඇති අතර, වෙඩි තැබීමෙන් වයස අවුරුදු 37 ක් වු හෙයියන්තුඩුව ප්‍රදේශයේ පදිංචි රත්නදේවප්‍රිය යන පුද්ගලයා මියගොස් ඇත.", "URL": "https://sinhala.adaderana.lk/news.php?nid=87864", "Category": null, "Parent URL": null}