{"Source": "Adaderana", "Timestamp": "May 11, 2011 10:11 am", "Headline": "මුලතිව් හි බිම්බෝම්බ ඉවත් කිරීම වසර අවසානයෙන් අවසන්", "News Content": "මුලතිව් දිස්ත්‍රික්කය තුළ වළලා ඇති සියලුම බිම් බෝම්බ මෙම වසර නිම වන විට ඉවත් කර අවසන් කිරීමට හැකි වන බව ජාත්‍යන්තර එෆ්.එස්.ඩී සංවිධානය පවසයි. මුලතිව් දිස්ත්‍රික්කය තුළ බිම් බෝම්බ විශාල සංඛ්‍යාවක් වළලා ඇති බව එම සංවිධානයේ ශ්‍රී ලංකා නේවාසික නියෝජිතවරයා කියා සිටියි. මීට වසරකට පෙර මන්නාරම ප්‍රදේශයේ බිම් බෝම්බ ඉවත් කරමින් සිටිය දී මිය ගිය එම සංවිධානයේ සේවකයෙකු සිහි කිරීම පිණිස පැවති උත්සවයකට සහභාගී වෙමින් ඔහු මේ බව කියා සිටියේය. එහි දී තවදුරටත් අදහස් දැක් වූ එෆ්.එස්.ඩී සංවිධානයේ ශ්‍රී ලංකා නියෝජිතවරයා පැවසුවේ මුලතිව් දිස්ත්‍රික්කයේ බිම් බෝම්බ ඉවත් කිරීමෙන් පසුව ජනතාවට සුපුරුදු පරිදි කෘෂිකාර්මික කටයුතු වල නිරත විය හැකි බවයි.", "URL": "https://sinhala.adaderana.lk/news.php?nid=16026", "Category": null, "Parent URL": null}