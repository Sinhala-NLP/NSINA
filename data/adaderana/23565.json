{"Source": "Adaderana", "Timestamp": "April 17, 2012 09:27 am", "Headline": "මුහුදුබඩ මාර්ගයේ දුම්රිය කාල සටහන සංශෝධනය කෙරෙයි", "News Content": "මුහුදුබඩ දුම්රිය මාර්ගයේ දුම්රිය කාල සටහන සංශෝධනය කරන බව දුම්රිය දෙපාර්තමේන්තුව පවසයි. මාතර සිට දකුණු කළුතර දක්වා දුම්රිය මාර්ගය නවීකරණය කිරීමෙන් අනතුරුව කොළඹ සිට මාතර දක්වා දුම්රිය ධාවනය ලබන 19 වැනි දින නිල වශයෙන් ආරම්භ වීමට නියමිතය. උත්සව‍ ස‍මය වෙනුවෙන්, නවීකරණය කරන ලද දුම්රිය මාර්ගයේ කොළඹ සිට මාතර දක්වා දුම්රිය ධාවනය කළ ද නිල වශ‍යෙන් දුම්රිය ධාවනයක් සිදුවූයේ නැත. ඒ අනුව මුහුදුබඩ මාර්ගයේ දුම්රිය ධාවනය යළි ආරම්භ වීමත් සමග දුම්රිය කාලසටහනේ ද යම් යම් සංශෝධන සිදුකිරීමට නියමිත බව දුම්රිය ගමනාගමන අධිකාරී එල්.ඒ.ආර්. රත්නායක මහතා සඳහන් කළේය.", "URL": "https://sinhala.adaderana.lk/news.php?nid=23565", "Category": null, "Parent URL": null}