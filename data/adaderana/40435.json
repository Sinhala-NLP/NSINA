{"Source": "Adaderana", "Timestamp": "January 18, 2014 10:29 am", "Headline": "වල්ලපට්ටෙන් අවාසනාව පෑදෙයි", "News Content": "වල්ලපට්ටා ශාක කොටස් තොගයක් ළඟ තබාගත් පුද්ගලයින් දෙදෙනෙකු කැකිරාව , මඩාටුගම හන්දිය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරුවන් සතුව තිබී වල්ලපට්ටා ශාක කොටස් කිලෝ ග්‍රෑම් 23 ට අධික ප්‍රමාණයක් විශේෂ කාර්ය බලකා නිලධාරීන් භාරයට ගෙන ඇත. සැකකරුවන් 38 හා 40 හැවිරිදි මඩාටුගම ප්‍රදේශයේ පදිංචිකරුවන් බව විශේෂ කාර්ය බලකා නිලධාරීන් සඳහන් කළේය. ඔවුන් අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40435", "Category": null, "Parent URL": null}