{"Source": "Adaderana", "Timestamp": "March 16, 2018 04:17 pm", "Headline": "කාර්යක්ෂම අධිකරණ පද්ධතියක් ක්‍රියාත්මක කරන්න සියලු දෙනා කැපවිය යුතුයි", "News Content": "අධිකරණ ක්ෂේත්‍රයට සම්බන්ධ සියලු සේවකයින් කාර්යක්ෂම අධිකරණ පද්ධතියක් ක්‍රියාත්මක කිරිමට කැප වී කටයුතු කළ යුතු බව අධිකරණ අමාත්‍ය තලතා අතුකෝරාල මහත්මිය පවසයි. අමාත්‍යවරිය පෙන්වා දෙන්නේ අධිකරණ සේවකයින් නිසි පරිදි ක්‍රියා කළහොත් නඩු ප්‍රමාදය අවම කර ගැනිමට හැකි වන බවයි. රජයේ රස පරික්ෂක දෙපාර්තමේන්තුවේ පැවැති උත්සවයකට එක්වෙමින් තලතා අතුකෝරාල අමාත්‍යතුමිය මේ බව සදහන් කර තිබේ. නඩුවක් සඳහා සාමාන්‍ය පුද්ගලයෙකු වැය කරන ගාස්තු පිළිබඳව සිතා බලා කටයුතු කළ බව පෙන්වා දුන් අමාත්‍යවරිය වැඩිදුරටත් කියා සිටියේ ඒ පිළිබද අවධානය යොමු කර කටයුත් කිරිමේදී අධිකරණ පද්ධතියේ කාර්යක්ෂමතාව වර්ධනය කර ගත හැකි බවයි.", "URL": "https://sinhala.adaderana.lk/news.php?nid=85815", "Category": null, "Parent URL": null}