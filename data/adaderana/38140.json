{"Source": "Adaderana", "Timestamp": "October 14, 2013 05:17 pm", "Headline": "සෙන්ට‍්‍රල් ඉන්ඩස්ටී‍්‍රස් PLC වෙතින් බෙදාහැරීමේ නියෝජිතයෙක්", "News Content": "ඡායාරූපය - සෙන්ට‍්‍රල් ඉන්ඩස්ටී‍්‍රස් සමාගමේ අලෙවි කළමනාකරු සපුමල් හේරත් මහතා අතින් මධ්‍යම පිටකොටුවේ නව බෙදාහැරීමේ නියෝජිත මධ්‍යස්ථානය විවෘත කළ අවස්ථාව. ඡායාරූපයේ පසෙකින් සිටින්නේ වින්කෙම් ඇග‍්‍රිකෙම් පුද්. සමාගමේ ව්‍යාපාරික හවුල්කරුවන්වන කනපතිපිල්ලේ කි‍්‍රෂ්ණමුර්ති මහතාය. ශී‍්‍ර ලංකාවේ ප‍්‍රමුඛතම ජලනල හා උපාංග වෙළඳනාමයක් වන \"නැෂනල් PLC නිපඳවන සෙන්ට‍්‍රල් ඉන්ඩස්ටී‍්‍රස් PLC සමාගම මධ්‍යම කොළඹ අලෙවි බල ප‍්‍රදේශයේ නවතම බෙදාහැරීමේ නියෝජිතවරයා ලෙසින් වින්කෙම් ඇග‍්‍රිකෙම් පුද්. සමාගම (අංක 17 බී, සෙන්ට‍්‍රල් පාර, කොළඹ 12) පසුගියදා පත් කෙරුණි. සෙන්ට‍්‍රල් ඉන්ඩස්ටී‍්‍රස් සමාගමේ අලෙවි කළමනාකරු සපුමල් හේරත් මහතාගේ ප‍්‍රධානත්වයෙන් එම නව බෙදාහැරීමේ මධ්‍යස්ථානය විවෘත කෙරුණු අතර එම අවස්ථාවට වින්කෙම් ඇග‍්‍රිකෙම් පුද්. සමාගමේ හිමිකරුවන් ඇතුළු ආරාධිතයෝ රැසක් සහභාගී වූහ. මධ්‍යම කොළඹ ප‍්‍රදේශයේ ප‍්‍රකට ව්‍යාපාරිකයන්වන වින්කෙම් ඇග‍්‍රිකෙම් පුද්. සමාගමේ ව්‍යාපාරික හවුල්කරුවන්වන කනපතිපිල්ලේ කි‍්‍රෂ්ණමුර්ති, කි‍්‍රෂ්ණමුර්ති ප‍්‍රසන්න හා කරුපයියා බාලසුබ‍්‍රමනියම් එම ප‍්‍රදේශයේ හාඞ්වෙයාර් වෙළඳ නියෝජිතයන් අතර ඉහළ විශ්වාසයක් දිනාගත්තෝ වෙති. පිටකොටුවේ විවෘත කළ මෙම නව බෙදාහැරීමේ මධ්‍යස්ථානය හේතුවෙන් ආමර් වීදිය, මැසෙන්ජර් වීදිය, පරණ යොන් වීදිය, බණ්ඩාරනායක මාවත, ගල්වල පාර, සෙන්ට‍්‍රල් පාර හා පිටකොටුව හාඞ්වෙයාර් වෙළඳ නියෝජිතයන් ට සෙන්ට‍්‍රල් ඉන්ඩස්ටී‍්‍රස් සමාගමේ නිෂ්පාදන වේගවත්ව සැපයිය හැකිවනු ඇත. එම සමාගමේ ප‍්‍රකාශකයෙකු පැවසුවේ සෙන්ට‍්‍රල් ඉන්ඩස්ටී‍්‍රස් සමාගම අලෙවි කරන උසස් ප‍්‍රමිතියෙන් යුත් නිෂ්පාදනවලට විශේෂයෙන්ම නැෂනල් ජලනළ හා උපාංගවලට නිවාස ඉදිකරන්නන්ගේ ඉහළ විශ්වාසයක් හා කදිම ඉල්ලූමක් පවතින බවය. ශී‍්‍ර ලංකාවේ PLC ජලනල නිෂ්පාදන සමාගම් අතර පළමුවරටPLC ජලනළ සඳහා SLS142 හා PLC උපාංග සඳහා SLS 659 ප‍්‍රමිති සහතික හිමි කරගත් සෙන්ට‍්‍රල් ඉන්ඩස්ටී‍්‍රස් සමාගම එයට අමතරව එම සමාගම වැහිජල පීලී, ෆ්ලෙක්ෂි, ඉලෙක්ටි‍්‍රකල් කන්ඩියුට්, සොල්වන්ට් සිමෙන්ති, PF පයිප්ප, pF වතුර ටැංකි, මළ නො බැඳෙන වානේ ටැංකි, සෙප්ටික් ටැංකි, උද්‍යාන වතුර නළ, නැෂනල් කොම්පැක්ට් බෝල් වෑල්ව් හා කි‍්‍රප්ටන් විදුලි ස්විච් හා උපාංග නිපදවනු ලැබේ. එමෙන්ම සෙන්ට‍්‍රල් ඉන්ඩස්ටී‍්‍රස් සමාගම තම නිෂ්පාදනවල උසස් ප‍්‍රමිතිය පවත්වාගැනීමට සැමවිටම සමත්වීමෙන් ශී‍්‍ර ලංකාවේ ප‍්‍රමුඛතම ඉදිකිරීම් සමාගම් බොහොමයක් නැෂනල් PLC නිෂ්පාදන කෙරෙහි දැඩි විශ්වාසයක් තැබීමෙන් සමාගමේ අලෙවි නියෝජිත ජාල අංශයේ වැඩි අවධානය ගෘහස්ථ සිල්ලර අලෙවිය කෙරෙහි යොමු කරමින් දිවයින පුරා බෙදාහැරීම් නියෝජිතයන් 30කට වැඩි පිරිසක් පත් කර ඇත්තේ මෙරට හාඞ්වෙයාර් වෙළඳපොලට සුපිරි සේවාවක් සැපයීමේ අරමුණෙනි. සෙන්ට‍්‍රල් ඉන්ඩස්ටීස් සමාගම මෙරට ඉදිකිරීම් ක්ෂේත‍්‍රයට 25 වසරකට වැඩි කාලයක් දායකත්වය සැපයූ සමාගමකි.", "URL": "https://sinhala.adaderana.lk/news.php?nid=38140", "Category": null, "Parent URL": null}