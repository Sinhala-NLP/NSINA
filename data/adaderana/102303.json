{"Source": "Adaderana", "Timestamp": "January 14, 2019 10:35 am", "Headline": "හොරා අල්ලපු වීරවරියක් පොලීසියෙන් අගයයි-CCTV දර්ශන සහිතයි", "News Content": "අම්පාර කරංගාව ප්‍රදේශයේ වෙළඳසැලකට පැමිණි මංකොල්ලකරුවෙක් එම වෙළඳසැල පවත්වා ගෙන යන කාන්තාවගේ කරේ තිබු රන් මාලය කඩා ගෙන පලා යමින් සිටි අවස්ථාවේ සොරා පිටුපස දුවගෙන ගොස් එහු අල්ලා ගැනිමට ව්‍යාපාරය හිමි කාන්තව සමත්වි තිබේ. පසුගිය දිනෙක තම වෙළඳසැලෙහි රාක්කයක බඩු අහුරමින් සිටියදි මුහුණ වැසුණු හෙල්මට් එකක් දමා ගෙන පැමිණි තරුණයෙක් කඩය තුළට පැමිණ තිබේ. වෙළඳසැල හිමි සුජාතා ලක්මාලි මහත්මිය විසින් අවශ්‍ය මොනවා දැයි විමසන විටම ඇය පැලඳගෙන සිටි රන් මාලය කඩා ගත් හොරා වෙළඳසැලෙන් එළියට දුවගෙන ගොස් ඇත. එම අවස්ථාවේ වහාම ක්‍රියාත්මක වී ඇති සුජතා ලක්මාලි බියෙන් නොසිට හොරා පසු පස පන්නා ගෙන ගොස් ඔහු යතුරැ පැදියට නැග පලා යෑමට සුදානම් වන අවස්ථාවේදි අල්ලා ගැනිමට සමත්ව තිබේ. එම අවස්ථාවේම නිවසේ අය සහ අවට පිරිස පැමිණ මාල හොරා අල්ලා ගස් බැඳ තිබේ පසුව අම්පාර පොලීසිය පැමිණිමෙන් අනතුරුව මෙම මංකොල්ලකරු පොලීසියට භාරදි තිබේ. මෙම මංකොල්ලකරු පුගොඩ පලාතේ පදිංචිකරුවෙක් වන අතර එම ප්‍රදේශයේ සිදුවු හොරකම් රැසකට මෙම පුද්ගලයා පොලීසියට අවශ්‍ය වී තිබු අයෙක් බව පොලිස් පරීක්ෂණවලදි තහවුරු වී තිබේ. අම්පාර මඩකලපුව නියෝජ්‍ය පොලිස්පති නුවන් වෙදසිංහ මහතාගේ උපදෙස් පරිදි අම්පාර කොට්ඨාශ භාර පොලිස් අධිකාරී සාමන්ත විජේසේකර මහතාගේ මෙහයවිමෙන් සහකාර පොලිස් අධිකාර 1 දර්ශන සමන් සුරියආරච්චි මහතාගේ අධික්ෂණය යටතේ අම්පර මුලස්ථාන ප්‍රධාන පොලිස් පරීක්ෂක ලසන්ත දඩැල්ල,අපරාධ විමර්ශන අංශයේ ස්ථානාධිපති උප පොලිස් පරීක්ෂක ආර්.එම්.මෛත්‍රීපාල,උප පොලිස් පරීක්ෂක සෞම්‍ය ඇතුලු නිලධාරින් විසින් වැඩිදුර පරීක්ෂණ පවත්වති. මෙම වෙළදසැල හිමි කාන්තාව කරන ලද ‍එම විර ක්‍රීයාව පසුගිය දා පැවති පොලිස් තෑගි ප්‍රධාන උත්සවයේදි ඇගයිමට ලක් කරනු ලැබිය. ඇය කරන ලද එම ක්‍රියාව වෙනුවෙන් නැගෙනහිර දිසාව භාර ජ්‍යෙෂ්ඨ නියෝජ්‍ය පොලිස්පති කපිල ජයසේකර මහතා විසින් ඇයට විශේෂ ත්‍යාගයක්ද පිරිනමනු ලැබිය.", "URL": "https://sinhala.adaderana.lk/news.php?nid=102303", "Category": null, "Parent URL": null}