{"Source": "Adaderana", "Timestamp": "July 4, 2019 02:56 pm", "Headline": "වව්නියාවේ පොළොව හෙල්ලෙයි?", "News Content": "වවුනියාව, තාණ්ඩිකුලම හා පත්තිනියාර්මහින්ලන්කුලම යන ප්‍රදේශයන්වල අද (04) භූ කම්පන තත්ත්වයක් ඇති වු බව ප්‍රදේශවාසීන් පවසා ඇත. අද(04) උදැසන 9.52 ට පමණ අදාළ ප්‍රදේශයන්ගේ භූමිය සෙළවුණු බව වාර්තා වෙයි. තත්පර ගණනාවක් අදාළ කම්පන තත්වය පැවති අතර, ඇතැම් නිවෙස්වල ජනෙල් දොරවල් පවා සෙලවෙන තත්වයක් හටගත් බවද ප්‍රදේශවාසීන් පවසා ඇත. ප්‍රදේශවාසීන් ප්‍රකාශ කර ඇත්තේ භූ කම්පන තත්වයෙන් කිසිදු පුද්ගලයෙකුට හානියක් සිදුව නොමැති බවයි. සිද්ධිය සම්බන්ධයෙන් කාලගුණ විද්‍යා දෙපාර්තමේන්තු වවුනියාව කාර්යාල නිලධාරීන්ගෙන් විමසීමේදී ‍අදාළ නිලධාරීන් ප්‍රකාශ කර ඇත්තේ සිද්ධිය සම්බන්ධයෙන් පරීක්ෂණ පවත්වන බවයි.", "URL": "https://sinhala.adaderana.lk/news.php?nid=113366", "Category": null, "Parent URL": null}