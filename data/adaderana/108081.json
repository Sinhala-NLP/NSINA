{"Source": "Adaderana", "Timestamp": "April 17, 2019 08:58 am", "Headline": "මුස්ලිම් පාසල්වල දෙවැනි වාරය අද ඇරඹෙයි\t", "News Content": "මුස්ලිම් පාසල් සඳහා දෙවන පාසල් වාරය අද ආරම්භ වන බව අධ්‍යාපන අමාත්‍යංශය පවසයි. රජයේ හා රජයේ අනුමත සිංහල හා දෙමළ මාධ්‍ය පාසල්වල දෙවන පාසල්වාරය ලබන 22 වනදා ආරම්භ වන බව එම අමාත්‍යංශය සඳහන් කළේය. පසුගිය 05 වනදා රජයේ හා රජයේ අනුමත සිංහල හා දෙමළ මාධ්‍ය පාසල්වල පළමු පාසල් වාරය අවසන් වූ අතර මුස්ලිම් පාසල් සඳහා පළමු පාසල් වාරය අප්‍රේල් මස 11 වන බ්‍රහස්පතින්දා දිනයෙන් අවසන් විය. මේ අතර පාසල් ආරම්භයට ප්‍රථම සෑම පාසලකම නව පාසල් වාරය ආරම්භ වීමට පෙර දීපව්‍යාප්ත ඩෙංගු මර්දන පවිත්‍රතා වැඩසටහනක් ක්‍රියාත්මක කිරීමට අධ්‍යාපන අමාත්‍යංශය පියවර ගෙන තිබේ.", "URL": "https://sinhala.adaderana.lk/news.php?nid=108081", "Category": null, "Parent URL": null}