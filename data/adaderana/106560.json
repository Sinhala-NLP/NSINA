{"Source": "Adaderana", "Timestamp": "March 22, 2019 03:32 pm", "Headline": "ග්‍රීසියේ රුසියානු කොන්සල් කාර්යාලයට අත්බෝම්බ ප්‍රහාරයක්", "News Content": "ග්‍රීසියේ ඇතෑන්ස් නුවර පිහිටි රුසියානු කොන්සල් කාර්යාලය අසළට අත්බෝම්බ ප්‍රහාරයක් එල්ල වී ඇත. කෙසේවෙතත් කිසිඳු පුද්ගලයෙකුට ප්‍රහාරයෙන් අනතුරක් සිදුව නොමැති බව විදෙස් මාධ්‍ය වාර්තා කළේය. එරට වේලාවෙන් අද (22) අලුයම් කාලයේ කිසියම් පුද්ගලයෙකු විසින් මෙම අත්බෝම්බ ප්‍රහාරය එල්ල කර ඇති අතර එම අවස්ථාවේ කොන්සල් කාර්යාලය වසා දමා තිබු බව සඳහන්ය. ග්‍රීසියේ බෝම්බ නිෂ්ක්‍රීය අංශය විසින් අදාළ ප්‍රදේශයේ විමර්ශන කටයුතු මේ වනවිට සිදුකරන බව විදෙස් මාධ්‍ය වාර්තා කළේය. අදාළ සිද්ධිය එරට විදේශ කටයුතු අමාත්‍යංශය විසින් හෙළා දැක ඇති අතර ඒ පිළිබඳ පුළුල් විමර්ශනයක් සිදුකරන බව සඳහන් කර ඇත.", "URL": "https://sinhala.adaderana.lk/news.php?nid=106560", "Category": null, "Parent URL": null}