{"Source": "Adaderana", "Timestamp": "December 20, 2017 05:09 pm", "Headline": " එජාපය-හෙළ උරුමය-මුස්ලිම් කොංග්‍රසය වවුනියාවේදී එක්වෙයි", "News Content": "එක්සත් ජාතික පක්ෂය මෙවර වවුනියාවේ සියලුම පළාත් පාලන ආයතන සඳහා ජාතික හෙළ උරුමය හා රිෂාර්ඩ් බදියුදීන්ගේ සමස්ත ලංකා මුස්ලිම් කොංග්‍රසය සමඟ එක්ව නාම යෝජනා ලබා දීමට තීරණය කොට තිබේ. ඒ අනුව වවුනියාව නගර සභාව,වවුනියාව දකුණු සිංහල ප්‍රාදේශීය සභාව,වවුනියාව දෙමළ ප්‍රාදේශීය සභාව හා වවුනියාව උතුර (නෙඩුන්කේණී) යන පළාත් පාලන ආයතන සඳහා ඇප මුදල් තැන්පත් කිරීම සිදු කරණු ලැබීය. එක්සත් ජාතික පක්ෂයේ වවුනියාව සංවිධායක පී.කරුණාදාස,උතුරු පළාත් සභා මන්ත්‍රී වී.ජයතිලක යන මහත්වරුන් ඇතුළුව එම පක්ෂ වල නියෝජිතයෝ ඇප මුදල් තැන්පත් කිරීම සදහා පැමිණ සිටි අතර ඔවුන් අද දිනයේ නාම යෝජනා බාරදුනි.", "URL": "https://sinhala.adaderana.lk/news.php?nid=81854", "Category": null, "Parent URL": null}