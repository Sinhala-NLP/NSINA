{"Source": "Adaderana", "Timestamp": "July 21, 2016 11:05 pm", "Headline": " ගල්කිස්සේ තරුණයෙක් වෙඩි තබා ඝාතනය කෙරේ", "News Content": "ගල්කිස්ස, සිල්වෙස්ටර් පාර ප්‍රදේශයේදී තරුණයෙකු වෙඩි තබා ඝාතනය කර තිබේ.පොලිසිය පැවසුවේ දෙහිවල ප්‍රදේශයේ පදිංචි 35 හැවිරිදි තරුණයෙකු මෙලෙස වෙඩි ප්‍රහාරයට ලක්ව ඇති බවයි.ඔහුගේ නිවසට මීටර් තුන් හාරසියක් දුරින් ස්ථානයකදී මෙම වෙඩි තැබීම සිදුව ඇත.වෙඩි තැබීම සිදුකළේ කවුරුන්දැයි මෙතෙක් අනාවරණය වී නැති අතර මීට පෙරත් අවස්ථා දෙකකදී මෙම තරුණයාට කිසියම් පිරිසක් වෙඩි තබා ඇති බවත්, එම අවස්ථා දෙකේදීම ඔහු දිවි ගලවා ගැනීමට සමත්ව ඇති බවත්, පොලිසිය පැවසීය.සිද්ධිය ගැන වැඩිදුරටත් පරීක්ෂණ ආරම්භ කර ඇතැයි ගල්කිස්ස පොලීසිය පැවසීය.", "URL": "https://sinhala.adaderana.lk/news.php?nid=62298", "Category": null, "Parent URL": null}