{"Source": "Adaderana", "Timestamp": "April 15, 2011 12:30 pm", "Headline": "විසිතුරු මසුන් වගාව ප්‍රවර්ධනයට වි‍ශේෂ වැඩපිළිවෙළක්", "News Content": "ශ්‍රී ලංකාව තුළ විසිතුරු මසුන් වගාව ප්‍රවර්ධනය කිරීම සඳහා වි‍ශේෂ වැඩපිළිවෙළක් ක්‍රියාත්මක කිරීමට ධීවර හා ජලජ සම්පත් අමාත්‍යාංශය පියවර ගෙන තිබේ. ඉදිරි වසර තුනක කාලය ඇතුළත විනිමය මුදල් ලබාදෙන ක්ෂේත්‍ර අතුරින් මෙම ක්ෂේත්‍රය පෙරමුණට ගැනීම මෙම වැඩපිළිවෙළෙහි අරමුණ බව අමාත්‍යාංශය ප්‍රකාශ කරනු ලැබීය. විසිතුරු මසුන් අපනයනයෙන් මේ වන විට ශ්‍රී ලංකාව රුපියල් දස ලක්ෂ 920 ක ආදායමක් උපයන බව වාර්තා වේ. නව සැලසුම් අනූව එය රුපියල් දස ලක්ෂ 1,840 ක් දක්වා ඉහළ නංවා ගැනීමට නියමිතය. මෙම වැඩසටහන යටතේ ජල ජීවි හා වගා සංවර්ධන අධිකාරිය විශේෂ පුහුණු වැඩසටහන් පැවැත්වීමට ද කටයුතු යොදා ඇති බව ධීවර හා ජලජ සම්පත් අමාත්‍යාංශය වැඩිදුරටත් ප්‍රකාශ කරනු ලැබීය.", "URL": "https://sinhala.adaderana.lk/news.php?nid=15486", "Category": null, "Parent URL": null}