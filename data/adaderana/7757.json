{"Source": "Adaderana", "Timestamp": "April 10, 2010 03:13 pm", "Headline": "මහින්ද චින්තන ඉදිරි දැක්මට වැඩි ව‍ටිනාකමක්", "News Content": "මෙවර මහ මැතිවරණයේ දී මහින්ද චින්තන ඉදිරි දැක්ම සඳහා ජනතාව වැඩි ව‍ටිනාකමක් ලබාදී ඇති බව ශ්‍රී ලංකා නිදහස් පක්ෂ ගාල්ල දිස්ත්‍රික් සංවිධායක පියසේන ගම‍ගේ මහතා පවසයි. බටහිර කුමන්ත්‍රණ සහ කඩාකප්පල්කාරී බලවේගවලට මෙවර මැතිවරණ ප්‍රතිඵල මනා පිළිතුරක් ලබා දී ඇති බව ඔහු පෙන්වා දෙයි. ඉදිරියේ රැස්වන නව පාර්ලිමේන්තුවේ දී පාර්ලිමේන්තු ක්‍රමය වෙනස් කිරීම සඳහා විපක්ෂයේ සහය ද ලැබිය යුතු බව ගමගේ මහතා සඳහන් කරයි. රජයේ කීර්තිනාමයට හානියක් නොවන අයුරින්, ලබාගත් ජයග්‍රහණය භුක්ති විඳින ලෙස ගමගේ මහතා වැඩිදුරටත් ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=7757", "Category": null, "Parent URL": null}