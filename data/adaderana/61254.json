{"Source": "Adaderana", "Timestamp": "June 20, 2016 08:47 am", "Headline": "අතුරුදන් වූවන් ගැන විමර්ශන ජූලි 15 අවසන්", "News Content": "අතුරුදන්වූවන් පිළිබඳ ජනාධිපති විමර්ශන කොමිසමේ කටයුතු ජුලි මස 15 වන දිනෙන් අවසන් වනු ඇති බව එම කොමිසම පවසයි.අතුරුදන්වූවන් පිළිබඳ සොයා බැලීම සඳහා පසුගිය රජය විසින් මැක්ස්වෙල් පරණගම මහතාගේ සභාපතීත්වයෙන් යුතුව මෙම කොමිසම පත් කරනු ලැබුවේය.මෙම කොමිසම විසින් උතුරු නැගෙනහිර පළාත්වල මහජන සැසි පවත්වමින් සාක්ෂි විමර්ශනය කිරිම් සිදු කළ අතර එම විමර්ශන මේ වන විට අවසන් වී ඇත.ඒ අනුව මේ වන විට අදාළ විමර්ශනවලට අදාළ අවසන් වාර්තාව සකස් කරමින් පවතින බව එම කොමිසමේ ප්‍රකාශකයෙකු අද දෙරණ සමග ප්‍රකාශ කළේය.අදාළ වාර්තාව ඉංග්‍රීසි භාෂාවෙන් පමණක් සකස් කරන බව ද ඔහු සඳහන් කර සිටියේය.මෙම වාර්තාව ජුලි මස 15 වන දින ජනාධිපති මෛත්‍රීපාල සිරිසේන මහතා වෙත භාරදීමට සැලසුම් කර ඇත.කෙසේ වෙතත් ඉන් අනතුරුව අතුරුදන්වූවන් පිළිබඳ ජනාධිපති විමර්ශන කොමිසමේ කාර්යය භාරය අවසන් වනු ඇති බව ද ඔහු පැවසීය.", "URL": "https://sinhala.adaderana.lk/news.php?nid=61254", "Category": null, "Parent URL": null}