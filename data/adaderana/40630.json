{"Source": "Adaderana", "Timestamp": "January 25, 2014 12:14 pm", "Headline": "කච්චතිව් දූපත යළි ඉන්දියාවට පවරා ගන්න කටයුතු කරනවා", "News Content": "කච්චතිව් දුපත යළි ඉන්දියාවට පවරා ගැනීම සඳහා ඉන්දීය පාර්ලිමේන්තුව තුළ අවශ්‍ය ක්‍රියාමාර්ග ගන්නා බව ඉන්දීය වරාය අමාත්‍ය ජී.කේ.වාසන් මහතා පවසයි. ඔහු පවසන්නේ කච්චතිව් දුපත අනිවාර්යයෙන්ම ඉන්දියාවට පවරාගත යුතු බවයි . කච්චතිව් දුපත සම්බන්ධයෙන් චෙන්නායිහිදී මාධ්‍යවේදීන් පිරිසක් යොමු කළ ප්‍රශ්නයකට පිළිතුරු දෙමින් ජී.කේ.වාසන් මෙම අදහස් පළ කර ඇත. එහිදී වැඩිදුරටත් අදහස් දක්වා ඇති ඉන්දීය වරාය අමාත්‍යවරයා පවසා ඇත්තේ තමාගේ පෞද්ගලික මතය කච්චතිව් දුපත ඉන්දියාවට අයිති දුපතක් බවයි. කෙසේ වෙතත් ඉන්දීය රජය පසුගිය දා අධිකරණයට දැනුම් දී තිබුණේ කච්චතිව් දුපත සම්බන්ධයෙන් කථා කිරීමට ඉන්දියාවට කිසිදු අයිතියක් නොමැති බවයි. කච්චතිව් දුපත ශ්‍රී ලංකාවට අයිති දුපතක් බවද ඉන්දීය රජය අධිකරණයට දැනුම් දී තිබේ. ඉන්දීය ධීවරයින් කච්චතිව් දුපත ආසන්නයේ ධීවර කටයුතු සඳහා නොයායුතු බව ද, ඉන්දීය මධ්‍යම රජය අධිකරණය වෙත ලබා දී ඇති වාර්තාවේ සඳහන්ය. කච්චතිව් දුපත සම්බන්ධයෙන් ඉන්දීය අධිකරණයක් වෙත ගොණු කර තිබු පෙත්සමකට පිළිතුරු යවමින් ඉන්දීය මධ්‍යම රජය මෙම අදහස් පළ කර තිබුණි.", "URL": "https://sinhala.adaderana.lk/news.php?nid=40630", "Category": null, "Parent URL": null}