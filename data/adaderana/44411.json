{"Source": "Adaderana", "Timestamp": "July 4, 2014 08:17 am", "Headline": "පොලීසියේ ලොකු පුටු මාරුවක්", "News Content": "දිවයිනේ පොලිස් ස්ථාන කිහිපයකට නව ස්ථානාධිපතිවරුන් පත්කිරීමට පොලිස් දෙපාර්තමේන්තුව පියවර ගෙන තිබේ. ඒ අනුව වැල්වැටිතුරෙයි පොලීසියේ නව ස්ථානාධිපතිවරයා ලෙස එහි වැඩබලන ස්ථානාධිපති ලෙස කටයුතු කළ ප්‍රධාන පොලිස් පරීක්ෂක ජේ.සී.සමරසිංහ මහතා පත් කර ඇති බව පොලිස් මූලස්ථානය සඳහන් කළේය. දෙහිගම පොලිස් ස්ථානාධිපති ප්‍රධාන පොලිස් පරික්ෂක එච්.එම්.එන්.දෙහිගම මහතා මහනුවර මූලස්ථාන පොලිස් පරීක්ෂකවරයා වශයෙන් ස්ථාන මාරුකර ඇත. තලංගම පොලීසියේ වැඩබලන ස්ථානාධිපතිවරයා ලෙස කටයුතු කළ ප්‍රධාන පොලිස් පරික්ෂක බී.එම්.එම්.එල්. වික්‍රමසිංහ මහතා සීදුව පොලීසියේ ස්ථානාධිපතිවරයා ලෙස පත් කර තිබේ. මිනුවන්ගොඩ පොලිස් ස්ථානාධිපතිවරයා ලෙස මුලතිව් නියෝජ්‍ය මූලස්ථාන පොලිස් පරික්ෂකවරයා ලෙස කටයුතු කළ එස්.කේ.රාජපක්ෂ මහතා පත් කර ඇත. ප්‍රධාන පොලිස් පරීක්ෂක ආර්.ටී.කේ.ඒ. ජයසම්පත් මහතා අලුත්ගම පොලීසියේ ස්ථානාධිපතිවරයා ලෙස පත් කර ඇති බව පොලිස් මූලස්ථානය සඳහන් කළේය. තෙල්දෙණිය පොලීසියේ ස්ථානාධිපතිවරයා ලෙස ප්‍රධාන පොලිස් පරික්ෂක එම්.යු.එන්.ගොඩමුණ්න මහතා පත් කර ඇත. ප්‍රධාන පොලිස් පරීක්ෂක එච්.එම්.ඩී.හේරත් මහතා පුස්සැල්ලාව පොලීසියේ ස්ථානාධිපතිවරයා ලෙස පත් කර ඇති අතර ප්‍රධාන පොලීස් පරීක්ෂක පී.ඩබ්ලිව්.එස්.සුමනපාල මහතා පිංදෙණියේ සිට හංවැල්ල පොලීසියේ ස්ථානාධිපතිවරයා ලෙස පත් කර තිබේ. දැරණියගල පොලීයේ ස්ථානාධිපතිවරයා ලෙස පත් කර ඇත්තේ පොලිස් පරීක්ෂක යු.කේ.ඒ.ඩී.දේවප්‍රිය මහතාය. වහාම ක්‍රියාත්මක වන පරිදි මෙම ස්ථාන මාරු බලපැවැත්වෙන බව පොලිස් මූලස්ථානය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=44411", "Category": null, "Parent URL": null}