{"Source": "Adaderana", "Timestamp": "April 13, 2018 07:09 am", "Headline": "නොරොච්චෝලේ පළමු ජනන යන්ත්‍රය අක්‍රීය කිරීමෙන් විදුලි සැපයුමට බාධාවක් නෑ", "News Content": "‍නොරොච්චෝලේ තාප විදුලි බලාගාරයේ පළමු ජනන යන්ත්‍රය නඩත්තු කටයුත්තක් සඳහා අක්‍රීය කිරීම හේතුවෙන් විදුලි ඉල්ලූම සැපයුමට බාධාවක් නොමැති බව විදුලිබල හා පුනර්ජනනීය බලශක්ති අමාත්‍යාංශය පවසයි. එහි මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ එම ජනන යන්ත්‍රයේ දුම්පිටවිමේ කාර්යක්ෂමතාව ඉහළ නැංවිම සඳහා පසුගිය 11 වනදා සිට ජනන කටයුතු නවතා ඇති බවය. දින 10ක කාලයක් තුළ පරිසරයට හිතකාමි ලෙස එහි නඩත්තු කටයුතු අවසන් කිරීමට හැකි වනු ඇති බව සුලක්ෂණ ජයවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=87378", "Category": null, "Parent URL": null}