{"Source": "Adaderana", "Timestamp": "November 7, 2016 08:53 am", "Headline": "මාරවිල රෝහලේ ගින්න මැඩපවත්වයි", "News Content": "මාරවිල මූලික රෝහලේ හටගත් හදිසි ගින්න මැඩපවත්වා තිබේ.ඊයේ රාත්‍රීයේ මාරවිල මූලික රෝහලේ ශල්‍යයාගාරයේ වායු සමීකරණ යන්ත්‍රයක් තුළ හදිසි ගින්නක් හට ගෙන තිබේ.රෝහල් සේවකයෙකු විසින් මේ පිළිබඳ පාලනාධිකාරියට දැනුම්දීමෙන් පසු පොලිසිය සහ රෝහල් කාර්යය මණ්ඩලය එක්ව ගින්න පැතිරීම මැඩපැවත් වූ බව වාර්තා වෙයි.විදුලි කාන්දුවක් හේතුවෙන් මෙම ගින්න හටගෙන ඇති බවට මූලික විමර්ශනවලදී අනාවරණය වී තිබේ.ගින්නෙන් කිසිවෙකුටත් හානියක් සිදුව නොමැති බව රෝහල් ආරංචි මාර්ග සඳහන් කළේය.මේ අතර මාරවිල මූලික රෝහලේ හටගත් හදිසි ගින්න හේතුවෙන් එහි ශල්‍යාගාරයට හානි සිදුව තිබේ.කෙසේ වුවද ශල්‍යාගාරයේ කටයුතු කඩිනමින් ආරම්භ කිරීම සඳහා අවශ්‍ය ක්‍රියාමාර්ග ගන්නා බව පුත්තලම ප්‍රාදේශීය සෞඛ්‍ය අධ්‍යක්ෂ වෛද්‍ය පෝල් රංජිත් මහතා සඳහන් කළේය.", "URL": "https://sinhala.adaderana.lk/news.php?nid=65793", "Category": null, "Parent URL": null}