{"Source": "Adaderana", "Timestamp": "October 29, 2014 02:38 pm", "Headline": "ගුරුවරියක් දුෂණයකර මරලා - පාසල් සිසුවා පොලිස් දැලේ ", "News Content": "පේරාදෙණිය, කිරිබත්කුඹුර ප්‍රදේශයේ දී පෙර පාසල් ගුරුවරියක ඝාතනය කළ පාසල් සිසුවෙකු අත්අඩංගුවට ගෙන තිබේ. අදාළ පෙර පාසල් ගුරුවරිය සමඟ ඇති කරගත් බහින් බස්වීමක් දුරදිගයාම හේතුවෙන් මෙම ඝාතනය සිදුකර ඇති බව පොලිසිය පැවසුවේය. ගුරුවරිය බැනවැදීම හේතුයෙන් කෝපයට පත් වු සිසුවා ඇයව දූෂණය කර ගෙල මිරිකා ඝාතනය කර ඇති බව වාර්තා වෙයි. ඝාතනයට ලක්ව ඇත්තේ 74 හැවිරිදි ගුරුවරියක් වන අතර ඝාතනයට සම්බන්ධ සිසුවා 17 හැවිරිදි අයෙකු බව පොලිසිය පැවසුවේය. මේ සම්බන්ධයෙන් පේරාදෙණිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47046", "Category": null, "Parent URL": null}