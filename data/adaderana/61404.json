{"Source": "Adaderana", "Timestamp": "June 23, 2016 05:09 pm", "Headline": " පිළිගැනීම වැඩි වෙන්න කාඩ් 1ක්", "News Content": "රණවිරුවන් වෙනුවෙන් විශේෂ වරප්‍රසාදිත කාඩ්පතක් හදුන්වාදීමට පියවර ගෙන ඇති බව රාජ්‍ය ආරක්ෂක අමාත්‍යංශය පවසයි.එම අමාත්‍යංශයේ ලේකම් ඒ.පී.ජී. කිත්සිරි මහතා පවසන්නේ නවීන තාක්ෂණයෙන් යුතු මෙම කාඩ් පත මගින් සමාජය තුළ රණවිරුවන්ට විශේෂ පිළිගැනීමක් ලැබෙන බවයි.ආරක්ෂක සේවාවන් වල නියුතු සාමාජිකයින් සඳහා සමාජයේ ගෞරවය, වෙනත් විශේෂ වරප්‍රසාද ලබාදීමේ අරමුණින් මෙම කාඩ් පත හඳුන්වාදෙන බව ඔහු පවසයි.විරුසර වරප්‍රසාද නමින් හඳුන්වන මෙම කාඩ් පත නිකුත් කිරීමේ ප්‍රථම අදියර පසුගියදා අග්‍රාමාත්‍යවරයාගේ ප්‍රධානත්වයෙන් සිදුවූ බව රාජ්‍ය ආරක්ෂ අමාත්‍යංශයේ ලේකම් ඒ.පී.ජී. කිත්සිරි මහතා පවසයි.", "URL": "https://sinhala.adaderana.lk/news.php?nid=61404", "Category": null, "Parent URL": null}