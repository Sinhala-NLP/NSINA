{"Source": "Adaderana", "Timestamp": "April 23, 2018 10:54 am", "Headline": "මස් පිණිස ගවයෙක් මැරුව සැකකරුවා STF එකෙන් අල්ලයි", "News Content": "තලවකැලේ ප්‍රදේශයේ, ගව ඝාතකාගාරයක් තුළ ගවයකු ඝතනය කළ සැකකරුවෙකු තලවකැලේ පොලිස් විශේෂ කාර්යය බලකායේ නිලධාරින් විසින් සැකපිට අත්අඩංගුවට ගෙන ඇති බව අද දෙරණ වාර්තාකරු පැවසීය. ඊයේ(22) පස්වරුවේ එම නිලධාරීන්ට ලද තොරතුරක් මත තලවකැලේ ප්‍රදේශයේ පවත්වාගෙන යන ගව ඝාතකාගාරයක් වැටලු අවස්ථාවේ එහි ඝාතනය කර තිබු කිරි එලදෙනකගේ මස් කර තිබු ගව මස් කිලෝ 244 සහ ගව ඝාතනට යෙදා ගත් බව සැකකෙරෙන උපරක රැසක්ද පොලිස් විශේෂ කාර්යය නිලධාරින්ගේ බාරයට ගෙන තිබේ. එම ගව ඝාතකාගාරය අසල ඝාතනය කිරීමට සුදානම් කර තිබු එළදෙනක්ද මුදා ගැනීමට එම නිලධාරීන් සමත් වි ඇති අතර, මෙම ගව ඝාතකාගාරයේ මස් පිණිස ඝාතනය කරන ගවයින් වෙනුවෙන් අදාළ ආයතන විසින් නිකුත් කර ඇති බලපත්‍ර සැකකරු විසින් කුඨ ලෙස වෙනස් කර ඇති බව එම වැටලීම සිදු කළ නිලධාරින් පවසයි. අත්අඩංගුවටගත් සැකකරු සහ මස් තොගයත් මුදා ගත් එළදෙනත් අධිකරණය වෙත ඉදිරිපත් කිරීම සඳහා තලවකැලේ පොලීසිය වෙත බාර දී තිබේ.", "URL": "https://sinhala.adaderana.lk/news.php?nid=87863", "Category": null, "Parent URL": null}