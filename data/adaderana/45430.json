{"Source": "Adaderana", "Timestamp": "August 18, 2014 10:57 am", "Headline": "ආරක්ෂක සමුළුව ඇරඹෙයි ", "News Content": "ශ්‍රී ලංකා යුද හමුදාව විසින් සිව්වන වරටත් සංවිධානය කරනු ලබන ආරක්ෂක සම්මන්ත්‍රණය ආරම්භ වී තිබේ. ත්‍රස්තවාදයෙන් මුදවාගත් ශ්‍රි ලංකාව සංවර්ධනය කරා යන ගමන් මගෙහි මුහුණ දෙන අභියෝග යන්න මෙවර සම්මන්ත්‍රණයේ තේමාව වී ඇත. අද(18) පෙරවරුවේ ආරම්භ වු මෙම සම්මන්ත්‍රණය හෙට(19) සහ අනිද්දා යන දෙදින තුළත් පැවැත්වීමට නියමිතය. මෙවර ආරක්ෂක සම්මන්ත්‍රණය සඳහා විදේශීය නියෝජිතයින් 120 දෙනෙකු ඇතුළු නියෝජිතයින් 320 දෙනෙකු පමණ සහභාගි වී ඇති බව වාර්තා වෙයි.", "URL": "https://sinhala.adaderana.lk/news.php?nid=45430", "Category": null, "Parent URL": null}