{"Source": "Adaderana", "Timestamp": "January 14, 2017 09:41 am", "Headline": " ඇතැම් පිරිස් බලය ඉලක්ක කරගනිමින් සංහිඳියාවට එරෙහි වෙනවා", "News Content": "සංහිඳියා වැඩපිළිවෙළ රජය විසින් ක්‍රියාත්මක කරන්නේ අවස්ථාවාදීන් වෙනුවෙන් නොවන බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ අනාගත දරු පරපුර වෙනුවෙන් මෙය ක්‍රියාත්මක කරන බවයි.වෛරය, ක්‍රෝධය, ද්වේශය පමණක් සීමා වූ පෞද්ගලික න්‍යාය පත්‍ර අනුව ක්‍රියාත්මක වන ඇතැම් පිරිස් බලය ඉලක්ක කරගනිමින් සංහිඳියාවට එරෙහිව කටයුතු කරන බව හෙතෙම පෙන්වා දෙයි.“ජාතික සමගිය හා සංහිඳියාව පිළිබඳ කාර්යංශය“ මගින් පැවැත්වූ වැඩමුළුවේ සමාප්ති උළෙල අමතමින් ජනාධිපති මෛත්‍රීපාල සිරිසේන මහතා මේ බව කියා සිටියේය.යහපත් දේ ඉටු කිරීමට කැප වන සියලු දෙනාට අභියෝග වලට මුහුණ දීමට සිදුවන බව පෙන්වාදුන් ජනාධිපතිවරයා ස්ථිරසාර සාමයක් ගොඩනගාදෙමින් යළි යුද්ධයක් ඇති නොවන රටක් ගොඩනැංවීම තම අපේක්ෂාව බව ඔහු පැවසුවේය.", "URL": "https://sinhala.adaderana.lk/news.php?nid=68104", "Category": null, "Parent URL": null}