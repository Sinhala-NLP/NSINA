{"Source": "Adaderana", "Timestamp": "December 17, 2013 08:53 am", "Headline": "වෙළඳාම් කළ ඉන්දියානුවන් 2ක් අත්අඩංගුවේ", "News Content": "සංචාරක වීසා මත මෙරටට පැමිණ වෙළෙඳාම් කටයුතුවල නිරත වු ඉන්දීය ජාතිකයින් දෙදෙනෙකු අත්අඩංගුවට ගෙන තිබේ. ඔවුන් මන්නාරම සහ සිලාවතුර යන ප්‍රදේශවලදී අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මන්නාරම බස්නැවතුම්පොළ ඉදිරිපිට රෙදි වෙළෙඳාම් නිරතව සිටියදී එක් ඉන්දීය ජාතිකයෙකු අත්අඩංගුවට ගෙන තිබේ. අනෙක් පුද්ගලයා සිලාවතුර පච්චවානිකුලම් ප්‍රදේශයේ වෙළෙඳාම් කටයුතුවල නිරත සිටියදී අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගත් ඉන්දීය ජාතිකයින් දෙදෙනා අද(17) මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39643", "Category": null, "Parent URL": null}