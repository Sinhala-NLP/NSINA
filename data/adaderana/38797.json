{"Source": "Adaderana", "Timestamp": "November 13, 2013 08:18 am", "Headline": "පොදුරද ව්‍යාපාරික සමුළුවේ දෙවන දිනය අදයි", "News Content": "පොදුරාජ්‍ය මණ්ඩලයීය ව්‍යාපාරික සමුළුව දෙවන දිනටත් අද(13) පැවැත්වෙයි. කොළඹ සිනමන් ග්‍රෑන්ඩ් හෝටලයේ පැවැත්වෙන මෙම සමුළුව ජනාධිපති මහින්ද රාජපක්ෂ මහතාගේ ප්‍රධානත්වයෙන් ඊයේ(12) ආරම්භ කෙරුණි. ප්‍රමුඛපෙලේ දේශීය ව්‍යාපාරිකයින් මෙන්ම පොදුරාජ්‍ය මණ්ඩලයීය රට වලට අයත් ප්‍රමුඛ ව්‍යාපාරිකයින් ද සහභාගි වී සිටියි. පසුගිය දින වල රටේ මහත් කථාබහට ලක්වු ඔස්ට්‍රේලියානු ව්‍යාපාරික ජේම්ස් පැකර් මහතා ද සහභාගිවී සිටීම ද විශේෂත්වයකි. අද(13) සමුළුවේ දී ඔහුගේ දේශනයක් ද පැවැත්වෙනු ඇති බව වාර්තා වෙයි.", "URL": "https://sinhala.adaderana.lk/news.php?nid=38797", "Category": null, "Parent URL": null}