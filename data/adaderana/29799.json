{"Source": "Adaderana", "Timestamp": "December 8, 2012 12:22 pm", "Headline": "අස්වීමේ ලිපි කතානායකට දුන්නා", "News Content": "අගවිනිසුරුවරියට එරෙහිව ඉදිරිපත් වු දෝෂාභියෝගය විමර්ශනයට ලක් කළ තේරීම්කාරක සභාවෙන් ඉල්ලා අස්වීමට අදාළ ලිපි කතානායකවරයාට භාරදුන් බව එජාප පාර්ලිමේන්තු මන්ත්‍රී ජෝන් අමරතුංග මහතා පවසයි. අද (08) පාර්ලිමේන්තුවට‍ දෝෂාභියෝග තේරීම්කාරක සභාවේ වාර්තාව ඉදිරිපත් කිරීමෙන් පසු සිය ඉල්ලා අස්වීමේ ලිපි භාරදීමට කතානායකවරයාගෙන් අවසර ඉල්ලා සිටි බව ඔහු සඳහන් කරයි. ඒ අනුව තමා හා ‍ලක්ෂ්මන් කිරිඇල්ල මන්ත්‍රීවරයා එකී ඉල්ලා අස්වීමේ ලිපි අද භාරදීමට පියවර ගත් බව ද ඔහු කියයි. මේ අතර තේරිම්කාරක සභාව සඳහා විපක්ෂය වෙනුවෙන් පෙනී සිටි සෙසු නියෝජිතයින් වන විජිත හේරත් සහ ආර් සම්බන්ධන් යන මන්ත්‍රීවරුන්ද ඉල්ලා අස්වීමේ ලිපි කතානායකවරයාට භාරදී තිබේ.", "URL": "https://sinhala.adaderana.lk/news.php?nid=29799", "Category": null, "Parent URL": null}