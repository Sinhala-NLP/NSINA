{"Source": "Adaderana", "Timestamp": "June 13, 2017 11:13 am", "Headline": "තැන් කීපයකින් හෙරොයින් සමඟ 8 ක් අත්අඩංගුවට ", "News Content": "දිවයිනේ ප්‍රදේශ කිහිපයකදී සිදුකළ වැටලීම්වලදී හෙරොයින් ළඟ තබා ගත් පුද්ගලයින් 8 දෙනෙකු අත්අඩංගුවට ගෙන තිබේ. මීගමුව, ගල්කන්ද හන්දිය ප්‍රදේශයේදී හෙරොයින් ග්‍රෑම් 02යි මිලි ග්‍රෑම් 280ක් සමඟ පුද්ගලයින් තිදෙනෙකු අත්අඩංගුවට ගත් බව පොලීසිය පවසයි. හෝමාගම, දෙල්ගහවත්ත ප්‍රදේශයේදී හෙරොයින් ග්‍රෑම් 03යි මිලි ග්‍රෑම් 350ක් සමඟ පුද්ගලයින් දෙදෙනෙකු අත්අඩංගුවට ගෙන ඇති අතර ඔවුන් හෝමාගම හා අතුරුගිරිය යන ප්‍රදේශවල රන් මාල කොල්ලකෑම් සිද්ධීන්වලට සම්බන්ධ බවටද අනාවරණය වී තිබේ. මාතර, ගන්දර ප්‍රදේශයේදී හෙරොයින් ග්‍රෑම් 01යි මිලි ග්‍රෑම් 850ක් සමඟ පුද්ගලයෙකු අත්අඩංගුවට ගෙන ඇති අතර ඔහු කැකනදුර ප්‍රදේශයේ පදිංචිකරුවෙකු බව සඳහන් වෙයි. හෙරොයින් ග්‍රෑම් 02යි මිලි ග්‍රෑම් 150ක් සමඟ පුද්ගලයෙකු මැදවච්චිය, හැලබස්වැව ප්‍රදේශයේදී ද හෙරොයින් ග්‍රෑම් 02යි මිලි ග්‍රෑම් 100ක් සමඟ පුද්ගලයෙකු මැදවච්චිය කනදරාව ප්‍රදේශයේදී ද අත්අඩංගුවට ගෙන තිබේ. අත්අඩංගුවට ගත් සැකකරුවන් මීගමුව, හෝමාගම, මාතර සහ මැදවච්චිය යන මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=74172", "Category": null, "Parent URL": null}