{"Source": "Adaderana", "Timestamp": "February 24, 2010 04:19 pm", "Headline": "මවගේ නොසැලකිල්ලෙන් කුඩා දරුවා ළිඳට බිලි", "News Content": "අකුරැස්ස පොලිස් වසමේ තලහගම ප්‍රදේශයේ කුඩා දරුවෙකු ළිඳකට වැටීමෙන් මිය ගොස් ඇතැයි අද දෙරණ වාර්තාකරු සඳහන් කරයි. අවුරුදු 3යි මාස 4 ක් වයසැති එස්.සමන් කුමාර නම් මෙම දරුවා සිය නිවසේ මිදුළේ පැවති ළිඳට වැටීමෙන් මිය ගොස් ඇති බව අකුරැස්ස පොලීසිය විසින් සිදු කළ මූලික පරීක්ෂණ වලදී අනාවරණය වී ඇත. වල්පිට හදිසි මරණ පරීක්ෂක එම්.මනම්පිටිය මහතා මේ සම්බන්ධයෙන් කළ හදිසි මරණ පරීක්ෂණයේදී මෙය ළිඳට වැටී දියේ ගිළීමෙන් සිදුවූ මරණයක් ලෙස නිගමනය කරන ලදී. මවගේ නොසැලකිල්ල නිසා මෙම අකල් මරණය සිදුවී ඇති බවත්,තම දූ දරුවන්ගේ රැකවරණය පිළිබඳ මව්පියන් වැඩි අවධානයක් යොමු කළ යුතු බවත් හදිසි මරණ පරීක්ෂකවරයා මෙහිදී කියා සිටියේය", "URL": "https://sinhala.adaderana.lk/news.php?nid=6913", "Category": null, "Parent URL": null}