{"Source": "Adaderana", "Timestamp": "January 30, 2018 12:30 pm", "Headline": " මංගල යෝජනා දැන්වීම් ඔස්සේ කතුන්ගෙන් රන් භාණ්ඩ කොල්ල කාලා", "News Content": "පුවත්පත්වල සඳහන් මංගල යෝජනා දැන්වීම් ඔස්සේ කාන්තාවන් හඳුනාගෙන ඔවුන්ගේ රන් ආභරණ වංචා කිරීමේ සිද්ධීන් රැසක් සම්බන්ධයෙන් අවශ්‍යව සිටි සැකකරුවෙකු පාදුක්ක, මීපේ ප්‍රදේශයේදී අත්අඩංගුවට ගෙන තිබේ. හංවැල්ල පොලීසියට ලද තොරතුරක් මත 26 හැවිරිදි තරුණයෙකු මෙලෙස අත්අඩංගුවට ගෙන ඇති බව පොලිස් මූලස්ථානය සඳහන් කළේය. කාන්තාවන් රවටා රන් ආභරණ ලබා ගැනීමේ සිද්ධීන්ට අමතරව රන් මාල කොල්ලකෑම් ඇතුළු අපරාධ රැසකටද මෙම සැකකරු සම්බන්ධ බවට තොරතුරු අනාවරණය වී තිබේ. සැකකාර තරුණයා කිතුලම්පිටිය ප්‍රදේශයේ පදිංචිකරුවෙකු වන අතර ඔහු හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83780", "Category": null, "Parent URL": null}