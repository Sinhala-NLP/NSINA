{"Source": "Adaderana", "Timestamp": "December 22, 2016 12:07 pm", "Headline": "‍ගොඩගැසුණු ලිපි ඉක්මනට බෙදනවාලු", "News Content": "සිය වර්ජනය හේතුවෙන් එක්රැස් වූ ලිපි කඩිනමින් බෙදාහැරීමට කටයුතු කරමින් සිටින බව ඒකාබද්ධ තැපැල් වෘත්තීය සමිති පෙරමුණ පවසයි.පැය 48ක කාලයක් තැපැල් සේවකයින් ක්‍රියාත්මක කර තිබූ වැඩ වර්ජනය ඊයේ මධ්‍යම රාත්‍රියෙන් අවසන් කෙරුණි. වර්ජනය ක්‍රියාත්මක වූ කාලය තුළ ලිපි ලක්ෂ 15ක් පමණ එක්රැස්ව තිබූ බව ඒකාබද්ධ තැපැල් වෘත්තීය සමිති පෙරමුණේ සම කැඳවුම්කරු එච්.කේ කාරියවසම් මහතා පැවසුවේය.මේවන විට ඒවා බෙදාහැරීමේ කටයුතු කඩිනමින් සිදුකරන බවද හෙතෙම කීවේය.", "URL": "https://sinhala.adaderana.lk/news.php?nid=67247", "Category": null, "Parent URL": null}