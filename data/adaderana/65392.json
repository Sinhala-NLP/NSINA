{"Source": "Adaderana", "Timestamp": "October 25, 2016 03:13 pm", "Headline": "රංගේ බණ්ඩාරගේ පුතුට ඇප!", "News Content": "රිය අනතුරක් සිදු කර පුද්ගලයෙකු ජීවිතක්ෂයට පත් කීරීමේ සිද්ධියක් සම්බන්ධයෙන් අත්අඩංගුවට ගෙන සිටි රාජ්‍ය අමාත්‍ය පාලිත රංගේබණ්ඩාර මහතාගේ පුතාව සහ තවත් අයෙකු ඇප මත මුදා හරින ලෙස ආණමඩුව මහේස්ත්‍රාත් ජනනි එස්.විජේතුංග මහත්මිය නියෝග කර තිබේ.ඒ අනුව එක් සැකකරුවෙකුට මුදලින් රුපියල් 15,000ක් සහ රුපියල් ලක්ෂය බැගින් වන පුද්ගල ඇප දෙක බැගින් මුදාහරින ලෙස මහේස්ත්‍රාත්වරිය නියෝග කළාය.මෙසේ ඇප මත මුදා හරින ලද්දේ රාජ්‍ය අමාත්‍ය පාලිත රංගේබණ්ඩාර මහතාගේ පුතා වන යශෝධ නිරංජන් රංගේබණ්ඩාර සහ ඩී.එම්.නිලන්ත ප්‍රදීප් රණතුංග නම් දෙදෙනෙකි.ඊයේ සවස ආණමඩුව - කුරුණෑගල මාර්ගයේ දී ජීප් රථයක පා පැදියක් ගැටීමෙන් මෙම අනතුර සිදුවී තිබුණි. අනතුරින් ආණමඩුව - වඩිගමංගාව පදිංචිව සිටි වන්නිනායක තෙන්නකෝන් මුදියන්සේලාගේ ගාමිණී වන්නිනායක (අවු:42) යන අය එම ස්ථානයේදීම මිය ගොස් ඇත.අනතුරින් පසුව පළාගොස් සිටි රාජ්‍ය අමාත්‍යයවරයාගේ පුතාව සහ අනෙක් සැකකරුව 24 වැනිදා රාත්‍රීයේ ආණමඩුව පොලීසිය විසින් අත්අඩංගුවට ගෙන ඇත. අනතුරට සම්බන්ධ ජීප් රථය පදවන ලද්දේ තමන් විසින් බවට නිලන්ත ප්‍රදීප් රණතුංග යන අය බාරගෙන ඇත.මේ සම්බන්ධයෙන් වූ නඩුව ලබන දෙසැම්බර් මස 05 වැනිදා නැවත කැඳවීමට නියමිතව තිබේ.", "URL": "https://sinhala.adaderana.lk/news.php?nid=65392", "Category": null, "Parent URL": null}