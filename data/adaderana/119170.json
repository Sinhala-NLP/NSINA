{"Source": "Adaderana", "Timestamp": "September 15, 2019 06:44 pm", "Headline": "55ට 0ක් ලෙස හොංකොං කණ්ඩායමට ජය", "News Content": "ආසියානු සත් සාමාජික රග්බි තරගාවලියේ දෙවන අදියරේ අවසන් පූර්ව තරගයේ දී හොංකොං කණ්ඩායම හමුවේ ශ්‍රී ලංකා කණ්ඩායම පරාජයට පත්ව තිබේ. එම තරගයේ දී 55ට 0ක් ලෙස ශ්‍රී ලංකා කණ්ඩායම පරාජයට පත්ව ඇති බව සඳහන්. ඒ අනුව තරගාවලියේ තුන්වන ස්ථානය සඳහා වන තරගය සඳහා ශ්‍රී ලංකා කණ්ඩායම ජපාන කණ්ඩායම සමඟ තරග වැදීමට නියමිතයි. මේ අතර ආසියානු සත් සාමාජික රග්බි තරගාවලියේ දෙවන අදියරේ දෙවන අවසන් පූර්ව තරගයේදී ආසියාවේ අංක එකේ රග්බි කණ්ඩායම වන ජපානය පරාජයට පත් කළ චීන කණ්ඩායම අවසන් තරගයට සුදුසුකම් ලබාගැනීමට සමත් විය. අවසන් තරගයේ දී ඔවුන් හොංකොං කණ්ඩායම තරග වැදීමට නියමිතයි.", "URL": "https://sinhala.adaderana.lk/news.php?nid=119170", "Category": null, "Parent URL": null}