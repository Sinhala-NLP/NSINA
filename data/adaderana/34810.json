{"Source": "Adaderana", "Timestamp": "June 10, 2013 11:11 pm", "Headline": "ලාංකිකයින්ට ආඩම්බරයක් ගෙනදුන් දිරිය දැරියක් - අවු 14න් පශ්චාත් උපාධිය හැදෑරීමට සුදානම්!", "News Content": "වයස අවුරුදු 14දී අමෙරිකාවේ හාවඩ් සරසවියේ නීති අංශයෙන් පශ්චාත් උපාධිය හැදෑරීමට සුදානම් වන ශ්‍රී ලාංකික සම්භවයක් ඇති යූජිනි ද සිල්වා නැමැති ඉගෙනීමට අතිදක්ෂ දියණියක් ගැන තොරතුරු වාර්තා වෙයි. එංගලන්තයේ මැන්චෙස්ටර් හී 1998 ජූනි මස 16 වැනිදා උපත ලබා ඇති ඇයගේ පියාවන්නේ ආචාර්ය යූජින් ද සිල්වා මහතාය. අමෙරිකාවේ යුද අභ්‍යාස විශ්ව විද්‍යාලයේ බුද්ධි තොරතුරු විශ්ලේෂණ උපාධිධාරීණියකද වන මෙම දිරිය දැරිය පවසන්නේ තමාගේ මෙම සුවිශේෂී ජයග්‍රහණයේ තීරණාත්මක සාධකය සිය පියා බවයි.", "URL": "https://sinhala.adaderana.lk/news.php?nid=34810", "Category": null, "Parent URL": null}