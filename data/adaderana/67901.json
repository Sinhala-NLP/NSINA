{"Source": "Adaderana", "Timestamp": "January 9, 2017 04:00 pm", "Headline": "  සිවනේෂදුරෙයි ඇතුළු 4 යළි රිමාන්ඩ් ", "News Content": "ජෝසප් පරරාජසිංහම් ඝාතනය සම්බන්ධයෙන් අත්අඩංගුවට ගෙන සිටින නැගෙනහිර පළාත් හිටපු ප්‍රධාන අමාත්‍ය සිවනේෂදුරෙයි චන්ද්‍රකාන්තන් ඇතුළු පුද්ගලයින් සිව් දෙනෙකු තවදුරටත් රක්ෂිත බන්ධනාගාර ගත කර තිබේ. මඩකළපුව මහේස්ත්‍රාත් අධිකරණය විසින් අදාළ නඩුව අද (09) කැඳවූ අවස්ථාවේදී ඔවුන් ලබන 23 වනදා දක්වා රක්ෂිත බන්ධනාගාර ගත කරන ලෙස නියෝග කළ බව අද දෙරණ වාර්තාකරු සඳහන් කළේය.හිටපු දෙමළ ජාතික සන්ධාන පාර්ලිමේන්තු මන්ත්‍රී ජෝසප් පරරාජසිංහම් 2005 වසරේදී මුස්ලිම් දේවස්ථානයකදී ඝාතනය කිරීම සම්බන්ධයෙන් සිවනේෂදුරෙයින් චන්ද්‍ර කාන්තන් ඇතුළු පුද්ගලයින් සිව් දෙනා 2015 ඔක්තෝබර් 11 වන දින අත්අඩංගුවට ගෙන රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=67901", "Category": null, "Parent URL": null}