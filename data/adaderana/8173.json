{"Source": "Adaderana", "Timestamp": "May 4, 2010 08:00 am", "Headline": "අනවසරයෙන් ජලය ලබාගත් අයෙක් අත්අඩංගුවට ", "News Content": "අනවසරයෙන් ජලය ලබාගත් මොරටුව, රාවතාවත්ත ප්‍රදේශයේ සිව් මහල් ගොඩනැගිල්ලක හිමිකරුවෙකු ජලසම්පාදන හා ජලාපවාහන මණ්ඩලයේ වැටලීම් අංශයෙන් අත්අඩංගුවට ගෙන තිබේ. මොහු වසර 15 ක පමණ සිට ප්‍රධාන ජල මාර්ගය සිදුරුකර මෙසේ ජලය ලබාගෙන ඇති බව වාර්තා වේ. මෙම ගොඩනැගිල්ල තුළ ආයතන 8 ක් පවත්වාගෙන ගොස් ඇති අතර ඒ සියල්ල සඳහා හිමිකරු විසින් අනවසරයෙන් ජලය ලබාදී ඇති බව ජලසම්පාදන මණ්ඩලයේ ප්‍රකාශකයෙකු සඳහන් කළේය. ලැබුණු තොරතුරකට අනුව සිදුකළ වැටලීමක දී මේ බව අනාවරණය වී ඇත. පසුගිය දින කිහිපය තුළ මෙවැනි අනවසර ජලය ලබාගැනීම සම්බන්ධ සිදුවීම් කිහිපයක්ම වාර්තා විය.", "URL": "https://sinhala.adaderana.lk/news.php?nid=8173", "Category": null, "Parent URL": null}