{"Source": "Adaderana", "Timestamp": "April 18, 2017 05:08 pm", "Headline": "කසළ විරෝධයෙන් කොටිකාවත්ත ඇළලෙයි", "News Content": "කොළඹ - අවිස්සාවේල්ල පරණ පාරේ කොටිකාවත්ත මංසන්ධියේ විරෝධතා ව්‍යාපාරයක් හේතුවෙන් දැඩි රථවාහන තදබදයක් නිර්මාණය වී ඇති බව පොලීසිය පවසයි.කොටිකාවත්ත කසළ අංගණයට පිට නගරසභාවල කසළ ගෙනවිත් දැමීමට තීරණය කර ඇති බවට තමන්ට තොරතුරු ලැබී ඇති බව පවසමින් ඊට එරෙහිව ගම්වාසින් විසින් මෙම විරෝධය පළකරන බව සඳහන්ය.විරෝධතාකරුවන් විසින් මාර්ගය මධ්‍යයේ ටයර් පුළුස්සමින් විරෝධය දක්වන බවත්, වහාම මාර්ගය ඉඩදෙන ලෙස පොලීසිය විසින් ඉල්ලීම් කර ඇති බවත් අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=72204", "Category": null, "Parent URL": null}