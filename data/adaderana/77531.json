{"Source": "Adaderana", "Timestamp": "September 14, 2017 09:03 am", "Headline": "එර්මා නිසා ෆ්ලෝරීඩාහි සාත්තු සේවා මධ්‍යස්ථානයක 8ක් මරුට", "News Content": "එර්මා සුළි කුණාටුවේ බලපෑමෙන් ඇමරිකාවේ, ෆ්ලෝරිඩා ප්‍රාන්තයේ සාත්තු සේවා මධ්‍යස්ථානයක පුද්ගලයින් 08 දෙනෙකු මියගොස් තිබේ. සුළි කුණාටුව හේතුවෙන් අදාළ සාත්තු සේවා මධ්‍යස්ථානයේ විදුලිය දින ගණනක් පුරාවට විසන්ධි වී ඇති අතර එහි වායු සමීකරණ පද්ධතිය බිඳ වැටී තිබූ බව විදෙස් මාධ්‍ය පවසයි. ප්‍රාන්ත පොලීසිය විසින් අදාළ සාත්තු සේවා මධ‍්‍යස්ථානයේ නේවාසිකව ප්‍රතිකාර ලබන්නන් 115 දෙනෙකු ඉවත් කර වෙනත් රොහල් වෙත යොමු කිරීමට පියවර ගෙන තිබේ. මුදාගන්නා අවස්ථාව වන විට පුද්ගලයින් තුන් දෙනෙකු මියගොස් සිට ඇති අතර තවත් පස් දෙනෙකු වෙනත් රෝහලක ප්‍රතිකාර ලබන අතරතුර මියගොස් ඇති බව සඳහන් වෙයි. ෆ්ලොරිඩාව, ජොර්ජියාව හා කැරොලිනාව යන ප්‍රාන්තවල මිලියන 10ක ජනතාවකට අධික පිරිසක් මේ වන විටත් විදුලිය නොමැතිකමින් පීඩා විදින බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=77531", "Category": null, "Parent URL": null}