{"Source": "Adaderana", "Timestamp": "April 15, 2011 10:08 am", "Headline": "ඕනෑම ආපදාවකට මුහුණදීමට අවශ්‍ය කටයුතු සූදානම් ", "News Content": "ඉදිරියේ දී ඇති විය හැකි ඕනෑම ආපදා තත්ත්වයකට මුහුණදීම සඳහා අවශ්‍ය කටයුතු මේ වන විටත් යොදා ඇතැයි ආපදා කළමනාකරණ මධ්‍යස්ථාන‍ය පවසයි. පූර්ව අනතුරු දැනුම් දීමේ කුළුණු 52ට අමතරව තවත් අලුතින් කුළුණු 25ක් ඉදිකිරීමට කටයුතු යොදා ඇති බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. එමෙන්ම දිස්ත්‍රික්ක වල ආපදා කළමනාකරණ ඒකක සහ ගම්මාන වල ආපදා කළමනාකරණ කමිටු පවතින බව ඕනෑම ආපදා තත්ත්වයකට මුහුණදීම සඳහා ආපදා කළමනාකරණ මධස්ථානයේ පවතින සූදානම සම්බන්ධයෙන් වැඩිදුරටත් පැහැදිලි කළ ප්‍රදීප් කොඩිප්පිලි මහතා ප්‍රකාශ කළේය. ඕනෑම ආපදා තත්ත්වයක් සම්බන්ධයෙන් ජනතාව දැනුවත් කිරීමට ආපදා කළමනාකරණ මධ්‍යස්ථානය දවසේ පැය 24 පුරා ක්‍රියාත්මකව පවතින බව ප්‍රදීප්‍ කොඩිප්පිලි මහතා පැවසුවේය.", "URL": "https://sinhala.adaderana.lk/news.php?nid=15480", "Category": null, "Parent URL": null}