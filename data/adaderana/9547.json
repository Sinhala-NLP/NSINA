{"Source": "Adaderana", "Timestamp": "July 12, 2010 08:32 am", "Headline": "ඉංග්‍රිසි මාධ්‍ය ගුරු තරග විභාගය ලබන ඉරිදා ", "News Content": "ජාතික පාසල් සඳහා ඉංග්‍රිසි මාධ්‍ය ගුරුවරුන් බඳවා ගැනීමේ විවෘත තරග විභාගය ලබන ඉරිදා කොළඹ දී පැවැත්වීමට සැලසුම් කර තිබේ. මේ වන විට සියලු අයදුම්කරුවන් වෙත ප්‍රවේශපත් තැපැල් කර ඇති බව විභාග දෙපාර්තමේන්තුව පවසයි. මෙම තරග විභාගය සඳහා අයදුම්කරුවන් 7,600ක් පමණ ඉදිරිපත්ව සිටියි. ඔවුන් අතරින් පුරප්පාඩු 554ක් සඳහා සුදුස්සන් තෝරා ගන්නා බව අධ්‍යාපන අමාත්‍යාංශය පවසයි. තරග විභාගයෙන් තේරී පත්වන අයදුම්කරුවන් සම්මුඛ පරීක්ෂණයකට කැඳවා ලබන සැප්තැම්බර් මාසය වන විට අදාළ පත්වීම් ලබාදීමට නියමිතය.", "URL": "https://sinhala.adaderana.lk/news.php?nid=9547", "Category": null, "Parent URL": null}