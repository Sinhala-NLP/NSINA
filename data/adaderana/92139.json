{"Source": "Adaderana", "Timestamp": "July 7, 2018 12:30 pm", "Headline": "පිටකොටුව ප්‍රධාන විදීයේ වෙළඳ සැලක හදිසි ගින්නක්", "News Content": "‍පිටකොටුව ප්‍රධාන විදීයේ වෙළඳ සැලක හදිසි ගින්නක් හටගෙන තිබේ. අද (07) පෙරවරු 10.15ට පමණ මෙම ගින්න හටගෙන ඇති බව පොලිසිය සඳහන් කළේය. ගින්න හට ගැනිමත් සමඟ එය අසල පිහිටි තවත් වෙළඳසැලකට පැතිර ගොස් තිබේ. ඒ අනුව කොළඹ මහ නගර සභාවේ ගිනි නිවිම් ඒකකය නාවික හමුදාව සහ පොලිසිය එක්ව ගින්න මැඩපත්විමට පියවර ගෙන ඇති බව සඳහන්ය. කෙසේවෙතත් ගින්න මැඩපැවැත්විම සඳහා ගිනි නිවන ඒකකය විසින් ගිනි නිවන රථ 05ක් එම ස්ථානයට යොදවා තිබේ. ගින්න හේතුවෙන් කිසිඳු ජිවිත හෝ දේපල හානියක් සිදු නොමැති බව සඳහන්ය. ගින්නට හේතුව මෙතෙක් අනාවරණය වී නොමැති අතර පිටකොටුව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92139", "Category": null, "Parent URL": null}