{"Source": "Adaderana", "Timestamp": "August 14, 2019 11:07 am", "Headline": "පාකිස්ථානයෙන් ඉල්ලීමක්", "News Content": "ජම්මු - කාශ්මීර අර්බුදය සම්බන්ධයෙන් සාකච්ඡා කිරීමට එක්සත් ජාතීන්ගේ ආරක්ෂක මණ්ඩලයේ හදිසි රැස්වීමක් කැඳවන ලෙස පාකිස්ථාන රජය ඉල්ලීමක් කර තිබේ. පාකිස්ථාන විදේශ කටයුතු අමාත්‍ය මහමුද් කුරේෂි විසින් එක්සත් ජාතීන්ගේ ආරක්ෂක කවුන්සිලය වෙත මේ සම්බන්ධයෙන් ලිඛිත ඉල්ලීමක් සිදුකර ඇති බව විදෙස් මාධ්‍ය වාර්තා කළේය. ඉන්දියාව විසින් කාශ්මීර ප්‍රාන්තය සම්බන්ධයෙන් ගෙන ඇති තීන්දු තීරණ සම්බන්ධයෙන් අවධානය යොමු කරමින් පාකිස්ථාන රජය මෙම පියවර ගෙන තිබේ. කාශ්මීර ප්‍රාන්තය මුල් කර ගනිමින් ඉන්දියාව සහ පාකිස්ථානය අතර මේ වන විට පවතින්නේ දැඩි මතභේදකාරී තත්ත්වයක්.", "URL": "https://sinhala.adaderana.lk/news.php?nid=116501", "Category": null, "Parent URL": null}