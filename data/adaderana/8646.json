{"Source": "Adaderana", "Timestamp": "May 27, 2010 08:21 am", "Headline": "අඳුරු වීදුරු තහනම් ", "News Content": "අඳුරු වීදුරු සහිත වාහන භාවිතා කිරීම තහනම් කිරීමට තීරණය කර ඇතැයි පොලිස්පති මහින්ද බාලසූරිය මහතා පවසයි. අංක තහඩු නොමැති වාහන එනම් රතු අංක සහිත වාහන ධාවනය ද නතර කිරීමට තීරණය කර ඇති බව ඔහු පෙන්වා දෙයි. ප්‍රභූ ආරක්ෂාව වෙනුවෙන් මෙවැනි වාහන ධාවනය කිරීමට පසුගිය කාලයේදී අවස්ථාව ලබාදී තිබුණ ද එය අපරාධකරුවන් අවස්ථාවක් කරගෙන ඇතැයි පොලිස්පතිවරයා පවසයි. සියලුම රථ වාහන වල වීදුරු අඳුරු කිරීම සඳහා යොදා ඇති ස්ටිකර් ඉවත් කළ යුතු බව පොලිස්පතිවරයා ඊයේ පස්වරුවේ පැවැති මාධ්‍ය හමුවකදී සඳහන් කළේය. ආරක්ෂක හේතුන් මත අඳුරු වීදුරු සහිත වාහන භාවිතා කිරීමට නම් ඒ සඳහා රාජ්‍ය ආරක්ෂක අංශයෙන් අවසර ලබාගත යුතු යැයි පොලිස්පතිවරයා මෙහිදි කියා සිටියේය. මේ අතර සෑම පොලිස් ස්ථානයකම කටයුතු කාර්යක්ෂම කිරීම සඳහා නියෝජ්‍ය පොලිස් ස්ථානාධිපතිවරයෙක් පත්කිරීමට ආරක්ෂක අමාත්‍යාංශය තීරණය කර ඇති බව ද පොලිස්පති මහින්ද බාලසුරිය මහතා මෙහිදි සඳහන් කළේය.", "URL": "https://sinhala.adaderana.lk/news.php?nid=8646", "Category": null, "Parent URL": null}