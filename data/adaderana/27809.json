{"Source": "Adaderana", "Timestamp": "September 28, 2012 08:26 am", "Headline": "යුවළගේ දබරයට දරුවා වන්දි ගෙවයි", "News Content": "වයස අවුරුදු 2 ක් පමණ වූ දරුවෙකුට පහර දී ඝාතනය කිරීම සම්බන්ධයෙන් අඹු සැමි යුවලක් අත්අඩංගුවට ගෙන තිබේ. මීගැලෑව - වීරගොල්ල ප්‍රදේශයේ නිවසක දී ඝාතනය සිදුව ඇති බව පොලීසිය පැවසුවේය. මියගිය දරුවාගේ මව සහ පියා වන අදාළ සැකකරුවන් අතර ඇතිවූ ආරවුලක් හේතුවෙන් මෙම ඝාතනය සිදුව තිබේ. දින කිහිපයකට පසුව දරුවාගේ මව මේ සම්බන්ධයෙන් පොලීසියට පැමිණිලි කර තිබිණි. ඒ අනුව සිදුකළ පරීක්ෂණවල දී ඝාතනයට ලක්වූ දරුවාගේ සිරුර සැකකාර පියා විසින් ප්‍රදේශයේ ගල් තලාවක් තුළ දෙබොක්කාවක සඟවා තිබී සොයාගත් බව පොලීසිය සඳහන් කළේය. සොයාගත් මෘත ශරීරයේ අස්ථි කොටස් කුරුණෑගල අධිකරණ වෛද්‍ය නිලධාරී කාර්යාලයට භාරදීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=27809", "Category": null, "Parent URL": null}