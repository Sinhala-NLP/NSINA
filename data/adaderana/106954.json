{"Source": "Adaderana", "Timestamp": "March 29, 2019 11:24 am", "Headline": "ජාතික වැටුප් හා සේවක සංඛ්‍යා කොමිෂන් සභාවට නව සාමාජිකයන් කීපදෙනෙක්", "News Content": "ජාතික වැටුප් හා සේවක සංඛ්‍යා කොමිෂන් සභාවේ නව සභාපතිවරයා ලෙස හිටපු ජ්‍යෙෂ්ඨ පරිපාලන නිලධාරියෙකු වන එස්.රනුග්ගේ මහතා පත් කර තිබේ. එහි ලේකම්වරයා ලෙස හිටපු අමාත්‍යාංශ ලේකම් අනුර ජයවික්‍රම මහතා පත් කර තිඛෙන අතර, සෙසු සාමාජිකයන් ලෙස ජ්‍යෙෂ්ඨ පරිපාලන නිලධාරින් වන සී.පී. සිරිවර්ධන, ආචාර්ය දමිතා ද සොයිසා, ලලිත් කන්නංගර, ජානක සුගතදාස, චිත්‍රාංගනී වාගීෂ්වර, චන්ද්‍රානි සේනාරත්න, කිංස්ලි ප්‍රනාන්දු, ජී.එස්. එදිරිසිංහ, එම්.සී. වික්‍රමසේකර, වෛද්‍ය පාලිත අබේකෝන්, ඩී.අබේසුරිය, ලෙස්ලි දේවේන්ද්‍ර යන මහත්වරුන් කටයුතු කරති. ඔවුන් වෙත පත්වීම් ලිපි ප්‍රදානය කිරීම ඊයේ (28) දහවල් ජනාධිපති කාර්යාලයේ දී ජනාධිපති මෛත්‍රීපාල සිරිසේන මහතා අතින් සිදු විය. ජනාධිපති ලේකම් උදය ආර්. සෙනෙවිරත්න මහතා ද මෙම අවස්ථාවට සහභාගි විය.", "URL": "https://sinhala.adaderana.lk/news.php?nid=106954", "Category": null, "Parent URL": null}