{"Source": "Adaderana", "Timestamp": "June 8, 2012 12:44 pm", "Headline": "මැයි මස වැටලීම්වලින් විදුලිබල අමාත්‍යාංශයට ලක්ෂ 219 ක්", "News Content": "පසුගිය මැයි මාසයේ දී නීතී වීරෝධී ලෙස විදුලිය ලබාගැනීමේ සිද්ධීන් 420 ක් වාර්තා වී ඇති බව විදුලිබල හා බලශක්ති අමාත්‍යාංශය පවසයි. මෙහි දී මීටර් වෙනස් කිරීම්, කොකු භාවිතා කර විදුලිය ලබාගැනීම් වැනි සිද්ධීන් රැසක් වාර්තා වී ඇති බව එම අමාත්‍යාංශය සඳහන් කරයි. මෙම සිද්ධීන්වලින් 176 ක් වංචා සහගත ලෙස මීටර් සැකසීම තුළින් විදුලිය ලබාගැනීම් වන අතර සෙසු සිද්ධීන් 244 කොකු ගසා අයථා ලෙස විදුලිය ලබාගැනීම් බව විදුලි බල අමාත්‍යාංශය පෙන්වාදෙයි. මෙම වැටලීම්වලින් විදුලි බල අමාත්‍යාංශය ලක්ෂ 219 ක ආදායමක් ලබාගෙන ඇති අතර ඉන් ලක්ෂ 37 ක් උසාවි දඩ වශයෙන් ද ලක්ෂ 181 ක් විදුලි බල මණ්ඩලයේ අලාභය ලෙස ද ගණන් බලා ඇති බව විදුලි බල හා බලශක්ති අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=24862", "Category": null, "Parent URL": null}