{"Source": "Adaderana", "Timestamp": "August 25, 2016 01:43 pm", "Headline": " රාජ්‍ය ආදායම සියයට 21.70න් වැඩිවෙලා", "News Content": "2016 ජනවාරී සිට ජූලි දක්වා කාලයේදී රාජ්‍ය ආදායම සියයට 21.70න් ඉහළ ගොස් ඇති බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.ශ්‍රීලනිප මූලස්ථානයේදී අද පැවැති මාධ්‍ය හමුවකදී ඔහු පැවසුවේ පසුගිය 2015 වසරේ ඉහත කාලසීමාව හා සැසඳීමේ දී මෙම වර්ධනය පෙන්නුම් කරන බවයි.ඒ අනූව 2015 ජනවාරී සිට ජූලි දක්වා රාජ්‍ය ආදායම රුපියල් මිලියන 704,955ක් බවත්, එය 2016 ‍ජනවාරී සිට ජූලි දක්වා රුපියල් මිලියන 859,922ක් බවත්, ඔහු පෙන්වාදුන්නේය.සුරාබදු, රේගු බදු හා හිඟ බදුවලින් මෙම ආදායම රජයට හිමිව ඇති බවත්, ඉදිරියේදී පෞද්ගලික අංශය හා එක්ව ලංගම, එයාර්ලංකා ඇතුළු ආයතන කිහිපයක් ප්‍රතිව්‍යුගත කරන බවත්, එය සිදුකරන්නේ ශ්‍රීලනිප ප්‍රතිපත්තිවලට අනූව බවත්, රාජ්‍ය ඇමතිවරයා එහිදී පැවසීය.", "URL": "https://sinhala.adaderana.lk/news.php?nid=63436", "Category": null, "Parent URL": null}