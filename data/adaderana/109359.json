{"Source": "Adaderana", "Timestamp": "May 6, 2019 12:28 pm", "Headline": "සුපුන් පුතා-II අතුරුදන්", "News Content": "දෙව්න්දර ධීවර වරායෙන් පසුගිය මාර්තු 25 වන දින පිටත් වූ ධීවරයින් 5ක් රැගත් ධීවර යාත්‍රාවක් අතුරුදන් වී ඇත. සුපුන් පුතා- 2 නම් ධීවර යාත්‍රාව අතුරුදන් වී ඇති ස්ථානය මෙතෙක් අනාවරණය වී නොමැත. අද දෙරණ වාර්තාකරු ප්‍රකාශ කර සිටියේ අදාළ යාත්‍රාව මැයි පළමු දින අළුයම 1ට පමණ ධීවර යාත්‍රාවකට අමතා තමන් ෆොනී සුළි කුණාටුවට හසුවී සිටින බව ප්‍රකාශ කළ බවයි. ඉන් පසුව අදාළ යාත්‍රාව පිළිබඳ කිසිදු තොරතුරක් මේවන තෙක් ලැබී නොමැත. නාවික හමුදාව එක්ව අතුරුදන් වූ ධීවර යාත්‍රාව පිළිබඳ සෝදිසි මෙහෙයුම් සිදු කෙරෙමින් පවතියි.", "URL": "https://sinhala.adaderana.lk/news.php?nid=109359", "Category": null, "Parent URL": null}