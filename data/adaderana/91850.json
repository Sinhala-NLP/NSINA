{"Source": "Adaderana", "Timestamp": "July 2, 2018 03:26 pm", "Headline": "තලාවේ බැංකු මංකොල්ල- මිලියන 95ක රන් භාණ්ඩ හා මුදල් කොල්ලකාලා", "News Content": "අනුරාධපුර, තලාව නගරයේ පිහිටි රාජ්‍ය බැංකුවකින් රුපියල් මිලියන 78ක ස්වර්ණාභරණ හා රුපියල් මිලියන 17ක මුදල් සොරා ගෙන ඇති බවට අනාවරණය වී තිබේ. පසුගිය සති අන්ත නිවාඩු දින දෙකෙහි මෙම සොරකම සිදුව ඇති බව සැක පළ කරන බව පොලීසිය පවසයි. මෙම බැංකුවේ ඇති සේප්පු හතරෙන් තුනක්ම සොරුන් විසින් කඩා දමා ඇති බවත් ඒවායේ තිබු රන් භාණ්ඩ හා මුදල් මෙලෙස රැගෙන ගොස් ඇති බවත් පොලීසිය වැඩිදුරටත් සඳහන් කරයි. කෙසේ වෙතත් මේ වන විට සැකකරුවන් සොයා විශේෂ පොලිස් කණ්ඩායම් 8ක් යොදවා ඇති බවත්, ඉතා ඉක්මනින් අදාළ සැකකරුවන් අත්අඩංගුවට ගැනීමට කටයුතු කරන බවත් පොලීසිය පවසයි.", "URL": "https://sinhala.adaderana.lk/news.php?nid=91850", "Category": null, "Parent URL": null}