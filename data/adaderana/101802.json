{"Source": "Adaderana", "Timestamp": "January 4, 2019 04:33 pm", "Headline": "කොටස් වෙළෙඳපොළේ අඩුම දෛනික පිරිවැටුම අද වාර්තා වෙයි", "News Content": "කොළඹ කොටස් වෙළෙඳපොළ දෛනික ගනුදෙනු පිරිවැටුම අද (04) දිනය අවසානයේ දී රුපියල් මිලියන 68.77 ක් ලෙසින් වාර්තා විය. රුපියල් මිලියන 64.3 ක් වශයෙන් 2009 අප්‍රේල් 28 දින වාර්තා වූ දෛනික පිරිවැටුමෙන් පසු, පසුගිය වසර 10 ක කාලය තුළ කොටස් වෙළෙඳපොළේ වාර්තා වූ අඩුම දෛනික පිරිවැටුම ලෙසින් මෙය වාර්තා වේ. මේ අතර 2014 මාර්තු 17 දින ගනුදෙනු පිරිවැටුම රුපියල් මිලියන 90.93 ක් ලෙසින් සටහන් වූ අතර ඉන් පසු රුපියල් මිලියන 100 ට වඩා අඩු දෛනික පිරිවැටුමක් වාර්තා වූයේ අද දිනයේ දීය.", "URL": "https://sinhala.adaderana.lk/news.php?nid=101802", "Category": null, "Parent URL": null}