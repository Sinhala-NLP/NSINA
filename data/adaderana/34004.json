{"Source": "Adaderana", "Timestamp": "May 11, 2013 03:54 pm", "Headline": "ගුරු පියා රිමාන්ඩ්", "News Content": "4 ශ්‍රේණියේ සිසුවියන් 11 දෙනෙකු අපයෝජනයට ලක් කළ බව කියන ගල්කිරියාගම පාසලක ගුරුවරයෙක් වූ ටිකිරි බණ්ඩාර දිසානායක නැමැති දෙදරු පියා ලබන 22 දක්වා රක්ෂිත බන්ධනාගාර ගත කරන ලෙසට අධිකරණය නියෝග කර තිබේ. සැකකාර ගුරුවරයා අද (11) කැකිරාව වැඩ බලන මහේස්ත්‍රාත් විපුල වික්‍රමනායක මහතා හමුවට ඉදිරිපත් කිරීමෙන් පසු මෙම නියෝගය ලබාදුන් බව අප වාර්තාකරු පැවසීය. ගල්කිරියාගම පාසලක උගන්වනු ලබන අදාළ ගුරුවරයා පාසල් වේලාවෙන් පසු 4 ශ්‍රේණියේ ළමුන්ට පවත්වනු ලබන අමතර පන්තියකදී සිසුවියන් 11 දෙනෙකු දීර්ඝ කාලයක සිට අපයෝජනය කර ඇති අතර සැකකරු ඊයේ පස්වරුවේ නීතිඥයෙකු සමග පොලීසියට භාරවී තිබුණි.", "URL": "https://sinhala.adaderana.lk/news.php?nid=34004", "Category": null, "Parent URL": null}