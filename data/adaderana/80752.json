{"Source": "Adaderana", "Timestamp": "November 29, 2017 01:25 pm", "Headline": "පෙට්‍රල් ටැංකි වලට ලාම්පු තෙල් පිරවූ නාඋල ෂෙඩ් එක සීල් (ඡායාරූප සහිතයි)", "News Content": "භූමි තෙල් මිශ්‍ර කර පෙට්‍රල් අළෙවි කළ නාඋල විවිධ සේවා සමූපකාර සමිතියට අයත් ඉන්ධන පිරවුම්හලට මුද්‍රා තබා තිබේ. ලංකා ඛනිජ තෙල් නීතිගත සංස්ථාවේ පරීක්ෂණ කණ්ඩායමක් විසින් සිදුකළ පරීක්ෂණයකින් අනතුරුව ඊයේ (28) මේ පිළිබඳව තහවුරු කරගෙන ඇති අතර ඒ අනුව ලංකා ඛනිජ තෙල් සංස්ථාවේ විශේෂ වැටලීම් කණ්ඩායමක් විසින් එම ඉන්ධන පිරවුම්හලට මුද්‍රා තබා ඇත. ඉන්ධන පිරවුම්හලේ ඉතිරිවී තිබූ භූමි තෙල් මිශ්‍ර බවට සැකකරන පෙට්‍රල් තොගය කොළඹ රැගෙන යෑමට කටයුතු කරන බව පැමිණ සිටි පරීක්ෂණ කණ්ඩායම ප්‍රකාශ කර තිබේ. මේ සම්බන්ධයෙන් ඉන්ධන පාරිභෝගිකයන් රැසක් පසුගියදා පොලිසියට පැමිණිලි කර තිබු අතර ඒ අනුව කරන ලද වැටලීමකදී මෙම ඉන්ධන පිරවුම් හලට මුද්‍රා තබා තිබේ.", "URL": "https://sinhala.adaderana.lk/news.php?nid=80752", "Category": null, "Parent URL": null}