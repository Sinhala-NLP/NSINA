{"Source": "Adaderana", "Timestamp": "October 11, 2017 10:22 am", "Headline": " සරසවි සිසුන් 12ක් රෝහලේ", "News Content": "මාලඹේ පෞද්ගලික වෛද්‍ය විද්‍යාලයට විරෝධය පල කරමින් විරෝධතා පෙළපාළියක නිරත වූ සරසවි සිසුන් පිරිසක් තුවාල ලබා රෝහල් ගත කර තිබේ.රෝහල් ප්‍රකාශකයෙකු සඳහන් කළේ සිසුන් 12 දෙනෙකු ඊයේ (10) පස්වරුවේ තුවාල ලබා රෝහල් ගත කළ බවයි.තුවාල ලැබූ පිරිස අතර ශිෂ්‍යාවන් දෙදෙනෙකු ද වන බව සඳහන්ය.සයිටම් විරෝධී සිසු ජන පවුර විසින් ඊයේ දහවල් විහාරමහා දේවි උද්‍යානය අසළින් මෙම විරෝධතා පා ගමන ආරම්භ කළේය.විරෝධතාකරුවන් කොල්ලුපිටිය මං සන්ධිය වෙත ගමන් කළ අතර එය විසුරුවා හැරීම සඳහා පොලීසිය කඳුළු ගෑස් සහ ජල ප්‍රහාර එල්ල කළේය.එහිදී ඇති වු නොසන්සුන්තාවත් සමඟ අදාළ සිසුන් පිරිස තුවාල ලබා ඇති බව සඳහන්ය.", "URL": "https://sinhala.adaderana.lk/news.php?nid=78586", "Category": null, "Parent URL": null}