{"Source": "Adaderana", "Timestamp": "August 20, 2012 09:17 am", "Headline": "තේ දළු නෙලන්නියන්ට බඹර පහර", "News Content": "දිඹුල පතන මවුන්ටන් වත්තේ, වටකාණුව කොටසේ දී කාන්තාවන් පිරිසක් බඹර ප්‍රහාරයකට ලක්ව තිබේ. තේ දළු කඩා ආපසු නිවෙස් බලා යමින් සිටි කාන්තාවන් 7 දෙනෙකු මෙලෙස බඹර ප්‍රහාරයට ලක්ව ඇති බව සඳහන්ය. බඹර ප්‍රහාරයට ලක් වූ කාන්තාවන් ප්‍රතිකාර සඳහා කොටගල රෝහලට ඇතුළත් කර ඇත. ඔවුන්ගේ තත්ත්වය බරපතල නොවන බව රෝහල් ආරංචි මාර්ග සඳහන් කරයි. දිඹුල පතන පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=26723", "Category": null, "Parent URL": null}