{"Source": "Adaderana", "Timestamp": "May 29, 2018 10:10 pm", "Headline": "ටී.බී ඒකනායක FCID වෙත කැඳවීම සිල්ලර වැඩක්", "News Content": "හිටපු සංස්කෘතික ඇමැති ටී.බී ඒකනායක මහතා පොලිස් මූල්‍ය අපරාධ විමර්ශන කොට්ඨාසය වෙත කැඳවීම සිල්ලර වැඩක් බවත්, පොලිස් මූල්‍ය අපරාධ විමර්ශන කොට්ඨාසය වෙත කැඳවිමට අවශ්‍ය පුද්ගලයින් ආණ්ඩුවේ සහ විපක්ෂයේ සිටින බව එක්සත් ජනතා නිදහස් සන්ධානයේ මහ ලේකම් කෘෂිකර්ම අමාත්‍ය මහින්ද අමරවීර මහතා පවසයි. අද (29) අම්බලන්තොට දී පැවති උත්සවයකට එක්වෙමින් අමාත්‍යවරයා මේ බව සඳහන් කළේය. තවදුරටත් අදහස් දැක්වු අමරවීර මහතා මෙසේද පැවසීය, “හොරකම් කළා නම් ආණ්ඩුවේ ද විපක්ෂයේ ද කියා වෙන් කිරීමක් කරන්න බැහැ. අපි එදත් කිව්වේ හොරුන්ට දඩුවම් කරන්න කියලා ඒත් දඬුවම් කිරීමේ ප්‍රමාදයක් පවතිනවා. ටී.බී ඒකනායක හිටපු සංස්කෘතික ඇමැතිතුමා වාහනයක් අවභාවිතා කළා කියා එෆ්සිඅයිඩීයට කැඳවීම සිල්ලර වැඩක්. ඊට වඩා කැඳවිය යුතු අය ආණ්ඩුවේත් විපක්ෂයේත් ඕනෑ තරම් ඉන්නවා. ආණ්ඩුව වැඩ කරන්නේ නැහැ කියලා විතරමයි ජනමාධ්‍යයෙන් කියන්නේ ඒ කියන දේ පමණයි ජනතාවත් දන්නේ මේ ආණ්ඩුව ගෙවනු වසර දෙක තුළ විශාල වැඩක් කරල තියනවා. ඒ කිසිවක් මාධ්‍ය මගින් කියන්නේත් නැහැ පෙන්වන්නෙත් නැහැ. එම නිසා රජය ලෙස අපි තීරණය කලා ගමින් ගමට ගිහින් රැස්වීම් තියලා ජනතාව දැනුවත් කරන්න මේ රජය මෙතෙක් කරපු වැඩ පිළිබඳව. මගේ දේශපාලනයේ ද වැඩියෙන්ම ජනතාවට ගමට වැඩ කරන්න පුළුවන් වුණේ මේ වස‍ර දෙකේ දී බව මහින්ද අමරවීර මහතා කීය“", "URL": "https://sinhala.adaderana.lk/news.php?nid=90041", "Category": null, "Parent URL": null}