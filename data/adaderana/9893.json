{"Source": "Adaderana", "Timestamp": "July 28, 2010 06:27 pm", "Headline": "මංගල ඝාතනයට තොරතුරු දුන්නාට වසර 11 ක් හිරේට", "News Content": "ශ්‍රී ලංකා නිදහස් පක්ෂයේ මහජන පාර්ශවයේ නායක මංගල සමරවීර මහතා ඝාතනය කිරීම සඳහා එල්.ටී.ටී.ඊ සංවිධානයට තොරතුරු ලබාදීමේ සිද්ධියකට වරදකරු වූ දෙදෙනෙකුට බරපතල වැඩ සහිත වසර 11 ක සිර දඬුවම් නියම කර තිබේ. 2006 වසරේදී කොළඹදී හෝ මාතරදී මංගල සමරවීර මහතා ඝාතනය කිරීම සඳහා මෙසේ තොරතුරු ලබාදුන් බවට නීතිපතිවරයා විසින් ගොනු කළ නඩුවක් අද විභාගයට ගත් අවස්ථාවේදී මහාධිකරණ විනිසුරු සුනිල් රාජපක්ෂ මහතා විසින් මෙම නියෝගය කරන ලදී. මංගල සමරවීර මහතා කැබිනට් අමාත්‍යවරයෙකු ලෙස සේවය කළ අවධියේ ඔහුව ඝාතනය කරන්නට එල්.ටී.ටී.ඊ සංවිධානයට තොරතුරු තොරතුරු ලබාදුන් බවට වරදකරුවන් වූයේ ජී.ජී රණවීර නොහොත් මල්ලී සහ සම්පත් තුෂාර යන දෙදෙනාය. අදාළ තොරතුරු දැන ඒවා පොලිස් නිලධාරීන්ට අනාවරණය නොකිරීම ද මොවුන්ට එල්ල වී ඇති චෝදනාවන්ට අයත් බව සඳහන් වේ.", "URL": "https://sinhala.adaderana.lk/news.php?nid=9893", "Category": null, "Parent URL": null}