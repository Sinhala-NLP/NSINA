{"Source": "Adaderana", "Timestamp": "May 1, 2018 08:46 am", "Headline": " අබාධයකට ලක්වූ කොන්ඩ රාජාලියා (ඡායාරූප)            ", "News Content": "පියාපත්වලට සිදුවූ කිසියම් හානියක් හේතුවෙන් අබාධයකට ලක්වු කොන්ඩ රාජාලි වර්ගයට අයත් රාජාලියකු කරුවලගස්වැව වන ජීවී නිලධාරීන් විසින් අනුරාධපුර පණ්ඩුලගම පශු වෛද්‍ය එකකයට ප්‍රතිකාර සඳහා බාර දුන් බව කියයි. හොක් ඊගල් නැමති මෙම රාජාලියා මදුරන්කුලිය මුක්කු තොඩුවාව වෙරළ තිරයේ සිටියදී ගම්වාසින් අල්ලාගෙන ඉන් පසුව වන ජීවී නිලධාරීන්ට බාර දී තිබුණි. කොන්ඩ රාජාලියාගේ පියාපත්වලට හානි සිදුව තිබු බවත් ඇතැම් විට කපුටන් විසින් මෙම කෙටිමේන් පියාපත් වලට හානි සිදුවන්නට ඇතැයි වන ජීවී නිලධාරීන් පවසයි. මෙම රාජාලියා වයස අවුරුදු හතකට ආසන්න බවත් තබ්බෝව අභය භුමියට මුදා හැරීම අවධානම් නිසා ප්‍රතිකාර සඳහා පණ්ඩුලගම පශු වෛද්‍ය එකකයට බාර දීමට කටයුතු කළ බව කරුවලගස්වැව අඩවි ආරක්ෂක එම්. ඥාණරත්න මහතා පැවසීය.", "URL": "https://sinhala.adaderana.lk/news.php?nid=88323", "Category": null, "Parent URL": null}