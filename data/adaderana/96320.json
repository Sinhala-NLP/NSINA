{"Source": "Adaderana", "Timestamp": "September 19, 2018 10:28 am", "Headline": "හම්බන්තොට වැව් 5ක් ප්‍රතිසංස්කරණය වෙයි", "News Content": "කෘෂිකර්ම අමාත්‍යාංශය විසින් ශ්‍රී ලංකාවේ කුඩා වැව් පද්ධතිය ප්‍රතිසංවර්ධනය කිරීම සඳහා ක්‍රියාත්මක කර තිබෙන“වැව් දහසක් ගම් දහසක්”ව්‍යාපෘතිය යටතේ හම්බන්තොට දී වැව් 05ක් පසුගිය දෙදින තුළ ප්‍රතිසංවර්ධන කටයුතු අරඹනු ලැබීය. කෘෂිකර්ම අමාත්‍ය මහින්ද අමරවීර මහතාගේ සහභාගීත්වයෙන් මෙම ප්‍රතිසංවර්ධන කටයුතු ආරම්භ වූ අතර, “වැව් දහසක් ගම් දහසක්” වැඩසටහන යටතේ වීරකැටිය මැදගොඩ කුඩාගම වැව,කටුවන ගල්ළිඳමුල්ල වැව, විස්කම්පුර වැව, බෙලිඅත්ත කුඩාහීල්ල වැව සහ ගල්වැව ප්‍රතිසංවර්ධනය කිරීමේ කටයුතු ආරම්භ කෙරිණි. මෙම කටයුතු සඳහා රජය රුපියල් මිලියන 15 ක මුදලක් වෙන් කර ඇති අතර, මෙම කුඩා වැව්වල වෑකන්ද ශක්තිමත් කිරීම, කට්ටටකඩුව සංවර්ධනය, යටිගං සංවර්ධනය සහ එම වැව් යටතේ ඇති ගම්මානවල කෘෂිකාර්මික අවශ්ය තා සම්පූර්ණ කිරීම යනාදී කටයුතු රැසක් අමාත්යනවරයා අතින් සිදු කෙරිණි. මීට අමතරව ප්‍රදේශයේ වගා කළ ඇති පැළ වර්ග ද අමාත්‍යවරයා විසින් බෙදා දුන් අතර,“වැව් දහසක් ගම් දහසක්”වැඩසටහන ක්‍රියාත්මක කිරීම පිළිබඳ ඒ සම්බන්ධයෙන් කටයුතු කරන සියලුම නිලධාරින් හමු වී සාකච්ඡා කිරීම ද කෘෂිකර්ම අමාත්‍යවරයාගේ ප්‍රධානත්වයෙන් සිදු කෙරිණි.", "URL": "https://sinhala.adaderana.lk/news.php?nid=96320", "Category": null, "Parent URL": null}