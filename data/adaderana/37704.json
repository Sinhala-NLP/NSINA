{"Source": "Adaderana", "Timestamp": "September 26, 2013 10:46 am", "Headline": "නරක්වූ ලොකු ලූනු වික්කාට 10,000 ක දඩයක්", "News Content": "මිනිස් පරිභෝජනයට නුසුදුසු බී ලූනු කිලෝග්‍රෑම් 178 ක් සමඟ අත්අඩංගුවට ගත් ව්‍යාපාරිකයෙකුට රුපියල් 10,000 දඩයක් හලාවත අතිරේක දිසා විනිසුරුවරයා විසින් නියමකර තිබේ. හලාවත සෞඛ්‍ය සේවා අධ්‍යක්ෂ ඇතුළු මහජන සෞඛ්‍ය පරීක්ෂක නිලධාරීන් විසින් පසුගියදා සිදුකළ වැටලීමකදී අදාළ ව්‍යාපාරිකයා අත්අඩංගුවට ගෙන තිබුණි. මෙම බී ලූනු තොගය අවන්හල් වලට අඩු මිලකට විකිණීම සඳහා ගබඩා කර තිබූ ඒවා බවට සැකකරන බව සෞඛ්‍ය සේවා අධ්‍යක්ෂ සඳහන් කරයි. අදාළ බී ලූනු තොගය සෙබ්බුකට්ටියේ පිහිටි කසළ ප්‍රතිචක්‍රීකරණ මධ්‍යස්ථානයේ දී විනාශ කර දමන ලෙස ද අතිරේක දිසා විනිසුරුවරයා නියෝග කර තිබේ.", "URL": "https://sinhala.adaderana.lk/news.php?nid=37704", "Category": null, "Parent URL": null}