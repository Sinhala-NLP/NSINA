{"Source": "Adaderana", "Timestamp": "August 30, 2015 11:48 am", "Headline": "ලොරි බස් ගැටුමෙන් 20ක් රෝහලේ ", "News Content": "දඹුල්ල, කැකිරාව ප්‍රධාන මාර්ගයේ මිරිස්ගෝණියාව හංදිය ආසන්නයේදී සිදුවූ රිය අනතුරකින් පුද්ගලයින් 20දෙනෙකු තුවාළ ලබා තිබේ.අද අළුයම මාර්ගයේ නවතා ලිබූ ලොරි රථයක පිටුපසින් පැමිණි පෞද්ගලික මගී බස් රථයක් ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.අනතුරින් තුවාල ලැබූවන් ප්‍රතිකාර සඳහා දඹුල්ල මූලික රෝහලට ඇතුළත් කර ඇති අතර කාන්තාවන් 07 දෙනෙකු ද ඒ අතර වන බව වාර්තාවෙයි.අනතුර සම්බන්ධයෙන් දඹුල්ල පොලීසිය විමර්ශන ආරම්භ කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=53543", "Category": null, "Parent URL": null}