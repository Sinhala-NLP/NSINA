{"Source": "Adaderana", "Timestamp": "April 24, 2012 09:48 am", "Headline": "කාරක සභා, අණපනත් ගැන රාජ්‍ය නිලධාරීන් දැනුවත් කිරීමේ වැඩසටහනක්", "News Content": "පාර්ලිමේන්තු කාරක සභා සහ අනපනත් පිළිබඳව දිවයින පුරා රාජ්‍ය නිලධාරීන් දැනුවත් කිරීමේ වැඩසටහනක් ක්‍රියාත්මක කිරීමට පාර්ලිමේන්තු කටයුතු අමාත්‍යාංශය පියවර ගෙන තිබේ. එම වැඩසටහනේ ප්‍රථම වැඩමුළුව අප්‍රේල් මස 26 වන දින පාර්ලිමේන්තුවේ දී පැවැත්වීමට නියමිතය. පාර්ලිමේන්තු කටයුතු ඇමතිනි සුමේධා ජී.ජයසේන මහත්මියගේ ප්‍රධානත්වයෙන් එදින පෙරවරු නවයේ සිට පස්වරු හතර දක්වා මෙම වැඩමුළුව පැවැත්වෙයි. ඒ සඳහා කොළඹ, ගම්පහ සහ කළුතර දිස්ත්‍රික්කවල සියලුම ප්‍රාදේශීය ලේකම්වරුන් හා රජයේ ආයතනවල මාණ්ඩලික ශ්‍රේණියේ නිලධාරීන් සහභාගීවීමට නියමිතය.", "URL": "https://sinhala.adaderana.lk/news.php?nid=23759", "Category": null, "Parent URL": null}