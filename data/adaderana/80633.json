{"Source": "Adaderana", "Timestamp": "November 27, 2017 03:41 pm", "Headline": "සිවාජිලිංගම්ගේ මහ විරු සැමරුම නිසා කෝපායි යුද හමුදා කඳවුර අසළ ආරක්ෂාව තර කරයි ", "News Content": "උතුරු පළාත් සභා මන්ත‍්‍රී එම්.කේ.ශිවාජිලිංගම් මහතා හා උතුරු පළාත් සභා අමාත්‍ය ආනන්දි සශිදරන් මහත්මිය ඇතුළු පිරිසක් අද(27) දහවල් යාපනය කෝපායි පිහිටි මහවිරු කනත්ත ඉදිරිපිටදී මහවිරු සැමරුම් වැඩසටහන් පැවැත්විය.ශිවාජිලිංගම් මහතාගේ ප‍්‍රධානත්වයෙන් මහවිරු සැමරුම් වැඩසටහන සංවිධානට කොට තිබිණ.මහවිරු පවුල්වල සාමාජිකයින් සහභාගි කරවාගෙන අදාළ සැමරුම් වැඩසටහන පවත්වා තිබු අතර,වැඩසටහනට එක්වු ශිවාජිලිංගම් මහතා පැවසූවේ යුද්ධයෙන් මියගිය ඥාතීන් සිහි කිරීමට තමන්ට අයිතියක් පවතින බවයි.කෝපායි මහවිරු සොහොන ආසන්නයේ යුධ හමුදා කඳවුරක් පවතින අතර,මහවිරු සැමරුම හේතුවෙන් අදාළ ප‍්‍රදේශයේ ආරක්ෂාව තරකොට තිබු බවද ප‍්‍රදේශවාසීන් පැවසූහ.පහන් දල්වා,මල් පුදා යුද්ධයෙන් මියගිය පිරිස් සැමරීම එහිදි සිදුකෙරුණ අතර වැඩසටහනට දේශපාලන නියෝජිතයින් ප‍්‍රදේශවාසීන් ඇතුළු පිරිසක් එක්ව සිටියේය.", "URL": "https://sinhala.adaderana.lk/news.php?nid=80633", "Category": null, "Parent URL": null}