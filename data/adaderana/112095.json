{"Source": "Adaderana", "Timestamp": "June 16, 2019 04:08 pm", "Headline": "අනියම් පෙම ජීවිත දෙකක් අහිමි කරයි", "News Content": "බකමූණ පොලිස් වසමේ යාය 4 ප්‍රදේශයේ නිවසක කාන්තාවකට පොරවකින් පහරදී ඝාතනය කළ පුද්ගලයෙකු ගෙල වැලලාගෙන මිය ගොස් ඇත. පොලිස් මාධ්‍ය ප්‍රකාශක කාර්යාලය සඳහන් කළේ මිය ගිය කාන්තාව සහ පුද්ගලයා මීට පෙර විවාහ වී සිටි අය වන අතර අනියම් සම්බන්ධතාවයක් පවත්වමින් තාවකාලික ස්ථානයක පදිංචිව සිට ඇති බවයි. එහිදී ඇති වූ ආරවුලක් හේතුවෙන් කාන්තාව ඝාතනය කළ පුද්ගලයා ද ගෙල වැලලාගෙන මිය ගොස් ඇත. මෙලෙස මිය ගොස් ඇත්තේ බකමූණ ප්‍රදේශයේම පදිංචි 42 හැවිරිදි කාන්තාවක සහ 35 හැවිරිදි පුද්ගලයෙකි. සිද්ධිය සම්බන්ධයෙන් බකමූණ පොලීසිය වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=112095", "Category": null, "Parent URL": null}