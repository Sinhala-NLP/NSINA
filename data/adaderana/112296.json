{"Source": "Adaderana", "Timestamp": "June 19, 2019 09:50 am", "Headline": "යාන්ත්‍රික දම්වැල් කියත් ආනයනය තහනම්", "News Content": "වන විනාශය වැළැක්වීමේ අරමුණින් යාන්ත්‍රික දම්වැල් කියත් ආනයනය තහනම් කිරීමට කැබිනට් අනුමැතිය හිමිව තිබේ. මේ වන විට දිවයිනේ වන ග්‍රහණය මුළු භූමි ප්‍රමාණයෙන් 29.7 ක් වන අතර, 2030 වන විට එම ප්‍රමාණය සියයට 32 දක්වා ඉහළ දැමීමේ අරමුණින් විවිධ වැඩසටහන් මේ වන විටත් ක්‍රියාත්මක වෙයි. අනවසර දැව හෙළීම් වනාන්තර විනාශ වීම සඳහා ප්‍රධාන සාධයක් බව හඳුනා ගෙන ඇත. මෙම වන විනාශය සඳහා පහසුවෙන් ගෙන යා හැකි යාන්ත්‍රික දම්වැල් කියත් විශාල වශයෙන් භාවිත කරන බව නිරීක්ෂණය වී ඇතැයි වාර්තා වෙයි. ඒ අනුව මේ වන විට යාන්ත්‍රික දම්වැල් කියත් 82,000 කට වඩා වැඩි ප්‍රමාණයක් ලියාපදිංචි කරනු ලැබ ඇති බැවින් වන විනාශය වැළැක්වීමේ හා වනගහණය ඉහළ නැංවීමේ අරමුණින් යාන්ත්‍රික දම්වැල් කියත් ආනයනය තහනම් කිරීම සඳහා 1969 අංක 1 දරණ ආනයන අපනයන පාලන පනත යටතේ අවශ්‍ය ක්‍රියාමාර්ග ගැනීමට මහවැලි සංවර්ධන හා පරිසර අමාත්‍ය ජනාධිපති මෛත්‍රීපාල සිරිසේන මහතා ඉදිරිපත් කල යෝජනාවට කැබිනට් මණ්ඩලයේ අනුමැතිය හිමිව තිබේ.", "URL": "https://sinhala.adaderana.lk/news.php?nid=112296", "Category": null, "Parent URL": null}