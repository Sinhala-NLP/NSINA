{"Source": "Adaderana", "Timestamp": "June 30, 2011 04:23 pm", "Headline": "ඉන්ධන මිල ඉහළ දැමීමේ තීරණයක් නෑ", "News Content": "මේ අවස්ථාවේ දී ඉන්ධන මිල ඉහළ දැමීමට රජය කිසිදු ක්‍රියාමාර්ගයක් ගෙන නැති බව ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතා ප‍්‍රකාශ කරයි. නැවත වරක් ඉන්ධන මිල ඉහළ දැමීමට රජය සැලසුම් කර ඇතැයි එක්සත් ජාතික පක්‍ෂ ප‍්‍රධාන සංවිධායක හා ගම්පහ දිස්ත්‍රික් පාර්ලිමේන්තු මන්ත්‍රී ජෝන් අමරතුංග මහතා කළ ප‍්‍රකාශයට පිළිතුරු දෙමින් අමාත්‍යවරයා මේ බව පවසයි. අසත්‍ය ප්‍රචාරගෙන යමින් ව්‍යාපාරිකයන්ට තෙල් තොග සඟවා ගැනීමට උදව්කොට, එයින් ඉන්ධන හිඟයක් ඇති කිරීමට හා ඉන්ධන මිල ගැන කියා ජනතාව බිය ගැන්වීමට එක්සත් ජාතික පක්‍ෂය උත්සාහ ගන්නා බව අමාත්‍යවරයා නිවේදනයක් නිකුත් කරමින් සඳහන් කරයි.", "URL": "https://sinhala.adaderana.lk/news.php?nid=17103", "Category": null, "Parent URL": null}