{"Source": "Adaderana", "Timestamp": "March 21, 2016 08:59 am", "Headline": " ඔබේසේකරපුර ගැටුමට පාතාලය සම්බන්ධ නෑ", "News Content": "ඔබේසේකරපුර ප්‍රදේශයේදී සිදු වූ පිහිය ඇණුම කිසිදු පාතාල ක්‍රියාකාරකමක් හා සම්බන්ධ සිද්ධියක් නොවන බව ආරක්ෂක අංශ පවසයි.ඊයේ(21) පස්වරුවේ රාජගිරිය, ඔබේසේකරපුර ප්‍රදේශයේදී දෙපිරිසක් අතර සිදු වූ බහින් බස්වීමක් දුරදිග යාම හේතුවෙන් එක් පුද්ගලයෙකුට තවත් පුද්ගලයෙකු තියුණු ආයුධයකින් පහරදී තිබුණි.මෙහිදී තවත් පුද්ගලයෙකු ද තුවාල ලැබා ඇත.තුවාල ලැබූවන් මේ වන විට කොළඹ ජාතික රෝහලේ ප්‍රතිකාර ලබමින් සිටියි.කෙසේ වෙතත් පිහි ඇණුම සිදු කළ පුද්ගලයාද මේ වන විට පොලිස් ආරක්ෂාව යටතේ කොළඹ ජාතික රෝහලේ ප්‍රතිකාර ලබයි.මෙම සිද්ධිය පාතාල ක්‍රියාකාරකමක් බවට ඇතැම් පුද්ගලයින් ප්‍රකාශ කරන බව පොලීසිය සඳහන් කළේය.එහෙත් මෙම සිද්ධිය එවැනි ආකාරයේ පාතාල ක්‍රියාකාරකමක් නොවන බවත් මත් පැන් සාදයක ඇති වූ බහින් බස්වීමක් නිසා ඇති වූවක් බවත් පොලීසිය ප්‍රකාශ කළේය.මෙම සිද්ධිය සම්බන්ධයෙන් වැලිකඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58442", "Category": null, "Parent URL": null}