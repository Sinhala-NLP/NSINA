{"Source": "Adaderana", "Timestamp": "August 9, 2012 02:29 pm", "Headline": "ක්‍රිකට් ආයතනයේ ක්‍රියාකාරකම් ගැන පැහැදීමක් නෑ", "News Content": "ශ්‍රී ලංකා ක්‍රිකට් ආයතනයේ ක්‍රියාකාරකම් පිළිබඳ තමන්ට කිසිදු පැහැදීමක් නොමැති බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. මේ වර්ෂය අවසාන වන විට ක්‍රිකට් ආයතනයේ බොහෝ කටයුතු නිවරදි කිරීමට හැකිවෙතැයි තමන් අපේක්ෂා කරන බවද ක්‍රීඩා අමාත්‍යවරයා කියා සිටියේ අද (09) පාර්ලිමේන්තුවේදී එ.ජා.ප පාර්ලිමේන්තු මන්ත්‍රී රවී කරුණානායක මහතා විසින් අසන ලද ප්‍රශ්නයකට පිළිතුරු ලබාදෙමිනි. ශ්‍රී ලංකා ක්‍රිකට් ආයතනය මේවන විට කටයුතු කරමින් සිටින්නේ තමන්ට ඡන්දය ලබාදෙන ක්‍රීඩා සංගම් නඩත්තු කිරීමේ ක්‍රියාවලියක පමණක් බව ද අලුත්ගමගේ මහතා පවසන බව අද දෙරණ පාර්ලිමේන්තු වාර්තාකරු කියා සිටියි.", "URL": "https://sinhala.adaderana.lk/news.php?nid=26440", "Category": null, "Parent URL": null}