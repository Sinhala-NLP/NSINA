{"Source": "Adaderana", "Timestamp": "September 14, 2012 03:11 pm", "Headline": "වැල්ලවායේ අලි ප්‍රශ්නයක්", "News Content": "වැල්ලවාය, ඇතිඇල ප්‍රදේශයට වන අලින් පැමිණීම‍ හේතුවෙන් ජනතාව මහත් අසීරුතාවට පත්ව තිබේ. අද (14) උදෑසන සිට වන අලින් දෙදෙනෙකු ප්‍රදේශ‍යේ සැරිසරන බව අද දෙරණ වාර්තාකරු සඳහන් කළේය. මේ හේතුවෙන් එම ප්‍රදේශයේ ජනතාවට තම එදිනෙදා කටයුතු සිදුකර ගැනීමට ද නොහැකි වී ඇතැයි වාර්තා වේ. වන අලින්ට බීම සඳහා ජලය නොමැතිවීම හේතුවෙන් මෙලෙස ගම්මාන කරා අලින් පැමිණෙන බව වන ජීවි නිලධාරීන් පවසයි. මේ වන විටත් වැල්ලවාය පොලීසිය සහ වන ජීවී නිලධාරීන් එක්ව වන අලින් දෙදෙනා උඩවලව වනෝද්‍යානයට පලවා හැරීමට කටයුතු කරමින් සිටින බව සඳහන්ය.", "URL": "https://sinhala.adaderana.lk/news.php?nid=27412", "Category": null, "Parent URL": null}