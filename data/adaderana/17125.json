{"Source": "Adaderana", "Timestamp": "July 1, 2011 02:10 pm", "Headline": "සභාපතිගේ රථයට වෙඩි ප්‍රහාරයක්..!", "News Content": "තංගල්ල ප්‍රාදේශීය සභාවේ සභාපතිවරයා ගමන් කළ රථයට අද අලුයම වෙඩි ප්‍රහාරයක් එල්ල වී තිබේ. ප්‍රහාරයෙන් සභාපතිවරයාගේ රථයට හානි සිදුවී තිබුණ ද එහි ගමන් ගත් කිසිවෙකුටත් තුවාල සිදුව නොමැති බව බෙලිඅත්ත පොලිසිය සඳහන් කරයි. යතුරුපැදියකින් පැමිණි‍ දෙදෙනෙකු විතාරන්දෙණිය ප්‍රදේශයේ දී මෙම වෙඩි තැබීම සිදුකර ඇති බව මූලික පරීක්ෂණවලදී අනාවරණය වී තිබේ. සැකකරුවන් කවුරුන්ද යන්න පිළිබඳ මෙතෙක් අනාවරණය වී නොමැති අතර සිද්ධිය සම්බන්ධයෙන් පරීක්ෂණ සිදුකරන බව බෙලිඅත්ත පොලිසිය කියා සිටියි.", "URL": "https://sinhala.adaderana.lk/news.php?nid=17125", "Category": null, "Parent URL": null}