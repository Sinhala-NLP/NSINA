{"Source": "Adaderana", "Timestamp": "September 9, 2013 08:28 am", "Headline": "පුනරුත්ථාපනයට ඉතිරිව ඇත්තේ තවත් 232යි", "News Content": "පුනරුත්ථාපනය ලැබූ එල්.ටී.ටී.ඊ සංවිධානයේ තවත් හිටපු සාමාජිකයන් 107දෙනෙකු සමාජ ගත කිරීම අද(09) සිදුවෙයි. අදාල පිරිස මරදමඩු සහ පූන්තෝට්ටම් යන මධ්‍යස්ථාන වලදී පුනරුත්ථාපන කටයුතු සම්පූරණ කර ඇති බව පුනරුත්ථාපන කොමසාරිස් ජනරාල් මේජර් ජෙනරාල් ජගත් විජේතිලක මහතා පවසයි. ඔවුන්ට අවශ්‍ය ජීවන වෘත්තීන් සිදුකරගෙන යෑම සඳහා රජය විසින් පහසුකම් රැසක් ද සළසා දී තිබේ. 2009 වසරේදී හිටපු එල් .ටී.ටී.ඊ සාමාජිකයින් 11, 800 ක් පමණ රජයේ හමුදාව වෙත භාරවී තිබුණි. ඒ අනුව පුනරුත්ථාපනය සඳහා තවත් ඉතිරිව ඇත්තේ තවත් හිටපු එල්.ටී.ටී.ඊ සාමාජිකයන් 232 ක් පමණි.", "URL": "https://sinhala.adaderana.lk/news.php?nid=37258", "Category": null, "Parent URL": null}