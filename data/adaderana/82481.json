{"Source": "Adaderana", "Timestamp": "January 4, 2018 08:29 am", "Headline": "සෞඛ්‍යට සහ අධ්‍යාපනයට වැඩි ප්‍රතිපාදන වෙන් කර ඇති බව අගමැති කියයි", "News Content": "වත්මන් රජය සෞඛ්‍යට සහ අධ්‍යාපනයට වැඩි ප්‍රතිපාදන වෙන් කර ඇති බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වාදෙන්නේ වත්මන් රජයේ මූලික අරමුණ වී ඇත්තේ ජනතා සුබසාධනය බවයි. “සුව සැරිය” හදිසි ගිලන් රථ සේවා දෙවන අදියර සඳහා වන ගිවිසුමට අත්සන් තැබීමේ අවස්ථාවට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පළ කළේය. මේ අතර එහිදී අදහස් දැක්වූ ඉදිරියේදී ජර්මනියේ සහය මත මෙම ගිලන් රථ සේවාව තවදුරටත් පුළුල් කිරීමට පියවර ගන්නා බව එම අවස්ථාවට එක්වූ සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මහතා සඳහන් කළේය.", "URL": "https://sinhala.adaderana.lk/news.php?nid=82481", "Category": null, "Parent URL": null}