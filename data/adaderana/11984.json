{"Source": "Adaderana", "Timestamp": "November 7, 2010 10:25 am", "Headline": "නාදුනන තුවක්කුකරුවන්ට තවත් බිල්ලක්", "News Content": "මීගමුව අක්කර 50 කිඹුලාපිටිය ප්‍රදේශයේ දී පුද්ගලයෙකු ඩෙඩි තබා ඝාතනය කර තිබේ. ඊයේ රාත්‍රී 10.00 ට පමණ මෙම ඝාතනය සිදු වී ඇති බව මීගමුව පොලිසිය පවසයි. මෙසේ මිය ‍ගොස් ඇත්තේ ජනජයගම , බෝලවලාන ප්‍රදේශයේ පදිංචි 35 හැවිරිදි පුද්ගලයෙකි. යතුරු පැදියකින් පැමිණි නාඳුනන තුවක්කරුවන් දෙදෙනෙකු විසින් මෙම වෙඩි තැබීම සිදු කර ඇති බව වාර්තා වේ. සැකකරුවන් පළා ගොස් ඇති අතර ඔවුන් අත්අඩංගුවට ගැනීම සඳහා මීගමුව පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=11984", "Category": null, "Parent URL": null}