{"Source": "Adaderana", "Timestamp": "March 30, 2016 09:48 am", "Headline": "ගිණුම්කාරක සභාවෙන් වැඩමුළුවක් ", "News Content": "පළාත් සභා හා පළාත් පාලන ආයතන, පාර්ලිමේන්තුවේ ගිණුම්කාරක සභාව වෙත කැඳවීම පිළිබඳ වැඩමුළුවක් පැවැත්වීමට නියමිතව තිබේ.දිවයිනේ සියළුම පළාත් ප්‍රධාන ලේකම්වරු, ආණ්ඩුකාර ලේකම්වරු, පළාත් පාලන කොමසාරිස්වරු , නගර සභා ලේකම්වරු ඇතුළු නිළධාරීන් මෙම වැඩමුළුවට සහභාගී වන බව සඳහන්ය.රජයේ ගිණූම් කාරක සභාවේ සභාපති ලසන්ත අලගියවන්න නියෝජ්‍ය අමාත්‍යවරයා පවසන්නේ පසුගිය කාල සීමාව තුළ පළාත් පාලන හා පළාත් සභා ආයතන, මෙම ගිණුම්කාරක සභාව වෙත පැමිණීමේ අඩු බවක් දක්නට ලැබීම හේතුවෙන් මෙම වැඩමුළුව පවත්වන බවයි.", "URL": "https://sinhala.adaderana.lk/news.php?nid=58733", "Category": null, "Parent URL": null}