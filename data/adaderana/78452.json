{"Source": "Adaderana", "Timestamp": "October 8, 2017 08:54 am", "Headline": " සුව ඇමති බිල්ගෙට්ස් මුණගැහෙන්න යන්න තීන්දුයි", "News Content": "සෞඛ්‍ය අමාත්‍ය රාජිත සේනාරත්න මහතා සහ මයික්‍රොසොෆ්ට් සමාගමේ තාක්ෂණික උපදේශක බිල්ගෙට්ස් මහතා අතර විශේෂ හමුවක් සංවිධානය කර තිබේ.ලබන මස 15 වන දින අබුඩාබිහිදී එම හමුව සිදුවන බව සෞඛ්‍ය අමාත්‍යංශය ප්‍රකාශ කළේය.අබුඩාබිහිදී සිදුවන මෙම හමුව සඳහා අබුඩාබියේ ඔටුන් හිමි කුමාරයා සහ ජිමී කාටර් මහතා ද සහභාගී වීමට නියමිතය. මෙරට බෝ නොවන රෝග මැඩපැවැත්වීම සඳහා ශ්‍රී ලංකාව ගෙන ඇති ක්‍රියාමාර්ග අධ්‍යයනය කිරීමට තමන්ට අවශ්‍ය බව බිල්ගේට්ස් මහතා පසුගියද සෞඛ්‍ය අමාත්‍යවරයාට දැනුම් දී ඇති අතර ඒ සඳහා පැය කාලයක් ද වෙන්කර ඇති බව වාර්තා වෙයි.දුම්කොළ බදු සියයට 90 දක්වා ඉහළ දැමීම, දුම්වැටි ඇසුරුම්වල රූපමය අවවාද සියයට 80 දක්වා ඉහළ නැංවීම, දුම්කොළ වගාව නවතා දැමීමට අවශ්‍ය ක්‍රියාමාර්ග ගැනීම ඇතුළු කරුණු රැසක් සෞඛ්‍ය අමාත්‍යවරයා විසින් පසුගිය කාලය තුළ ක්‍රියාත්මක කර තිබේ.", "URL": "https://sinhala.adaderana.lk/news.php?nid=78452", "Category": null, "Parent URL": null}