{"Source": "Adaderana", "Timestamp": "June 12, 2015 01:02 pm", "Headline": "තාක්ෂණයෙන් හා විද්‍යාවෙන් විප්ලවීය දියුණුවක් ලැබුවත් විනය නැතිනම් ඵලක් නෑ", "News Content": "සියලු භාෂා කතා කරන සියලු ජාතීන් එක්ව කටයුතු කිරීම ජාතීන් අතර සංහිඳියාවේ අඩිතාලම බව ජනාධිපති මෛත්‍රීපාල සිරිසේන මහතා පවසයි. රටේ සංවර්ධන ඉලක්ක භෞතික සම්පත් සංවර්ධනයෙන් පමණක් ළඟාකර ගත නොහැකි බව ජනාධිපතිවරයා පෙන්වාදෙයි. ගුණාත්මකභාවයෙන් සහ විනයකින් පිරිපුන් පුරවැසියන් රටක සංවර්ධනයේ අත්‍යවශ්‍ය සාධකයක් බව ජනාධිපතිවරයා පවසයි.කොල්ලුපිටිය ශාන්ත අන්තෝනී බාලිකා විද්‍යාලයේ 75 වන සංවත්සර සැමරුම් උත්සවයට එක්වෙමින් ජනාධීපති මෛත්‍රීපාල සිරිසේන මහතා මේ බව පැවසීය.රටක් ලෙස ශ්‍රී ලංකාව මේ වනවිට තාක්ෂණයෙන් හා විද්‍යාවෙන් විප්ලවීය දියුණුවක් අත්කරගෙන තිබුණද, ඒ සමාන සීඝ්‍රතාවයකින් මිනිසුන්ගේ විනය සහ ගුණාත්මකභාවය සංවර්ධනය වී ඇද්ද යන්න කල්පනා කළයුතු බව ජනාධිපතිවරයා කියා සිටියේය.", "URL": "https://sinhala.adaderana.lk/news.php?nid=51955", "Category": null, "Parent URL": null}