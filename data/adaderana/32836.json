{"Source": "Adaderana", "Timestamp": "March 29, 2013 04:31 pm", "Headline": "රන් දම්වැල් කොල්ලකරුවන් දෙදෙනෙක් මාට්ටු", "News Content": "රන්මාල කොල්ලකෑමේ සිද්ධි රැසක් සම්බන්ධයෙන් පුද්ගලයින් දෙදෙනෙකු හලාවත කොට්ඨාසයේ නොවිසිඳුණු අපරාධ විමර්ශන අංශය විසින් අත්අඩංගුවට ගෙන තිබේ. දංකොටුව, යෝගියාන ප්‍රදේශයේ දී සැකකරුවන් අත්අඩංගුවට ගෙන ඇති බව සඳහන්ය. කොස්වත්ත ප්‍රදේශයේ දී කාන්තාවකගේ ගෙල බැඳි රන් මාලයක් කොල්ලකෑමේ සිද්ධියක් සම්බන්ධයෙන් ලැබුණු පැමිණිල්ලකට අනුව සිදුකළ විමර්ශනවල දී මෙම සැකකරුවන් අත්අඩංගුවට ගැනීමට හැකි වී තිබේ. ඔවුන්ගෙන් සිදුකළ ප්‍රශ්න කිරීම්වල දී ඔවුන් විසින් සිදුකරන ලද කොල්ලකෑම් 8 ට අදාළ තොරතුරු අනාවරණය කරගැනීමට හැකි වු බව පොලීසිය පැවසුවේය.", "URL": "https://sinhala.adaderana.lk/news.php?nid=32836", "Category": null, "Parent URL": null}