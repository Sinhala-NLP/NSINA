{"Source": "Adaderana", "Timestamp": "July 26, 2018 12:44 pm", "Headline": "වන අලියාට බිය වී ගසට නැග්ග පුද්ගලයෙක් හතිය වැඩි වී මියයයි", "News Content": "හම්බන්තොට ගොන්නොරුව 09 කනුව ප්‍රදේශයේදී වන අලියෙකු හට බිය වී ගසකට නැගීමට තැත්කළ පුද්ගලයෙකු හතිය රෝගය වැළදීමෙන් එය උස්සන්න වී මියගොස් තිබේ. මෙසේ මිය ගොස් ඇත්තේ අතුබොදගේ කරෝලිස් නමැති වයස අවුරුදු 59 ක් පමණ වන විවාක පුද්ගලයෙකු බව අනාවරණ වී ඇත. මිය ගිය අය ඊයේ(25) වනදා රාත්‍රී 07 පමණ තවත් කීපදෙනෙකු සමඟ ගව ගාලක් ආසන්නයේ රැදී සිටින අවස්ථාවේ එම ස්ථානයට වන අලියෙකු පැමිණ ඇති අතර එයින් බියට පත් අය ආසන්නයේ තිබු ගසකට නැඟ තිබේ. ඒ අතර මිය ගිය පුද්ගලයාද ගසට නැගීමට තැත්කිරීමේදී ඔහුට වැළදී තිබු හතිය රෝගය උත්සන්න වීමෙන් මේ කාරයෙන් මිය ගොස් ඇති බවට සැක කෙරෙන බව පොලීසිය පවසයි. මිය ගිය අයගේ සිරුර පස්චාත් මරණ පරීක්ෂණ කටයුතු සඳහා මේ වන විට හම්බන්තොට මහා රෝහලේ මෘත ශරිරාගාරයේ තැන්පත් කර ඇති අතර මේ සම්බන්ධයෙන් හම්බන්තොට මුලස්ථාන පොලිසියද පරීක්ෂණයක් ආරම්භ කර තිබේ. කෙසේනමුත් මේ දිනවල හම්බන්තොට සූරියවැව යන ප්‍රදේශ තුළ ක්‍රියාත්මක වන අවිධිමත් අලි මෙහෙයුම හේතුවෙන් මේ කාරයෙන් වන අලින් විවිධ ප්‍රදේශ තුළ සැරි සරමින් වන අලින් බහුල ලෙස නොසිටි ප්‍රදේශ තුළට ද වන අලින් ඇතුළු වී ඇති බවට හම්බන්තොට සූරියවැව ,මදුනාගල ප්‍රදේශවාසින් කියා සිටියි. අලින් හට නිසි අයුරින් වාසය කිරීමට තැනක් නොමැතිව කීපදෙනෙකුගේ ඉල්ලීම සලකා බලමින් වනජීවී නියෝජ්‍ය අමාත්‍ය පාලිත තෙවරප්පෙරුම මහතා ප්‍රමුඛ වන ජීවී නිලධාරීන් එක්ව සති ගණනක් පුරාවට විශාල මුදල් නාස්ති කරමින් දියත් කරන මෙම වන අලි මෙහෙයුම පලක් නොවන බව ප්‍රදේශයේ ජනතාව කියා සිටියි. ප්‍රදේශයේ මෙන්ම අවට වනජීවී කාර්යාල තුළ සිටින වනජීවී නිලධාරින්ද පලක් නොමැති මෙම වන අලි පලවා හැරීමේ මෙහෙයුමට යොඳවා ගැනීම නිසා බොහෝ ප්‍රදේශයවල වන ජීවින් මෙන්ම අලි මිනිස් ගැටුමින් පීඩා විදින ජනතාවට සහන සැපයීම සඳහා වනජීවී නිලධාරින් නොමැති බවද ප්‍රදේශයේ ජනතාව චෝදනා කරයි.", "URL": "https://sinhala.adaderana.lk/news.php?nid=93245", "Category": null, "Parent URL": null}