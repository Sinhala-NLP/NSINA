{"Source": "Adaderana", "Timestamp": "October 12, 2016 09:25 am", "Headline": " බඹරුන්ට ඉඩදී පාසලක් වසයි", "News Content": "බඹර ප්‍රහාරයක් හේතුවෙන් ඇඹිලිපිටිය, පනාමුර ශ්‍රී ඛේමානන්ද ප්‍රාථමික විද්‍යාලය වසා දමා තිබේ.අද උදෑසන එම විද්‍යාලයේ සිසුවියන් දෙදෙනෙකු, විදුහල්පතිවරයා සහ පනාමුර මහා විද්‍යාලයේ සිසුවෙකු මෙලෙස බඹර ප්‍රහාරයකට ලක්ව ඇති බව ප්‍රදේශයේ අද දෙරණ වාර්තාකරු සඳහන් කරයි.බඹර ප්‍රහාරයට ලක්වූ පනාමුර මහා විද්‍යාලයේ සිසුවා ඇඹිලිපිටිය රෝහලට ඇතුළත් කර තිබේ.සිද්ධිය සම්බන්ධයෙන් කලාප අධ්‍යාපන අධ්‍යක්ෂකවරයා දැනුවත් කිරීමෙන් අනතුරුව ඔහුගේ උපදෙස් මත විද්‍යාලය අද දිනයේ වසා දැමීමට කටයුතු කල බව පනාමුර ශ්‍රී ඛේමානන්ද ප්‍රාථමික විද්‍යාලයේ විදුහල්පති එම්.ආර්.අමරසේන මහතා පැවසුවේය.මේ අතර මෙම සිද්ධිය පිළිබඳ වනජීවී දෙපාර්තමේන්තුව දැනුවත් කිරීමට ද පියවර ගත් බව පනාමුර පොලීසිය සඳහන් කරයි.", "URL": "https://sinhala.adaderana.lk/news.php?nid=64956", "Category": null, "Parent URL": null}