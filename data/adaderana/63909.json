{"Source": "Adaderana", "Timestamp": "September 8, 2016 08:58 am", "Headline": "අමාත්‍යංශ හා දෙපාර්තමේන්තු සඳහා නව සේවාලාභී ප්‍රඥප්තියක්", "News Content": "රජයේ අමාත්‍යංශ හා දෙපාර්තමේන්තුවල ක්‍රියාකාරීත්වය වඩාත් කාර්යක්ෂම කිරීම පිණිස නව සේවාලාභී ප්‍රඥප්තියක් හඳුන්වාදීමට රාජ්‍ය සේවා කොමිෂන් සභාව පියවර ගෙන තිබේ.අදාළ ආයතන මගින් ලබාදෙන සේවය, අවශ්‍ය තොරතුරු, නීති හා රෙගුලාසි, ගත වන කාලය, වැඩ පියවර හා නිළධාරීන් යන වර්ගීකරණයන් යටතේ මෙම ප්‍රඥප්තිය ක්‍රියාත්මකය.එහි ප්‍රගතිය මාසිකව අඛණ්ඩව පරීක්ෂා කිරීමට ද රාජ්‍ය සේවා කොමිෂන් සභාව පියවර ගෙන ඇත.නව රාජ්‍ය සේවා කොමිෂන් සභාව ස්ථාපිත කොට මේ වන විට මාස 08ක කාලයක් ගත වන අතර එම කාලය තුළ ඉහළ සේවාවක් සැපයීමට හැකි වී ඇති බව වාර්තා වේ.රාජ්‍ය නිළධාරීන්ගේ පත්වීම්, ස්ථීර කිරීම්, බඳවාගාගැනීම්, ඉල්ලා අස්වීම් හා විශ්‍රාම ගැනීම් වැනි දේ සම්බන්ධයෙන් ලැබී තිබූ පැමිණිලි 5736කින් 5728ක් පිළිබඳව අවශ්‍ය කටයුතු සිදුකර තිබේ.ඊට අමතරව රාජ්‍ය නිළධාරීන්ගේ උසස්වීම් සම්බන්ධයෙන් ලැබී තිබූ ඉල්ලීම් 2429ක් අතරින් 2188ක් සඳහා තීරණ ලබාදී ඇති බව රාජ්‍ය සේවා කොමිෂන් සභාව සඳහන් කළේය.මෙම කාලය තුළ විවිධ විනය කරුණුවලට අදාළව පැමිණිලි 776ක් සඳහා විසඳුම් ලබාදී ඇති අතර කොමිෂන් සභාව වෙත ලැබී තිබූ අභීයාචනා අතුරින් 1212ක් සඳහා තීරණ දැනුම් දී තිබේ.රජයේ අමාත්‍යංශ හා දෙපාර්තමේන්තුවලින් තොරතුරු ගෙන්වාගැනීම, කාර්යක්ෂම කිරීමේ හා ප්‍රමාදයන් වැළැක්වීමේ අරමුණින් නව ආකෘති පත්‍රද හඳුන්වා දී ඇති බව රාජ්‍ය සේවා කොමිෂන් සභාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=63909", "Category": null, "Parent URL": null}