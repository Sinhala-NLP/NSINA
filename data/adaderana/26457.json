{"Source": "Adaderana", "Timestamp": "August 10, 2012 09:50 am", "Headline": "තියුණු ආයුධයකින් පහර දී අයෙකු මරුට", "News Content": "කොළොන්න ප්‍රදේශයේ පුද්ගලයෙකු තියුණු ආයුධයකින් පහර දීමෙන් මිය ගොස් ඇත. මෙලෙස මිය ගොස් ඇත්තේ 58 හැවිරිදි වියේ පසුවූ කොළොන්න ප්‍රදේශයේ පදිංචිකරුවෙකි.‍‍ පුද්ගලයින් දෙදෙනෙකු අතර ඇතිවූ පෞද්ගලික ආරවුලක් මෙම ඝාතනයට හේතු වන්නට ඇතැයි පොලීසිය පවසයි. අපරාධයට සම්බන්ධ සැකකරු පළා ගොස් ඇතැයි පොලීසිය සඳහන් කරයි.", "URL": "https://sinhala.adaderana.lk/news.php?nid=26457", "Category": null, "Parent URL": null}