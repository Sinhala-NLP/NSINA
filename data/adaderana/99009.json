{"Source": "Adaderana", "Timestamp": "November 10, 2018 02:48 pm", "Headline": "ආරක්ෂක සේවා ක්‍රීඩා උළෙලේ සමාප්තිය ජනපති ප්‍රධානත්වයෙන් ", "News Content": "ආරක්ෂක සේවා ක්‍රීඩා උළෙලේ සමාප්ති උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ. ජනාධිපති මාධ්‍ය අංශය සඳහන් කලේ එම උත්සවය පනාගොඩ යුධ හමුදා ජනපද ක්‍රීඩාංගණයේදී පැවැත්වුණු බවයි. දස වන වරට පැවති මෙම ක්‍රීඩා උළෙල ත්‍රිවිධ හමුදා සාමාජිකයින්ගේ සහෝදරත්වය සහ සහයෝගීතාවය වර්ධනය කිරීමට මෙන්ම ඔවුන්ගේ හැකියාවන් ඉහළ නැංවීමට මහත් රුකුලක් වෙයි. ජනාධිපති මාධ්‍ය අංශය සඳහන් කළේ මෙවර ආරක්ෂක සේවා ක්‍රීඩා උළෙලේ සමස්ථ ශූරතාවය ශ්‍රී ලංකා යුධ හමුදාව හිමිකරගත් බවත් ක්‍රීඩා උලෙලේ සමාප්තිය සනිටුහන් කිරීමේ ප්‍රකාශය ද ජනාධිපති මෛත්‍රීපාල සිරිසේන මහතා විසින් සිදුකළ බවත්ය.", "URL": "https://sinhala.adaderana.lk/news.php?nid=99009", "Category": null, "Parent URL": null}