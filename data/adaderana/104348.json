{"Source": "Adaderana", "Timestamp": "February 15, 2019 07:15 am", "Headline": "ඒකාබද්ධය ආණ්ඩුව පෙරළන්න හදන්නේ පැණි කන්න", "News Content": "අවුරුදු 20 කට කරන්න බැරිවුණු වැඩ පසුගිය වසර තුන හමාර තුළ අගමැතිතුමාගේ නායකත්වයෙන් ආණ්ඩුව විසින් සිදු කර ඇති බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරළ මහත්මිය පවසයි. ඊයේ(14) පෙරවරුවේ රත්නපුර ප්‍රදේශයේ පැවති උත්සවකින් අනතුරුව මාධ්‍ය වෙත අදහස් දක්වමින් අමාත්‍යවරිය මේ බව සඳහන් කළේය. ඒකාබද්ධයට ආණ්ඩුව පෙරළන්න අවශ්‍යතාවය උදා වෙලා තියෙන්නේ ජනතාවට යහපතක් කරන්න නොව තමන්ට පැණි කෑමට බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරළ මහත්මිය පැවසීය. මෙහිදි තවදුරටත් අදහස් දැක්වු අමාත්‍යවරිය මේ බව පැවසීය. “පොහොට්ටුව කියා ගන්නා ඒකාබද්ධ විපක්ෂයේ හිටපු ඇමතිවරියක් කියලා තිබුණා පසුගිය දවසක මේ ආණ්ඩුව පැණි කන්නේ තව දවස් ගණනාවයි කියලා. හැබැයි ජනතාව දන්නවා මේ හොර නඩය නැවත බලයට එන්න උත්සාහ කරන්නේ මේ රටේ ජනතාවට යහපතක් කරන්න නෙමෙයි තමන්ගේ පෞද්ගලික අවශ්‍යතා ඉටු කර ගනිමින් තමන්ට පැණි කන්න විතරයි කියලා. ඒ ගොල්ලන්ගේ ඉතිහාසයේම කරලා තියෙන්නේ රාජපක්ෂ ඇතුළු හොර නඩයේ පැණි ගොට්ටේ රස බලපු එක විතරයි .මට කියන්න තියෙන්නේ පැණිවල රස දන්න නිසා මේ ගොල්ලන්ට ආණ්ඩු බලය නැතිව ඉන්න බැහැ. දුප්පතා වෙනුවෙන් නෙවෙයි මේ අය වැඩ කළේ රාජපක්ෂ පරිම්පරාවට විතරයි මේ හොර නඩය වැඩ කළේ.මේ අය වැඩ කළේ රාජපක්ෂ පවුලත් ඔවුන්ට එහෙයි කියා ගන්නා පිරිසකගේ බලය වැඩි කර ගන්න විතරයි.“", "URL": "https://sinhala.adaderana.lk/news.php?nid=104348", "Category": null, "Parent URL": null}