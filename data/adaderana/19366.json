{"Source": "Adaderana", "Timestamp": "October 15, 2011 08:38 am", "Headline": "කොරියා රැකියා පෙන්නා මුදල් වංචා කළ අයෙක් කොටුවෙයි", "News Content": "කොරියාවේ රැකියා ලබාදෙන බව පවසා මූල්‍ය වංචාවන් සිදුකළ බවට සැකකෙරෙන පුද්ගලයෙකු පොලිසිය විසින් අත්අඩංගුවට ගෙන තිබේ. කිරිබත්ගොඩ ප්‍ර‍දේශයේ දී අදාළ පුද්ගලයා අත්අඩංගුවට ගෙන ඇති බව සඳහන්ය. කො‍රියාවේ රැකියා ලබාදෙන බව පවසමින් අවස්ථා 05 ක දී රුපියල් දෙලක්ෂ 6,000 ක මුදලක් ඔහු විසින් වංචා කර ඇති බවට තොරතුරු ලැබී ඇති බව පොලිසිය පවසයි. සැකකරු අද(15) අධිකරණය හමුවට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=19366", "Category": null, "Parent URL": null}