{"Source": "Adaderana", "Timestamp": "October 26, 2012 12:57 pm", "Headline": "ගාල්ලේ ව්‍යාපාරිකයාගේ ඝාතනයට සම්බන්ධ තිදෙනෙකු හඳුනාගනියි", "News Content": "ගාල්ල, ඩික්සන් පාර ප්‍රදේශයේ දී සිදුවු ඝාතනය සම්බන්ධයෙන් සැකකරුවන් තිදෙනෙකු හඳුනාගෙන තිබේ. එම සැකකරුවන් අත්අඩංගුවට ගැනීම සඳහා පොලිස් කණ්ඩායම් කිහිපයක් යොදවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ඊයේ (25) දහවල් 1.00ට පමණ යතුරු පැදියකින් ගමන් යමින් සිටිය දී අදාළ පුද්ගලයා ඝාතනයට ලක්ව තිබුණේ තියුණු ආයුධයකින් පහරදීමෙනි. 48 හැවිරිදි වියේ පසු වු ඔහු ගාල්ල ප්‍රදේශයේ ව්‍යාපාරිකයෙකි. එම ව්‍යාපාරිකයා ගාල්ල මහ නගර සභාවේ විපක්ෂ නායකවරයාව සිටිය දී ඝාතනයට ලක්වු දුසන්ත සෙනෙවිරත්න මහතාගේ වැඩිමහල් සොහොයුරා ද වන බව සඳහන්ය.", "URL": "https://sinhala.adaderana.lk/news.php?nid=28635", "Category": null, "Parent URL": null}