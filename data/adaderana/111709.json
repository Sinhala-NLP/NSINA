{"Source": "Adaderana", "Timestamp": "June 11, 2019 06:43 am", "Headline": "රාවණා ඇල්ල ප්‍රදේශයේ දී ත්‍රීරෝද රථයක් ප්‍රපාතයට-කාන්තාවන් 2ක් ජීවිතක්ෂයට-ළමුන් 3කට බරපතළයි", "News Content": "ඇල්ල පොලිස් වසමේ ඇල්ල වැල්ලවාය මාර්ගයේ රාවණා ඇල්ල ප්‍රදේශයේ දී ඇල්ල දෙසට ධාවනය වු ත්‍රීරෝද රථයක් අනතුරට පත්ව තිබේ. ත්‍රීරෝද රථයේ රියදුරුට රථය පාලනය කර ගත නොහැකිව ‍මාර්ගයෙන් ඉවතට පැන මීටර් 350 ක් පමණ ප්‍රපාතයට පෙරළීමෙන් මෙම අනතුර සිදුව තිබේ. ඊයේ(10) රාත්‍රී 9.30 ට පමණ මෙය සිදුව ඇතැයි පොලීසිය සඳහන් කරයි. අනතුරින් ත්‍රීරෝද රථයේ රියදුරු ඇතුළු 6ක් දෙනෙක් බරපතළ තුවාල ලබා ති‍බේ. ඉන් තුවාල ලැබුවන් තිදෙනෙක් බණ්ඩාරවෙල රෝහලත් අනෙක් තිදෙනා බදුල්ල මහ රෝහල වෙතටත් ඇතුළත් කිරීමේ දී බදුල්ල රෝහලේ එක් කාන්තාවක් හා බණ්ඩාරවෙල රෝහලේ එක් ‍කාන්තාවක් මිය ගොස් ඇත. මෙසේ මිය ගොස් ඇත්තේ වයස අවුරුදු 036 ක් වු පොල්ගහඅරාව, මීගහකිවුල යන ලිපිනයේ පදිංචි දිසානායක දිසානායක මුදියන්සේලාගේ නිරංගිකා දිල්හානි යන කාන්තාවක් හා මැදහින්න, ගොටුවෙල, ඇල්ල යන ලිපිනයේ පදිංචි වයස අවුරුදු 38 ක්වු විජේසුන්දර මුදියන්සේලාගේ ඥානවතී නම් කාන්තාවකි. මෘත ශරීර මේ වන විට බදුල්ල හා බණ්ඩාරවෙල රෝහල්වල මෘත ශරීරාගාරයේ තැන්පත් කර ඇත. තුවාලකරුවන් අතර රියදුරු හා පිරිමි ළමුන් 2ක් හා ගැහැණු ළමයෙකු ද වෙයි. ‍ඇල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111709", "Category": null, "Parent URL": null}