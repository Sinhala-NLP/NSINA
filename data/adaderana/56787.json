{"Source": "Adaderana", "Timestamp": "January 30, 2016 12:30 pm", "Headline": "ඉන්දීය ධිවරයින් දුම්රිය මාර්ගත් අවහිර කරයි", "News Content": "තමිල්නාඩු ඉන්දිය ධිවරයින් පිරිසක් කරිකාලෙයි ධීවර වරාය සහ දුම්රිය මාර්ග අවහිර කරමින් උපවාසයක් ආරම්භ කර තිබේ.ධීවරයින් විසින් චෙන්නායි - කරිකාලෙයි අධීවේගී දුම්රිය මාර්ග අවහිර කරමින් විරෝධතාවයේ නිරත වී ඇති බව වාර්තා වෙයි.තමිල්නාඩුවේ නාගපට්නම්, පුද්දුකෝට්ටෙයි, කරිකාලෙයි සහ රාමනාදන්පුරම් ඇතුලු දිස්ත්‍රික්ක 06 ක ධීවරයින් මෙලෙස විරෝධතාවයේ නිරත වන බව වාර්තා වී තිබේ.මෙරට අත්අඩංගුවේ සිටින ඉන්දීය ධීවරයින් සහ යාත්‍රා නිදහස් කරන ලෙස බලකරමින් තමිල්නාඩු ධීවරයින් පසුගිය අගහරුවාදා සිට උපවාසයක් ආරම්භ කර තිබුණි.ශ්‍රී ලංකා නාවික හමුදාව විසින් අත්අඩංගුවට ගෙන ඇති ඉන්දීය ධිවරයින් සහ යාත්‍රා නිදහස් කිරිමට ඉන්දිය මධ්‍යම රජය කඩිනමින් පියවර ගත යුතු බව ඔවුන් පවසයි.දින 04 ක් පුරා පැවැති එම උපවාසයට නිසි පිළිතුරු නොලැබීම හේතුවෙන් මොවුන් මෙලෙස ධිවර වරාය සහ දුම්රිය මාර්ගය හරස් කරමින් විරෝධතාවයේ නිරතව ඇති බව වාර්තා වී තිබේ.කෙසේ වෙතත් විරෝධතාවයේ නිරත ධීවරයින් පවසා ඇත්තේ ලබන 10 වනදාට ප්‍රථම අවශ්‍ය විසදුම් ලබා දෙන ලෙසයි.", "URL": "https://sinhala.adaderana.lk/news.php?nid=56787", "Category": null, "Parent URL": null}