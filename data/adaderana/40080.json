{"Source": "Adaderana", "Timestamp": "January 4, 2014 10:45 am", "Headline": "කියුබානුවන්ට ආනයනික මෝටර් රථ භාවිතයට එරෙහි තහනම ඉවතට", "News Content": "කියුබානුවන්ට ආනයනික මෝටර් රථ භාවිත කිරීමට තිබු තහනම එරට රජය විසින් ඉවත් කර තිබේ. 1959 වසරේ කියුබානු විප්ලවයෙන් පසුව එරට වැසියන්ට නවීන තාක්ෂණයෙන් යුත් ආනයනික මෝටර් රථ භාවිතය සඳහා අවසරය ලබා දුන් ප්‍රථම අවස්ථාව මෙය බව සඳහන්ය. රජය විසින් මෙම මෝටර් රථ ආනයනය සිදුකෙරෙනු ඇති බව විදෙස් මාධ්‍ය පවසන්නේය. එම මෝටර් රථ වල මිල දැනට කියුබානුවන් භාවිත කරන මෝටර් රථයක මිල මෙන් සියයට 400 ක ඉහළ අගයක පවතිනු ඇති බව සඳහන්ය. ඒ අනුව කියුබානුවන්ට රජයේ අවසරයකින් තොරව මින් ඉදිරියට ආනයනික මෝටර් රථයක් මිලදී ගැනීමේ අවස්ථාව හිමි වේ. ඇතැම් මෝටර් රථයක මිල බ්‍රිතාන්‍යයේ මිල මෙන් 08ගුණයක් වනු ඇති බව විදෙස් මාධ්‍ය වාර්තා කරන්නේය.", "URL": "https://sinhala.adaderana.lk/news.php?nid=40080", "Category": null, "Parent URL": null}