{"Source": "Adaderana", "Timestamp": "October 2, 2016 11:54 am", "Headline": " නිවසට ගිනි තැබූ පුද්ගලයා සොයා මෙහෙයුම් ", "News Content": "නිවසකට ගිනි තබා හානි කිරීමේ සිද්ධියක් සම්බන්ධයෙන් විමර්ශන ආරම්භ කර ඇති බව මුන්දලම පොලීසිය පවසයි.අද(02) අළුයම 1.25 ට පමණ කොත්තන්තිව් - පල්ලිවාසල්පාඩුව ප්‍රදේශයේදී මෙම ගිනි තැබීම සිදු කර ඇති බව වාර්තා වෙයි.තමන් සහ දරුවන් දෙදෙනා නිවසේ සිටින විට කිසියම් අයෙකු විසින් තම නිවාසට ගිනි තබා පළා ගොස් ඇති බවට මුන්දලම පොලීසියට පැමිණිල්ලක් ලැබී ඇත.ගින්නෙන් නිවසට මෙන්ම නිවස තුළ තිබූ යතුරු පැදියකට හා ගෘහ භාණ්ඩ කීපයකට අලාභ හානි සිදුවී ඇති බවද වාර්තා වෙයි.සිදුවී ඇති අලාභය මෙතෙක් තක්සේරු කර නොමැති අතර කවුරුන් විසින් කුමන හේතුවක් මත මෙම ගිනි තැබීම සිදු කළේද යන්න මෙතෙක් අනාවරණය වී නැත.සිද්ධිය සම්බන්ධයෙන් මුන්දලම පොලීසිය වැඩිදුර විමර්ශන සිදු කරයි", "URL": "https://sinhala.adaderana.lk/news.php?nid=64638", "Category": null, "Parent URL": null}