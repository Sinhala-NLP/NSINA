{"Source": "Adaderana", "Timestamp": "December 24, 2011 11:52 am", "Headline": "පෙම් හබයක් නිසා පියා විසින් දියණිය මරාදමලා", "News Content": "සමන්තුරේ, තල්අරම්මල් ප්‍රදේශයේ පදිංචිව සිටි 17 හැවිරිදි දැරියක ඇගේ පියා විසින් ඝාතනය කර තිබේ. ඊයේ(23) පස්වරුවේ මෙම ඝාතනය සිදුව ඇති බව සමන්තු‍රේ පොලිසිය පැවසීය. 17 හැවිරිදි දැරිය පවත්වාගෙන ගිය බව කියන ප්‍රේමසම්බන්ධයක් හෙළිවීමෙන් ඇතිවූ වෛරය මත පියා විසින් දැරියට දැඩි ලෙස පහරදී ඇති අතර එහිදී ඇය මියගොස් ඇත. පියා දැනට අත්අඩංගුවේ පසුවන අතර ඔහු අධිකරණය හමුවට ඉදිරිපත් කිරීමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=20903", "Category": null, "Parent URL": null}