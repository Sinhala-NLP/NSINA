{"Source": "Adaderana", "Timestamp": "November 22, 2017 09:15 am", "Headline": "ලෙබනන් අගමැති යළි සිය රටට එයි", "News Content": "සෞදි අරාබියේ සිට ප්‍රකාශයක් කරමින් තමන් ධූරයෙන් ඉවත් වන බව සඳහන් කළ ලෙබනන අග්‍රමාත්‍ය සාද් හරීරි යළි සිය රටට පැමිණ තිබේ. සති දෙකක පමණ කාලයකට පසු ඊයේ රාත්‍රියේ ඔහු බීරුට් ජාත්‍යන්තර ගුවන්තොටුපල වෙත පැමිණි බව විදෙස් වාර්තා පවසයි. ඔහුගේ ඉල්ලා අස්වීම ලෙබනන ජනාධිපති මිචෙල් ඕන් විසින් ප්‍රතික්ෂේප කර තිබුණි. ඒ අනුව හරීරි අද පැවැත්වෙන ලෙබනන නිදහස් දින සැමරුමට සහභාගී වීමට නියමිතය. ඔහුගේ ඉවත්වීම සෞදි අරාබියේ බලපෑමක් මත සිදූවූ බවට තොරතුරු වාර්තා වුවද එය ප්‍රතික්ෂේප කරමින් හරීරි ප්‍රකාශ කලේ එවැනි බලපෑමක් තමන්ට එල්ල නොවූ බවයි. තමා ඝාතනය කිරීමේ කුමන්ත්‍රණයක් පැවතීම ඉල්ලා අස්වීමට හේතුව බව හරීරි ප්‍රකාශ කළේය.", "URL": "https://sinhala.adaderana.lk/news.php?nid=80348", "Category": null, "Parent URL": null}