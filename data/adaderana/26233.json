{"Source": "Adaderana", "Timestamp": "August 1, 2012 01:17 pm", "Headline": "මාවතගම ප්‍රාදේශීය සභා සභාපති අත්අඩංගුවට", "News Content": "මාවතගම ප්‍රාදේශීය සභාවේ සභාපතිවරයා අත්අඩංගුවට ගෙන තිබේ. පසුගිය 29 වන දින මාවතගම ප්‍රදේශයේ පැවති උත්සවයක දී දෙපිරිසක් අතර ගැටුමක් හටගෙන ඇතැයි පොලීසිය පවසයි. එහිදී තුවාලකරුවෙකු රෝහල්ගත කර ඇති අතර අදාල ගැටුමට, මාවතගම ප්‍රාදේශීය සභාවේ සභාපතිවරයා ද සම්බන්ධ බවට පොලිසියට පැමිණිල්ලක් ඉදිරිපත් කර තිබිණි. මේ සම්බන්ධයෙන් කරන ලද පරීක්ෂණ කටයුතුවලින් අනතුරුව අදාළ ප්‍රාදේශීය සභා සභාපතිවරයා ඇතුළු පස් දෙනෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=26233", "Category": null, "Parent URL": null}