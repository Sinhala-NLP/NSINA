{"Source": "Adaderana", "Timestamp": "July 16, 2010 10:11 am", "Headline": "තේ ප්‍රදර්ශනයක් මහනුවරදී ", "News Content": "මෙරට තේ වගාවේ ආරම්භය සහ වර්ධනය පිළිබඳ තොරතුරු ඇතුළත් ප්‍රදර්ශනයක් මහනුවර, හන්තාන ‍තේ කෞතුකාගාරයේ දී පැවැත්වේ. මධ්‍යම පළාත් ආණ්ඩුකාර ටිකිරි කොබ්බෑකඩුව මහතාගේ ප්‍රධානත්වයෙන් ඊයේ විවෘත වූ මෙම ප්‍රදර්ශනය අද සහ හෙට දිනයේ ද පැවැත්වේ. තේ වගාව සඳහා අතීතයේ සිට යොදාගත් යන්ත්‍ර සූත්‍ර පිළිබඳව සහ නවීන තාක්ෂණික ක්‍රම භාවිතය ඇතුළු තොරතුරු රැසක් මෙම ප්‍රදර්ශනයේ දී ඉදිරිපත් කෙරෙයි. පෙරවරු 9 සිට පස්වරු 5 දක්වා පැවැත්වෙන මෙම ප්‍රදර්ශනය අද දිනයේ පාසල් ළමුන් සඳහා නොමිලේ නැරඹුම් අවස්ථාව ලබාදී ඇති බව සඳහන්ය.", "URL": "https://sinhala.adaderana.lk/news.php?nid=9636", "Category": null, "Parent URL": null}