{"Source": "Adaderana", "Timestamp": "July 14, 2012 11:39 am", "Headline": "හලාවත - කොළඹ බස් වර්ජනය දෙවන දිනටත් ක්‍රියාත්මකයි", "News Content": "හලාවත - කොළඹ පෞද්ගලික බස් රථ සේවකයින් ආරම්භ කළ වර්ජනය අද(14) දෙවන දිනටත් ක්‍රියාත්මකය. හලාවත - කොළඹ බස්රථ සේවකයෙකුට පහරදීමේ සිද්ධියක් මුල් කරගනිමින් ඊයේ(13) දිනයේ මෙම වර්ජනය ආරම්භ කරනු ලැබීය. සිද්ධියට සම්බන්ධ සැකකරු මේ වන තෙක් අත්අඩංගුවට නොගැනීමට විරෝධය පළකරමින් අද දිනයේ ද වර්ජනය ක්‍රියාත්මක කර ඇති බව අද දෙරණ කළ විමසීමක දී ලංකා පෞද්ගලික බස්රථ හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. කෙසේවෙතත් මේ සම්බන්ධයෙන් අදාළ බලධාරීන් සමග සාකච්ඡා කොට ඉතා ඉක්මනින් බස්රථ නැවත ධාවනය කිරීමට කටයුතු කරන බව ද ගැමුණු වි‍ජේරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=25774", "Category": null, "Parent URL": null}