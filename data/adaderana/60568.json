{"Source": "Adaderana", "Timestamp": "May 29, 2016 09:30 am", "Headline": " වැලිපැන්න හුවමාරුව යළි ඇරේ", "News Content": "දක්ෂිණ අධිවේගී මාර්ගයේ වැලිපැන්න හුවමාරුවෙන් මතුගම දෙසට වන පිවිසුම් මාර්ගයේ ගමනා ගමනය යථා තත්ත්වයට පත්ව තිබේ.ජල ගැලීම් තත්ත්වයක් හේතුවෙන් ඊයේ(28) දිනයේ එම මාර්ගයේ රථ වාහන ධාවනය මුළුමනින්ම ඇණ හිට තිබුණි.කෙසේ වෙතත් මාර්ග සංවර්ධන අධිකාරිය සඳහන් කළේ අද(29) පෙරවරුව වන විට මාර්ගයේ පැවැති ජලය බැසගොස් ඇති බවයි.මේ හේතුවෙන් වැලිපැන්න හුවමාරුවෙන් මතුගම දෙසට වන පිවිසුම් මාර්ගය බාධාවකින් තොරව භාවිත කළ හැකි බව මාර්ග සංවර්ධන අධිකාරිය ප්‍රකාශ කරයි.", "URL": "https://sinhala.adaderana.lk/news.php?nid=60568", "Category": null, "Parent URL": null}