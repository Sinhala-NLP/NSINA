{"Source": "Adaderana", "Timestamp": "February 3, 2012 09:49 am", "Headline": "අද ශ්‍රී ලංකා - ඕස්ට්‍රේලියා පුහුණු තරගයක්", "News Content": "ශ්‍රී ලංකා ක්‍රිකට් කණ්ඩායම අද(03) ඕස්ට්‍රේලියානු ක්‍රිකට් කණ්ඩායමක් සමග පුහුණු තරගයකට සහභාගී වේ. මෙම තරගය වර්ෂාව හේතුවෙන් ආරම්භ කිරීම ප්‍රමාද වී ඇති බව ඕස්ට්‍රේලියානු වාර්තා සඳහන් කරයි. ලබන ඉරිදා ආරම්භ වන තුන්කොන් ක්‍රිකට් තරගාවලියට පෙර ශ්‍රි ලංකා කණ්ඩායමට මෙම තරගය ලබාදී ඇති බව සඳහන්ය. ශ්‍රී ලංකාව, ඉන්දියාව සහ ඕස‍්ට්‍රේලියාව සහභාගී වන තුන්කොන් ක්‍රිකට් තරගාවලියේ පළමු තරගය ලබන ඉරිදා ඕස්ට්‍රේලියාව සහ ඉන්දියාව අතර පැවැත්වෙයි. ශ්‍රී ලංකා කණ්ඩායම මුහුණ දෙන පළමු තරගය පෙබරවාරි 8 වැනිදා ඉන්දීය කණ්ඩායම සමග දිවා රාත්‍රී තරගයක් ලෙස පැවැත්වෙනු ඇත.", "URL": "https://sinhala.adaderana.lk/news.php?nid=21846", "Category": null, "Parent URL": null}