{"Source": "Adaderana", "Timestamp": "September 14, 2012 02:41 pm", "Headline": "නව තානාපති සහ මහකොමසාරිස්වරුන්ට අක්ත පත්‍ර ‍ලබාදෙයි", "News Content": "නව තානාපතිවරු සය දෙනෙක් සහ මහකොමසාරිස්වරු දෙදෙනෙක් ජනාධිපති මහින්ද රාජපක්ෂ මහතා වෙත අක්ත පත්‍ර භාර දී තිබේ. අද (14) පෙරවරුවේ මොවුන් සිය අක්තපත්‍ර භාරදුන් බව ජනාධිපති මාධ්‍ය අංශය පවසයි. බ්‍රසීලය, හංගරි, නෝර්වේ, අමෙරිකා එක්සත් ජනපදය, අරාබි එක්සත් එමිර් රාජ්‍යය, ජර්මනිය යන රටවල් සඳහා තානාපතිවරුන් ජනාධිපතිවරයා වෙත අක්ත පත්‍ර භාර දී තිබේ. නයිජීරියාව සහ සයිප්‍රස් රාජ්‍යයන් සඳහා මහකොමසාරිස්වරුන් දෙදෙනෙකු අද පෙරවරුවේ ජනාධිපති මහින්ද රාජපක්ෂ මහතා වෙත අක්ත පත්‍ර භාරදුන් බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=27409", "Category": null, "Parent URL": null}