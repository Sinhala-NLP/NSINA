{"Source": "Adaderana", "Timestamp": "June 27, 2017 10:04 am", "Headline": " ස්වර්ණාභරණ තොගයක් සමඟ 1ක් අල්ලයි", "News Content": "අධික වටිනාකමකින් යුත් ස්වර්ණාභරණ තොගයක් සමඟ ව්‍යාපාරිකයෙකු කටුනායක ගුවන්තොටුපළේ දී අත්අඩංගුවට ගෙන තිබේ. ගුවන්තොටුපළ රේගු නියෝජ්‍ය අධ්‍යක්ෂ පරාක්‍රම බස්නායක මහතා සඳහන් කළේ තායිලන්තයේ බැංකොක් නුවර සිට පැමිණි පුද්ගලයෙකු මෙලෙස අත්අඩංගුවට ගෙන ඇති බවය. ඔහු මෙරටට ගෙන එන ලද සපත්තු තොගයක් තුළ සඟවා තිබියදී දියමන්ති සහ මැණික් එබ්බ වු ස්වර්ණාභරණ තොගයක් සොයාගෙන තිබේ. කිලෝග්‍රෑම් දෙකකට අධික බරින් යුත් එම ස්වර්ණාභරණ තොගයෙහි වටිනාකම මෙතෙක් තක්සේරු කර නොමැති බව ගුවන්තොටුපළ රේගුව සඳහන් කළේය.අත්අඩංගුවට ගත් සැකකරු බණ්ඩාරගම ප්‍රදේශයේ පදිංචි 35 හැවිරිදි ව්‍යාපාරිකයෙකු වන අතර ගුවන්තොටුපළ රේගුව සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74606", "Category": null, "Parent URL": null}