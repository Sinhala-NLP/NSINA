{"Source": "Adaderana", "Timestamp": "November 26, 2010 11:43 am", "Headline": "උදුල් 10 වනදා තෙක් රිමාන්ඩ්", "News Content": "පසුගියදා උසස් අධ්‍යාපන අමාත්‍යාංශයට අයුතු ලෙස ඇතුළු වී රජයේ දේපළ වලට හානි කිරීමේ චෝදනාව මත අධිකරණයට ඉදිරිපත් කර ඇති අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු උදුල් ප්‍රේමරත්න මහතා තවදුරටත් රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය නියෝග කර ඇත. සැකකාර උදුල් ප්‍රේමරත්න බන්ධනාගාරය මගින් කොළඹ මහේස්ත්‍රාත් අධිකරණය වෙත ඉදිරිපත් කර තිබුණි. අදාළ සිද්ධිය සම්බන්ධව තවත් සැකකරුවන් දෙදෙනෙකු අත්අඩංගුවට ගැනීමට ඇති නිසා සැකකරු තවදුරටත් රිමාන්ඩ් භාරයට පත්කරන ලෙස කුරුඳුවත්ත පොලිසිය අධිකරණයට වාර්තාවක් ඉදිරිපත් කරමින් සඳහන් කරනු ලැබීය. ඉදිරිපත් වූ කරුණු සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා සැකකාර උදුල් ප්‍රේමරත්න ලබන 10 වන දින දක්වා තවදුරටත් රිමාන්ඩ් භාරයේ තැබීමට නියෝග කළේය.", "URL": "https://sinhala.adaderana.lk/news.php?nid=12412", "Category": null, "Parent URL": null}