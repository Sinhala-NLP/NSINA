{"Source": "Adaderana", "Timestamp": "April 10, 2015 04:09 pm", "Headline": "ලොතරැයි මණ්ඩලයේ රුපියල් මිලියන 375ක් දේශපාලනයට යොදවලා", "News Content": "ජාතික ලොතරැයි මණ්ඩලය වෙනුවෙන් වෙන් කළ රුපියල් මිලියන 375ක් පැවැති ආණ්ඩුව සිය දේශපාලන ව්‍යාපෘති සඳහා යොදවා ඇතැයි අනාවරණ වූ බව එම මණ්ඩලයේ සභාපතිනි ශ්‍යාමිලා පෙරේරා පවසයි.සභාපතිනිය මේ බව කියා සිටියේ අද (10) මුදල් අමාත්‍යංශ ශ්‍රවණාගාරයේ පැවැති මාධ්‍ය හමුවක දීය. මෙම මුදල වැය කර ඇත්තේ අයවැයෙන් ආයතන ප්‍රවර්ධනය සඳහා වෙන්කර තිබූ මුදලින් බව ඇය සඳහන් කළාය.පසුගිය වසරේ අයවැයෙන් ආයතන ප්‍රවර්ධනය සඳහා රුපියල් මිලියන 400ක් වෙන් කර තිබුණු බවත්, ඉන් මිලියන 375ක් මෙලෙස වැය කර ඇතැයි ද ඇය පෙන්වා දුන්නාය. ඒ අනුව ඉකුත් වසරේ නොවැම්බර්, දෙසැම්බර් සහ මෙම වසරේ ජනවාරි යන මාසවල මෙම මුදලින් මිලියන 200ක් වැය කර ඇති බව ඇය කියා සිටියාය.මෙම අවස්ථාවට එක්වූ මුදල් අමාත්‍යවරයා කියා සිටියේ සංවර්ධන අඩු වී නොමැති බව හා දූෂණය නැවතී ඇති බවයි.මේ වගේ දේවල් වළැක්වීමට කටයුතු කරන විට සංවර්ධන අඩු අඩුවී ඇතැයි විපක්ෂය චෝදනා කරන බවද ඔහු සඳහන් කළේය.", "URL": "https://sinhala.adaderana.lk/news.php?nid=50575", "Category": null, "Parent URL": null}