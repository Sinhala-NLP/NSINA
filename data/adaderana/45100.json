{"Source": "Adaderana", "Timestamp": "August 3, 2014 10:37 pm", "Headline": " නීති විරෝධී මත්පැන් බෝතල්  තොගයක්  සමඟ අයෙක් කොටු ", "News Content": "ලොරි රථයකින් ප්‍රවාහනය කරමින් තිබූ නීති විරෝධී මත්පැන් බෝතල් 50 ක් සමඟ සැකකරුවෙකු මුන්දලම පොලීසිය විසින් අත්අඩංගුවට ගෙන තිබේ. ඊයේ(02) රාත්‍රීයේ පුත්තලම - හලාවත මාර්ගයේ බත්තුළුඔය හන්දියේදී මෙම වැටලීම සිදු කර ඇත. විජය කටුපත සිට පුත්තලම දක්වා තමන් මෙම නීති විරෝධී මත්පැන් බෝතල් තොගය ප්‍රවාහනය කරමින් සිටි බව අත්අඩංගුවට ගෙන ඇති සැකකරු පොලීසිය හමුවේ පවසා ඇත. අත්අඩංගුවට ගෙන ඇත්තේ නීති විරෝධී මත්පැන් ප්‍රවාහනයට යොදා ගත් ලොරි රථයේ රියදුරු බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=45100", "Category": null, "Parent URL": null}