{"Source": "Adaderana", "Timestamp": "June 23, 2012 03:55 pm", "Headline": "පළමු ඉනිම නිමාකරමින් ශ්‍රී ලංකාව ලකුණු 472 යි", "News Content": "පකිස්ථානය හා ශ්‍රී ලංකාව සමග පැවත්වෙන පළමු ටෙස්ට් තරගයේ පළමු ඉනිම නිමා කරමින් ශ්‍රී ලංකා කණ්ඩායම සියලුදෙනාම දැවී ලකුණු 472 ක් රැස්කිරීමට සමත්විය. මෙම තරගයේ පළමු දිනය වූ ඊයේ දිනයේ කුමාර සංගක්කාර සිය ටෙස්ට් ක්‍රිකට් දි‍වියේ 29 වන ශතකය වාර්තා කිරීමට සමත් විය. එසේම අද දිනය තුළ ඔහු ද්විත්ව ශතකයක් අභිමුව ලකුණු 199 ට අනපේක්ෂිත ලෙස දැවීයාම ක්‍රීඩාලෝලීන්ට කනගාටුදායක පුවතකි. තිලකරත්න ඩිල්ෂාන් ලකුණු 101 ක්ද,නායක මහේල ජයවර්ධන ලකුණු 62 ක්ද ලබාගැනීමට සමත්වීම විශේෂත්වයකි. මෙම තරගය ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වෙයි.", "URL": "https://sinhala.adaderana.lk/news.php?nid=25266", "Category": null, "Parent URL": null}