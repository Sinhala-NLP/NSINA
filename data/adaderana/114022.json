{"Source": "Adaderana", "Timestamp": "July 13, 2019 06:38 am", "Headline": "ගාලු මුහුදේ දී ඇල්ලූ යාත්‍රාවේ සිටි අය ඉරාන ජාතිකයින් බව හඳුනා ගනී", "News Content": "ගාල්ලට නුදුරු ගැඹුරු මුහුදේදී සිය භාරයට ගත් යාත්‍රාවේ සිටි විදේශිකයින් 09 දෙනා ඉරාන ජාතිකයින් බවට හඳුනාගෙන ඇති බව නාවික හමුදාව පවසයි. මාධ්‍ය ප්‍රකාශක ලුතිනන් කමාණ්ඩ ඉසුර සුරියබණ්ඩාර මහතා පවසන්නේ ජුලි මස 10 වනදින අත්අඩංගුවට ගත් ශ්‍රි ලාංකික ධීවරයින් පිරිස සහ ඊයේ අත්අඩංගුවට ගත් විදේශික ධිවර පිරිස අතර මත්ද්‍රව්‍ය සබඳතාවක් පවතින බවට සාක්ෂි ඉදිරිපත් වී ඇති බවයි. ගාලු වරාය ආසන්න මුහුදේ දී විදේශීය බෝට්ටුවක සිටි පුද්ගලයින් 9 දෙනෙක් නාවික මෙහෙයුමකින් අත්අඩංගුවට පත්විය. මේ අතර ඔවුන් සතුව තිබී හෙරොයින් කිලෝ ග්‍රෑම් 60 ක් ද අත්අඩංගුවට ගත්තේය.", "URL": "https://sinhala.adaderana.lk/news.php?nid=114022", "Category": null, "Parent URL": null}