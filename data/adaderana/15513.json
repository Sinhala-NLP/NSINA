{"Source": "Adaderana", "Timestamp": "April 17, 2011 08:38 am", "Headline": "රටට ඇඟලිගහන්නට මූන්ගේ කමිටුවට නීතිමය අයිතියක් නෑ", "News Content": "බැන්කි මූන්ගේ කමිටුවට ශ්‍රී ලංකාවේ සිදුවූවා යැයි කියන යුද අපරාධ පිළිබඳ විමර්ශනය කිරීමට කිසිදු නීතිමය අයිතියක් නොමැති බව ත්‍රස්තවාදය පිළිබඳ ප්‍රකට වි‍ශේෂඥයෙකු වන මහාචාර්ය රොහාන් ගුණරත්න මහතා පවසයි. රටක අභ්‍යන්තර ක්‍රියාවලියක් පිළිබඳ සොයාබැලීමට ජගත් මහලේකම්වරයාට බලයක් ලැබුණේ කෙසේද යන්න ඔහු ප්‍රශ්න කර සිටියි. ජගත් සංවිධානයේ නිලධාරී මණ්ඩලයක අනුමැතියකින් තොරව ජගත් මහලේකම්වරයාට, එවැනි කමිටුවක් පත්කිරීමට නීතිමය බලයක් නොමැති බව ද ජාත්‍යන්තර ත්‍රස්තවාදය පිළිබඳ විශේෂඥයෙකු වන මහාචාර්ය රොහාන් ගුණරත්න මහතා පෙන්වාදෙයි. යුද අපරාධ පිළිබඳ සෙවීමට මහලේකම්වරයාට හැකියාව ඇත්තේ එක්සත් ජාතීන්ගේ සැසිවාරයේ දී හෝ ආරක්ෂක මණ්ඩලයේ බහුතර කැමැත්තකින් බව හෙතෙම තවදුරටත් සඳහන් කරයි. අමෙරිකාව හා බ්‍රිතාන්‍ය ප්‍රමුඛ බටහිර රටවල් ඇෆ්ගනිස්ථානය, ඉරාකය ආදී රටවලට එල්ල කරන ප්‍රහාරවලින් මිය යන සාමාන්‍ය වැසියන් පිළිබඳ මුනිවත රකින ජගත් මහලේකම්වරයාට ලංකා‍වේ ක්‍රියාවලිය පිළිබඳ සොයාබැලීමට කමිටු පත්කිරීමට කිසිදු අයිතියක් නොමැති බව මහාචාර්ය රොහාන් ගුණරත්න මහතා අවධාරණය කරයි.", "URL": "https://sinhala.adaderana.lk/news.php?nid=15513", "Category": null, "Parent URL": null}