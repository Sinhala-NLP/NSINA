{"Source": "Adaderana", "Timestamp": "September 10, 2013 08:46 am", "Headline": "මිනුවන්ගොඩ - කොළඹ බස් වර්ජනයක් ", "News Content": "මාර්ග අංක 265 මිනුවන්ගොඩ - කොළඹ පෞද්ගලික බස් රථ සේවකයින් වර්ජනයක් ආරම්භ කර තිබේ. මාර්ග බලපත්‍ර ගැටලුවක් හේතුවෙන් මෙම වර්ජනය ආරම්භ කර ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කරයි. නිසි ක්‍රමවේදයට පටහැනිව මිනුවන්ගොඩ - කොළඹ මාර්ගයේ ධාවන කටයුතු සඳහා නව මාර්ග බලපත්‍රයක් ලබාදීම මෙම වර්ජනයට හේතුව බව ගැමුණු විජේරත්න මහතා පවසයි. ලබාදී ඇති අදාළ මාර්ග ගමන් බලපත්‍රය අවලංගු කරන තෙක් වර්ජනය අඛණ්ඩව සිදුකරන බව බස් රථ සේවකයින් ප්‍රකාශ කරයි.", "URL": "https://sinhala.adaderana.lk/news.php?nid=37294", "Category": null, "Parent URL": null}