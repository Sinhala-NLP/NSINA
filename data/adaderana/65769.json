{"Source": "Adaderana", "Timestamp": "November 6, 2016 02:04 pm", "Headline": "ජනපති අද ඉන්දියා‍ යයි ", "News Content": "ජනාධිපති මෛත්‍රීපාල සිරිසේන මහතා දෙදින නිල සංචාරයක් සඳහා අද (6) පස්වරුවේ ඉන්දියාව බලා පිටත්ව යාමට නියමිතය.ලෝක සෞඛ්‍ය සංවිධානය විසින් පවත්වනු ලබන දුම්වැටි විරෝධී සමුළුවට සහභාගී වීම සඳහා ජනාධිපතිවරයා ඉන්දියාව බලා පිටත්ව යන බව ජනාධිපති මාධ්‍ය අංශය සඳහන් කළේය.සමුළුව හෙට(07) සිට ලබන 12 වන දින දක්වා ඉන්දියාවේ දිල්ලි අගනුවරදී පැවැත්වීමට නියමිතය.සමුළුව සඳහා ලෝක සෞඛ්‍ය සංවිධානයේ ප්‍රධානීන් සහ රටවල් 180ක් නියෝජනය කරමින් 1500ක පමණ පිරිසක් සහභාගී වන බව වාර්තා ‍වේ.සමුළුවේ විශේෂ ආරාධිත දේශනය ජනාධිපති මෛත්‍රීපාල සිරිසේන මහතා විසින් සිදු කිරීමට නියමිතය.ජනාධිපතිවරයා එම සංචාරය තුළදී ඉන්දීය ජනාධිපති ප්‍රනාබ් මුඛර්ජි මහතා සමඟ ද්වීපාර්ශවික සාකච්ඡා පැවැත්වීමට නියමිත බව ද සඳහන් ‍වේ.", "URL": "https://sinhala.adaderana.lk/news.php?nid=65769", "Category": null, "Parent URL": null}