{"Source": "Adaderana", "Timestamp": "April 12, 2018 05:13 pm", "Headline": "නීති විරෝධී මත්පැන් ප්‍රවාහනය කරපු අයෙක් අත්අඩංගුවට", "News Content": "නීති විරෝධී මත්පැන් ප්‍රවාහනය කරමින් සිටි පුද්ගලයෙකු මොරටුව, ලුනාව ප්‍රදේශයේදී අත්අඩංගුවට ගෙන තිබේ. ගල්කිස්ස කොට්ඨාශ දූෂණ මර්ධන අංශයේ නිලධාරීන් අදාළ වැටලීම සිදුකර ඇති අතර ත්‍රීරෝද රථයක් නවතා පරීක්ෂා කිරීමේදී එම නීති විරෝධී මත්පැන් තොගය සොයාගෙන ඇති බව සඳහන්ය. ත්‍රීරෝද රථයේ තිබී නීති විරෝධී මත්පැන් ලීටර 120ක් සොයාගෙන ඇති බව පොලීසිය ප්‍රකාශ කළේය. අත්අඩංගුවට ගෙන ඇත්තේ මොරටුව, කටුබැද්ද ප්‍රදේශයේ පදිංචි 40 හැවිරිදි පුද්ගලයෙකි. සැකකරු ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර ගල්කිස්ස කොට්ඨාශ දූෂණ මර්ධන ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87362", "Category": null, "Parent URL": null}