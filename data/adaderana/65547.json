{"Source": "Adaderana", "Timestamp": "October 30, 2016 12:28 pm", "Headline": "  මධ්‍යම පරිසර අධිකාරිය වාර්තාවක් කැඳවයි", "News Content": "ශ්‍රී පාද රක්ෂිතය ආශ්‍රිතව ඉදිකිරීමට යෝජිත බව කියන නිවාඩු නිකේතනය සම්බන්ධයෙන් වාර්තාවක් කැඳවීමට මධ්‍යම පරිසර අධිකාරිය තීරණය කර තිබේ.අදාළ නිවාඩු නිකේතනය ඉදිකිරීම තුළින් පාරිසරික හානියක් සිදුවන බවට විවිධ පාර්ශව වලින් මේ වන විට පැමිණිලි ලැබී ඇති බව මධ්‍යම පරිසර අධිකාරියේ සභාපති ලාල් ධර්මසිරි මහතා සඳහන් කළේය.ඒ අනුව එම නිවාඩු නිකේතනය ඉදිකිරීම සම්බන්ධයෙන් පාරිසරික තත්ත්ව වාර්තාවක් පළාත් පාරිසරික අධ්‍යක්ෂවරයාගෙන් කැඳවා ඇති බව ලාල් ධර්මසිරි මහතා සඳහන් කළේය.", "URL": "https://sinhala.adaderana.lk/news.php?nid=65547", "Category": null, "Parent URL": null}