{"Source": "Adaderana", "Timestamp": "June 15, 2016 12:18 pm", "Headline": "කොළඹ කසළ ඉවත් කරන්න ලක්ෂ 80ක් ", "News Content": "පැවති ජල ගැලීම් තත්ත්වය හේතුවෙන් කොළඹ දිස්ත්‍රික්කයේ එක්රැස් වූ කැළි කසළ ඉවත් කිරීමේ කටයුතු සඳහා රුපියල් ලක්ෂ 80ක පමණ මුදලක් වැය වූ බව පළාත් සභා හා පළාත් පාලන අමාත්‍යාංශය පවසයි.එම අමාත්‍යාංශයේ මුලීකත්වයෙන් කසළ ඉවත් කිරීමේ කටයුතු මැයි මස 31 වන දින සිට සිදුකෙරෙන අතර කසළ ටොන් 7500ක් මෙලෙස ඉවත් කෙරුණු බව වාර්තා වෙයි.පළාත් පාලන ආයතනවලින් ලබාගත් තොරතුරුවලට අනුව ජල ගැලීම් තත්ත්වයෙන් පසු කසළ එක්රැස් වු ප්‍රදේශ හඳුනාගෙන මෙම කසළ ඉවත් කිරීමේ වැඩසටහන ක්‍රියාත්මක කර තිබේ.ත්‍රිවිධ හමුදාව, පොලීසිය, සිවිල් ආරක්ෂක දෙපාර්තමේන්තුව හා පළාත් පාලන ආයතනවල නිලධාරීන් මෙම කසළ ඉවත් කිරීමේ කටයුතු සඳහා දායකත්වය ලබාදුන් බව පළාත් සභා හා පළාත් පාලන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61118", "Category": null, "Parent URL": null}