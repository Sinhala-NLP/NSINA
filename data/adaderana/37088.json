{"Source": "Adaderana", "Timestamp": "September 2, 2013 10:45 am", "Headline": "රිය අනතුරකින් 12 හැවරිදි දරුවා මරුට - 6ට තුවාලයි ", "News Content": "මහනුවර - රන්දෙණිගල ගුරුදෙණිය ප්‍රදේශයේදී අද(02) අළුයම සිදුවූ රිය අනතුරකින් 12 හැවිරිදි පිරිමි ළමයෙකු මියගොස් තිබේ. අද දෙරණ වාර්තාකරු සඳහන් කළේ අනතුරෙන් කාන්තාවන් දෙදෙනෙකු ඇතුළු පුද්ගලයින් 6 දෙනෙකු තුවාල ලබා පේරාදෙණිය රෝහලට ඇතුළත් කර ඇති බවයි. අද අළුයම 1ට පමණ අදාළ පිරිස ගමන් කළ වෑන් රථය නවතා තිබූ ලොරි රථයක ගැටීමෙන් අනතුර සිදුව තිබේ. අදාළ ළමයා ඇතුළු පිරිස ඉන්දියාවේ සංචාරයකට ගොස් නැවත පැමිණෙමින් සිටියදී අනතුරට ලක්ව ඇති බව තලාතුඔය පොලීසිය සඳහන් කරයි.", "URL": "https://sinhala.adaderana.lk/news.php?nid=37088", "Category": null, "Parent URL": null}