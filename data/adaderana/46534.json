{"Source": "Adaderana", "Timestamp": "October 6, 2014 09:42 am", "Headline": "මරණීය තර්ජන කර අත කර ශුද්ධ කරයි", "News Content": "නිවසට ඇතුළු වී ගෙහිමි කත බැද දමා ඇයගේ දරුවා මරා දමන බවට තර්ජනය කර මුදල් රුපියල් ලක්ෂ 02 ක් සහ රුපියල් 71,000ක් වටිනා රන් ආභරණ කොල්ල කා පලා ගිය දෙදෙනෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව මාදම්පේ පොලීසිය කියයි. අළුයම 3.00 ට පමණ නිවසට කඩා වැදුණු දෙදෙනෙකු විසින් මෙම කොල්ලය සිදු කළ බවත්,එම අවස්ථාවේදී තම සැමියා ව්‍යාපාරික කටයුතු සඳහා නිවසින් බැහැර ගොස් සිටි බවත්, මාදම්පේ - ඉරට්ටකුලම පදිංචි ජෙනට් සුසිලා (49) යන අය පොලීසියට කර ඇති පැමිණිල්ලේ සඳහන් වේ. පැමිණිලිකාරියගේ සැමියා නිවසින් පිටත්ව යන වේලාව සම්බන්ධයෙන් හොඳින් දැන සිටි කිසියම් අයෙකු විසින් සැලසුම් කර මෙම කොල්ලය සිදු කරන්නට ඇති බවට විශ්වාස කළ හැකි යැයි පොලීසිය කියයි. මාදම්පේ පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=46534", "Category": null, "Parent URL": null}