{"Source": "Adaderana", "Timestamp": "February 15, 2013 10:48 am", "Headline": "ගංජා සමග අයෙක් දැලේ", "News Content": "වැල්ලම්පිටිය, කැලණිමුල්ල අංගොඩ ප්‍රදේශයේ දී ගංජා ළඟ තබාගත් පුද්ගලයෙකු අත්අඩංගුවට ගෙන තිබේ. සැකකරු සතුව තිබී ගංජා කිලෝග්‍රෑම් අටක් සොයාගත් බවයි පොලීසිය පැවසුවේය. නුගේගොඩ කොට්ඨාස දූෂණ මර්දන අංශය මගින් අත්අඩංගුවට ගත් සැකකරු වැඩිදුර විමර්ශන කටයුතු සඳහා වැල්ලම්පිටිය පොලිස් ස්ථානය වෙත භාරදී ඇති අතර ඔහු අද (15) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර මැදිරිගිරිය ප්‍රදේශයේ නිවසක තිබී ගංජා කිලෝග්‍රෑම් 1 ග්‍රෑම් 115 ක් සමග පුද්ගලයෙකු, මැදිරිගිය පොලීසිය විසින් අත්අඩංගුවට ගෙන තිබේ. ගංජාවලට අමතරව එම නිවස තුළ තිබී මිලිමීටර් නවය වර්ගයේ ජීව උණ්ඩ දෙකක් සහ \"84 එස්\" වර්ගයේ හිස් පතරොම් බෑග් එකක් සොයාගත් බව පොලීසිය පැවසුවේය. සැකකරු අද දින හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31645", "Category": null, "Parent URL": null}