{"Source": "Adaderana", "Timestamp": "November 20, 2010 08:40 am", "Headline": "තරුණියකගේ ශරීර කොටස් බෙරලිය රක්ෂිතයෙන් හමුවෙයි", "News Content": "ඝාතනයට ලක්වූ උපාධිධාරී තරුණියකගේ ශරීර කොටස් අකුරැස්ස බෙරලිය රක්ෂිතයෙන් සොයාගෙන තිබේ. මාතර අතිරේක මහේස්ත්‍රාත් චමත් මදනායක මහතා අදාළ ස්ථානයට ගොස් පරීක්ෂණ කටයුතු සිදුකරනු ලැබීය. පසුගිය අප්‍රේල් මස 5 වැනිදා සිට අතුරුදන්ව සිටි අදාළ තරුණිය මාතර පිටබැද්දර ප්‍රදේශයේ පදිංචිව සිට තිබේ. තරුණියගේ පෙම්වතා සිද්ධිය සම්බන්ධයෙන් සැකපිට අත්අඩංගුවට ගෙන ප්‍රශ්න කිරීමේ දී ඝාතනය පිළිබඳ පාපොච්චාරණය කර ඇති බව සඳහන්ය. තරුණිය බෙරලිය රක්ෂිතය තුළ ඝාතනයක කර දමා ඇති බවට ලද තොරතුරු මත තරුණියගේ සිරුරේ කොටස් ඊයේ(19) සොයාගනු ලැබීය.", "URL": "https://sinhala.adaderana.lk/news.php?nid=12273", "Category": null, "Parent URL": null}