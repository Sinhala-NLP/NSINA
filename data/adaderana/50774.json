{"Source": "Adaderana", "Timestamp": "April 21, 2015 10:26 am", "Headline": "මන්ත්‍රීවරුන්ගෙන් ප්‍රකාශ ගන්නේ නම් පාර්මේන්තුවෙන් අවසරගත යුතුයි", "News Content": "පාර්ලිමේන්තු මන්ත්‍රීවරුන්ගේ ප්‍රකාශ සටහන් කර ගන්නේ නම් ඊට පෙර පාර්ලිමේන්තුවෙන් අවසර ගත යුතු බව කථානායක චමල් රාජපක්ෂ මහතා පවසයි.විපක්ෂයේ මන්ත්‍රීවරුන් පිරිසක් ඊයේ පෙරවරුවේ සිට පාර්ලිමේන්තු සභා ගර්භය මධ්‍යයේ සිට විරෝධතා ව්‍යාපාරයක නිරත වෙමින් සිටිති.හිටපු ජනාධිපති මහින්ද රාජපක්ෂ මහතාගෙන් සහ විපක්ෂයේ මන්ත්‍රීවරුන්ගෙන් අල්ලස් කොමිසම වෙත කැඳවීමට විරෝධය දක්වමින් එම පිරිල මෙලෙස විරෝධයේ නියැලෙමින් ඇත.මේ අතර කථානායක චමල් රාජපක්ෂ මහතා විසින් අල්ලස් කොමිසමේ සභාපතිවරයා පාර්ලි‍මේන්තුවට කැඳවීම පිළිගත නොහැකි බව විදේශ කටයුතු නියෝජ්‍ය අමාත්‍ය අජිත පී පෙරේරා මහතා පවසයි.කෙසේ වෙතත් මේ වන විට පාර්ලිමේන්තු සභා මධ්‍යයේ සිට විරෝධතාවයේ නියැලෙමින් සිටින මන්ත්‍රීවරුන්ට සහ දැක්වීම සඳහා අද දින එ.ජ.නි.ස. ආධාරකරුවන් සහ මන්ත්‍රිවරුන් පිරිසක් පාර්ලිමේන්තුව අසලට පාගමනින් පැමිණීමට නියමිත බවද වාර්තා වෙයි.", "URL": "https://sinhala.adaderana.lk/news.php?nid=50774", "Category": null, "Parent URL": null}