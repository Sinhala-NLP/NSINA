{"Source": "Adaderana", "Timestamp": "April 13, 2018 06:25 pm", "Headline": "මූන්දලම රිය අනතුරකින් පුද්ගලයින් දෙකක් මරුට", "News Content": "මූන්දලම, කිරියන්කල්ලිය ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ. යුද හමුදා ට්‍රක් රථයක යතුරුපැදියක් සහ ත්‍රී රෝද රථයක් ගැටීමෙන් අනතුර සිදුව ඇති බව මූනන්දලම පොලිසිය සදහන් කළේය. අනතුරින් බරපතළ තුවාල ලැබූ පුද්ගලයින් තිදෙනෙකු මූන්දලම රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා හලාවත රෝහලට මාරුකර යවා ඇති අතර එහිදී ඉන් දෙදෙනෙකු මියගොස් තිබේ. මියගොස් ඇත්තේ කල්පිටිය ප්‍රදේශයේ පදිංචිව සිටි යතුරුපැදිකරු සහ නොරොච්චෝල ප්‍රදේශයේ පදිංචිව සිටි ත්‍රීරෝද රථයේ ගමන් කළ අයෙකු බව පොලිසිය සඳහන් කළේය. අනතුර සම්බන්ධයෙන් යුද හමුදා ට්‍රක් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=87405", "Category": null, "Parent URL": null}