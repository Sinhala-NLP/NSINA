{"Source": "Adaderana", "Timestamp": "May 1, 2016 12:35 pm", "Headline": " මැයි පෙළපාලි යන්න සූදානම්!", "News Content": "ජාත්‍යන්තර කම්කරු දිනය නිමිත්තෙන් ප්‍රධාන දේශපාලන පක්ෂ මේ වන විට සිය මැයි පෙළපාලී ආරම්භ කිරීමට සියළු කටයුතු සූදානම් කර තිබේ.අද(01) දිනය තුළ මැයි රැළි සහ පෙළපාලී 20ක් පමණ පැවැත්වීමට සැළසුම් කර ඇති බව වාර්තා වෙයි.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ශ්‍රී ලංකා නිදහස් පක්ෂයේ මැයි රැළිය ගාල්ල සමනළ ක්‍රීඩාංගණයේ දී අද පස්වරුවේ පැවැත්වීමට නියමිතය.අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් එක්සත් ජාතික පක්ෂයේ ප්‍රධාන මැයි රැළිය බොරැල්ල කැම්බල් පිටියේ දී පැවැත්වෙයි.හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් ඒකාබද්ධ විපක්ෂය නියෝජනය කරන මන්ත්‍රීවරුන් ද කිරුළපනදී මැයි රැළියක් පැවැත්වීමට සැළසුම් කර තිබේ.මේ අතර ජනතා විමුක්ති පෙරමුණේ මැයි පෙළපාලිය මේ වන විට දෙහිවල එස් ද එස් ජයසිංහ ක්‍රිඩාංගණයෙන් ආරම්භ වී තිබේ. එම මැයි රැළිය කොළඹ බී.ආර්.සී. ක්‍රීඩාංගණයේ පැවැත්වීමට සැළසුම් කර ඇත.", "URL": "https://sinhala.adaderana.lk/news.php?nid=59700", "Category": null, "Parent URL": null}