{"Source": "Adaderana", "Timestamp": "January 13, 2014 02:12 pm", "Headline": "විදුලිය ඉල්ලා කැකිරාවේ ගැමියෝ ලාම්පු දල්වති", "News Content": "ඡායා රූ - කාංචන කුමාර ආරියදාස තම ගම්මානයට විදුලි බලය ලබාදෙන ලෙස ඉල්ලමින් කැකිරාව, මඩාටුගම, බක්මීඋල්පත ගම්වාසීන් පිරිසක් උපවාසයක් ආරම්භ කර තිබේ. මඩාටුගම නගරය ආසන්නයේ පිහිටි බුදුපිළිමය ඉදිරිපිට මෙම උපවාසය ආරම්භ කර ඇති බව අද දෙරණ වාර්තාකරු සඳහන් කළේය. කුප්පි ලාම්පු දල්වාගෙන ගම්වාසීන් උපවාසයේ නිරතව සිටියි. වසර කිහිපයක් තිස්සේ ඡන්ද කටයුතු සඳහා ප්‍රදේශයට පැමිණෙන දේශපාලඥයින්ට තම ගැටලු ඉදිරිපත් කළත් මේ වනතුරුත් ඊට නිසි විසදුම් ලැබී නොමැති බව ගම්වාසීන් සඳහන් කරයි. තම ඉල්ලිම ඉටු වනතුරු උපවාසය අත් නොහරින බවද ඔවුන් පවසයි.", "URL": "https://sinhala.adaderana.lk/news.php?nid=40325", "Category": null, "Parent URL": null}