{"Source": "Adaderana", "Timestamp": "March 18, 2015 03:43 pm", "Headline": "වත්මන් ආණ්ඩුවට ඕනෑම තීරණයක් ගන්න පුළුවන් ", "News Content": "විධායක ජනාධිපති ධූරය අහෝසි කිරීම යනු මතවාදයක් පමණක් බව තමා දැනසිටි බව හිටපු ජනාධිපති මහින්ද රාජපක්ෂ මහතා පවසයි.ඒ මහතා මේ බව සඳහන් කර සිටියේ අද(18) නාරාහේන්පිට පිහිටි අබයාරාම විහාරයේ පැවති ශ්‍රී ලංකා නිදහස් පක්ෂයේ බස්නාහිර පළාත් මහජන නියෝජිතයින් පිරිසක් සහ ක්‍රියාකාරී සාමාජිකයින් පිරිසක් සමඟ පැවැත්වු සාකච්ඡාවකට සහභාගී වීමෙන් අනතුරුව මාධ්‍ය වෙත අදහස් දක්වමින්ය.19 වන ව්‍යවස්ථා සංශෝධන පනත තමා නොදුටු බවත්, විධායකයේ යම්කිසි බලතල අඩුකිරීමක් එහි තිබෙන්නට ඇති බව දැනගන්නට ලැබුණු බවත්, ඒ මහතා එම අවස්ථාවේදී කියා සිටියේය.තවද දෙමළ ජාතික සන්ධානය, එ.ජා.ප, ජ.වි.පෙ, සේම ශ්‍රී ලංකා නිදහස් පක්ෂයත් මේ වන විට සිටිනුයේ ආණ්ඩු පක්ෂයේ බවත්, එසේ හෙයින් වර්තමාන ආණ්ඩුවට ඕනෑම තීරණයක් ගැනීමට හැකි බවත් හිටපු ජනපති මහින්ද රාජපක්ෂ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=50056", "Category": null, "Parent URL": null}