{"Source": "Adaderana", "Timestamp": "May 21, 2018 05:08 pm", "Headline": "සියලු ජනතාවට සහන සැලසීමට උපරිම කාර්යක්ෂමතාවයෙන් කටයුතු කරන්න", "News Content": "අයහපත් කාලගුණයෙන් විපතට පත් සියලු ජනතාවට සහන සැලසීමට උපරිම කාර්යක්ෂමතාවයෙන් කටයුතු කරන ලෙස අංශ බාර නිලධාරී වෙත අග්‍රාමාත්‍ය රනිල් වික්‍රසිංහ මහතා උපදෙස් දී තිබේ. ජල ගැලීම් හා ආපදා තත්ත්වය හේතුවෙන් පිඩාවට පත් ජනතාවට සහන සැලසීම සඳහා ගත යුතු කඩිනම් පියවර සම්බන්ධ සකච්ඡාවක් අද (21) අග්‍රාමාත්‍යවරයාගේ ප්‍රධානත්වයෙන් අරලියගහ මන්දිරයේ දී පැවැත් විණි. මේ අතර ගංවතුර තත්ත්වයක් ඇතිවීමට ඉඩ ඇති බැවින් ඒ සඳහා ත්‍රිවිධ හමුදාව සීරුවෙන් තබන ලෙස උපදෙස් දුන් අගමැතිවරයා දිසාපතිහා ප්‍රාදේශිය ලේකම්වරුන් සමඟ සම්බන්ධව ආපදා සහන සැලසීමට පෙරමුණ ගන්නා ලෙස පළාත් සභා හා ප්‍රදේශිය සභා නියෝජිතයන්ගෙන් ඉල්ලා සිටියේය.", "URL": "https://sinhala.adaderana.lk/news.php?nid=89534", "Category": null, "Parent URL": null}