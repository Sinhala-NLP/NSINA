{"Source": "Adaderana", "Timestamp": "March 24, 2016 11:27 am", "Headline": " සිසිල් කොතලාවලට ඇප ලැබෙයි", "News Content": "සෙලින්කෝ සමූහ ව්‍යාපාරයේ හිටපු සභාපතිවරයා මෙන්ම ප්‍රකට ව්‍යාපාරිකයෙකු වන ලලිත් කොතලාවල මහතාගේ බිරිඳ වන ,ගොල්ඩන් කී සමූහ ව්‍යාපාරයේ අධ්‍යක්ෂ මණ්ඩල සාමාජිකයෙකු වූ සිසිලියා කොතලාවල මියට අද (24)ඇප නියමවී තිබේ.ගෝල්ඩන් කී මූල්‍ය වංචාවට අදාළව ඇයට එරෙහිව පවරා ඇති නඩුවක් හේතුවෙන් කොළඹ මහාධිකරණය විසින් ඇය රක්ෂිත බන්ධනාගාර ගත කරන ලදී.එම සිදුවීමට අදාළව ඇය විසින් අභියාචනාධිකරණයට ඉදිරිපත් කර තිබූ ප්‍රතිශෝධන පෙත්සමක් සලකා බැලූ අභියාචනාධිකරණය විසින් රු.ලක්ෂයක මුදල් ඇපයක් සහ ලක්ෂ 10 බැගින් වන ශරීර ඇප දෙකක් මත සැකකාරිය මුදාහැරීමට අද නියෝග කරන ලදී.සැකකාරියගේ විදේශ ගමන්බලපත්‍රය අධිකරණ බාරයට ගත් අතර විදේශගත විය යුතුනම් අධිකණයේ අවසරය ලබාගත යුතු බව ඇයට දන්වන ලදී.", "URL": "https://sinhala.adaderana.lk/news.php?nid=58582", "Category": null, "Parent URL": null}