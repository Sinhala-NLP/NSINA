{"Source": "Adaderana", "Timestamp": "February 24, 2017 04:07 pm", "Headline": " මුවෙකු මරා මස් කළ 4ට වැඩ වරදී", "News Content": "පොතුවිල්, සෙන්ගමුව ප්‍රදේශයේදී මුවෙකු මරා මස්කරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ ශ්‍රාවස්ත්‍රිවේලී කඳවුරේ නිලධාරීන් පිරිසක් විසින් සිදු කළ වැටලීමකදී අදාළ සැකකරුවන් අත්අඩංගුවට ගත් බව වාර්තා වෙයි.එහිදී ඔවුන් සතුව තිබී මෙරට නිෂ්පාදන ගිනි අවියක් සහ මුව මස් කිලෝ ග්‍රෑම් 18ක් සමඟ සතුන් දඩයම් කිරීම සඳහා යොදා ගත් තවත් උපරණ කිහිපයක් පොලිස් විශේෂ කාර්යය බලකාය බාරයට ගෙන තිබේ.අත්අඩංගුවට ගත් පුද්ගලයින් සිව් දෙනා වැඩිදුර විමර්ශන සඳහා පොතුවිල් පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=70060", "Category": null, "Parent URL": null}