{"Source": "Adaderana", "Timestamp": "October 17, 2010 08:42 am", "Headline": "සුමති සම්මාන උළෙලින් දෙරණට‍ සම්මාන", "News Content": "පුංචි තිරයේ මහා කලා මංගල්‍යය 15 වැනි සුමති සම්මාන උළෙලේ දී ටී.වී දෙරණ ද සම්මානයට පාත්‍රවිය. ජනාධිපති ආර්යා ශිරන්ති රාජපක්ෂ මහත්මිය ඇතුළු සම්භාවනීය අමුත්තන්ගේ ද කලාකරුවන්ගේ ද සහභාගීත්වයෙන් ඊයේ පස්වරුවේ සුගතදාස ගෘහස්ථ ක්‍රීඩාංගණයේ දී මෙම සම්මාන උළෙළ අති උත්කර්ශවත් අයුරින් පැවැත්විණි. සම්මාන උළෙලේ පිරිනැමුණු පළමු සම්මාන හිමි කර ගැනීමට සමත් වූයේ ද ටී.වී දෙරණයි. හොඳම රූපවාහිනි වාර්තාමය වැඩසටහන හිමි සම්මානය ටී.වී දෙරණ වෙනුවෙන් රංජීවනී බැද්දෙවිතාන විසින් දිනාගන්නා ලදී. මෙම සම්මාන උළෙලේ දී හොඳම සඟරාමය වැඩසටහනට හිමි සම්මානය ටී.වී දෙරණ ඔස්සේ විකාශය වූ ශූර ගොවියා වැඩසටහන නිෂ්පාදනය කළ චමින්ද අරඹෙගෙදරට හිමිවිය. මෙහි දී ලංකාවේ හොඳම ‍ප්‍රවෘත්ති සපයන රූපවාහීන් නාලිකා ත්‍රිත්වය අතරට පැමිණීමට අද දෙරණට හැකි වීම විශේෂත්වයකි. එහි දී හොඳම ප්‍රවෘත්ති විකාශනයේ තෙවැනි ස්ථානයට හිමි සම්මානය දිනා ගැනීමට අද දෙරණ සමත්විය.. මේ අතර මෙවර සුමති සම්මාන උළෙලේ දී හොඳම කාලීන වැඩසටහන ලෙස දෙරණ 360 වැඩසටහන සහ හොඳම රූපවාහීනි නිවේදකයා ලෙස චතුර අල්විස් නිර්දේශිත නාමයන් අතරට යෝජනා වී තිබුණි. හොඳම ළමා වැඩසටහන ලෙස ටිකිරි පොකුර ද , හොඳම ඒකාංගික ටෙලි නාට්‍යය නිෂ්පාදකවරයා ලෙස චමින්ද අරඹෙගෙදර ද නිර්දේශිත නාමයන් අතරට යෝජනා වී තිබීම විශේෂත්වයක්. සම්මානයෙන් පාත්‍ර වූ ටී.වී දෙරණට අද දෙරණ උණුසුම් සුභ පැතුම් එක් කර සිටියි.. මේ අතර මෙවර සුමති ටෙලි සම්මාන උළෙලේ දී ‍හොඳම නළුවා ලෙස ශ්‍රියන්ත මෙන්ඩිස් සම්මාන ලබා ගත් අතර හොඳම නිළිය ලෙස දුලීකා මාරපන සම්මාන හිමි කර ගන්නා ලදී..", "URL": "https://sinhala.adaderana.lk/news.php?nid=11541", "Category": null, "Parent URL": null}