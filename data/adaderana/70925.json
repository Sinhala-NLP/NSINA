{"Source": "Adaderana", "Timestamp": "March 15, 2017 06:54 pm", "Headline": "අයහපත් අලෝක තත්ත්වයෙන් තරඟයට බාධා", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර දෙවන ටෙස්ට් ක්‍රිකට් තරගයේ පළමු දිනය අදයි. අයහපත් අලෝක තත්ත්වය හේතුවෙන් අද දිනයේ තරගය නතර කරන විට සිය පළමු ඉනිම සදහා පන්දුවට පහරදෙමින් සිටි ශ්‍රී ලංකා කණ්ඩායම කඩුලු 7ක් දැවී ලකුණු 238ක් ලබා ගත්තා. නොදැවී පන්දුවට පහරදෙමින් සිටි දිනේෂ් චන්දිමාල් නොදැවී ලකුණු 86ක් සහ රංගන හේරත් ලකුණු 18ක් ලබා සිටියා. ශ්‍රී ලංකා ඉනිම වෙනුවෙන් ධනංජය ද සිල්වා සහ නිරෝෂන් දික්වැල්ල ලකුණු 34 බැගින් ගෙන ඇත. පන්දු යැවීමේ දී මුෂ්ටාර්ෆිසර් රහ්මන් සහ මෙහිඩි හසන් කඩුල් දෙක බැගින් බිද දමා ඇත.", "URL": "https://sinhala.adaderana.lk/news.php?nid=70925", "Category": null, "Parent URL": null}