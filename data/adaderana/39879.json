{"Source": "Adaderana", "Timestamp": "December 26, 2013 09:34 pm", "Headline": "චාවකච්චේරියේ කුඹුරක් අසළින් මළ සිරුරක් ", "News Content": "යාපනය චාවකච්චේරි ප්‍රදේශයේ තිබී පිරිමි මළ සිරුරක් හමුවී තිබේ. චාවකච්චේරියේ, ඒ-32 මාර්ගය අයිනේ කුඹුරක් අසළ තිබියමී මෙම මළ සිරුර පොලීසිය විසින් අද(26) සවස 5.00 ට පමණ සොයාගෙන ඇති බව අද දෙරණ වාර්තාකරු පවසයි. මරණයට පත්ව ඇත්තේ යාපනය,තච්චන්තෝප්පු ප්‍රදේශයේ පදිංචිව සිටි සෝමසුන්දරම් කුනරත්තිනම් නමැති 38 හැවිරිදි අයෙකු බව පොලීසිය පවසයි. මළ සිරුර හමුවන විට කුඹුරේ ජලය වැඩි වශයෙන් ඒකරාශී වී පැවති ස්ථානයක හිස මඩ යටට එබී තිබෙනු දකින්නට ලැබුණු බව අප වාර්තාකරු කියා සිටියි. අද සවස චාවකච්චේරිය,මහේස්ත්‍රාත් කනපදිපිල්ලෙයි මහතා විසින් මහේස්ත්‍රාත් පරීක්ෂණය පැවැත්වීමෙන් පසු අදාළ මළ සිරුර යාපනය රෝහලට බාරදී ඇති බව සඳහන්ය. චාවකච්චේරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39879", "Category": null, "Parent URL": null}