{"Source": "Adaderana", "Timestamp": "January 17, 2019 09:22 am", "Headline": "ක්‍රීඩකයින් දෙදෙනෙක් විවේක ගන්වයි", "News Content": "පාකිස්ථානනය සමඟ පැවැත්වෙන පළමු එක්දින ක්‍රිකට් තරග දෙක සඳහා දකුණු අප්‍රිකානු කණ්ඩායමේ ඩේල් ස්ටෙයින් සහ ක්වින්ටන් ඩි කොක් විවේක ගන්වා ඇත. ඒ වෙනුවෙන් ඩුවානි ඔලිවර් සහ ඒඩ්න් මාර්ක්රසම් දකුණු අප්‍රිකානු කණ්ඩායමට කැඳවා ඇති බව වාර්තා වෙයි. ක්වින්ටන් ඩි කොක් විවේක ගැන්වීම හේතුවෙන් දකුණු අප්‍රිකානු කණ්ඩායමේ කඩුලු රකින්නා ලෙස හෙන්රිච් ක්ලාසීන් කටයුතු කරනු කරනු ඇති බව සඳහන්ය. පාකිස්ථාන කණ්ඩායම සහ දකුණු අප්‍රිකානු කණ්ඩායම අතර පැවැත්වෙන තරග 05කින් සමන්විත එක්දින තරගාවලිය ලබන 19 වන දින ආරම්භ වීමට නියමිතය.", "URL": "https://sinhala.adaderana.lk/news.php?nid=102490", "Category": null, "Parent URL": null}