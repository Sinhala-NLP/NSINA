{"Source": "Adaderana", "Timestamp": "May 30, 2015 11:31 am", "Headline": "විකෘති ඡායාරූප පෙන්වා සල්ලි ගැරූ කතුන් දැලේ ", "News Content": "කුඩා ළමයෙකුගේ ඡායාරූපයක් විකෘති කර අනුරාධපුර, ඥාණක්කුලම ප්‍රදේශයේ ළමා නිවාසයකට ආධාර බව පවසමින් මුදල් එකතු කළ කාන්තාවන් දෙදෙනෙකු අත්අඩංගුවට ගෙන තිබේ. හැටන් පොලිසිය විසින් අදාළ කාන්තාවන් දෙදෙනා අත්අඩංගුවට ගෙන ඇති බව වාර්තාවෙයි. මොවුන් ප්‍රධාන නගර වලට ගොස් වෙළඳසැල් වලින් මුදල් එකතු කර ඇති බව පොලිසිය සිදුකළ මුලික විමර්ශන වලින් අනාවරණය වී ඇත.එමෙන්ම ලැබෙන මුදල් තමන් බෙදා ගන්නා බවත්, දුප්පත්කම හේතුවෙන් මෙවැනි ජාවාරමක නිරතවු බවත් අදාළ කාන්තාවන් දෙදෙන පොලිසියට ප්‍රකාශ කර තිබේ.අත්අඩංගුවට ගත් සැකකාර කාන්තාවන් දෙදෙනා අද හැටන් මහේස්ත්‍රාත්වරයා වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=51673", "Category": null, "Parent URL": null}