{"Source": "Adaderana", "Timestamp": "March 10, 2019 11:09 am", "Headline": "ගිනි අවියක් හා සජීවී පතරොම් 24ක් සමඟ අයෙක් අත්අඩංගුවට", "News Content": "ටී 56 ගිනි අවි සඳහා භාවිතා කරන පතරොම් යෙදිය හැකි මෙරට නිෂ්පාදිත ගිනි අවියක් හා සජීවී පතරොම් 24ක් සමඟ සැකකරුවෙකු අත්අඩංගුවට ගෙන ඇත. ඊයේ (09) දහවල් 12ට පමණ මහියංගනය පොලිස් වසමේ දඹගොල්ල, අලුත්කැටියාව හන්දියේදී මහියංගන පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදු කර ඇත. සැකකරු වයස අවුරුදු 28ක් වූ මහියංගන ප්‍රදේශයේ මාපාකඩවැව පදිංචි අයෙකි. සැකකරු අද (10) දින මහියංගන මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මහියංගන පොලීසිය මේ පිළිබඳ වැඩිදුර විමර්ශන කටයුතු සිදු කරනු ලබයි.", "URL": "https://sinhala.adaderana.lk/news.php?nid=105810", "Category": null, "Parent URL": null}