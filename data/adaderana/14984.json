{"Source": "Adaderana", "Timestamp": "March 21, 2011 03:17 pm", "Headline": "පොල් ගහනවා වෙනුවට ගල් වල ඔළුව ගහගන්න", "News Content": "පරාජයට පත්වූ සියලුම අපේක්ෂකයින් පොල් ගසනු වෙනුවට සිය ආසන වල පවතින ගල් වල හිස ගසා ගැනීම සුදුසු බව මහජන සම්බන්ධතා සහ මහජන කටයුතු අමාත්‍ය මර්වින් සිල්වා මහතා පවසයි. රනිල් වික්‍රමසිංහ මහතා ඇතුළු එක්සත් ජාතික පක්ෂය වසර 19 ක් පුරා පොල් ගැසීමට පටන්ගත්තේ නම් එම වසර 19 තුළම පොල් පිටරටින් ගෙන්වීමට සිදුවනු ඇති බව ඔහු සඳහන් කරයි. පොල් හිඟයක් තවමත් පවතින නිසා පොල් ගැසීම වහාම නවතන ලෙස අමාත්‍යවරයා ඉල්ලා සිටියි. කිරිබත්ගොඩ නගරයේ අද(21) පැවති උත්සව අවස්ථාවකට එක්වෙමින් අමාත්‍ය මර්වින් සිල්වා මහතා ප්‍රකාශ කළේය. ජනාධිපතිවරයාගේ මගපෙන්වීම මත බැසිල් රාජපක්ෂ මහතාගේ නායකත්වය යටතේ බණ්ඩාරනායක පවු‍ෙල් සාමාජිකයින් බලයේ කාලයන් තුළ ජයග්‍රහණය කළ නොහැකි වූ සියලු ප්‍රාදේශීය සභා එක්සත් ජනතා නිදහස් සන්ධානයට ජයග්‍රණය කළ හැකි වූ බව ද ඔහු පෙන්වාදුන්නේය. ඒ පිළිබඳව ගම්පහ දිස්ත්‍රික්කයේ ජනතාවට හිස නමා ආචාරය පුදකරන බව අමාත්‍යවරයා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=14984", "Category": null, "Parent URL": null}