{"Source": "Adaderana", "Timestamp": "May 4, 2017 12:15 pm", "Headline": " හෙට වැඩවර්ජනය අසාධාරණ ක්‍රියාමාර්ගයක්", "News Content": "හෙට(05) දිනයේ වෘත්තීය සමිති රැසක් එක්ව ක්‍රියාත්මක කිරීමට නියමිත වැඩවර්ජනය අසාධාරණ ක්‍රියාමාර්ගයක් බව රාජ්‍ය පරිපාලන හා කළමනාකරණ අමාත්‍ය රංජිත් මද්දුම බණ්ඩාර මහතා පවසයි. අමාත්‍යවරයා පෙන්වාදෙන්නේ එම වෘත්තීය සමිති නියෝජිතයින් සිය ගැටළු සම්බන්ධයෙන් රජයේ බලධාරීන් සමඟ කිසිඳු සාකච්ඡාවක් පවත්වා නොමැති බවයි.රජයේ වෛද්‍ය නිලධාරීන්ගේ සංගමයේ මූලිකත්වයෙන් හෙට දිනයේ ක්‍රියාත්මක කිරීමට නියමිත වැඩවර්ජනය සඳහා සෞඛ්‍ය, ප්‍රවාහන, ගුරු, ඛනිජ තෙල් ඇතුළු ක්ෂේත්‍ර ගණනාවක් නියෝජනය කරමින් වෘත්තීය සමිති රැසක් සහය පළ කර තිබේ.කෙසේවෙතත් සිය ගැටළු සම්බන්ධයෙන් මෙතෙක් බලධාරීන් සාකච්ඡාවක් ලබාදී නොමැති බව රජයේ වෛද්‍ය නිලධාරීන්ගේ සංගමයේ සහකාර ලේකම් වෛද්‍ය හරිත අලුත්ගේ මහතා පැවසුවේය.", "URL": "https://sinhala.adaderana.lk/news.php?nid=72805", "Category": null, "Parent URL": null}