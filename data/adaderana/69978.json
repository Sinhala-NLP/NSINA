{"Source": "Adaderana", "Timestamp": "February 22, 2017 09:06 pm", "Headline": "කටුකුරුන්ද බෝට්ටු අනතුර-මිය ගිය ගණන 15 දක්වා ඉහළට", "News Content": "කළුතර - කටුකුරුන්ද මුහුදු ප්‍රදේශයේදී සිදුවූ බෝට්ටු අනතුරෙන් මියගිය තවත් කාන්තාවකගේ මළ සිරුරක් සොයාගෙන තිබේ.බේරුවල - මරදාන වෙරළ තීරයට ගොඩගසා තිබියදී අදාළ මළ සිරුර සොයාගත් බව පොලීසිය සඳහන් කළේය.මියගොස් ඇත්තේ 23 හැවිරිදි කාන්තාවක බව පොලීසිය පවසයි.අද (22) උදෑසන බේරුවල මරදාන වෙරළ තීරයට ගොඩගසා තිබියදී අවුරුදු 7ක පිරිමි දරුවෙකුගේ සහ 25 හැවිරිදි පුද්ගලයෙකුගේ මළ සිරුරක් ද සොයාගනු ලැබීය.මේ අතර කටුකුරුන්ද බෝට්ටු අනතුරෙන් මියගිය පුද්ගලයින්ගේ සංඛ්‍යාව 15 දක්වා ඉහළ ගොස් තිබේ.", "URL": "https://sinhala.adaderana.lk/news.php?nid=69978", "Category": null, "Parent URL": null}