{"Source": "Adaderana", "Timestamp": "October 22, 2018 05:14 pm", "Headline": "තේ වත්තේ මැණික් ගැරෑ 3ක් මාට්ටු", "News Content": "නොර්වුඩ් පොලිස් වසමට අයත් පොට්රි තේ වත්තේ බලපත්‍රයක් නොමැතිව අනවසරෙන් මැණික් ගැරෑ සැකකරුවන් තිදෙනෙක් අද (22) පස්වරුවේ සැකපිට අත්අඩංගුවට ගත් බව නොර්වුඩ් පොලීසිය පැවසිය. කාසල්රි ජලාශයට ප්‍රධාන වශයෙන් ජලය ගලා බසිනා පොට්රි වත්තේ ඇළ මාර්ගයේ පරිසර විනාශයක් කරමින් මෙම සැකකරුවන් අනවසරෙන් මැණික් ගරමින් සිටින බවට ලද තොරතුරක් මත නොර්වුඩ් පොලීසියේ නිලධාරින් වැටලිමක් කර මෙම සැකකරුවන් අත්අඩංගුවට ‍ ගෙන ඇත. අත්අඩංගුවට ගත් සැකකරුවන් සමඟ මැණික් ගැරිම සඳහා උපයෝගි කර ගත් උපකරණ සහ මැණික් ඉල්ලම් තොගයක්ද පොලිස් භාරයට ගෙන ඇත. අත්අඩංගුවට ගත් සැකකරුවන් නොර්වුඩ් ප්‍රදේශයේම පදිංචිකරුවන් බවත්, එම සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කරන බව නොර්වුඩ් පොලීසිය පවසයි.", "URL": "https://sinhala.adaderana.lk/news.php?nid=98058", "Category": null, "Parent URL": null}