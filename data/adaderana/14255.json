{"Source": "Adaderana", "Timestamp": "February 16, 2011 10:44 am", "Headline": "ජන සෙවණ නිවාස දස ලක්ෂයක ඇරඹුම අදයි ", "News Content": "\"ජනසෙවණ\"ජාතික නිවාස හා ජනාවාස සංවර්ධන මෙහෙයුම යටතේ නිවාස දස ලක්ෂයක් ඉදි කිරීමේ කටයුතු අද(16) කිරුළපන , මිහිඳුපුර ප්‍රදේශයේ දී ආරම්භ වේ. වසර 5ක් තුළ දී මෙම නිවාස දස ලක්ෂය ඉදි කිරීමට සැලසුම් කර ඇති බව ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍යාංශය පවසයි. මහින්ද චින්තන ඉදිරි දැක්ම යටතේ නිවාසයක් නොමැති සෑම පවුලකටම නිවසක් ලබා දීමේ අරමුණින් මෙම වැඩසටහන ක්‍රියාත්මක කර තිබේ. තට්ටු නිවාස , ග්‍රාමීය හා අර්ධ නාගරික නිවාස ලෙස සෑම ප්‍රාදේශීය ලේකම් කොට්ඨාසයකටම එක් නිවාස සංකීර්ණයක් වන පරිදි මෙම ජන සෙවන නිවාස දස ලක්ෂයේ වැඩසටහන ක්‍රියාත්මක කිරීමට නියමිතයි. කිරුළපන , මිහිඳුපුර නිවාස ව්‍යපෘතිය යටතේ තට්ටු නිවාස සංකීර්ණයක් ඉදි කරන අතර එහි නිවාස 560ක් වසර 2ක් තුළ දී අවසන් කිරීමට නියමිතව තිබේ.", "URL": "https://sinhala.adaderana.lk/news.php?nid=14255", "Category": null, "Parent URL": null}