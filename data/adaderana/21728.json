{"Source": "Adaderana", "Timestamp": "January 29, 2012 05:08 pm", "Headline": " අවසර නැතිව සතුන් ඝාතනය කළ 4 ක් අත්අඩංගුවේ", "News Content": "අනවසරයෙන් සතුන් ඝාතනය කිරීමේ ස්ථානයක් ‍වටලා කොටුව පොලිසිය විසින් පුද්ගලයින් සිව්දෙනෙකු අත්අඩංගුවට ගෙන තිබේ. කොටහේන ප්‍රදේශයේ පවත්වාගෙන ගිය ඝාතකාගාරයේ ඝාතනය කරන ලද එළුවන් 16 දෙනෙකුගේ මස් සහ ඝාතනය කිරීමට සූදානම් කර තිබූ එළුවන් 50 දෙනෙකු සොයා ගෙන ඇත. ඊට අමතරව බැටළුවන් 5 දෙනෙකු සහ ගවයෙකු ද ඝාතනය කිරීම සඳහා එම ස්ථානයේ සූදානම් කර සිටිය දී සොයා ගත් බව කොටුව පොලිසිය ප්‍රකාශ කරයි. අත්අඩංගුවට ගත් සැකකරුවන් මාලිගාකන්ද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21728", "Category": null, "Parent URL": null}