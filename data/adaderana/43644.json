{"Source": "Adaderana", "Timestamp": "June 1, 2014 02:31 pm", "Headline": "මේජර් බාලසූරියට වෙඩි තැබු බවට සැකපිට 2ක් අත්අඩංගුවේ ", "News Content": "ආපදා කළමනාකරණ මධ්‍යස්ථානයේ මාතර දිස්ත්‍රික් සහකාර අධ්‍යක්ෂ මේජර් බාලසූරිය මහතාට වෙඩි තැබීමේ සිද්ධිය සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන ති‍බේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ මාවරල පොලීසිය විසින් අද(01) පෙරවරුවේ මෙම සැකකරුවන් අත්අඩංගුවට ගෙන ඇති බවයි. ආපදා කළමනාකරණ මධ්‍යස්ථානයේ මාතර දිස්ත්‍රික් සහකාර අධ්‍යක්ෂ මේජර් බාලසූරිය මහතා ඊයේ(31) පස්වරුවේ මාවරල, රොටුඹ ප්‍රදේශයේදී වෙඩි ප්‍රහාරයකට ලක් වුණි. තුවාල ලැබු මේජර් බාලසූරිය මහතා මේ වන විට මාතර මහ රෝහලේ ප්‍රතිකාර ලබමින් ඇත.", "URL": "https://sinhala.adaderana.lk/news.php?nid=43644", "Category": null, "Parent URL": null}