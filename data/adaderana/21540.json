{"Source": "Adaderana", "Timestamp": "January 21, 2012 11:15 am", "Headline": "කොටුව පොලිසිය ජනාධිපති මාවතට ගෙනයයි", "News Content": "කොළඹ - කොටුව පහළ චැතම් වීදියේ ස්ථාපනය කර තිබූ කොටුව පොලිස් ස්ථානය අද(21) සිට ක්‍රියාත්මක වන පරිදි කොළඹ 1, ජනාධිපති මාවත වෙත රැගෙන ගොස් තිබේ. කොටුව පොලිස් ස්ථානය අද සිට \"සෙලින්කෝ හවුස්\" ගොඩනැගිල්ලේ ක්‍රියාත්මක වන බව පොලිස් මූලස්ථානය නිකුත් කළ නිවේදනයක දැක්වෙයි. අදාළ ගොඩනැගිල්ලේ බිම් මහල සහ 12 වන මහල කොටුව පොලිස් ස්ථානයේ කටයුතු වෙනුවෙන් වෙන්කර ඇත. ඒ අනුව කොටුව පොලිස් ස්ථානයෙන් ඉටුකරවා ගත යුතු සේවාවන් සඳහා අද සිට ජනතාව පැමිණිය යුත්තේ කොළඹ 1, ජනාධිපති මාවත, අංක 69 දරන ස්ථානය වෙත බව පොලිස් මූලස්ථානය වැඩිදුරටත් ජනතාවට දැනුම් දෙයි.", "URL": "https://sinhala.adaderana.lk/news.php?nid=21540", "Category": null, "Parent URL": null}