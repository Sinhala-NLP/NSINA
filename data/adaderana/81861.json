{"Source": "Adaderana", "Timestamp": "December 20, 2017 05:32 pm", "Headline": "  ජීවිතයක් නතරකරලා පැනලා ගිහින්", "News Content": "කොළඹ - කතරගම ප්‍රධාන මාර්ගයේ අම්බලන්තොට - වලව ප්‍රදේශයේදී ඊයේ(19) රාත්‍රී 11 ට පමණ හම්බන්තොට දෙස සිට තංගල්ල දෙසට ධාවනය වෙමින් තුබූ යතුරුපැදියක පිටුපස මෝටර් වාහනයක් ගැටීමෙන් සිදු වූ අනතුරින් යතුරිපැදීකරු අම්බලන්තොට රෝහලට ඇතුළත් කිරීමෙන් පසු මියගොස් තිබේ . අනතුරින් මියගොස් ඇත්තේ අම්බලන්තොට වලව ප්‍රදේශයේම පදිංචි නිලන්ත අමරකෝන් නැමති වයස අවුරුදු 46 ක පුද්ගලයෙකු වේ. කෙසේ නමුත් අනතුර සිදුකරන ලද වහනය පලාගොස් ඇති අතර නමුත් එම වාහනයේ අංක පුවරුව එම ස්ථානයේ වැටි තිබී පොලිසියට හමුවී තිබේ. ඒ අනුව අධාල වහනය හා රියදුරු අත්අඩංගුවට ගැනීමට අම්බලන්තොට පොලීසිය පරීක්ෂණ ආරම්බ කර තිබේ. මිය ගිය අයගේ සිරුර පස්චාත් මරණ පරීක්ෂණ කටයුතු සඳහා හම්බන්තොට රෝහලට රැගෙන ගොස් තිබේ.", "URL": "https://sinhala.adaderana.lk/news.php?nid=81861", "Category": null, "Parent URL": null}