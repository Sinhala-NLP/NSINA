{"Source": "Adaderana", "Timestamp": "April 9, 2019 01:17 pm", "Headline": "විවෘත ටෙනිස් කාන්තා කේවල ශූරතාව ස්පාඤ්ඤයේ ගාර්බයින් දිනා ගනී", "News Content": "මොන්ටෙරි විවෘත ටෙනිස් තරගාවලියේ කාන්තා කේවල අංශයේ ශූරතාව දිනා ගැනීමට ස්පාඤ්ඤයේ ගාර්බයින් මුගුරුසා සමත් විය. ඒ බෙලරූස් රාජ්‍යෙයේ වික්ටෝරියා අසරෙන්කා ආබාධයකට ලක්වීම නිසා තරගයෙන් ඉවත් වීමත් සමඟයි. බෙලරූස් රාජ්‍යෙයේ වික්ටෝරියා අසරෙන්කා ප්‍රධාන පෙලේ ටෙනිස් තරගාවලියක අවසන් මහා තරගයට සුදුසුකම් ලැබුවේ වසර 3කට පසුව වීම විශේෂත්වයක්. තරගයේ පළමු වටය ලකුණු 6 ට 1 ක් ලෙස ජය ගත්තේ ගාර්බයින් මුගුරුසා විසින්. තරගය පුරාවටම වික්ටෝරියා අසරෙන්කා අපහසුවෙන් ක්‍රීඩා කළේ ඇගේ පාදයේ ආබාධය හේතුවෙන්. එම නිසා දෙවන වටය අතරතුරදී ඇය තරගයෙන් ඉවත් වීමට තීරණය කළේය. ඒ සමග තරගයේ ජය ස්පාඤ්ඤයේ ගාර්බයින් මුගුරුසාට හිමිවිය. ඇය මෙම ශුරතාව අඛන්ඩව දිනා ගත් දෙවන අවස්ථවාව මෙයයි.", "URL": "https://sinhala.adaderana.lk/news.php?nid=107692", "Category": null, "Parent URL": null}