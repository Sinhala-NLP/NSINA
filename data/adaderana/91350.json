{"Source": "Adaderana", "Timestamp": "June 23, 2018 08:21 am", "Headline": "මාතර සිද්ධිය - පොලීසියට අත්බෝම්බ ප්‍රහාරයක් - වෙඩි තැබීමකින් 1 ක් මරුට", "News Content": "මාතර නරයේදී පොලීසියට වෙඩි තැබීමේ සිද්ධිය සම්බන්ධයෙන් අත්අඩංගුවට ගෙන සිටි සැකකරුවෙකු පෙලිසිය සිදු කළ වෙඩි ප්‍රහාරයකින් මියගොස් තිබේ. අත්අඩංගුවට ගත් සැකකරු සතුව තිබූ අවි ආයුධ තොඟයක් මාතර කිරලකැළේ ප්‍රදේශයේ සඟවා ඇති බවට අනාවරණය වීමෙන් පසු එම ආයුධ තොඟය පොලිසිය භාරයට ගැනිමේදී සැකකරු විසින් පොලිසියට අත්බෝම්බ ප්‍රහාරයක් එල්ල කර ඇති බව සඳහන්ය. එහිදී පොලීසිය සිදු කළ වෙඩි තැබීමකින් සැකකරු තුවාල ලබා තිබේ. වෙඩි වැදීමෙන් බරපතළ තුවාල ලැබූ අදාළ සැකකරු මාතර රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ චාමර ඉන්ද්‍රජිත් ජයසුන්දර නමැති මාලිගාතැන්න, වේයන්ගොඩ ප්‍රදේශයේ පදිංචිව සිටි පුද්ගලයෙකි. මාතර පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91350", "Category": null, "Parent URL": null}