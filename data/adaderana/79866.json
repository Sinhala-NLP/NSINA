{"Source": "Adaderana", "Timestamp": "November 14, 2017 08:14 am", "Headline": " ඉරාන-ඉරාක ඛේදවාචකය-මරණ ගණන 400 දක්වා ඉහළට-7000කට තුවාලයි", "News Content": "ඉරාන - ඉරාක දේශසීමා ආසන්නයේ සිදුවු භූ කම්පනයෙන් මියගිය පුද්ගලයින්ගේ සංඛ්‍යාව 400කට අධික බව විදෙස් වාර්තා පවසයි. එමෙන්ම මියගිය පුද්ගලයින්ගේ සංඛ්‍යාව තවදුරටත් ඉහළයා හැකි බව විදෙස් වාර්තා පෙන්වා දෙයි. භූ කම්පනය හේතුවෙන් පුද්ගලයින් 7000ක් පමණ තුවාල ලබා ඇති බව ද වාර්තා වෙයි. ගොඩනැගිලි කඩා වැටීම් හේතුවෙන් මෙම මරණ බොහෝමයක් සිදුව ඇති අතර මේ වන විට සුන්බුන් අතර සිරවී සිටින පුද්ගලයින් සෙවීමේ මෙහෙයුම් තවදුරටත් ක්රිබයාත්මක වෙයි. මේ අතර පුද්ගලයින් 70,000ක් පමණ භු කම්පනයෙන් පසු අවතැන්වී ඇති බව විදෙස් මාධ්‍ය වාර්තා සඳහන් කරයි. භූ කම්පනයෙන් පුද්ගලයින් 1700කට වැඩි පිරිසක් තුවාල ලබා ඇති බව විදෙස් වාර්තා සඳහන් කළේය‍. ඉරාන ඉරාක දේශසීමාවේ හලබ්ජා නගරයේ නිරිතදිග ප්‍රදේශයේ සැතපුම් 21ක් පමණ පොළොව අභ්‍යන්තරයේ හටගත් මෙම භූ කම්පනයේ ප්‍රබලත්වය සටහන් වූයේ රිච්ටර් පරිමාණ ඒකක 7.3ක් ලෙස බව විදෙස් වාර්තා පෙන්වා දෙයි. භූ චලනයේ අපි කේන්ද්‍රය පිහිටා තිබෙන්නේ ඉරාකයට ඉතාම ආසන්නව බව සඳහන්ය. එනම් එය පිහිටා තිබෙන්නේ ඉරාකයේ ජනාකීර්ණ හලබ්ජා නගරයට කිලෝමීටර් 19ක් නුදුරිනි. කෙසේ වෙතත් භූ කම්පනයෙන් වැඩිම බලපෑමක් එල්ල වී තිබෙන්නේ ඉරානයට බව වාර්තා වෙයි. ඉරාකයෙන් සිදු වූ මරණ සංඛ්‍යාව පිළිබඳව තවමත් නිල වශයෙන් ප්‍රකාශ කර නැත. භූ කම්පනයත් සමඟ කඩා වැටුණු ගොඩනැගිලි තුළ තවත් විශාල පිරිසක් සිරව සිටින බවටද විශ්වාස කෙරෙයි. මේ අතර සහන සේවකයින් රැසකගේ සහභාගීත්වයෙන් දැඩි අසීරුතා මධ්‍යයේ මුදාගැනීමේ මෙහෙයුම් තවදුරටත් ක්‍රියාත්මක බවද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=79866", "Category": null, "Parent URL": null}