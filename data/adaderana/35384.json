{"Source": "Adaderana", "Timestamp": "July 1, 2013 09:56 am", "Headline": "බිංගිරිය ප්‍රා.ස. එජාප මන්ත්‍රී අත්අඩංගුවට", "News Content": "මංගල උත්සවයකදී ගුටි බැට ඇනගත්තා යැයි කියන සිද්ධියක් සම්බන්ධයෙන් බිංගිරිය ප්‍රාදේශීය සභාවේ එක්සත් ජාතික පක්ෂ මන්ත්‍රී හේෂල රංජිත් මහතා බිංගිරිය පොලීසිය විසින් අත්අඩංගුවට ගෙන තිබේ. අද (01) පෙරවරුවේ බිංගිරිය - වැල්ලරාව ප්‍රදේශයේදී සැකකරුව පොලීසිය විසින් අත්අඩංගුවට ගෙන ඇත. ඉකුත් ජුනි 26 වැනි දින බිංගිරිය ප්‍රදේශයේ පැවති මංගල උත්සවයකදී මෙම ගුටි බැට හුවමාරුව සිදුවී තිබේ. මෙම ගැටුම සම්බන්ධයෙන් දෙපාර්ශවයෙන්ම බිංගිරිය පොලීසියට පැමිණිළි ලැබී ඇති අතර ඒ අනුව මේ වන විට සැකකරුවන් 06 දෙනෙකු බිංගිරිය පොලීසිය විසින් අත්අඩංගුවට ගෙන හෙට්ටිපොල අධිකරණය වෙත ඉදිරිපත් කිරීමට කටයුතු යොදා ඇත. බිංගිරිය පොලිස් ස්ථානාධිපති පොලිස් පරීක්ෂක ජගත් බණ්ඩාර මහතා ඇතුළු නිලධාරීන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=35384", "Category": null, "Parent URL": null}