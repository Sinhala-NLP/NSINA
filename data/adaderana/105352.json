{"Source": "Adaderana", "Timestamp": "March 2, 2019 04:20 pm", "Headline": "ක්‍රිස්ටියන් ගාරින් බ්‍රසීල විවෘත ටෙනිස් තරගයේ අවසන් පූර්වයට", "News Content": "බ්‍රසීල විවෘත ටෙනිස් තරගාවලියේ අවසන් පුර්ව වටය සඳහා සුදුසුකම් ලබා ගැනීමට චිලී දේශයේ ක්‍රිස්ටියන් ගාරින් සමත්ව ඇත. ඒ ආර්ජන්ටිනාවේ ලියනාර්ඩෝ මයර් පරාජයට පත් කරමිනි. අර්ධ අවසන් පූර්ව වටයේ තරගයක් ලෙස පැවැති මෙම තරගයේ පළමු වටය ප්‍රබල සටනකින් පසු ලකුණු 6ට 4ක් ලෙස ජය ගැනීමට ලියනාර්ඩෝ මයර් සමත්ව ඇත. අනතුරුව ආරම්භ වූ තරගයේ දෙවන වටය ලකුණු 6ට 4ක් ලෙස ජය ගත්තේ ක්‍රිස්ටියන් ගාරින් විසිනි. තීරණාත්මක තුන්වන සහ අවසන් වටය ප්‍රබල සටනකින් පසු ලකුණු 6ට 4ක් ලෙස ජයගැනීමට ක්‍රිස්ටියන් ගාරින් සමත් වුණි. ඒ අනුව තරගය තරග වට 2ට 1ක් ලෙස ජය ගත් ක්‍රිස්ටියන් ගාරින් අවසන් පූර්ව වටයේ තම ස්ථානය තහවුරු කර ගත්තේය. ක්‍රිස්ටියන් ගාරින් ලෝක ටෙනිස් ශ්‍රේණිගත කිරීමේ සටහනේ 93 වන ස්ථානයේ පසු වන අතර ඔහු හමුවේ පරාජය වු ලියනාර්ඩෝ මයර්ට එම ශ්‍රේණීගත කිරීමේ සටහනේ හිමි ව ඇත්තේ 49වන ස්ථානයයි.", "URL": "https://sinhala.adaderana.lk/news.php?nid=105352", "Category": null, "Parent URL": null}