{"Source": "Adaderana", "Timestamp": "June 23, 2013 01:07 pm", "Headline": "දන්සැල් 54ක තත්ත්වය අසතුටුදායකයි", "News Content": "ඡායා රූ- ජූඩ් සමන්ත දිවයින පුරා පවත්වාගෙන ගිය දන්සැල් 2924 ක් පරීක්ෂාවට ලක්කළ බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. පොසොන් දිනය නිමිත්තෙන් දිවයින පුරා දන්සැල් පරීක්ෂා කිරීමේ කටයුතු අද දිනය පුරා සිදුකරන බව එහි උප ලේකම් සී.එස් මුතුකුඩ මහතා සඳහන් කළේය. ඒ සඳහා මහජන සෞඛ්‍ය පරීක්ෂකවරුන් 1000 ක් සේවයේ යොදවා ඇති බව මුතුකුඩ මහතා පැවසුවේය. පරීක්ෂා කළ දන්සැල් අතරින් 54 ක තත්ත්වය අසතුටුදායක බව මහජන සෞඛ්‍ය පරීක්ෂකවරුන් සඳහන් කළේය. එම දන්සැල් සංවිධායකයින්ට අවවාද කර ඇති අතර දන්සැල් 17 ක් පැය කිහිපයකට තහනම් කිරීමට ද පියවර ගත් බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය ප්‍රකාශ කළේය.", "URL": "https://sinhala.adaderana.lk/news.php?nid=35175", "Category": null, "Parent URL": null}