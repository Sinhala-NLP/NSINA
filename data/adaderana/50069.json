{"Source": "Adaderana", "Timestamp": "March 19, 2015 07:55 am", "Headline": "ජී.එස්.පී.ප්ලස් සහනය ගැන කතාවට පිරිසක් දිවයිනට", "News Content": "ජී.එස්.පී.ප්ලස් සහනය ලබාදීම සම්බන්ධයෙන් සාකච්ඡා කිරීමට යුරෝපා සංගමයේ ඉහළපෙළේ නියෝජිතයින් පිරිසක් ලබන සතියේ දිවයිනට පැමිණීමට නියමිතව තිබේ.ලබන 23 වන දින ඔවුන් දිවයිනට පැමිණෙනු ඇති බව යුරෝපා සංගමය පවසා ඇත.යුරෝපා සංගමයේ නියෝජිතයින් කර්මාන්ත හා වාණිජ කටයුතු අමාත්‍ය රිෂාද් බදියුදින් මහතා සමඟ ජී.එස්.පී. ප්ලස් සහනය ශ්‍රී ලංකාවට යළි ලබාදීම සම්බන්ධයෙන් සාකච්ඡා කිරීමට නියමිතය.පසුගිය රජය විසින් යම් යම් මානව හිමිකම් කොන්දේසි උල්ලංඝණය කිරීමේ චෝදනාව මත යුරෝපා සංගමය විසින් ශ්‍රී ලංකාවට ලබාදී තිබු ජී.එස්.පී.සහනය නතර කරනු ලැබුවේය.කෙසේ වෙතත් නව රජය මානව හිමිකම් ආරක්ෂා කිරීම සම්බන්ධයෙන් ගෙන ඇති ක්‍රියාකාරකම් සැලකිල්ලට ගෙන යුරෝපා සංගමය විසින් අදාළ සහනය ලබාදීම පිළිබඳව සාකච්ඡා කිරීමට එකඟතාව පළකර ඇති බව වාර්තා වේ.", "URL": "https://sinhala.adaderana.lk/news.php?nid=50069", "Category": null, "Parent URL": null}