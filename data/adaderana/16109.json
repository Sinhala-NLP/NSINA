{"Source": "Adaderana", "Timestamp": "May 15, 2011 08:55 am", "Headline": " ස්වයංක්‍රීය ගිනි අවියක් සමග අයෙක් දැලේ", "News Content": "පිළියන්දල ප්‍රදේශයේ දී ස්වයංක්‍රීය ගිනි අවියක් සමඟ පුද්ගලයෙකු අත්අඩංගුවට ගෙන තිබේ. මොහු සතුව තිබී විදේශීය රටක නිෂ්පාදිත ස්වයංක්‍රීය පිස්තෝලයක් සොයා ගත් බව පොලිසිය පවසයි. අදාළ සැකකරු කලුබෝවිල ප්‍රදේශයේ පදිංචි පුද්ගලයෙකි. පිළියන්දල පොලිසියේ අපරාධ අංශයේ ස්ථානාධිපතිවරයා ඇතුළු නිලධාරීන් කණ්ඩායමක් විසින් මොහු අත්අඩංගුවට ගෙන තිබේ. සැකකරු අද(15) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16109", "Category": null, "Parent URL": null}