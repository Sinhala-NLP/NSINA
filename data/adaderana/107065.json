{"Source": "Adaderana", "Timestamp": "March 31, 2019 09:40 am", "Headline": "ගුවන් යානා නාශක පතරොමක් සහ ගිනි අවි 2ක් සමඟ 2ක් අත්අඩංගුවට", "News Content": "ගුවන් යානා නාශක අවි සඳහා යොදාගන්නා සජීවි පතරොමක් ඇතුළු ගිනි අවි ළඟ තබාගෙන සිටි පුද්ගලයින් දෙදෙනෙකු වැලිපැන්න නිව් සිටි වත්ත ප්‍රදේශයේදී අත්අඩංගුවට ගෙන තිබේ. කළුතර කොට්ඨාශ අපරාධ විමර්ශන අංශය විසින් ඔවුන් අත්අඩංගුවට ගෙන ඇති බව වාර්තා වේ. එහිදි සැකකරුවන් සතුව තිබී ගුවන් යානා නාශක අවි සදහා යොදාගන්නා සජීවි පතරොමක්, අමෙරිකාවේ නිෂ්පාදිත බෝර 12 ගිනි අවියක්, ගල්කටස් වර්ගයේ ගිනි අවියක්, බොර 12 පතරොම් 10 සහ කිනිසි දෙකක් සොයාගෙන ඇත. අත්අඩංගුවට ගත් සැකකරුවන් අතරින් එක් අයෙකු හට මනුෂ්‍ය ඝාතනයක් සිදුකිරීමේ චෝදනාවකට කළුතර මහාධිකරණයේ නඩුවක් විභාග වෙමින් පවතින බවට ද අනාවරණය වී ඇති බව වාර්තා වන්නේය. සැකකරුවන් මීගම සහ වැලිපැන්න යන ප්‍රදේශවල පදිංචිකරුවන් වන අතර ඔවුන් මතුගම මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=107065", "Category": null, "Parent URL": null}