{"Source": "Adaderana", "Timestamp": "April 9, 2013 08:01 am", "Headline": "විකිරණ විද්‍යා තාක්ෂණවේදීන් ඉල්ලීම් 5 ක් නිසා ලෙඩවෙයි", "News Content": "ඉල්ලීම් 5 ක් මුල්කරගනිමින් රජයේ විකිරණ විද්‍යා තාක්ෂණවේදීන්ගේ සංගමය අද (09) දිනයේ සංකේත වැඩවර්ජනයක නිරත වීමට තීරණය කර තිබේ. ලෙඩ නිවාඩු දමා දිවයිනේ සෑම රෝහලකම මෙම වැඩවර්ජනය ක්‍රියාත්මක කරන බව එම සංගමයේඋප සභාපති චානක ධර්මවික්‍රම මහතා සඳහන් කළේය. සිය ගැටලුවලට කඩිනම් විසඳුම් ලබානොදුනහොත් අඛණ්ඩ වැඩ වර්ජනයක නිරත වන බව චානක ධර්මවික්‍රම මහතා පැවසීය. මේ අතර ඊයේ දිනයේ සිට රජයේ ලියාපදිංචි සහ සහකාර වෛද්‍යවරුන්ගේ සංගමය ද අකුරට වැඩ කිරීමේ වෘත්තීය සමිති ක්‍රියාමාර්ගයක් ආරම්භ කර තිබේ. සන්නිවේදන දීමනාව ලබා නොදීමට එරෙහිව මෙම පියවර ගෙන ඇති බව එම සංගමයේ ලේකම් වෛද්‍ය මහින්ද ලියනගේ මහතා සඳහන් කළේය.", "URL": "https://sinhala.adaderana.lk/news.php?nid=33121", "Category": null, "Parent URL": null}