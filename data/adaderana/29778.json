{"Source": "Adaderana", "Timestamp": "December 7, 2012 02:11 pm", "Headline": "දෝෂාභියෝගය ගැන අවධානයෙන් ඉන්නේ-අමෙරිකානු තානාපති කාර්යාලය", "News Content": "ශ්‍රී ලංකාවේ අධිකරණයේ දැනට පවතින තත්ත්වය සහ අගවිනිසුරුවරිය පිළිබඳ දෝෂාභියෝග ක්‍රියාවලිය සම්බන්ධයෙන් දැඩි අවධානයකින් පසු වන බව මෙරට අමෙරිකානු තානාපති කාර්යාලය පවසයි. අගවිනිසුරුවරිය සම්බන්ධයෙන් සිදුවන සෑම පරීක්ෂණයක්ම විනිවිද භාවයකින් සහ නිසි ක්‍රියාවලියකට අනුව සිදුවීම අත්‍යවශ්‍ය බව නිවේදනයක් නිකුත් කරමින් එම තානාපති කාර්යාලය සඳහන් කළේය. එම කටයුතු නීතියට අනුකූලව සිදුකරන ලෙසට ශ්‍රී ලංකා රජයෙන් සහ දෝෂාභියෝගය විභාග කරන පාර්ලිමේන්තු තේරීම් කාරක සභාවෙන් ඉල්ලා සිටින බව ද අමෙරිකානු තානාපති කාර්යාලය විසින් නිකුත් කළ නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=29778", "Category": null, "Parent URL": null}