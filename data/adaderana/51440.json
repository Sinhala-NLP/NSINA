{"Source": "Adaderana", "Timestamp": "May 19, 2015 04:55 pm", "Headline": "2015 සාපෙළට අයඳුම්පත් කැඳවයි", "News Content": "2015 අධ්‍යයන පොදු සහතික පත්‍ර සාමාන්‍ය පෙළ විභාගය සඳහා අයඳුම්පත් කැඳවා තිබේ.විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා සඳහන් කළේ හෙට සිට ජුනි මස 20 වන දින දක්වා අයඳුම්පත් යොමුකළ හැකි බවයි. පාසල් අයඳුම්කරුවන් සඳහා අයදුම්පත් අදාළ පාසල්වල විදුහල්පතිවරුන් වෙත මේ වන විට යොමුකර ඇත. එම අයඳුම්පත් නිවැරදිව සම්පූර්ණ කර නියමිත දිනට පෙර විදුහල්පතිවරු විසින් නැවත විභාග දෙපාර්තමේන්තුවට යොමුකළ යුතු බව විභාග කොමසාරිස් ජනරාල් එම්.එන්.ජේ.පුෂ්පකුමාර මහතා ප්‍රකාශ කළේය. පෞද්ගලික අයදුම්කරුවන්ගේ අයදුම්පත් කැදවීමේ නිවේදනය හෙට පුවත්පත්වල පළ කිරීමට කටයුතු යොදා ඇත. පුවත්පත්වල දැක්වෙන ආදර්ශ අයදුම්පත අනුව තම අයදුම්පත් සකස් කර එහි උපදෙස්වලට අනුකූලව නියමිත දිනට පෙර එම අයදුම්පත් විභාග දෙපාර්තමේන්තුව වෙත යොමුකරන ලෙස පෞද්ගලික අයදුම්කරුවන්ට කොමසාරිස්වරයා දැනුම්දෙයි.", "URL": "https://sinhala.adaderana.lk/news.php?nid=51440", "Category": null, "Parent URL": null}