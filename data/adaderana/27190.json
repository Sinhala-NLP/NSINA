{"Source": "Adaderana", "Timestamp": "September 6, 2012 03:33 pm", "Headline": "හෙරොයින් ජාවාරම්කරුවෙකු දැලේ", "News Content": "මුල්ලේරියාව, කොටිකාවත්ත ප්‍රදේශයේ දී හෙරොයින් ජාවාරමේ නිරතව සිටි පුද්ගලයකු අත්අඩංගුවට ගෙන තිබේ. පොලිස් විශේෂ කාර්ය බලකායේ මූලස්ථාන කඳවුරේ නිලධාරීන් කණ්ඩායමක් සිදුකළ වැටලීමක දී අදාළ සැකකරු අත්අඩංගුවට ගෙන ඇති බව සඳහන්ය. මෙහිදී සැකකරු ළඟ තිබී හෙරොයින් ග්‍රෑම් 126 මිලිග්‍රෑම් 420 ක් පොලිස් විශේෂ කාර්ය බලකාය විසින් අත්අඩංගුවට ගෙන ඇත. අත්අඩංගුවට ගත් හෙරොයින් තොගයේ වටිනාකම රුපියල් ලක්ෂ 10 කට අධික බව පොලිස් විශේෂ කාර්ය බලකාය සඳහන් කළේය. සැකකරු වැඩිදුර පරීක්ෂණ සඳහා පොලිස් මත්ද්‍රව්‍ය නාශක කාර්යංශය වෙත බාරදී තිබේ.", "URL": "https://sinhala.adaderana.lk/news.php?nid=27190", "Category": null, "Parent URL": null}