{"Source": "Adaderana", "Timestamp": "November 16, 2010 07:04 am", "Headline": "ගාලුපාරේ කොළඹ එන අය මේ පාරෙන් එන්න", "News Content": "ගාලු මුවදොර හෝටල් වටර රවුමේ සිට කොටුව සෙරමික් හංදිය දක්වා අද(16) සිට විශේෂ රථ වාහන සැලසුමක් ක්‍රියාත්මක කරන බව පොලිස් මූලස්ථානය පවසයි. මෙම විශේෂ රථ වාහන සැලසුම අද(16) පෙ.ව 9.00 සිට ප.ව 1.00 දක්වා පැය 4 ක කාලයක් පැවැත්වෙන බවත්,එබැවින් බම්බපිටිය දෙසින් කොළඹ-කොටුව දෙසට එන සියලුම වාහන විකල්ප මාර්ග භාවිතා කළ යුතු බවත් පොලිස් මූලස්ථානය විසින් නිකුත් කළ නිවේදනයක දැක්වේ. ඒ අනුව බම්බලපිටිය දෙසින් ගාලු පාරේ එන බස් රථ කොල්ලුපිටිය හංදියෙන් දකුණට හරවා ගමන් කළ යුතු බවත්,සෙසු මෝටර් රථ ඇතුළු සැහැල්ලු වාහන ගාලුමුවදොර හෝටලය අසල වටරවුමෙන් දකුණට හරවා මාකීන් මාකර් මාවත දිගේ ගමන් කළ යුතු බවත් සඳහන් වේ. මෙම රථ වාහන සැලසුම මේ අයුරින් අද(16)හෙට(17)අනිද්දා(18)යන දින තුනෙහිම ක්‍රියාත්මක වන බවත් ජනපතිගේ දෙවන පදවි ප්‍රාප්තිය වෙනුවෙන් ගාලු මුවදොර පිටියේ පවත්වන විශේෂ උත්සවයේ පෙර පුහුණුවීම් හා එකී උත්සවයේ ආරක්ෂාව වෙනුවෙන් මෙම පියවර ගෙන තිබේ.", "URL": "https://sinhala.adaderana.lk/news.php?nid=12174", "Category": null, "Parent URL": null}