{"Source": "Adaderana", "Timestamp": "September 6, 2018 04:26 pm", "Headline": "ගැබිණි වෛද්‍යවරියට මරු කැඳවූ ගින්න", "News Content": "අද (06) දහවල් 1.25 ට පමණ බොරලැස්ගමුව පොලිස් වසමේ බෙල්ලන්විල ප්‍රදේශයේ දෙමහල් නිවසක ගින්නක් හට ගෙන තිබේ. ගින්නෙන් බිරිඳ, ස්වාමිපුරුෂයා හා කුඩා දරුවෙකු තුවාල ලබා කළුබෝවිල රෝහලට ඇතුළත් කිරීමෙන් පසු කාන්තාව මියගොස් ඇත. මියගිය කාන්තාව වයස අවුරුදු 37 ක් වු සෝමරත්න මාවත, බෙල්ලන්විල, බොරලැස්ගමුව ලිපිනයේ පදිංචි විදර්ශි ඩයස් නැමැත්තියකි. මෙසේ මිය ගොස් ඇත්තේ හොරණ රජය රෝහලේ සේවය කර දැනට රැකියාවෙන් ඉවත්ව සිටින අතර, මියයන විට ගැබිණි කාන්තාවක් බවට ද අනාවරණය වී ඇත. ගින්නෙන් තුවාල ලැබූ මරණකාරියගේ සැමියා හා වයස අවුරුදු 5 ක කුඩා පිරිමි දරුවා මේ වන විට කළුබෝවිල ශික්ෂණ රෝහලේ ප්‍රතිකාර ලබයි. මෙම තුවාලකරුව ශ්‍රී ජයවර්ධනපුර රෝහලේ ඇස් සම්බන්ධ විශේෂඥ වෛද්‍යවරයෙකි. ගින්නට හේතුව මෙතෙක් අනාවරණය වී නොමැති අතර, බොරලැස්ගමුව පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=95664", "Category": null, "Parent URL": null}