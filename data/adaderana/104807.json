{"Source": "Adaderana", "Timestamp": "February 22, 2019 10:32 am", "Headline": "තරුණයින් 11 දෙනෙකු අතුරුදන් වීමේ සිද්ධියට තවත් නාවික සෙබළෙක් අත්අඩංගුවට ", "News Content": "2008 - 2009 වසරවල දී පුද්ගලයින් 11 දෙනෙකු පැහැර ගෙන ගොස් අතුරුදන් කිරීමේ සිදුවීමට අදාළව තවත් නාවික සෙබළෙක් අත්අඩංගුවට ගෙන තිබේ. පැහැර ගත් පුද්ගලයින් 11 දෙනෙකු අතරින් පුද්ගලයින් තිදෙනෙකුට අයුතු ලෙස රඳවා තබා ගෙන කෘර වදහිංසාවට ලක්කර ඝාතනය කිරීමේ වරද මත අපරාධ පරීක්ෂණ දෙපාර්තමේන්තුව විසින් ඊයේ(21) දින මෙම නාවික හමුදා සෙබළා අත්අඩංගුවට ගෙන තිබේ. අත්අඩංගුවට පත්ව ඇත්තේ වයස අවුරුදු 41 ක් වු රත්ගම ලිපිනයේ පදිංචි සෙබළෙකි. සැකකරු අද(22) දින කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. අපරාධ පරීක්ෂණ දෙපාර්තමේන්තුව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=104807", "Category": null, "Parent URL": null}