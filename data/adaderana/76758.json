{"Source": "Adaderana", "Timestamp": "August 27, 2017 01:40 pm", "Headline": " කිලිනොච්චියේදී පුද්ගලයෙක් කපා කොටා දාලා", "News Content": "කිලිනොච්චිය, කෝනාවිල් ප‍්‍රදේශයේ පුද්ගලයෙකු අද(27) උදෑසන කපා කොටා දමා ඇති බව කිලිනොච්චිය පොලීසිය පවසයි.කිලිනොච්චිය පොලීසිය පැවසූවේ කෝනාවිල් ප‍්‍රදේශයේ බස් නැවතුම්පොළක් අසළ සිටි පුද්ගලයෙකු වෙත ට‍්‍රැක්ටර රථයකින් පැමිණි පුද්ගලයෙකු කැපුම් තුවාල සිදුකොට පළාගොස් ඇති බවයි.ප‍්‍රහාරයෙන් කිලිනොච්චිය කාන්තා ගම්මානයේ පදිංචි 53 හැවිරිදි සිවි දරු පියෙකු වන කිරුබාකරන් නමැත්තෙකු තුවාල ලබා කිලිනොචිචිය රෝහල වෙත ඇතුළත් කොට ඇති බවද පොලීසිය පැවසීය.පොලීසිය පැවසුවේ තුවාලකරුගේ තත්ත්වය තරමක් බරපතළ වන අතර,අදාළ පුද්ගලයාට පහරදුන් පුද්ගලයා සොයා පරීක්ෂණ මෙහෙයවන බවයි.පෞද්ගලික ආරවුලක් අදාළ පහරදීමට හේතුවී ඇති බවට පොලීසිය සැක පළ කරයි.සිද්ධිය සම්බන්ධයෙන් කිලිනොචිචිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=76758", "Category": null, "Parent URL": null}