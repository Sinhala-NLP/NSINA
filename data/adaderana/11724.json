{"Source": "Adaderana", "Timestamp": "October 25, 2010 01:08 pm", "Headline": "2 වන යුද අධිකරණ තීන්දුවට එරෙහි අභියාචනය සලකාබැලීම කල්යයි ", "News Content": "සරත් ෆොන්සේකා මහතා වෙනුවෙන් දෙවන යුධ අධිකරණය ලබාදුන් තීන්දුවට එරෙහිව ඉදිරිපත් කළ අභියාචනය සලකා බැලීම කල්දමා තිබේ. ඒ අදාළ අභියාචනා පෙත්සම එරික් බස්නායක හා කේ. පී. තිස්සසිරි යන ද්වීපුද්ගල විනිසුරු මඩුල්ලක් හමුවේ අද(25) සලකා බැලීමෙන් අනතුරුවය. පෞද්ගලික හේතූන් මත තමන් මෙම නඩුවට සහභාගි නොවන බව එහිදී කේ. පී. තිස්සසිරි විනිසුරුවරයා සඳහන් කර ඇත. ඒ අනුව මෙම පෙත්සම නව විනිසුරු මඬුල්ලක් හමුවේ විභාගය සඳහා කැඳවන ලෙස විනිශ්චයකාරවරුන් අභියාචනාධිකරණ සභාපතිවරයා වෙත දැනුම් දී ඇත. ඒ අනුව අභියාචනාධිකරණ සභාපතිවරයා විසින් නව විනිසුරු මඬුල්ලක් පත්කිරීමෙන් පසුව අදාළ නඩුව නැවත කැඳවීමට තීරණය කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=11724", "Category": null, "Parent URL": null}