{"Source": "Adaderana", "Timestamp": "January 25, 2016 01:14 pm", "Headline": "ටිපර් රථ රියදුරු රක්ෂිත බන්ධනාගාරයට", "News Content": "හම්බන්තොට - සූරියවැව මාර්ගයේ මයුරපුර ප්‍රදේශයේදී සිදු වූ රිය අනතුරකින් පාසල් සිසුවෙකු මියයාම සම්බන්ධයෙන් අත්අඩංගුවට ගත් ටිපර් රථ රියදුරු ලබන 28 වැනිදා දක්වා රක්ෂිත බන්ධනාගාර ගත කර තිබේ.දහම් පාසල් ගොස් යළි නිවස බලා පැමිණෙමින් සිටි දස හැවිරිදි සිසුවා ඊයේ දහවල් ටිපර් රථයක ගැටී එම ස්ථානයේදීම ජීවිතක්ෂයට පත් වුණි. සිද්ධිය සම්බන්ධයෙන් ටිපර් රථයේ රියදුරු අම්බලන්තොට පොලීසිය විසින් අත්අඩංගුවට ගත් අතර ඔහු හම්බන්තොට මහේස්ත්‍රාත් අධිකරණය වෙත ඉදිරිපත් කළ බව පොලිස් මාධ්‍ය ප්‍රකාශක කාර්යාලය පැවසුවේය. එහිදී සැකකාර රියදුරා ලබන 28 වැනිදා දක්වා රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කළ බව වාර්තා වී තිබේ.", "URL": "https://sinhala.adaderana.lk/news.php?nid=56629", "Category": null, "Parent URL": null}