{"Source": "Adaderana", "Timestamp": "January 21, 2017 10:15 am", "Headline": "  සායනික පුහුණුව නිසා සිසුන් අපහසුතාවයේ", "News Content": "පේරාදෙණිය විශ්වවිද්‍යාලයේ පරිපූරක වෛද්‍ය සේවාවට අයත් සිසු සිසුවියන් හට මහනුවර හෝ පේරාදෙණිය රෝහල්වල සායනික පුහුණු කටයුතු ලබා නොදීම සම්බන්ධයෙන් එම සිසු සිසුවියන් දැඩි අපහසුතාවයට පත්ව සිටින බව පරිපූරක වෛද්‍ය සේවා ඒකාබද්ධ බලමණ්ඩලය පවසයි.එහි ලේකම් ධර්මකීර්ති ඈපා මහතා පවසන්නේ සායනික පුහුණුව සඳහා ශිෂ්‍යයන් හට අනවශ්‍ය වියදමක් හා කාලයක් වැය කිරීමට සිදුව ඇති බවයි.දැනට සායනික පුහුණුව සඳහා කුරුණෑගල ශික්ෂණ රෝහල වෙත යාමට සිදුව ඇති බව පවසන ධර්මකීර්ති ඈපා මහතා එම පුහුණුව සඳහා ද සීමා සහිත පිරිසකට පමණක් අවස්ථාව ලැබී ඇති බව වැඩිදුරටත් පැවසුවේය.මේ සඳහා නිසි විසඳුම් ලබා නොදෙන්නේ නම් ඉදිරියේදී වෘත්තීය ක්‍රියාමාර්ග ගැනීමට සිදුවන බව ධර්මකීර්ති ඈපා මහතා අවධාරණය කරයි.", "URL": "https://sinhala.adaderana.lk/news.php?nid=68374", "Category": null, "Parent URL": null}