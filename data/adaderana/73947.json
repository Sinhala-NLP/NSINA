{"Source": "Adaderana", "Timestamp": "June 6, 2017 08:13 am", "Headline": "රවී සමඟ ශ්‍රී ලංකාවේ චීන තානාපති විශේෂ සාකච්ඡාවක ", "News Content": "විදේශ කටයුතු අමාත්‍ය රවී කරුණානායක මහතා සහ ශ්‍රී ලංකාවේ චීන තානාපති යී ෂීයැං ලියෑං මහතා සමඟ විශේෂ සාකච්ඡාවක් පවත්වා තිබේ. ඊයේ(05) පස්වරුවේ විදේශ කටයුතු අමාත්‍යාංශයේ දී මෙම හමුව සිදුවූ බව විදේශ කටයුතු අමාත්‍යාංශය සඳහන් කළේය. විදේශ කටයුතු අමාත්‍යවරයා ලෙස කටයුතු කිරීම සම්බන්ධයෙන් චීන තානාපතිවරයා විසින් රවී කරුණානායක අමාත්‍යවරයාට සුබපැතුම් එක්කර තිබේ. දෙරට අතර රාජතාන්ත්‍රික සබඳතා පුළුල් කරගැනීම පිළිබඳ මෙහිදි අවධානය යොමුවී ඇති බව විදේශ කටයුතු අමාත්‍යාංශය සඳහන් කරයි. චීන රජය ශ්‍රී ලංකාවේ ඉදිරි ගමන් මඟට ලබාදෙන සහය අතිශය අගය කරන බව මුදල් අමාත්‍ය රවී කරුණානායක මහතා චීන තානාපතිවරයා වෙත ප්‍රකාශ කර තිබේ.", "URL": "https://sinhala.adaderana.lk/news.php?nid=73947", "Category": null, "Parent URL": null}