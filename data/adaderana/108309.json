{"Source": "Adaderana", "Timestamp": "April 20, 2019 05:11 pm", "Headline": "මහවැලි ගඟට තරුණයෙක් බිලි වෙයි", "News Content": "මහවැලි ගඟේ විල්ගමුව, මාරක ගගේ යාය ප්‍රදේශයේ දිය නාමින් සිටි තරුණයෙක් දියේ ගිලී ජීවිතක්ෂයට පත්ව තිබේ. සිය පවුලේ ඥාතියෙකුගේ නිවසකට පැමිණ මහවැලි ගඟේ දිය නෑමට ගිය අවස්ථාවේදී දියේ ගිලීමෙන් බරපතළ තත්ත්වයේ පසු වූ ඔහු රෝහල්ගත කිරීමේදී මියගොස් ඇති බව පොලීසිය පැවසුවේය. මියගොස් ඇත්තේ අක්මීමන, ගනේගොඩ ප්‍රදේශයේ පදිංචිව සිටි 24 හැවිරිදි තරුණයෙක්. සිද්ධිය සම්බන්ධයෙන් විල්ගමුව පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=108309", "Category": null, "Parent URL": null}