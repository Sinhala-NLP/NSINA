{"Source": "Adaderana", "Timestamp": "January 21, 2017 01:22 pm", "Headline": " දකුණු අධිවේගයේ අනතුරින් 1ක් මරුට-7ක් රෝහලට", "News Content": "දක්ෂිණ අධිවේගී මාර්ගයේ කිලෝමීටර් 66කණුව ආසන්නයේදී සිදු වූ රිය අනතුරකින් පුද්ගලයෙකු මියගොස් තවත් පුද්ගලයින් 07 දෙනෙකු තුවාල තිබේ.කඩවත සිට ගොඩගම දෙසට ධාවනය වූ වෑන් රථයක ඇති වූ කාර්මික දෝෂයක් හේතුවෙන් මාර්ගයේ ආසන්නයේ නවතා තිබියදී එම දිශාවටම පසුපසින් පැමිණි කන්ටේනර් රථයක් වෑන් රථයේ ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් වෑන් රථයේ ගමන් කළ එක් පුද්ගලයෙකු මියගොස් ඇති අතර තුවාල ලැබූ එක් පුද්ගලයෙකු කරාපිටිය රෝහලට සහ තවත් පුද්ගලයින් 06 දෙනෙකු ඇල්පිටිය රෝහලට ඇතුළත් කර තිබේ.මියගොස් ඇත්තේ පානදුර ප්‍රදේශයේ පදිංචිව සිටි 37 හැවිරිදි පුද්ගලයෙකි.අනතුර සම්බන්ධයෙන් කන්ටේනර් රථයේ රියදුරු අත්අඩංගුවට ගෙන ඇති අතර ජා ඇළ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68385", "Category": null, "Parent URL": null}