{"Source": "Adaderana", "Timestamp": "March 23, 2011 09:15 pm", "Headline": "කොදෙව්වන් පරදමින් පකිස්ථානුවන් අවසන් පූර්ව වටයට එයි", "News Content": "2011 ලෝක කුසලාන තරගාවලියේ අර්ධ අවසන් පූර්ව වටයේ බටහිර ඉන්දීය කොදෙව් කණ්ඩායම හා පකිස්ථානු කණ්ඩායම අතර මින්පූර් වල පැවැති තරගයෙන් කඩුලු 10 ක විශිෂ්ට ජයක් වාර්තා කිරීමට පකිස්ථානු කණ්ඩායම සමත්විය. අද තරගයේ කාසියේ වාසිය දිනූ බටහිර ඉන්දීය කොදෙව් කණ්ඩායම පළමුවෙන් පන්දුවට පහරදෙන්නට තීරණය කළ අතර ඒ අනුව පන්දුවාර 43 යි පන්දු 3 ක් තුළ සියලුදෙනාම දැවී ලකුණු 112 ක් පමණක් රැස්කිරීමට ඔවුන්ට හැකිවිය. තරගයේදී ඉතා දක්ෂ ලෙස පන්දු යැවූ පකිස්ථානු කණ්ඩායම් නායක සයිෆ් අප්‍රඩි පන්දුවාර 9 යි පන්දු 3 ක් තුළ ලකුණු 30 ක් පමණක් ලබාදී කඩුලු 4 ක් බිඳ දමන ලදී. බටහිර ඉන්දීය කොදෙව් කණ්ඩායමේ ක්‍රීඩකයින් තිදෙනෙකු ලකුණු කිසිවක් නොලබා දැවී යාමද විශේෂත්වයකි. ඒ අනුව පකිස්ථානු කණ්ඩායමට අවසන් පූර්ව වටයට පිවිසීම සඳහා ලබාගත යුතුව තිබුණේ ලකුණු 113 ක් පමණි. එබැවින් අනතුරුව පිටියට පිවිසි පකිස්ථානු කණ්ඩායමේ ආරම්භක පිතිකරුවන් දෙදෙනා කිසිදු කඩුල්ලක් දවා නොගනිමින් ලකුණු 113 ක ඉලක්කය පසු කිරීමට සමත් වීමත් සමග පකිස්ථානු කණ්ඩායම අවසන් පූර්ව වටයට සුදුසුකම් ලබන ලදී.", "URL": "https://sinhala.adaderana.lk/news.php?nid=15033", "Category": null, "Parent URL": null}