{"Source": "Adaderana", "Timestamp": "May 7, 2019 01:33 pm", "Headline": "මන්නාරමේ වත්තකින් හමුවු මෝටාර් බෝම්බ ඇසුරුම්", "News Content": "මන්නාරම, එළුත්තූර්, පෙරියගමම් ප්‍රදේශයේ ‍‍ගෙවත්තක් තුළ තිබි මෝටාර් බෝම්බ දමන ඇසුරුම් හයක් අද(07) උදෑසන සොයාගත් බව මන්නාරම පොලීසිය පවසයි. පොලීසිය පැවසූවේ ප්‍රදේශවාසීන්ගෙන් ලද තොරතුරක් මත අදාළ බෝම්බ ඇසුරුම් තොගය සොයාගැනීමට හැකිවු බවයි. අදාළ ස්ථානයේ තවත් පුපුරණ ද්‍රව්‍ය පවතින්නේද යන්න සොයා පරීක්ෂා කළ බවද පොලීසිය පැවසීය. එහෙත් අදාළ ස්ථානයේ වෙනත් පුපුරණ ද්‍රව්‍ය නොතිබු අතර, යුද සමයේ අදාළ ප්‍රදේශයේ තුළ එල්.ටී.ටී.ඊ ක්‍රියාකාරකම් සිදුව ඇති බවද ආරක්ෂක අංශ පැවසූහ. සිද්ධිය සම්බන්ධයෙන් මන්නාරම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=109443", "Category": null, "Parent URL": null}