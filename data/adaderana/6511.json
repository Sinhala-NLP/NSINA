{"Source": "Adaderana", "Timestamp": "February 6, 2010 10:13 am", "Headline": "20/20 ජය ඕස්ට්‍රේලියාවට", "News Content": "සංචාරක පකිස්තාන කණ්ඩායම සමග ඊයේ පැවති 20/20 ක්‍රිකට් තරඟය ලකුණු 2 කින් ජයගැනීමට ඕස්ට්‍රේලියානු කණ්ඩායම සමත්විය. කාසියේ වාසිය දිනාගත් ඕස්ට්‍රේලියානු කණ්ඩායම ප්‍රථමයෙන් පන්දුවට පහරදීමට තීරණය කළ අතර එම කණ්ඩායම පන්දුවාර 18 යි පන්දු 4 ක් තුළ සියලු දෙනා දැවී ලකුණු 127 ක් ලබාගත්තේය. පිළිතුරු ඉනිම ක්‍රීඩා කිරීම සදහා පිටියට පිවිසි පකිස්තාන කණ්ඩායමට පන්දුවාර 20 අවසානයේ කඩුළු 9 ක් දැවී ලබාගත හැකිවූයේ ලකුණු 125ක් පමණි. දෙරට අතර පැවති ටෙස්ට් තරඟ තුනෙන් සහ එක්දින තරඟ 5න් ද ජයහිමිකරගැනීමට ඕස්ට්‍රේලියානු කණ්ඩායම සමත්විය.", "URL": "https://sinhala.adaderana.lk/news.php?nid=6511", "Category": null, "Parent URL": null}