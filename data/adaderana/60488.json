{"Source": "Adaderana", "Timestamp": "May 25, 2016 06:58 pm", "Headline": "ජනපති තීරණයක් ගනියි", "News Content": "නැගෙනහිර මහඇමතිවරයා විසින් නාවික හමුදා නිලධාරියෙකුට බැණ වැදීමේ සිද්ධිය සම්බන්ධයෙන් වන වාර්තාවක් ජනපති මෛත්‍රිපාල සිරිසේන මහතාට බාරදුන් බව ආරක්ෂක ලේකම් කරුණාසේන හෙට්ටිආරච්චි මහතා පවසයි.එකී සිද්ධියට අදාළව නාවික හමුදාව විසින් ලබාදුන් ලියවිල්ල ජනාධිපතිවරයා වෙත එසේ බාරදුන් බව ඒ මහතා කියා සිටියේය.මෙම සිද්ධියට මහඇමතිවරයෙක් සම්බන්ධ වී සිටියද ආණ්ඩුකාරවරයෙක් මෙන්ම තානාපතිවරයෙක්ද එහි සිටි නිසා මේ සම්බන්ධයෙන් ඉහළ තීන්දුවක් ගැනීමට සිදුවන බව ඒ මහතා පෙන්වාදුන්නේය.ඒ අනූව ජනාධිපතිවරයා ප්‍රමුඛ රජය ඒ ගැන තීන්දුවක් ගනු ඇතැයි හෙතෙම කීවේය.පසුගියදා නැගෙනහිර පළාතේ පාසලක පැවැති උත්සවයක් අතරතුරදී එහි ආරාධනාවකින් තොරව පැමිණි බව කියන එම පළාතේ මහඇමති නසීර් අහමඩ් සාම්පූර් නාවික හමුදා කඳවුර භාර ප්‍රධානී කපිතාන් ප්‍රේමරත්නට බැණවදින වීඩියෝවක් සමාජජාල වෙබ් අඩවිවල මේවන විට ව්‍යාප්ත වෙමින් තිබේ.අදාළ සිද්ධිය පාදක කරගනිමින් නාවික හමුදාව විසින් ආරක්ෂක ලේකම්වරයා වෙත ලබාදුන් ලියවිල්ල මෙලෙස ජනාධිපතිවරයාට බාරදී ඇත.", "URL": "https://sinhala.adaderana.lk/news.php?nid=60488", "Category": null, "Parent URL": null}