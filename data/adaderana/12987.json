{"Source": "Adaderana", "Timestamp": "December 21, 2010 08:08 am", "Headline": "විද්වත් කමිටුවේ ශ්‍රී ලංකා ගමන ගැන තවම තීරණයක් නෑ", "News Content": "එක්සත් ජාතීන්ගේ සංවිධානයේ මහලේකම් බැන්කී මූන් මහතා විසින් පත් කළ විශේෂඥ කමිටුව මෙරටට පැමිණ උගත් පාඩම් හා ප්‍රතිසන්ධාන කොමිසම හමුවනවාද නැද්ද යන්න පිළිබඳව ‍මෙතෙක් තීරණයක් ගෙන නොමැති බව වාර්තා වේ. ඒ සම්බන්ධයෙන් තවමත් සාකච්ඡා කෙරෙමින් පවතින බව ද සඳහන්ය. එක්සත් ජාතීන්ගේ මහලේකම්ගේ මාධ්‍ය ප්‍රකාශක ෆර්හන් හක් විසින් බීබීසී සිංහල සේවය සමග පැවති සම්මුඛ සාකච්ඡාවක දී මේ බව ප්‍රකාශ කළේය. ශ්‍රී ලංකාවේ සිදුව ඇති බව කියන මානව හිමිකම් උල්ලංඝණය වීම සම්බන්ධයෙන් උපදෙස් ලබා ගැනීම සඳහා එක්සත් ජාතීන්ගේ මහලේකම්වරයා විසින් ත්‍රිපුද්ගල කමිටුවක් පත් කෙරුණු අතර පසුගිය සැප්තැම්බර් මස 16 වැනිදා සිට එය ක්‍රියාත්මක විය.", "URL": "https://sinhala.adaderana.lk/news.php?nid=12987", "Category": null, "Parent URL": null}