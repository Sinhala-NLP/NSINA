{"Source": "Adaderana", "Timestamp": "June 27, 2017 09:13 pm", "Headline": "බුදු දහම නැති කරන බව පැවසීම පාපකර්මයක් ", "News Content": "බුදු දහමට අගතියක් සිදු වීමට ඉඩ නොතබන බව ශ‍්‍රී ලංකා නිදහස් පක්ෂ තරුණ පෙරමුණ පවසයි. අද(27) පැවති මාධ්‍ය හමුවකට එක්වෙමින් එහි සභපති ශාන්ත බණ්ඩාර මහතා මේ අදහස් පළ කළේය. බෙහෝ දෙනා බුදු දහම නැති කිරීමට යන බවට හා රට බෙදීමට යන බවට චෝදනා එල්ල කරන නමුත් එසේ පැවසීම විශාල පාපකර්මයක් බව ද ශාන්ත බණ්ඩාර මහතා මෙහිදී වැඩි දුරටත් කියා සිටියේය. මේ රටේ ප‍්‍රධානියා ලෙස ශ‍්‍රී ලංකා නිදහස් පක්ෂ නායක මෛත‍්‍රීපාල සිරිසේන මහතා කටයුතු කරන අතර එවන් පසුබිමක කිසිවිටෙකත් රටට හානියක් සිදු නොවන බව ද ශාන්ත බණ්ඩාර මහතා පැවසීය.", "URL": "https://sinhala.adaderana.lk/news.php?nid=74632", "Category": null, "Parent URL": null}