{"Source": "Adaderana", "Timestamp": "November 19, 2017 09:52 am", "Headline": " සෝනියාගේ පුත් රාහුල්ට කොංග්‍රස් පක්ෂයේ සභාපති ධූරය ලැබෙයිද? ", "News Content": "ඉන්දීය කොංග්‍රස් පක්ෂයේ සභාපති ධූරය සෝනියා ගාන්ධිගේ පුත් රාහුල් ගාන්ධිට පිරිනැමීම පිළිබඳ අවසන් තීන්දුවක් ගැනීම සඳහා කොංග්‍රස් පක්ෂ කෘත්‍යාධිකාරී මණ්ඩලය හෙට(20) නවදිල්ලියේදී රැස්වීමට නියමිත බව වාර්තා වෙයි. එහිදී තීරණයකට එළඹුණහොත් රාහුල් ගාන්ධි නිතරඟයෙන් කොංග්‍රස් සභාපති ධූරය සඳහා තෝරාගනු ඇති බව ඉන්දීය මාධ්‍ය සඳහන් කළේය. පසුගිය වසර 17 මුළුල්ලේම සෝනියා ගාන්ධි පක්ෂ සභාපති ධූරයට පත්වූයේ නිතරඟයෙනි. ඉන්දීය මැතිවරණ කොමිසමේ නියමයන්ට අනුව කොංග්‍රස් පක්ෂයේ නිලවරණ ලබන දෙසැම්බර් 31 වනදා වනවිට අවසන් කළ යුතු වෙයි. එමෙන්ම ගුජරාට් ප්‍රාන්ත මැතිවරණයට පෙර රාහුල් ගාන්ධිට පක්ෂ නායකත්වය පිරිනැමීම කොංග්‍රස් පක්ෂයේ අපේක්ෂාව බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=80163", "Category": null, "Parent URL": null}