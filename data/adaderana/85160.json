{"Source": "Adaderana", "Timestamp": "March 4, 2018 02:20 pm", "Headline": "හික්කඩුවේ ගම්මාන 4 කට මැරයන් පහරදීලා  ", "News Content": "හික්කඩුව, තිරානගම ප්‍රදේශයේ ගම්මාන 4 ක නිවාස 5කට සහ ත්‍රීරෝද රථ, යතුරුපැදි වලට ඊයේ (04) රාත්‍රියේ කිසියම් පිරිසක් පැමිණ අලාභ හානි නර ඇති බව නිවෙස් හිමියන් හික්කඩුව පොලීසියට පැමිණිලි කර තිබේ. තිරානගම, දඹුල්ලවත්ත, කටුකොලිය, කන්තවත්ත යන ගම්මාන වල නිවාස වලට හා ත්‍රීරෝද රථ 3කට, යතුරුපැදි 3 කටද, නිවාස වල උපකරණ වලටද ඊයේ රත්‍රී 7ට පමණ පැමිණ මෙලෙස අලාභ හානි කර ඇත. පසුගිය 02 වෙනිදා හික්කඩුව තිරානාගම ත්‍රිරෝදරථ ගාල් කිරීම නතරකරන ලෙසට අපරාධ වලට සම්බන්ධ පුද්ගලයෙකු විසින් මෙම පහරදීම සිදුකර ඇතැයි ත්‍රිරෝද රථ හිමියන් පවසයි. තිරානාගම ත්‍රිරෝදරථ ගාල්කරන රියදුරන් 4 දෙනෙකුගේ නිවාස 5කට මෙලෙස අලාභ හානි කර ඇති බව පොලීසිය පැවසීය. ත්‍රිරෝද රථ රියදුරෙකුගේ මවක් මෙයින් තුවාල ලබා හික්කඩුව, ආරච්චිකන්ඳ රෝහලට ඇතුළත් කර තිබේ. සිද්ධිය සම්බන්ධයේන් කිසිදු පුද්ගලයෙකු තවමත් අත්අඩංගුවට ගෙන නැති අතර හික්කඩුව පොලීසිය වැඩිදුර විමර්ශණ සිදුකරයි.", "URL": "https://sinhala.adaderana.lk/news.php?nid=85160", "Category": null, "Parent URL": null}