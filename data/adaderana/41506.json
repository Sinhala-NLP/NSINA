{"Source": "Adaderana", "Timestamp": "March 3, 2014 03:00 pm", "Headline": "උතුරු මැද පළාත් අධ්‍යාපන ලොක්කන් තිදෙනෙකුට උසාවි එන්න නියෝග", "News Content": "උතුරු මැද පළාත් අධ්‍යාපන ලේකම්වරයා ඇතුළු නිළධාරින් තිදෙනෙකුට උතුරු මැද පළාත්බද මහාධිකරණය හමුවේ පෙනී සිටින ලෙස නියෝග කර තිබේ. අධිකරණ නියෝගයක් කඩකිරිම සම්බන්ධයෙන් මෙම මස 27වනදා පෞද්ගලිකවම අධිකරණය හමුවේ පෙනී සිටින ලෙස උතුරු මැද පළාත්බද මහාධිකරණ විනිසුරු ධම්මික ගනේපොල මහතා අද නියෝග කළේය. ගුරු උපදේශකවරුන් දෙදෙනෙකුගේ සේවය ස්ථිර කරන ලෙස අනුරාධපුර මහාධිකරණය මගින් මීට පෙර නියෝගයක් නිකුත් කර තිබු අතර එය ක්‍රියාත්මක නොකිරිම හේතුවෙන් ගුරු උපදේශකවරුන් මෝසමක් මගින් අධිකරණයට කරුණු දක්වා තිබුණි. එමගින් වගඋත්තරකරුවන් කර ඇත්තේ පළාත් අධ්‍යාපන ලේකම්වරයා, පළාත් අධ්‍යාපන අධ්‍යක්ෂවරිය සහ අනුරාධපුර කලාප අධ්‍යාපන අධ්‍යක්ෂකවරයා වේ.", "URL": "https://sinhala.adaderana.lk/news.php?nid=41506", "Category": null, "Parent URL": null}