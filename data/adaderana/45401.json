{"Source": "Adaderana", "Timestamp": "August 16, 2014 11:30 pm", "Headline": " පොල් ඉඩමකින් මළ සිරුරක් හමුවෙයි ", "News Content": "අභිරහස් ලෙස මිය ගිය බව කියන වතු මුරකරුවෙකුගේ මළ සිරුරක් හමුවී තිබේ. අද පස්වරුවේ ඔහු සේවය කරමින් සිටි වත්තේ පිහිටි නිවසේ තිබී මෙම මළ සිරුර හමුවී ඇති බව රස්නායකපුර පොලීසිය පවසයි. මියගොස් ඇත්තේ පල්ලම - තිඹිරිගොල්ලෑවේ පදිංචිව සිටි කේ.ඒ.ශාන්ත නිමල් (අවු:53) නැමැති තිදරු පියෙකු බව වාර්තා වෙයි. මියගොස් ඇති අය පල්ලම - තිඹිරිගොල්ලෑව ප්‍ර දේශයේ පිහිටි පොල් ඉඩමක මුරකරුවෙකු ලෙස සේවය කරමින් සිට ඇත. අක්කර 20 ක් පමණ වන එම ඇති නිවසේ පිහිටි ආලින්දයේ තිබී මළ සිරුර හමුවී ඇත. ලමම මරණය ස්වාභාවිකව සිදුවූ එකක්ද,එසේත් නොමැතිනම් ඝාතනයක්ද යන්න සම්බන්ධයෙන් පොලීසිය පරීක්ෂණ සිදුකරයි.", "URL": "https://sinhala.adaderana.lk/news.php?nid=45401", "Category": null, "Parent URL": null}