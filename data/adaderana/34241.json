{"Source": "Adaderana", "Timestamp": "May 20, 2013 02:51 pm", "Headline": "බම්බලපිටිය පොලිස් සිරමැදිරියේ මරණයක්", "News Content": "බම්බලපිටිය පොලිස්ථානයේ සිරමැදිරියක් තුළදී පුද්ගලයෙකු ගෙල වැලලාගෙන මියගොස් තිබේ. වාහනවල කොටස් සොරකම් කිරීම සම්බන්ධයෙන් අද පෙරවරුවේ සැකකරු අත්අඩංගුවට ගෙන තිබූ බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා ප්‍රකාශ කළේය. සැකකරුට සිරමැදිරියේදී ලබාදුන් තේ කෝප්පයක් සිරුර පුරා වැක්කෙරිම හේතුවෙන් එය පිසදා ගැනීම සඳහා පොලිසිය විසින් රෙදිකඩක් ලබා දී ඇත. පසුව සැකකරු එම රෙදිකඩෙන් එල්ලී සියදිවි හානිකරගෙන ඇති බව පොලිස් මාධ්‍ය ප්‍රකාශකවරයා සඳහන් කළේය. මියගිය පුද්ගලයා කොටහේන ප්‍රදේශයේ පදිංචි අයෙකු වන අතර මීට පෙර අවස්ථාවකදී ද ඔහු බම්බලපිටිය පොලිසිය මගින් අත්අඩංගුවට ගෙන මුදා හැර තිබූ අයෙකි.", "URL": "https://sinhala.adaderana.lk/news.php?nid=34241", "Category": null, "Parent URL": null}