{"Source": "Adaderana", "Timestamp": "July 20, 2014 01:48 pm", "Headline": "ලිබියාවේ අතරමං  ලාංකිකයින් 14ක් යළි මව් රටට", "News Content": "ලිබියාවේ ගැටුම්කාරී තත්ත්වය හේතුවෙන් පීඩාවට පත්ව සිටි ශ්‍රී ලාංකික ශ්‍රමිකයින් 14 දෙනෙකු දිවයිනට ගෙන්වාගෙන තිබේ. විදේශ සේවා නියුක්ති කාර්යාංශයේ නියෝජ්‍ය සාමාන්‍යාධිකාරී මංගල රන්දෙණිය මහතා සඳහන් කළේ අද(20) අලුයම එම පිරිස දිවයිනට පැමිණි බවයි. ලිබියාවේ පැවති යුද ගැටුම් හේතුවෙන් මෙම ශ්‍රමිකයින් 14 දෙනා දීර්ඝ කාලයක සිට පීඩාවට පත්ව සිට ඇති බව වාර්තා වෙයි. ශ්‍රී ලංකා විදේශ සේවා නියුක්ති කාර්යාංශයේ මූලිකත්වයෙන් ඔවුන් ඩුබායි හරහා මෙරටට ගෙන්වා ගැනීමට කටයුතු කළ බව මංගල රන්දෙණිය මහතා සඳහන් කළේය.", "URL": "https://sinhala.adaderana.lk/news.php?nid=44796", "Category": null, "Parent URL": null}