{"Source": "Adaderana", "Timestamp": "March 10, 2011 01:09 pm", "Headline": "ඉන්ධන ප්‍රවාහනයට චන්ද්‍රිකා ඇස යොමුවෙයි", "News Content": "ලංකා ඛනිජ තෙල් සංස්ථාවේ සියලු ඉන්ධන ප්‍රවාහන ක්‍රියාවලිය චන්ද්‍රිකා තාක්ෂණය ආධාරයෙන් නීරීක්ෂණය කිරීමට කටයුතු යොදා තිබේ. කොළොන්නාවෙන් හා මුතුරාජවෙලින් බවුසර් රථවලට ඉන්ධන පිරවු අවස්ථාවේ සිට ඉන්ධන පිරවුම්හල් වෙත ඒවා ගෙන ගොස් භාරදෙන අවස්ථාව දක්වා සියලු ක්‍රියාවලිය මෙමගින් නීරීක්ෂණය කිරීමට නියමිත බව ඛනිජ තෙල් කර්මාන්ත අමාත්‍යාංශය සඳහන් කරනු ලැබීය. මෙලෙස නීරීක්ෂණය කිරීම ‍හේතුවෙන් නියමිත මාර්ග හැර වෙනත් කිසිදු මාර්ගයක ගමන් කිරීමට ඉන්ධන බවුසර් රියදුරන්ට අවස්ථාව නොලැබෙන බව එම අමාත්‍යාංශය පවසයි. ඉන්ධන බවුසර් රථ ධාවනය ‍වන මොහොතේම එම රථ පිළිබඳ සියලු තොරතුරු පරිගණකගත කිරීම විශේෂත්වයකි.", "URL": "https://sinhala.adaderana.lk/news.php?nid=14754", "Category": null, "Parent URL": null}