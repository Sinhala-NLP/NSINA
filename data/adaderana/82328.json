{"Source": "Adaderana", "Timestamp": "January 1, 2018 10:12 am", "Headline": "යකඩ යකා දෙකක් බිලි ගනී", "News Content": "පේරාදෙණිය, එලුගොඩ දුම්රිය හරස් මාර්ගයේදී දුම්රියක යතුරුපැදියක් ගැටීමෙන් සිදු වූ අනතුරකින් පුද්ගලයින් දෙදෙනෙකු මියගොස් තිබේ. මහනුවර සිට කොළඹ බලා ධාවනය වූ දුම්රියක අදාඝ යතුරුපැදිය ගැටී ඇති බව පොලීසිය පැවසුවේය. අනතුරින් බරපතළ තුවාල ලැබූ යතුරුපැදිකරු පේරාදෙණිය රෝහලටත් පසුපැදිකරු කඩුගන්නාව රෝහලටත් ඇතුළත් කර ඇති අතර එහිදී ඔවුන් මියගොස් තිබේ. මියගොස් ඇති පැදිකරු පිළිබඳ තොරතුරු මෙතෙක් අනාවරණය වී නොමැති අතර පසුපැදිකරු වත්තේගම ප්‍රදේශයේ පදිංචිව සිටි 48 හැවිරිදි පුද්ගලයෙකු බව පොලීසිය සඳහන් කළේය. පේරාදෙණිය පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82328", "Category": null, "Parent URL": null}