{"Source": "Adaderana", "Timestamp": "February 8, 2016 11:14 am", "Headline": "රතුපස්වල වාර්තාව අභියාචනාධිකරණයට", "News Content": "රතුපස්වල ප්‍රදේශයේ ජල මූලාශ්‍රවල ප්‍රමිතිය සම්බන්ධයෙන් මධ්‍යම පරිසර අධිකාරිය සිදුකළ පරික්ෂණ පිළිබඳ වාර්තාව අද(08) අභියාචනාධිකරණය වෙත ඉදිරිපත් කර තිබේ.රතුපස්වල ප්‍රදේශයේ ජල මුලාශ්‍රවල තත්ත්වය පරික්ෂා කිරිමට නියෝගයක් නිකුත් කරන ලෙස ඉල්ලා සියනෑ ජලය සුරැකිමේ සංවිධානය ඉදිරිපත්කළ පෙත්සමක් අද විභාගයට ගෙන ඇත.එහිදී අදාළ ප්‍රදේශයේ ජල මූලාශ්‍ර ශ්‍රී ලංකා ප්‍රමිති ආයතනයේ නිර්ණායකවලට අනුකූල නොවන බවට මධ්‍යම පරිසර අධිකාරියේ වාර්තාවෙන් පෙන්වා දී ඇති බව පෙත්සම්කාර පාර්ශවය අධිකරණයට දැනුම් දී තිබේ.පෙත්සම විභාගය අප්‍රේල් මස 28 වනදා යළි සිදුකිරිමට නියමිතව ඇත.", "URL": "https://sinhala.adaderana.lk/news.php?nid=57015", "Category": null, "Parent URL": null}