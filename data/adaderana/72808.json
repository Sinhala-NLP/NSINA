{"Source": "Adaderana", "Timestamp": "May 4, 2017 12:32 pm", "Headline": " පකිස්ථාන-කොදෙව් තරගයේ අවසන් දිනය අදයි", "News Content": "පකිස්ථානය සහ බටහිර ඉන්දීය කොදෙව් කණ්ඩායම අතර දෙවන ටෙස්ට් ක්‍රිකට් තරගයේ අවසන් දිනය අදයි.සිව් වන දිනය වූ ඊයේ තරඟය නතර කරන විට සිය දෙවන ඉනිම සඳහා පන්දුවට පහරදෙමින් සිටි බටහිර ඉන්දීය කොදෙව් කණ්ඩායම කඩුලු 09ක් දැවී ලකුණු 264ක් ලබා සිටියි.ෂායි හෝප් ලකුණු 90යි.පන්දු යැවීමේදී පකිස්ථානය වෙනුවෙන් යසීර් ෂා කඩුලු 06ක් දවාගෙන තිබුණි.කාසියේ වාසිය දිනූ බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහර දුන් අතර ඔවුන් පළමු ඉනිම සඳහා ලකුණු 312ක් රැස් කළේය.පකිස්ථාන පළමු ඉනිම ලකුණු 393යි.", "URL": "https://sinhala.adaderana.lk/news.php?nid=72808", "Category": null, "Parent URL": null}