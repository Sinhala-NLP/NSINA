{"Source": "Adaderana", "Timestamp": "June 12, 2017 06:49 am", "Headline": "මට්ටක්කුලියේ වෙඩිතැබීම-උදව් දුන් අයෙක් මාට්ටු", "News Content": "මට්ටක්කුලිය පොලිස් බල ප්‍රදේශයට අයත් රොඩ්‍රිගෝ ප්‍රදේශයේදී ත්‍රී රෝද රථයකින් ගමන් කරමින් සිටි පුද්ගලයෙකුට වෙඩිතබා ඝාතනය කිරීමේ සිදුවීමට අදාළව පුද්ගලයෙකු අත්අඩංගුවට ගෙන තිබේ.ඉකුත් ජූනි මස 05 වන දින සිදුවූ මෙම ඝාතන සිද්ධියේදී සැකකරුවන්ට මෙම ඝාතනය සිදුකිරීම සඳහා ආධාර හා අනුබලදීම මෙන්ම ඒ සඳහා යතුරුපැදියක් සැපයීම යන චෝදනා මත මෙම සැකකරු අත්අඩංගුවට ගත් බව පොලිස් මූලස්ථානය පවසයි.මෙලෙස අත්අඩංගුවට ගෙන ඇත්තේ වත්තල, හේකිත්ත ප්‍රදේශයේදී පදිංචි වයස අවුරුදු 22ක තරුණයෙකු වන අතර ඔහු අද (12) කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතය.කොළඹ අපරාධ කොට්ඨාසය විසින් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=74131", "Category": null, "Parent URL": null}