{"Source": "Adaderana", "Timestamp": "November 28, 2018 11:43 am", "Headline": "ගුවන් යානා ආරක්ෂිත ක්‍රමවේද වැඩිදියුණුවට පියවර", "News Content": "ඉන්දුනීසියානු ලයන් එයාර් ගුවන් සමාගම සිය ගුවන් යානාවල ආරක්ෂිත ක්‍රමවේද සහ ගුවන් යානා අළුත්වැඩියා කිරීමේ කටයුතු වැඩිදියුණු කිරීමට පියවර ගත යුතු බවට ඉන්දුනීසියානු බලධාරීන් උපදෙස් ලබා දී ඇත. ලයන් එයාර් ගුවන් යානා අනතුර සම්බන්ධයෙන් විමර්ශන සිදුකල කණ්ඩායම සිය මූලික වාර්තාව ඉදිරිපත් කරමින් මෙම නිගමනය ලබා දී ඇති බව විදෙස් මාධ්‍ය වාර්තා කළේය. ලයන් එයාර් ගුවන් සමාගමට අයත් ජේ.ටී. 610 දරණ ගුවන් යානය පසුගිය මස 29 වනදා ජාවා මුහුදට කඩා වැටීමෙන් සිදුවූ අනතුරින් එහි ගමන් කළ පුද්ගලයින් 189 දෙනාම ජීවිතක්ෂයට පත් වුණි. කෙසේවෙතත් ගුවන් අනතුරට ලක්වීමට නිශ්චිත හේතුවක් විමර්ශකයින් විසින් මෙතෙක් අනාවරණය කර නොමැති බව සඳහන්ය.", "URL": "https://sinhala.adaderana.lk/news.php?nid=99929", "Category": null, "Parent URL": null}