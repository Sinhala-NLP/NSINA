{"Source": "Adaderana", "Timestamp": "February 20, 2019 07:14 am", "Headline": "කොකේන් භාවිතා කරන මන්ත්‍රීවරු ගැන ලිඛිතව දැනුම් දෙන්නැයි කරූ රංජන්ට දන්වයි", "News Content": "කොකේන් භාවිත කරන පාර්ලිමේන්තු මන්ත්‍රීවරුන් සිටිනම් ඒ පිළිබඳව ලිඛිතව දිනුම් දෙන ලෙස කථානායක කරූ ජයසූරිය මහතා රාජ්‍ය අමාත්‍ය රන්ජන් රාමනායක මහතාට දැනුම් දී තිබේ. මේ පිළිබඳව දැනුම්දීම සඳහා රන්ජන් රාමනායක අමාත්‍යවරයා කථානායකවරයාට දුරකතන ඇමතුම්ක් ලබාදී ඇති අතර එහිදී කථානායකවරයා ඒ පිළිබඳව තමාට ලිඛිතව දැනුම් දෙන ලෙස ප්‍රකාශ කර තිබේ. කෙසේවෙතත් මෙතෙක් ඒ පිළිබඳව රන්ජන් රාමනායක රාජ්‍ය අමාත්‍යවරයා ලිඛිතව දැනුම්දී නොමැති බව කථානායක කාර්යාලය සඳහන් කළේය. මේ සම්බන්ධයෙන් අද දෙරණ රාජ්‍ය අමාත්‍ය රන්ජන් රාමනායක මහතාගෙන් විමසූ අතර ඔහු සඳහන් කළේ එම පිළිබඳ ලිඛිතව වාර්තාවක් කඩිනමින් කථානායකවරයාට ලබාදීමට කටයුතු කරන බවයි.", "URL": "https://sinhala.adaderana.lk/news.php?nid=104647", "Category": null, "Parent URL": null}