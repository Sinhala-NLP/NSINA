{"Source": "Adaderana", "Timestamp": "January 7, 2019 11:11 pm", "Headline": "කුකුළ් කෑමට ගෙන ගිය රුපියල් 18,000ක බෙල්ලන්ට මොකද වුණේ?", "News Content": "නීතියානුකූල කිසිදු බලපත්‍රයක් නොමැතිව අජීවී කංච බෙල්ලන් තොගයක් ප්‍රවාහණය කළ පුද්ගලයින් දෙදෙනකු එම ලොරි රථය සමඟ අත් අඩංගුවට ගෙන ඇත. පුත්තලම පොලීසියට ලද තොරතුරකට අනුව කල්පිටිය ප්‍රදේශයේ සිට හෙට්ටිපොල දක්වා ප්‍රවාහනය කරමින් තිබූ මෙම බෙල්ලන් තොගය පාලවිය ප්‍රදේශයේදී අත් අඩංගුවට ගෙන තිබේ. පොහොර උර 150 පමණ මෙම බෙල්ලන් විවිධ මට්ටමින් අසුරා තිබූ අතර , සැකකරුවන් පොලීසියට පවසා ඇත්තේ මෙම බෙල්ලන් තොගය රු 18,000කට මිලදී ගත් බවයි. මෙම බෙල්ලන් හෙට්ටිපොළට ගෙන ගොස් කුඩු කර කකුල් කැම සඳහා යොදා ගන්නා බවත් , මෙම බෙල්ලන් අතර විවිධ ප්‍රමාණයේ බෙල්ලන්ද , විවිධ පරිමාණයේ හක් බෙල්ලන් හා සමාන බෙල්ලන්ද තිබූ බව මූලික විමර්ෂණ වලදී ආණාවර්ණය වී ඇත. බෙල්ලන් තොගය හා සැකකරුවන් පුත්තලම පොලීසියට භාර දී ඇති අතර සිද්ධිය පිළිබදව පුත්තලම පොලීසිය පරීක්ෂණ පවත්වනු ලබයි. සැකකරුවන් පුත්තලම අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=101968", "Category": null, "Parent URL": null}