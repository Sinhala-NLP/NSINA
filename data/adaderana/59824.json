{"Source": "Adaderana", "Timestamp": "May 5, 2016 11:18 am", "Headline": "මැක්කන් පාසලක් වහයි", "News Content": "මැක්කන් විශේෂයක් බෝවීම හේතුවෙන් හැටන් අධ්‍යාපන කලාපයට අයත් පාසලක් අද දිනයේ තාවකාලිකව වසා දමා තිබේ. හැටන්, දික්ඔය ඇන්ෆීල්ඩ් දෙමළ මහා විද්‍යාලය මෙලෙස අද දිනයේ වසා දමා ඇති බව අද දෙරණ වාර්තාකරු සඳහන් කළේය. දින කිහිපයක සිට එම පාසලේ මැක්කන් විශේෂයක් බෝවෙමින් තිබූ බව විදුහල්පතිවරයා ප්‍රකාශ කර ඇත.මැක්කන් මර්දනය කිරීම සඳහා ප්‍රදේශයේ මහජන සෞඛ්‍ය පරීක්ෂකවරයාගේ උපදෙස් මත ඊයේ දිනයේ කෘමිනාශක දියරයක් ඉස ඇති බව වාර්තා වෙයි.ඒ අනුව අද දිනයේ පාසැල් සිසුන් සඳහා නිවාඩු ලබාදීමට පියවර ගත් බව හැටන් දික්ඔය ඇන්ෆීල්ඩ් දෙමළ මහා විද්‍යාලයේ විදුහල්පතිවරයා ප්‍රකාශ කර ඇත.", "URL": "https://sinhala.adaderana.lk/news.php?nid=59824", "Category": null, "Parent URL": null}