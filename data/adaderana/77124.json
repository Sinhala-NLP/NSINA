{"Source": "Adaderana", "Timestamp": "September 4, 2017 06:11 pm", "Headline": "බරපතළ දුම්රිය අනතුරක් නූලෙන් වැලකේ", "News Content": "කොළඹ බදුල්ල දුම්රිය මාර්ගයේ සිංගිමලේ උමංමාර්ගය තුළ දුම්රිය පීල්ල පුපුරා වෙන් වී සිදු වීමට ගිය බරපතළ අනතුරක් වලක්වා ගැනීමට හැකි වී තිබේ.හැටන් දුම්රිය ස්ථානයට අනුයුක්තව සේවය කළ දුම්රිය මාර්ග පරීක්ෂකයකුවන කාලිංග බණ්ඩාර ගේ සුපරික්ෂාව නිසා මෙම බරපතළ විනාශය වැලකී ඇත. අද (4) පස්වරු 1.00 ට පමණ මාර්ගය පරීක්ෂා කිරීමේ යෙදී සිටියදී දුම්රිය මාර්ග පරීක්ෂකවරයා උමං මාර්ගය තුළ රේල් පීල්ලක් පුපුරා දෙකට වෙන් වී ඇති අයුරු දැක ඇත.පසුව හැටන් දුම්රිය ස්ථානයට අනුයුක්ත මාර්ග ප්‍රතිසංස්කරණ නිලධාරීන් පැමිණ දුම්රිය මාර්ගය ප්‍රතිසංස්කරණය කර මාර්ගය යථා තත්ත්යට පත් කර ඇත.දුම්රිය මාර්ගයේ සිදුවූ පුපුරා යාම නිසා කොළඹ - හැටන් දුම්රිය ධාවනය පැයක් පමණ ප්‍රමාද වී තිබේ.", "URL": "https://sinhala.adaderana.lk/news.php?nid=77124", "Category": null, "Parent URL": null}