{"Source": "Adaderana", "Timestamp": "December 2, 2015 05:41 pm", "Headline": "විදේශිකයින්ට සින්නක්කර ඉඩම් දෙන කතාව බොරුවක් ", "News Content": "විදේශිකයින්ට ඉඩම් පැවරීමේදී දැනට පනවා ඇති කිසිදු විධිවිධානයක් ඉවත් කර නැතැයි මුදල් අමාත්‍ය රවී කරුණානායක මහතා පවසයි.කල්බදු ක්‍රමය යටතේ විදේශිකයින්ට ඉඩම් ලබාදීමේදී අය කල්බදු ක්‍රමය පමණක් ඉවත් කර ඇති බව හෙතෙම කියයි.එය කරනු ලැබුවේ එකී බද්ද නිසා ආයෝජකයින් මෙරට ආයෝජන කිරීම අධෛර්යමත් වීම නිසා යැයි ඔහු පවසයි.විදේශිකයින්ට සින්නක්කර ඉඩම් පැවරීමක් සිදු නොවන බවත්, 99 බදු ක්‍රමය යටතේ ආයෝජකයින්ට පහසුව සැලසීම පමණක් සිදුවන බවත්, ඒ මහතා පැවසීය.සුද්දන්ට ඉඩම් විකුණන බවට විපක්ෂය චෝදනා කරන බවත්, පසුගිය රජය සමයේ ආරම්භ කළ පෝට් සිටි ව්‍යාපෘතියෙන් ඉඩම් අක්කර 216 සදාකල්ම නොමිලේ ලබාදීම සිදුකළ බවත්, ඒ ගැන දැන් කිසිවෙක් කතා නොකරන බවත්, ඒ මහතා පෙන්වාදුන්නේය.එය දැන් නිවැරදි කිරීමට කටයුතු කරගෙන යමින් සිටින බවද අමාත්‍යවරයා පැවසීය.අය වැය දෙවන වර කියවීමේ විවාදයට අද එක්වෙමින් ඒ මහතා මේ බව කියා සිටියේය.", "URL": "https://sinhala.adaderana.lk/news.php?nid=55469", "Category": null, "Parent URL": null}