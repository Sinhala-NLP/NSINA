{"Source": "Adaderana", "Timestamp": "October 2, 2010 11:05 am", "Headline": "අසැබි වෙඩ් අඩවි නිර්මාණකරුවන් නීතිය ඉදිරියට", "News Content": "ශ්‍රී ලාංකික තරුණ තරුණියන්‍ පෙනී සිටින අසභ්‍ය වෙබ් අඩවි නිර්මාණය කරන ලද පුද්ගලයින්ට එරෙහිව විමර්ශන සිදුකිරීමට පොලිස් ළමා හා කාන්තා කාර්යාංශය කටයුතු කරමින් සිටියි. මේ වන විට ශ්‍රී ලාංකික තරුණ තරුණියන් පෙනී සිටි අසභ්‍ය වෙබ් අඩවි 170 ක් අවහිර කර ඇති බව ඔවුන් පෙන්වාදෙයි. එම වෙබ් අඩවි නිර්මාණකරුවන් සහ එහි පෙනී සිටි තරුණ තරුණියන් පිළිබඳ තොරතුරු ඉදිරි සතියේ දී අධිකරණයට ඉදිරිපත් කරන බව පොලිස් ළමා හා කාන්තා කාර්යාංශය ප්‍රකාශ කරනු ලැබීය. ඒ අනුව අධිකරණ නියෝගයෙන් පසුව ඔවුන්ට එරෙහිව නීතිමය පියවර ගන්නා බව ද පොලිස් ළමා හා කාන්තා කාර්යාංශය පවසයි.", "URL": "https://sinhala.adaderana.lk/news.php?nid=11236", "Category": null, "Parent URL": null}