{"Source": "Adaderana", "Timestamp": "December 31, 2018 05:32 pm", "Headline": "ශ්‍රී ලංකාවේ ප්‍රවෘත්ති කලාව උඩුයටිකුරු වන දිනය හෙටයි", "News Content": "ශ්‍රි ලාංකීය ප්‍රවෘත්ති කලාව අන්තර්ජාතික ප්‍රමිතීන්ට තවත් සමීප කරමින් නව්‍යකරණයෙන් යුත් ටී.වී දෙරණ “අද දෙරණ” ප්‍රවෘත්තී විකාශය හෙට(01) සිට නැරඹීමට ප්‍රේක්ෂක ඔබට අවස්ථාව හිමි වෙයි. 2005 වසරේ සිට මෙරට ප්‍රවෘත්ති කලාව ජාත්‍යන්තර තලයට ඔසවා තැබූ අද දෙරණ ප්‍රවෘත්ති හෙට සිට මෙරට ප්‍රවෘත්ති කලාව උඩු යටිකුරු කරනු ඇත. දේශපාලන, ආර්ථික, සමාජයීය මෙන්ම දෙස් විදෙස් ප්‍රවෘත්ති විශ්වසනීය සහ වේගවත් ලෙස ඔබ වෙත සමීප කිරීම වෙනුවෙන් අද දෙරණ කටයුතු කරමින් සිටියි. ලෝකයේ භාවිත කරන නවතම තාක්ෂණය සහිත දැවැන්ත මැදිරි සංකීර්ණයක් තුළ හෙට සවස 6.55 සිට අද දෙරණ ප්‍රවෘත්ති ඔබ වෙත ගෙනඒමට සියල්ල සූදානමින් පසුවෙයි.", "URL": "https://sinhala.adaderana.lk/news.php?nid=101597", "Category": null, "Parent URL": null}