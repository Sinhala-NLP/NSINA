{"Source": "Adaderana", "Timestamp": "July 20, 2018 07:41 pm", "Headline": "බුදු දහම ආරක්ෂා කිරීමේ රාජ්‍ය වගකීම ඉංග්‍රීසි පාලන කාලයටත් වඩා දැන් පැහැර හැරලා", "News Content": "බුදු දහම ආරක්ෂා කිරීමේ රාජ්‍ය වගකීම ඉංග්‍රීසි පාලන කාලයටත් වඩා වර්තමානයේ පැහැර හැර ඇති බව අස්ගිරි පාර්ශවයේ ලේඛකාධිකාරී පූජ්‍ය ආචාර්ය මැදගම දම්මානන්ද හිමියන් පවසයි. උන් වහන්සේ මේ බව සඳහන් කළේ බෞද්ධ හිමිකම් කොමිසන් සභාව හමුවේ අද (20) සාක්ෂි ලබා දෙමින්. සමස්ත ලංකා බෞද්ධ සම්මේලනය මඟින් බෞද්ධයන්ට අහිමි වන හිමිකම් රැක ගැනීම සඳහා පිහිට වූ බෞද්ධ හිමිකම් කොමිසන් සභාවේ සාක්ෂි කැඳවීම අද පස්වරුවේ සිදු කෙරිණි. එම කොමිසම හමුවේ පළමු සාක්ෂිය ලබාදීම අස්ගිරි පාර්ශවයේ ලේඛකාධිකාරී පූජ්‍ය ආචාර්ය මැදගම දම්මානන්ද හිමියන් විසින් සිදු කරුණු ලැබීය. බුදු දහමට තිබෙන, බුද්ධාගමට ආරක්ෂාව සැපයීම ඒ ඒ ආජ්‍ය වගකීම බැහැර කිරීමේ ක්‍රියාදාමට ඉංග්‍රීසි පාලන කාලයටත් වඩා වර්තමානය වන විට විනාශ කිරීමේ කිරීමේ ක්‍රියාවලියක් සිදු වෙමින් පවතින බව උන් වහන්සේ ප්‍රකාශ කළහ.", "URL": "https://sinhala.adaderana.lk/news.php?nid=92934", "Category": null, "Parent URL": null}