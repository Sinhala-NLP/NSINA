{"Source": "Adaderana", "Timestamp": "March 31, 2017 08:52 am", "Headline": "පිරිවෙන් අධ්‍යාපනය කෙරෙහි ජනපතිගේ අවධානය", "News Content": "දිවයින පුරා පිරිවෙන් අධ්‍යාපනය ලබන භික්ෂුන් වහන්සේට සහ සිසුන්ට අවශ්‍ය සියලුම ඩෙස් පුටු ලබාදිමේ කඩිනම් වැඩපිළිවෙලක් ක්‍රියාවට නංවන ලෙස ජනාධිපති මෛත්‍රීපාල සිරිසේන මහතා අදාළ බලධාරින්ට උපදෙස් ලබා දී තිබේ. ජාතික බෞද්ධ බුද්ධි මණ්ඩලය ඊයේ (30) පස්වරුවේ රැස්වූ අවස්ථාවේදී ජනාධිපතිවරයා මේ සම්බන්ධයෙන් අවශ්‍ය උපදෙස් ලබාදුන් බව ජනාධිපති මාධ්‍ය අංශය සඳහන් කළේ ය. දිවයින පුරා විහාරස්ථානවල පවතින පුස්කොල පොත්වල නාමාවලියක් සකස් කර සංරක්ෂණය කිරිම කෙරෙහි ද එහිදී සාකච්ඡා වී තිබේ. මේ මාසයේදී පැවැත්විමට නියමිත ජාත්‍යන්තර වෙසක් උත්සවයේ සංවිධාන කටයුතු පිළිබඳ අදාල සාකච්ඡාවේදී අවධානය යොමු වූ බව ද ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=71555", "Category": null, "Parent URL": null}