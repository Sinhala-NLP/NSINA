{"Source": "Adaderana", "Timestamp": "August 11, 2011 10:04 am", "Headline": "නැවත දන්වන තෙක් එයාර් ටැක්සි සේවය අත්හිටුවයි", "News Content": "ශ්‍රී ලංකන් ගුවන් සමාගම විසින් නුවරඑළිය නගරයට ක්‍රියාත්මක කරන ලද එයාර් ටැක්සි සේවය නැවත දන්වන තෙක් අත්හිටුවීමට තීරණය කර තිබේ. දැනට නුවරඑළිය නගරයේ පවතින අයහපත් කාලගුණ තත්ත්වය හේතුවෙන් මෙම තීරණයට එළඹුන බව ශ්‍රී ලංකා ගුවන් සමාගම දන්වා ඇති බව රජයේ ප්‍රවෘත්ති දෙපාර්තමේන්තුව පවසයි. යානා පිටත්වීමේදී හා ගොඩබැස්සවීමේ දී අයහපත් කාලගුණ තත්ත්වයෙන් හා ඝණ මීදුමෙන් බාධා පැමිණීම හේතුවෙන් මගීන්ගේ ආරක්ෂාව සලකා මෙම තීරණය ගෙන ඇත. කාලගුණය යහපත් වූ විගස නුවරඑළිය දක්වා සුපුරුදු පරිදි ගුවන් ගමන් කටයුතු ආරම්භ කිරීමට ශ්‍රී ලංකන් ගුවන් සමාගම කටයුතු යොදා ඇති බව සඳහන්ය.", "URL": "https://sinhala.adaderana.lk/news.php?nid=17992", "Category": null, "Parent URL": null}