{"Source": "Adaderana", "Timestamp": "July 27, 2019 02:14 pm", "Headline": "බැල්කනියක් කඩා වැටී කොරියානුවන් දෙදෙනෙක් ජීවිතක්ෂයට", "News Content": "දකුණු කොරියාවේ ග්වාංජුහි පිහිටි රාත්‍රි සාමාජ ශාලාවක බැල්කනියක් කඩා වැටීමෙන් පුද්ගලයින් දෙදෙනෙකු මියගොස් ඇත. අනතුරින් තවත් බොහෝ පිරිසක් තුවාල ලබා ඇති බවයි විදෙස් වාර්තා සඳහන් කළේය. තුවාල ලැබූවන් අතර ලෝක ජලජ ශූරතාවලියේ ක්‍රීඩකයින් කිහිප දෙනෙකු ද වන බව සඳහන්ය. අනතුරින් මියගොස් ඇත්තේ දකුණු කොරියානු ජාතිකයින් දෙදෙනෙකු වන අතර අමෙරිකානු ජාතිකයින් දෙදෙනෙකු ද තුවාල ලැබූවන් අතර සිටින බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=115135", "Category": null, "Parent URL": null}