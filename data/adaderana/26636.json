{"Source": "Adaderana", "Timestamp": "August 16, 2012 04:06 pm", "Headline": "උසස්පෙළ විභාගයේ රහස්‍යභාවයට හානිවෙයි", "News Content": "මෙවර උසස් පෙළ වීභාගයේ දී අක්‍රමිකතා රැසක් සිදුව ඇති බවට එක්සත් ජාතික පක්ෂ පාර්ලිමේන්තු මන්ත්‍රී අකිල විරාජ් කාරියවසම් මහතා පවසයි. ඇතැම් විභාග ප්‍රශ්ණ පත්‍රවල තිබූ වැරදි සම්බන්ධයෙන් සංශෝධන ෆැක්ස් පණිවිඩ මාර්ගයෙන් අදාළ නිලධාරීන් වෙත දැනුම්දීමට විභාග දෙපාර්තමේන්තුව කටයුතු කර ඇති බව හෙතෙම සඳහන් කරයි. මෙමගින් එම විභාගයේ රහස්‍යභාවයට හානි සිදුව ඇති බව අකිල විරාජ් කාරියවසම් මන්‍ත්‍රීවරයා පෙන්වාදෙයි. විභාග ප්‍රශ්ණ පත්‍ර සකස් කිරීමේ දී ද විභාග දෙපාර්තමේන්තුව නිසි පරිදි කටයුතු කර නොමැති බව හෙතෙම පවසයි.", "URL": "https://sinhala.adaderana.lk/news.php?nid=26636", "Category": null, "Parent URL": null}