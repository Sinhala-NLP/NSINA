{"Source": "Adaderana", "Timestamp": "November 3, 2016 10:06 am", "Headline": "දැව ඉරූ 5ක් දැලේ", "News Content": "බණ්ඩාරවෙල, අළුත්වැවහින්න ප්‍රදේශයේ දී නීති විරෝධී ලෙස දැව ඉරමින් සිටි පුද්ගලයින් පස් දෙනෙකු අත්අඩංගුවට ගෙන තිබේ.පොලිස් විශේෂ කාර්ය බලකායේ හපුතලේ කඳවුරේ නිළධාරීන් විසින් සිදුකළ මෙහෙයුමකදී මොවුන් අත්අඩංගුවට ගෙන ඇති අතර එහිදී ඉරන ලද දැව කොටස් සහ උපකරණ කිහිපයක්ද සොයාගත් බව සඳහන්ය.සැකකරුවන් වැඩිදුර විමර්ශන කටයුතු සඳහා හපුතලේ වනජීවී කාර්යාලය වෙත බාරදී ඇත.මේ අතර බලපත්‍ර නොමැතිව බුරුත දැව තොගයක් ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන ඇතැයි කියැවෙයි.බුරුත දැව කඳන් 16ක් හා ප්‍රවාහනය සඳහා යොදාගත් ලොරි රථයද එහිදී පොලිස් විශේෂ කාර්ය බලකාය බාරයට ගෙන ඇති අතර සැකකරුවන් කිලිනොච්චිය පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=65665", "Category": null, "Parent URL": null}