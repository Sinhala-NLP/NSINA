{"Source": "Adaderana", "Timestamp": "August 10, 2010 04:59 pm", "Headline": "ජී. එල්ට චීනයෙන් ගෞරව සාමාජිකත්වයක්", "News Content": "චීනයේ ෂැන්හයි අන්තර්ජාතික අධ්‍යයන ආයතනයේ ගෞරව සාමාජිකත්වය සඳහා විදේශ කටයුතු අමාත්‍ය ජී. එල්. පීරිස් මහතාට ආරාධනයක් ලැබී තිබේ. චී‍නයේ නිල සංචාරයක නිරත විදේශ කටයුතු අමාත්‍යවරයා අදාළ අධ්‍යයන ආයතනයේ විශේෂ දේශනයක් සඳහා සහභාගී වූ බව විදේශ කටයුතු අමාත්‍යාංශය පැවසීය. දේශ‍නයෙන් අනතුරුව ෂැන්හයි අන්තර් ජාතික අධ්‍යයන ආයතනයේ සභාපතිවරයා විසින් විදේශ කටයුතු අමාත්‍යවරයාට එහි ගෞරව සාමාජිකත්වය සඳහා ආරාධනා කර ඇත. චීන‍යේ සිදුකරන සංචාර‍ය අතරතුර විදේශ කටයුතු අමාත්‍යවරයා එරට රජයේ නියෝජිත‍යින් කිහිපදෙනෙකු සමගම සාකච්ඡා කිරීමට නියමිතය. ලබන 15 වැනිදා තෙක් ජී. එල්. පීරිස් මහතා චීනයේ රැඳී සි‍ටිනු ඇති බව වාර්තා වේ.", "URL": "https://sinhala.adaderana.lk/news.php?nid=10148", "Category": null, "Parent URL": null}