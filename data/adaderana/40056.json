{"Source": "Adaderana", "Timestamp": "January 3, 2014 02:17 pm", "Headline": "ගාල්ලෙන් රත්ගමට කුඩු -  3ක් මාට්ටු", "News Content": "ගාල්ලේ සිට රත්ගමට හෙරොයින් ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. කොළඹ පොලිස් විශේෂ කාර්යය බලකායට ලැබුණු තොරතුරකට අනුව මෙම පුද්ගලයින් අත්අඩංගුවට ගත් බව පොලිසිය සඳහන් කළේය. සැකකරුවන් සතුව තිබී හෙරොයින් ග්‍රෑම් 3යි මිලිග්‍රෑම් 80ක් සොයාගෙන ඇත. හෙරොයින් ප්‍රවාහනය කළ ත්‍රි රෝද රථයද පොලීසිය භාරයට ගෙන ඇති බව සඳහන්ය. සැකකරුවන් ගාල්ල ප්‍රදේශයේ පදිංචිකරුවන් වන අතර ඔවුන් අද අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=40056", "Category": null, "Parent URL": null}