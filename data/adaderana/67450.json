{"Source": "Adaderana", "Timestamp": "December 28, 2016 04:39 pm", "Headline": "මෝටර් රථය ගසක හැපී කාන්තාවක් මරුට - 5ට තුවාලයි", "News Content": "අම්පාර - බිබිල මාර්ගයේ නාමල්ඔය සහ මුල්ලේගම අතර රක්ෂිත ප්‍රදේශයේ දී සිදුවු රිය අනතුරකින් කාන්තාවක මියගොස් තවත් පුද්ගලයින් පස්දෙනෙකු තුවාල ලබා තිබේ.වේගය පාලනය කරගත නොහැකි වු මෝටර් රථයක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව වාර්තා වේ.අනතුරෙන් මෝටර් රථයේ රියදුරු ඔහුගේ මව දරුවන් තිදෙනා සහ මිත්‍රයෙකු තුවාල ලබා ඉඟිනියාගල රෝහලට ඇතුළත් කර ඇත.එහිදී රියදුරුගේ මව මියගොස් ඇති බව සඳහන්ය.මියගොස් ඇත්තේ පේරාදෙණිය අඟුනාවෙල ප්‍රදේශයේ පදිංචිව සිටි 62 හැවිරිදි කාන්තාවකි.අනතුර සම්බන්ධයෙන් ඉඟිනියාගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67450", "Category": null, "Parent URL": null}