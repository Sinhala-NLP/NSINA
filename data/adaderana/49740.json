{"Source": "Adaderana", "Timestamp": "March 4, 2015 05:08 pm", "Headline": "ශ්‍රී පාද වන්දනාවේ ඇවිත් 14ක් රෝහලේ", "News Content": "ශ්‍රී පාද - මස්කෙළිය මාර්ගයේ මාවුස්සාකැලේ ජලාශය ආසන්නයේදී වෑන් රථයක් ප්‍රපාතයකට පෙරළීමෙන් පුද්ගලයින් 14 දෙනෙකු තුවාල ලබා තිබේ.රත්නපුර, නිවිතිගල ප්‍රදේයේ සිට ශ්‍රීපාද වන්දනාවේ පැමිණි පිරිසක් ගමන් ගත් වෑන් රථයක් මෙලෙස අනතුරට ලක්ව ඇත.තුවාලකරුන් ප්‍රතිකාර සඳහා මස්කෙලිය සහ නාවලපිටිය රෝහල්වලට ඇතුළත් කර තිබේ.මේ අතර මධ්‍යම කදුකරයේ බටහිර බෑවුම් ප්‍රදේශ වලට පවතින ධාරානිපාත වර්ෂාව හේතුවෙන් රථවාහන ගමනාගමනයේ දී වඩාත් සැලකිලිමත් වන ලෙස පොලිසිය රියදුරන්ගෙන් ඉල්ලීමක් කරයි.හැටන් - කොළඹ ප්‍රධාන මාර්ගයේත්, හැටන් - නුවරඑලිය ප්‍රධාන මාර්ගයේ සහ ගිනිගත්හේන නෝටව්බ්‍රිජ් හරහා ශ්‍රී පාද මාර්ගයේත් පස් කදු කඩාවැටීමේ අවදානමක් පවතින බව පොලිසිය සඳහන් කරයි.", "URL": "https://sinhala.adaderana.lk/news.php?nid=49740", "Category": null, "Parent URL": null}