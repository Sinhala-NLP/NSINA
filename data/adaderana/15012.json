{"Source": "Adaderana", "Timestamp": "March 23, 2011 08:21 am", "Headline": "ලෝකය හමුවේ ආඩම්බර විය හැකියි", "News Content": "ලෝකය හමුවේ ශ්‍රී ලංකාවට ආඩම්බරයක් විය හැකි බොහෝ ව්‍යාපෘති වත්මන් රජය යටතේ ක්‍රියාත්මක වූ බව ජනාධිපති මහින්ද රාජපක්ෂ මහතා පවසයි. අධිවේගී මාර්ග , ජාත්‍යන්තර වරාය , ජාත්‍යන්තර ක්‍රීඩාංගණ ආදිය එලෙස ඉදි වූ ඒවා බව ඔහු පෙන්වා දෙයි. ජාතික සම්පත් ආරක්ෂා කර ගනිමින් රටේ අනාගත පරපුර වෙත දායාද කිරීමට සියලු දෙනා අධිෂ්ඨාන කර ගත යුතු බව ද ජනාධිපතිවරයා කියා සිටියි. ජනාධිපතිවරයා මේ බව කියා සි‍ටියේ නොරොච්චෝලේ ගල් අඟුරු බලාගාරයේ ප්‍රථම අදියරේ නිෂ්පාදනය ජාතික විදුලි බල පද්ධතියට එක් කිරීමේ උත්සවයට සහභාගී වෙමිනි. ජනාධිපතිධුරයට පත් වීමෙන් අනතුරුව ප්‍රකාශ කළ පරිදි තමා රටේ භාරකරුවා මිස පාලකයා නොවන බව තවදුරටත් වලංගු බව ජනාධිපති මහින්ද රාජපක්ෂ මහතා එහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=15012", "Category": null, "Parent URL": null}