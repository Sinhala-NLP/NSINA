{"Source": "Adaderana", "Timestamp": "June 2, 2016 02:28 pm", "Headline": " බේස්ලයින් පාරේ වාහනයක් ගිනිගනියි", "News Content": "බොරැල්ල, බේස්ලයින් මාර්ගයේදී වාහනයක ගින්නක් හටගෙන තිබේ.මීට ටික වේලාවකට පෙර බේස්ලයින් මාර්ගයේ කනත්ත හන්දිය අසළදී වාහනය ගිනි ගැනීමට ලක්ව ඇති බව වාර්තා වෙයි.ගින්නට හේතුව මෙතෙක් අනාවරණය වී නොමැති අතර ගිනි නිවන හමුදාවේ මැදිහත්වීමෙන් ගින්න මැඩපවත්වා තිබේ.කෙසේවෙතත් ගින්නෙන් මෝටර් රථයට දැඩි හැනි සිදුව ඇති බව වාර්තා වෙයි. මේ අතර පැලවත්ත සීනි කර්මාන්තශාලාවේ නිෂ්පාදනාගාරයක ගින්නක් හටගෙන තිබේ.අද(02) පෙරවරුවේ මෙම ගින්න හටගෙන ඇති බව අද දෙරණ වාර්තාකරු පැවසුවේය.පැලවත්ත සීනි කර්මාන්ත ශාලාවේ ගිනි නිවන ඒකකය, පොලීසිය සහ ප්‍රදේශවාසීන් එක්ව ගින්න මැඩපවත්වා තිබේ.ගින්නට හේතුව මෙතෙක් අනාවරණය වී නොමැති අතර සිදුව ඇති අලාභයද මෙතෙක් තක්සේරු කර නොමැත.කෙසේවෙතත් බුත්තල පොලීසිය මේ පිළිබඳව වැඩිදුර විමර්ශන සිදුකරන බව වාර්තා වෙයි.", "URL": "https://sinhala.adaderana.lk/news.php?nid=60709", "Category": null, "Parent URL": null}