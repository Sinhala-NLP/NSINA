{"Source": "Adaderana", "Timestamp": "July 6, 2011 04:06 pm", "Headline": "සින්තටික් ගලක් නිල් මැණිකක් බව අඟවා ලක්ෂ 15 ට විදලා", "News Content": "විකිරණ මගින් පුළුස්සා නිල් පැහැ ගැන්වු සින්තටික් ගලක් නිල් මැණිකක් ලෙස හඟවා රුපියල් ලක්ෂ 15ක මුදලකට අලෙවි කළ සැකකරුවන් දෙදෙනෙකු අත්අඩංගුවට ගෙන තිබේ. එම සැකකරුවන් අදාළ ව්‍යාජ මැණික් ගල රුපියල් කෝටියක මුදලකට අලෙවි කිරීමට මාතලේ ප්‍රදේශයේ ව්‍යාපාරිකයෙකු එකඟ කරවා ගෙන ඇති බව වාර්තා වේ. ඊට අදාළ අත්තිකාරම් වශයෙන් රුපියල් ලක්ෂ 15ක මුදලක් ලබාදී ඇති අතර පසුව එය පරීක්ෂා කිරීමේ දී ව්‍යාජ මැණිකක් බව තහවුරු වී තිබේ. ඒ පිළිබඳ දැනුම් දීමෙන් පසු සැකකරුවන් අත්අඩංගුවට ගැනීමට හැකි වු බව අනුරාධපුර පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=17230", "Category": null, "Parent URL": null}