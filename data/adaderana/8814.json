{"Source": "Adaderana", "Timestamp": "June 5, 2010 07:57 am", "Headline": "ඉවසීම ඉගෙනගත්තේ ජේ. ආර් ගෙන් -රනිල්", "News Content": "කිසිවෙකුට නායකත්වය බලෙන් ලබාගත නොහැකි බව අස්ගිරි පාර්ශවයේ මහානායක අතිපූජ්‍ය උඩුගම ශ්‍රී බුද්ධරක්ඛිත මහනාහිමි පවසයි. රටේ නායකයින් විපක්ෂ නායකයින් හම්බන්තොටින් බිහිවන බවට ඇතැම් ප්‍රචාර සිදුවන බව උන්වහන්සේ පෙන්වාදෙයි. එහෙත් යමෙකුට නායකත්වය හිමිවන්නේ ඊට සුදුසුනම් පමණක් බව උන්වහන්සේ පෙන්වා අවධාරණය කරයි. විපක්ෂ නායක රනිල් වික්‍රමසිංහ මහතා උන්වහන්සේ බැහැදැකීමට පැමිණි අවස්ථාවේදී අස්ගිරි පාර්ශවයේ මහනාහිමි මේ බව කියා සිටියේය. තමා ජේ.ආර්. ජයවර්ධන මහතාගෙන් ඉගෙනගත් වැදගත්ම පාඩම ඉවසීම බව එහිදී අදහස් දැක්වූ රනිල් වික්‍රමසිංහ මහතා පැවසුවේය. එමගින් ජය පරාජය දෙකම සමසේ ‍විඳදරා ගත හැකි යහපත් මානසිකත්වයක් ලැබෙන බව රනිල් වික්‍රමසිංහ මහතා තවදුරටත් කියා සිටියේය.", "URL": "https://sinhala.adaderana.lk/news.php?nid=8814", "Category": null, "Parent URL": null}