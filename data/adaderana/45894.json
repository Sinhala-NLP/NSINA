{"Source": "Adaderana", "Timestamp": "September 7, 2014 02:30 pm", "Headline": "එල්.ටී.ටී.ඊය ප්‍රතිසංවිධානය කරන්න හැදූ 2ක් දලේ ", "News Content": "එල්.ටී.ටී.ඊ. සංවිධානය ප්‍රතිසංවිධානය කිරීමේ චෝදනා මත පුද්ගලයින් දෙදෙනෙකු ත්‍රස්ත විමර්ශන කොට්ඨාශය විසින් අත්අඩංගුවට ගෙන තිබේ. අබුඩාබියෙන් පිටුවහල් කරන ලද අදාළ ශ්‍රී ලාංකිකයින් දෙදෙනා ඊයේ(06) රාත්‍රී කටුනායක ගුවන් තොටුපලේ දී අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. මුලගතිව් විශ්වමඩු ප්‍ර දේශයේ පදිංචි බාලචන්ද්‍රන් තවබාලන් නැමැති 26 හැවිරිදි අයෙකු සහ යාපන , ඉලවාලි ප්‍රදේශයේ පදිංචි සෙබස්තියන්පිල්ලේ රොබට් නැමැති 43 හැවිරිදි අයෙකු මෙලෙස අත්අඩංගුවට ගෙන තිබේ. සෙබස්තියන් පිල්ලේ නැමැති සැකකරු මීට පෙරද ත්‍රස්ත විමර්ශන කොට්ඨාශය මගින් අත්අඩංගුවට ගෙන ඇප මත මුදා හැරි අයෙකු බව පොලිස් මාධ්‍ය ප්‍රකාශකවරයා සඳහන් කළේය. අත්අඩංගුවට ගත් සැකකරුවන් සම්බන්ධයෙන් ත්‍රස්ත විමර්ශන කොට්ඨාශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45894", "Category": null, "Parent URL": null}