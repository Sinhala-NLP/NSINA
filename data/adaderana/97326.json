{"Source": "Adaderana", "Timestamp": "October 7, 2018 10:11 pm", "Headline": "තවත් වෙඩිතැබීමක්-පුද්ගලයෙකු රෝහලට", "News Content": "රද්දොළුගම නිවාස සංකිර්ණයේ ක්‍රිඩාංගණය ආසන්නයේ සිදුවූ වෙඩි තැබීමක් පුද්ගලයෙකු තුවාල ලබා රෝහල් ගතකර තිබේ. අද(07) රත්‍රී 9 පමණ කාර් රථයකින් පැමිණි පුද්ගලයෙකු කාර් රථයෙන් බැස සිටියදී යතුරුපැදියකින් පැමිණි නාඳුනන අවි ගත් පුද්ගලයන් දෙදෙනෙකු විසින් මෙම වෙඩි තැබීම සිදුකර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. වෙඩි වැදීමෙන් තුවාල ලබා ඇත්තේ ගල්ලවත්ත, රද්දොළුගම ලිපිනයේ පදිංචි නිලංග මහේෂාන් නැමති 36 හැවිරිදි පුද්ගලයෙකි. තුවාලකරු මේ වන විට රාගම රෝහලේ ප්‍රථිකාර ලබමින් සිටින බව පොලීසිය සඳහන් කළේය. වෙඩි වැදීමෙන් තුවාල ලැබු පුද්ගලයා මීට මාස 06කට පෙර සීදූව පොලීස් වසමේ සිදුවු මනුෂ්‍ය ඝාතනයක් සම්බන්දයෙන් රක්ෂිත බන්ධනාගාර ගතව සිට ඇප මත මුදාහැර සිටි පුද්ගලයෙකු බවට කරුණු අනාවරණය වී තිබේ. සිද්ධිය සම්බන්ධයෙන් රද්දොළුගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97326", "Category": null, "Parent URL": null}