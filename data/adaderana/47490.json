{"Source": "Adaderana", "Timestamp": "November 20, 2014 08:40 am", "Headline": " ලාංකික සරණාගතයින්  ඉන්දියාවේ දී සියදිවි නසාගැනීමට සැරසෙයි ", "News Content": "ඉන්දියාවේ තිරුචි බන්ධනාගාරයේ විශේෂ කඳවුරක රඳවා සිටින ශ්‍රී ලාංකික සරණාගතයින් විසි දෙනෙකු සියදිවි නසා ගැනීමට උත්සාහ කර තිබේ. ඉන්දීය මාධ්‍ය වාර්තා කරන්නේ නිදි පෙති අධිමාත්‍රාවෙන් භාවිතා කර ඔවුන් සිය දිවි නසා ගැනීමට උත්සාහ කර ඇති බවයි. අදාළ සරණාගතයින් 20 දෙනා වහාම රෝහල් ගත කර ඇති අතර ඔවුන්ගේ තත්ත්වය මේ වනවිට යහපත් බව වාර්තා වෙයි. තිරුච්චි බන්ධනාගාරයේ ශ්‍රී ලාංකික සරණාගතයින් 26 දෙනෙකු රඳවා සිටින අතර ඔවුන් පසුගිය සෙනසුරාදා දිනයේ සිට ආහාර වර්ජනය කරමින් උපවාසයක් ද ආරම්භ කරනු ලැබුණි. තමන්ට එරෙහිව එල්ල වී ඇති චෝදනා කඩිනමින් විභාග කරන ලෙස බලකරමින් මෙම සරණාගතයින් අදාළ උපවාසයේ නිරත වු බව ඉන්දීය මාධ්‍ය වාර්තා කළේය. නීති විරෝධීව ඉන්දියාවට ඇතුළුවීම සහ එල්.ටි.ටි.ඊ. සංවිධානයට සහයෝගය ලබාදීම යන චෝදනා මොවුන්ට එරෙහිව එල්ල වී තිබේ.", "URL": "https://sinhala.adaderana.lk/news.php?nid=47490", "Category": null, "Parent URL": null}