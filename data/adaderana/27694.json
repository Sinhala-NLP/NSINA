{"Source": "Adaderana", "Timestamp": "September 24, 2012 10:59 am", "Headline": "ගාලු පාරේ රථවාහන තදබදයක්", "News Content": "ගාලු පාරේ මිලාගිරිය හන්දියේ සිට ගාලු මුවදොර වටරවුම දක්වා මාර්ගය තාවකාලිකව වසා දමා තිබේ. ඉස්ලාම් දහමට නිගා කළ බව කියන අමරිකාවේදී නිෂ්පාදිත චිත්‍රපටයට විරෝධය පළ කිරීම සඳහා මුස්ලිම් ජාතිකයින් පිරිසක් අමරිකානු තානාපති කාර්යාලය දක්වා විරෝධතා පාගමනක් ආරම්භ කර තිබීම ඊට හේතුවය. මේ හේතුවෙන් ගාලු පාරේ මේ වන විට රථ වාහන තදබදයක් හටගෙන තිබේ. පසුගිය දිනවල ද මේ ආකාරයෙන් ශ්‍රී ලංකාවේ විවිධ ප්‍රදේශවල විරෝධතා ව්‍යාපාර පැවැත්විණ.", "URL": "https://sinhala.adaderana.lk/news.php?nid=27694", "Category": null, "Parent URL": null}