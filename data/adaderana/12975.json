{"Source": "Adaderana", "Timestamp": "December 20, 2010 10:08 am", "Headline": "තූත්තුකුඩි -කොළඹ බෝට්ටු සේවය මාස 2 න් ඇරඹෙයි", "News Content": "ශ්‍රී ලංකාවේ කොළඹ නගරය හා ඉන්දියාවේ තූත්තුකුඩිය අතර ආරම්භ කිරීමට නියමිත බෝට්ටු සේවය මාස 2ක කාලයක් තුළ ආරම්භ කිරිමට නියමිතව ඇති බව වාර්තා වේ. රුපියල් කෝටි 3,686ක මුදලක් වැයකර ටුටිකොරින් හා චෙන්නයි වරායන් සංවර්ධන කටයුතු සිදුකිරීමට නියමිත බව ද ඉන්දීය මාධ්‍ය වාර්තා කරයි. එමෙන්ම චෙන්නායිහි දැවැන්ත කන්ටේනර් රැඳවුම් මධ්‍යස්ථානයක් ඉදිකිරීමට ද නියමිතව ඇත. මෙම සියලු කටයුතු වල පළමු අදියර 2013 වසරේදී අවසන් කිරීමට බලාපොරොත්තු වන බවත්, දෙවන අදියර 2017 දී අවසන් කිරීමට බලාපොරොත්තු වන බවත් වසන් අමාත්‍යවරයා ප්‍රකාශ කර තිබේ. දෙසැම්බර් 15 වන දින මෙම කටයුතු සම්බන්ධව ආගමන විගමන නිලධාරීන්, රේගු නිලධාරීන්, වෙරළාරක්ෂක නිලධාරීන්, ඉන්දීය නාවික හමුදාව, නාවික පොලීසිය හා බුද්ධි අංශ සහභාගිත්වයෙන් විශේෂ හමුවක්ද පවත්ව ඇත.", "URL": "https://sinhala.adaderana.lk/news.php?nid=12975", "Category": null, "Parent URL": null}