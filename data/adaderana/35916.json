{"Source": "Adaderana", "Timestamp": "July 19, 2013 10:37 am", "Headline": "මෙරටට වැඩිම සංචාරකයින් ඉන්දියාවෙන්", "News Content": "මෙරටට වැඩිම සංචාරකයින් පිරිසක් පැමිණෙන රට ලෙස ඉන්දියාව පසුගිය මාසයේදී ද ඉහළ වර්ධනයක් පෙන්නුම් කර තිබේ. මේ වසරේ ජුනි මාසය දක්වා ඉන්දීය සංචාරකයින් 84,000 ක් පමණ මෙරටට පැමිණ ඇති බව ශ්‍රී ලංකා සංචාරක සංවර්ධන අධිකාරිය සඳහන් කළේය. එම කාලය තුළ මෙරටට පැමිණ ඇති මුළු සංචාරකයින්ගේ සංඛ්‍යාව පන්ලක්ෂ දොලොස් දහසක් පමණ ‍වේ‍. එය පසුගිය වසරේ අදාළ කාලය හා සැසදීමේ සියයට 13.1 ක වර්ධනයකි. මේ වසර තුළ සංචාරකයින් දොලොස් ලක්ෂ පනස් දහසක් පමණ මෙරටට ගෙන්වා ගැනීමට අපේක්ෂිතය.", "URL": "https://sinhala.adaderana.lk/news.php?nid=35916", "Category": null, "Parent URL": null}