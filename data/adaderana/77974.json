{"Source": "Adaderana", "Timestamp": "September 25, 2017 08:43 am", "Headline": "වැඩබලන නව පොලිස්පති පත්වෙයි", "News Content": "වැඩබලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති සී.ඩී වික්‍රමරත්න මහතා පත් කර තිබේ. අද(25) සිට ලබන 30 වනදා දක්වා සී.ඩී වික්‍රමරත්න මහතා ඒ අනුව පොලිස්පති ධුරයේ වැඩබැලිමට පත් කර ඇති බව පොලිස් මූලස්ථානය සඳහන් කළේය. පොලිස්පති ජූජිත් ජයසුන්දර මහතා විදෙස් ගතව ඇති බැවින් අදාළ පත්කිරිම සිදු කර තිබේ. චීනයේ පැවැත්වෙන 86 වන ජාත්‍යන්තර පොලිස් සමුළුවට සහභාගීවිම සඳහා පොලිස්පති පූජිත් ජයසුන්දර මහතා අද උදෑසන චීනය බලා පිටත්ව ගිය බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=77974", "Category": null, "Parent URL": null}