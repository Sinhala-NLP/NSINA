{"Source": "Adaderana", "Timestamp": "February 29, 2016 05:08 pm", "Headline": "ජාත්‍යන්තර මූල්‍ය අරමුදලෙන් ඩොලර් බිලියනයක ණයක්", "News Content": "රට තුළ කෘෂි ආර්ථිකය බිඳ වැටී ඇති බව ඒකාබද්ධ විපක්ෂය පවසයි.ඒකාබද්ධ විපක්ෂයේ මන්ත්‍රීවරුන් අද(29) කොළඹ පැවති මාධ්‍ය හමුවකට එක්වෙමින් ප්‍රකාශ කළේ පොහොර සහනාධාරය නිසි පරිදි නොලැබීම වී සහ වාණිජ බෝග සඳහා නිසි මිලක් නොමැතිවීම ඇතුළු කරුණු හේතුවෙන් ගොවීන් දුෂ්කරතාවට පත්ව සිටින බවයි.රජය දැඩි කොන්දේසි වලට යටත්ව ජාත්‍යන්තර මූල්‍ය අරමුදලෙන් ඩොලර් බිලියනයක ණය මුදලක් ලබා ගැනීමට තීරණය කර ඇති බව ද ඒකාබද්ධ විපක්ෂය පෙන්වා දී තිබේ.මේ හේතුවෙන් තවදුරටත් බදු ඉහළ නැංවීමට රජය පියවර ගනු ඇති බව ඔවුන් පෙන්වා දෙයි.මෙම මාධ්‍ය හමුව සඳහා වාසුදේව නානායක්කාර, ඩිව්.ගුණසේකර, රාජාකොල්ලුරේ, චන්ද්‍රසිරි ගජධීර සහ මහාචාර්ය තිස්ස විතාරණ යන මහත්වරුන් සහභාගී වී තිබේ.", "URL": "https://sinhala.adaderana.lk/news.php?nid=57728", "Category": null, "Parent URL": null}