{"Source": "Adaderana", "Timestamp": "June 27, 2018 06:12 pm", "Headline": "වෙළඳ යුද්ධය ගැන සාකච්ඡාවක්", "News Content": "ඇමෙරිකානු ආරක්ෂක ලේකම් ජේම්ස් මැටිස් චීනයේ නිල සංචාරයක නිරතව සිටියි. ඇමෙරිකාව හා චීනය අතර උද්ගතව ඇති වෙළඳ යුද්ධය ඇතුළු කරුණු කිහිපයක් සම්බන්ධයෙන් සාකච්ඡා කිරීම සඳහා අමෙරිකානු රාජ්‍ය ලේකම් ජේම්ස් මැටිස් චීනයට පැමිණ ඇති බව විදේස් වාර්තා සඳහන් කළේය. 2014 වර්ෂයෙන් පසුව ඇමෙරිකාවේ ආරක්ෂක ලේකම්වරයෙකු චීනයේ සංචාරය කළ පළමු අවස්ථාව මෙය විය. සංචාරය අතරතුරදී ඔහු චීන ජනාධිපතිවරයා හමුවීමටත් නියමිතයි. අනතුරුව තවත් චීන බලධාරීන් කිහිප දෙනෙකු සමඟද ඔහු සාකච්ඡා කරනු ඇත.", "URL": "https://sinhala.adaderana.lk/news.php?nid=91589", "Category": null, "Parent URL": null}