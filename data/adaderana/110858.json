{"Source": "Adaderana", "Timestamp": "May 28, 2019 05:34 pm", "Headline": "මොන මැතිවරණ කල් දැම්මත් ජනාධිපතිවරණය කල් දාන්න ‍ඉඩ තියන්නේ නෑ-GL", "News Content": "ජනාධිපතිවරණය කල් දැමීම වැලැක්වීම සදහා ගත යුතු නීතිමය හා දේශපාලන ක්‍රියාදාමයන් මේ වන විට ගනිමින් සිටින බව ඒකාබද්ධ විපක්ෂය පවසයි. ඒකාබද්ධ විපක්ෂයේ ආර්ථික පර්යේෂණ ඒකකය අද කොළඹ කැඳවා තිබූ මාධ්‍ය හමුවකට එක්වෙමින් හිටපු පාර්ලිමේන්තු මන්ත්‍රී මහාචාර්ය ජී.එල්.පීරිස් මහතා මෙම අදහස් පල කළේය. කුමන මැතිවරණ කල් දැමුවද ජනාධිපතිවරණය කල්දැමීමට කිසිසේත් ඉඩ නොතබන බව ශ්‍රී ලංකා පොදුජන පෙරමුණ මහාචාර්ය ජී.එල්.පීරිස් මහතා වැඩිදුටත් සඳහන් කළේය. මෙම අවස්ථාවට එක්වූ පාර්ලිමේන්තු මන්ත්‍රී බන්දුල ගුණවර්ධන මහතා සඳහන් කළේ ඉදිරියේදී විපක්ෂ නායක කාර්යාලය තුළ ජනතා ගැටළු ඉදිරිපත් කිරීමට ඒකකයක් පිහිටුවීමට කටයුතු කරන බවයි. පාර්ලිමේන්තු මන්ත්‍රී බන්දුල ගුණවර්ධන මහතා පෙන්වා දෙන්නේ ත්‍රස්ත ප්‍රහාරයෙන් පසු පීඩාවට පත්ව සිටින ජනතාවගේ රජය වශයෙන් ආර්ථික සහන පැකේජයක් ලබා දෙන ලෙස‍ විපක්ෂ නායක මහින්ද රාජපක්ෂ මහතා විසින් පසුගිදා පාර්ලිමෙන්තුවේදී විශේෂ ප්‍රකාශයක් සිදු කරමින් ඉල්ලා සිටි බවයි. එහිදී සංචාරක කර්මාන්තයේ නියලී සිටින ව්‍යාපාරකයින් හට වර්ශයක කාලයක් යන තෙක් නය වාරික සහ පොලී ගෙවීම කල් දමා ඇති බවට රජය විසින් ප්‍රකාශ කළ බව මන්ත්‍රීවරයා සඳහන් කළේය. නමුත් නය වාරික සහ පොලී ගෙවීම කල් දමා ඇති බවට රජය විසින් පිලිගත හැකි ආකාරයට චක්‍රලේකයක් මගින් කිසිදු බැංකුවක් දැනුවත් කර නොමැති බව පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=110858", "Category": null, "Parent URL": null}