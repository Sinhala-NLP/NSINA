{"Source": "Adaderana", "Timestamp": "March 18, 2015 03:55 pm", "Headline": "සූරියවැව පොලිස් අත්අඩංගුවේදී මියගිය පුතා වෙනුවෙන් මව ‍කෝටි 50ක වන්දියක් ඉල්ලයි", "News Content": "සූරියවැව පොලිස් අත්අඩංගුවේ සිටියදී මියගිය ලියනආරච්චිගේ සමන්ත නැමැති තරුණයා වෙනුවෙන් රුපියල් කෝටි 50 ක වන්දියක් ඉල්ලා අදාළ තරුණයාගේ මව විසින් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනු කර තිබේ.පෙත්සමේ වගඋත්තකරුවන් ලෙස පොලිස් නිලධාරීන් 6 දෙනෙකු සහ පොලිස්පතිවරයා නම් කර ඇති බව සඳහන්ය.පෙත්සම්කාරිය සඳහන් කර ඇත්තේ නීතිවිරෝධී මත්පැන් අලෙවි කිරීමේ චෝදනා මත තම පුත්‍රයා අත්අඩංගුවට ගෙන පොලිසියේ රඳවා සිටිය දී පොලිස් පහරදීමක් හේතුවෙන් මිය ගිය බවයි.අදාළ සිද්ධියට වගඋත්තකාර පොලිස් නිලධාරීන් ඍජුවම සම්බන්ධ බව සඳහන් කළ පෙත්සම්කාරිය ඔවුන් තම පුත්‍රයාගේ ජීවත්වීමට ඇති මූලික අයිතිය අහිමි කළ බව ද සඳහන් කර තිබේ.", "URL": "https://sinhala.adaderana.lk/news.php?nid=50057", "Category": null, "Parent URL": null}