{"Source": "Adaderana", "Timestamp": "July 6, 2019 07:30 pm", "Headline": "වහන්න හංඟන්න දෙයක් නෑ-අගමැති වෙන්නේ මහින්ද", "News Content": "ඉදිරි ජනාධිපතිවරයා සහ අගමැතිවරයා පත්කර ගනු ලබන්නේ ශ්‍රි ලංකා පොදු ජන පෙරමු‍ණ තුලින් බව එම පෙරමුණේ නියෝජිතයින් පවසයි. පොදු ජන පෙරමුණේ මොරටුව ප්‍රදේශයේ ක්‍රියාකාරි හමුවක් අමතමින් පාර්ලිමේන්තු මන්ත්‍රී රෝහිත අබේගුණවර්ධන මහතා මේ බව ප්‍රකාශ කළේය. ශ්‍රි ලංකා පොදු ජන පෙරමුණේ ක්‍රියාකාරි හමුවක් සහ ආසන බල මණ්ඩල රැස්වීමක් මොරටුව සහ අකුරැස්ස යන ප්‍රදේශ වලදී පැවැත්වුණි. එහිදී පාර්ලිමේන්තු මන්ත්‍රී ඩලස් අලහප්පෙරුම මහතා සිය අදහස් පල කලේය. \"ශීලාචාර අපේක්ෂකයා එන්නේ අපේ පැත්තෙන්. කාන්තාවන්ට ගරුකරන අපේක්ෂකයා අපේ බටහිරට කොන්ද නමන්නේ නැති කොන්ද පණ තියෙන අපේක්ෂකයා අපේ පැත්තේ. ඒ ජයග්‍රහණය ගැන කිසිම සැකයක් තියාගන්න එපා අගෝස්තු 11 නෙළුම් පොහොට්ටුව පුබුදුවනවා. ට වෙනස් කරන මහා මංගල්‍යය නොවැම්බරයේ.\" යනුවෙන් ඔහු සිය අදහස් පල කළේය. එහිදී පා.ම. රෝහිත අබේගුණවර්ධන මහතා ද සිය අදහස් දැක්වීය. \"වහන්න හංඟන්න දෙයක් නෑ අගමැති වෙන්නේ අපේ මහින්ද රාජපක්ෂ. නමට එකඟ වෙන්න කලින් ගොඩක් වැඩ තියෙනවා. හඳහන් ගැලපුනාමයි දෙමාපියන් කැමති වෙන්නේ කසාද බැදලා හනිමුන් යන්න ඕනේ. ඊට පස්සෙයි ප්‍රතිපල තියෙන්නේ දරුවා හමුවුනාට පසුවයි නම දාන්නේ න්‍යාය පත්‍රය වරද්දාගෙන\"යනුවෙන් ඔහු සිය අදහස් පල කලේය.", "URL": "https://sinhala.adaderana.lk/news.php?nid=113529", "Category": null, "Parent URL": null}