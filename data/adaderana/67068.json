{"Source": "Adaderana", "Timestamp": "December 16, 2016 09:20 am", "Headline": "නීති විරෝධී ගව ඝාතකාගාරයක් වටලයි-බොස් ඇතුළු 6ක් දැලේ", "News Content": "මහබාගේ, වැලිසර, සමගි මාවතේ වැලිසරමුල්ල ප්‍රදේශයේ දී නීති විරෝධී ගව ඝාතකාගාරයක් වටලා එහි පාලකවරයා ඇතුළු සැකකරුවන් 06 දෙනෙකු අත්අඩංගුවට ගෙන තිබේ.පානදුර වලාන දුෂණ මර්දන ඒකකය විසින් අද (16) අලුයම 1.00ට පමණ සිදු කළ වැටලීමකදී නිතිවිරෝධි ලෙස ඝාතනය කිරිමට සූදානම් කර සිටී මී ගවයින් 24 දෙනෙකු ද සිය බාරයට ගෙන ඇති බව වාර්තා වේ.මී ගවයින් ප්‍රවාහනයට යොදා ගන්නා ලොරි රථයක් ද පොලිසිය බාරයට ගෙන ඇති බව සඳහන්ය.මස් පිණිස මී ගවයින් ඝාතනය තහනම් වන අතර මස් පිණිස ගවයින් ඝාතනය කිරිම උදෑසන 06න් පසු මහජන සෞඛ්‍ය පරික්ෂකවරයෙකුගේ නිරික්ෂණ මත සිදු කළ යුතු ය.එම නීති උල්ලංඝණය කරමින් සැකකරුවන් එම ඝාතකාගාරය පවත්වාගෙන ගොස් ඇති අතර එහි අපද්‍රව්‍ය මුතුරාජවෙල පරිසර පද්ධතියට එක් කර ඇති බව වාර්තා වේ.", "URL": "https://sinhala.adaderana.lk/news.php?nid=67068", "Category": null, "Parent URL": null}