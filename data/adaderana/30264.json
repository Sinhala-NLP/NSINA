{"Source": "Adaderana", "Timestamp": "December 26, 2012 02:50 pm", "Headline": "පැරකුම් සමුදුරේ බැම්මට හානියක් නැතිලු", "News Content": "පොළොන්නරුව පරාක්‍රම සමුද්‍රයේ වැව් බැම්මට කිසිදු හානියක් සිදු වී නොමැති බව වාරිමාර්ග දෙපාර්තමේන්තුව පවසයි. ඒ පිළිබඳව කිසිදු බියක් ඇති කර ගත යුතු නොවන බව වාරිමාර්ග අධ්‍යක්ෂ ජනරාල් භද්‍රා කමලදාස මහත්මිය සඳහන් කළාය. පරාක‍්‍රම සමුද්‍රයේ බැම්මේ පිපිරීමක් සිදුව ඇති බවට ගම්වාසීන් විසින් දැනුවත් කිරීමෙන් අනතුරුව ඒ පිළිබඳව පරීක්ෂණ සිදු කළ බව ඇය පැවසුවාය. බැම්මේ කොටසක් සේදී ගොස් ඇති බවත් ඉන් ජල කාන්දුවක් සිදු‍ෙනාවන බවත් එසේම ඉන් බැම්මට හානියක් නැතැයි යන්න තහවුරු කර ගෙන ඇති බවත් ඇය වැඩිදුරටත් පැවසුවාය.", "URL": "https://sinhala.adaderana.lk/news.php?nid=30264", "Category": null, "Parent URL": null}