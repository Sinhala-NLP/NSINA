{"Source": "Adaderana", "Timestamp": "October 29, 2011 02:20 pm", "Headline": "අකුණු සැර වැදී දෙදෙනෙක් මරුට", "News Content": "කහටගස්දිගිලිය, රන්පත්පිල ප්‍රදේශයේ දී අකුණු සැර වැදීමෙන් පුද්ගලයින් දෙදෙනෙකු මියගොස් තිබේ. මෙලෙස අකුණු සැර වැදීමෙන් මියගොස් ඇත්තේ කුඹුරක වැඩ කරමින් සිටි පුද්ගලයින් දෙදෙනෙකි. අකුණු සැර වැදීමෙන් කුඹුරේ වැඩ කරමින් සිටි තවත් දෙදෙනෙකු තුවාල ලබා අනුරාධපුර මහරෝහලට ඇතුළත් කිරීමෙන් අනතුරුව ප්‍රතිකාර ලබා පිටව ගොස් තිබේ. පවතින අකුණු සහිත කාලගුණයත් සමග පසුගිය දින කිහිපය පුරාම අකුණු සැර හේතුවෙන් සිදුවූ මරණ පිළිබඳ දිවයිනේ විවිධ ප්‍රදේශවලින් වාර්තා විය. අකුණු අනතුරු අවම කරගැනීම සඳහා සැලකිලිමත් වන ලෙස කාලගුණ විද්‍යා බලධාරීන් ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=19655", "Category": null, "Parent URL": null}