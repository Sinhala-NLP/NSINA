{"Source": "Adaderana", "Timestamp": "January 24, 2012 03:57 pm", "Headline": "මැගසින් බන්ධනාගාරයේ එල්.ටී.ටී.ඊ සැකකරුවන් මාරුකර යවයි", "News Content": "බොරැල්ල මැගසින් බන්ධනාගාරයේ සිටි සියලුම එල්.ටී.ටී.ඊ සැකකරුවන් වෙනත් බන්ධනාගාර වෙත යැවීමට පියවර ගත් බව බන්ධනාගාර කොමසාරිස් ජෙනරාල් පී. ඩබ්ලිව්. කොඩිප්පිලි මහතා පවසයි. අද(24) එම බන්ධනාගාරයේ ඇතිවූ ගැටුම්කාරී තත්ත්වය හේතුවෙන් මෙම පියවර ගත් බව ඒ මහතා ප්‍රකාශ කළේය. මැගසින් බන්ධනාගාරයේ එල්.ටී.ටී.ඊ සැකකරුවන් 180 දෙනෙකු රඳවා සිටි බව කොමසාරිස් ජෙනරාල්වරයා සඳහන් කළේය. ඒ අනුව මේ වනවිට එම බන්ධනාගාරයේ කිසිදු එල්.ටී.ටී.ඊ සැකකරුවකු නොමැති බව ද කොඩිප්පිලි මහතා පෙන්වා දුන්නේය.", "URL": "https://sinhala.adaderana.lk/news.php?nid=21612", "Category": null, "Parent URL": null}