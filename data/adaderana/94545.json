{"Source": "Adaderana", "Timestamp": "August 17, 2018 10:30 am", "Headline": "හමුදාවේ පෙළපාලියට ඩොලර් මිලියන 30කට අධික ඇස්තමේන්තුවක්", "News Content": "අමෙරිකාව විසින් පැවැත්වීමට නියමිතව තිබූ හමුදා පෙළපාලියක් ලබන වසර දක්වා කල් දමා ඇත. පළමු ලෝක යුද්ධය නිමවී 100 වසක් ගතවීම හා ඒ සඳහා කැපවූවන් සිහි කිරීම සඳහා අදාල පෙළපාලිය මෙම වසරේදී පැවැත්වීමට නියමිතව තිබි ඇත. පෙන්ටගන් ප්‍රකාශක කර්නල් රොබ් මැනින් ප්‍රකාශ කර ඇත්තේ එය 2019 වර්ෂයේදී පැවැත්වෙනු ඇති බවයි. කෙසේවෙතත් එම පෙළපාලිය සඳහා වියදම ලෙස ඩොලර් මිලියන 10ත් 30ත් අතර මුදලක් ඇස්තමේන්තුගත කර තිබූ අතර එම ප්‍රමාණය තුන්ගුණයක් වනු ඇති බවද ඔහු ප්‍රකාශ කර ඇත. මේ අතර ප්‍රංශය විසින් 2017 වර්ෂයේ දී පැවැත්වූ බලකොටු දින හමුදා පෙළපාලියට වඩා ඉහල අන්දමින් සිය පෙළපාලිය පැවැත්විය යුතු බව ද අමෙරිකානු ජනාධිපති ඩොනල්ඩ් ට්‍රම්ප් ඉල්ලීමක් කර ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=94545", "Category": null, "Parent URL": null}