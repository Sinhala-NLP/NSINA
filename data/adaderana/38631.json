{"Source": "Adaderana", "Timestamp": "November 5, 2013 04:03 pm", "Headline": "හෙරොයින් ජාවාරමේ නිරත විදේශිකයෙක් කොටු", "News Content": "හෙරොයින් ජාවාරමේ නිරතව සිටි විදේශිකයෙකු කටුනායක ගුවන්තොටුපොළ රේගුව විසින් අත්අඩංගුවට ගෙන තිබේ. සැකකරු ඊයේ(04) රාත්‍රී අත්අඩංගුවට ගත් බව ගුවන්තොටුපොළ රේගුව ප්‍රකාශ කරයි. රේගු නිලධාරීන්ට ලද තොරතුරක් මත උගන්ඩාව බලා යාමට සුදානමින් සිටි විදේශිකයෙකුගේ ගමන් මලු රේගුව විසින් පරීක්ෂාවට ලක් කර තිබේ. එහිදී මොහුගේ ගමන් මලු තුළ තිබී හෙරොයින් කිලෝ 15 බැගින් අඩංගු මලු 02ක් රේගු නිලධාරීන් භාරයට ගෙන ඇති බව සඳහන් වෙයි. මෙම හෙරොයින් තොගයේ දළ වටිනාකම රුපියල් මිලියන 195ක් බව රේගු මාධ්‍ය ප්‍රකාශක ලෙස්ලි ගාමිනී මහතා ප්‍රකාශ කරයි. මෙම විදේශිකයා අත්අඩංගුවට ගෙන මොහුගෙන් සිදුකළ ප්‍රශ්න කිරීම් වලදී ඔහු පවසා ඇත්තේ තමන් පසුගිය 26 වන දින ලංකාවට පැමිණි බවයි. කෙසේ වෙතත් මොහු සතුව තානාපති ගමන් බලපත්‍රයක් තිබෙන බව ද ශ්‍රී ලංකා රේගුව සඳහන් කරයි. ශ්‍රී ලංකා රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38631", "Category": null, "Parent URL": null}