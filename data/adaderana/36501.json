{"Source": "Adaderana", "Timestamp": "August 9, 2013 12:52 pm", "Headline": "හෙට සහ අනිද්දා වැල්ලවත්ත අවට මාර්ග කිහිපයක් වසයි", "News Content": "වැල්ලවත්ත මයුර කෝවිලේ වාර්ෂීකව පවත්වනු ලබන වේල් මංගල්‍ය හේතුවෙන් හෙට (10) දිනයේ සහ අනිද්දා(11) දිනයේ ඒ අවට මාර්ග කිහිපයක් වසා තබන බව පොලිස් මාධ්‍ය ප්‍රකාශක කාර්යාලය පවසයි. ඒ අනුව හෙට (10)දිනයේ මධ්‍යහන 12.00 සිට පස්වරු 4‍.00 දක්වා කාලය තුළ දෙහිවල දෙස සිට ගාලූ පාරෙන් කොළඹ දෙසට ගමන් ගන්නා වාහන වැල්ලවත්ත රාමකි‍්‍රෂ්ණා හංදියෙන් වමට හරවා මුහුදු මාර්ගය ඔස්සේ මැජේක්සිටි සිනමා ශාලාව අසලින් ගාලූ පාරට ඇතුළු විය හැකිය. එසේම කොළඹ සිට ගාලු පාර හරහා පිටවන වාහන ගාලු පාර භාවිතා කර හැකි බව පොලීසිය සඳහන් කරයි. 2013.08.10 දින පැය 1400 සිට 2013.08.11 වන දින පැය 1800 දක්වා කාලය තුළ පාමංකඩ පාලමත් ස්ටැපඞ් විදුලි සංඥා හංදිය දක්වා මාර්ගයන් වල දෙපසටම රථ වාහන ගමන් කරවිමට කටයුතු යොදා ඇති බවත්, පාමංකඩ ඩබ්ලිව්.ඒ. සිල්වා මාවත හංදිය වාහන ගමනාගමනය සඳහා පාර වසා තබනු ඇති බවත් සඳහන් වෙයි. මෙම උත්සවය සඳහා බැතිමතුන්ගේ පැමිණිම අධික වුවහොත් 2013.08.10 වන දින පැය 0700 සිට පැය 1100 දක්වා පාර්ක් පාර හංදියෙන් වාහන පිටවීම නවතා එයට විකල්ප මාර්ගයක් ලෙස පාර්ක් විදීය බේස්ලයින් පාර ඔස්සේ රථවාහන ගමන්කරවා හැව්ලොක් පාරට යොමු කිරීමට කටයුතු කරනු ඇති බව පොලිස් මාධ්‍ය ප්‍රකාශක කාර්යාලය පවසයි.", "URL": "https://sinhala.adaderana.lk/news.php?nid=36501", "Category": null, "Parent URL": null}