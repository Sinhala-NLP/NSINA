{"Source": "Adaderana", "Timestamp": "September 19, 2016 10:32 am", "Headline": " හොරට පෙරූ මත්පැන් සමග 2ක් කොටු", "News Content": "මොරගහහේන, තලගලවත්ත ප්‍රදේශයේ නීති විරෝධී මත්පැන් ජාවාරමක නිරත වූ පුද්ගලයින් දෙදෙනෙකු අත්අඩංගුවට ගෙන තිබේ. මොරගහහේන පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව පොලීසිය සඳහන් කළේය. එහිදී මත්පැන් ලීටර් 67ක්, ගෝඩා බැරල් 15 සහ මත්පැන් පෙරීම සඳහා භාවිත කළ උපකරණ තොගයක් පොලීසිය භාරයට ගෙන තිබේ.සැකකරුවන් තලගලවත්ත ප්‍රදේශයේ පදිංචිකරුවන් වන අතර ඔවුන් හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=64234", "Category": null, "Parent URL": null}