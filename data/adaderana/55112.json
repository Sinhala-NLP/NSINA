{"Source": "Adaderana", "Timestamp": "November 16, 2015 08:48 am", "Headline": "ශ්‍රීලනිප මධ්‍යම කාරක සභාව හෙට රැ‍ස්වෙයි", "News Content": "ශ්‍රී ලංකා නිදහස් පක්ෂයේ මධ්‍යම කාරක සභා රැස්වීමක් හෙට දිනයේ පැවැත්වීමට නියමිතව තිබේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මෙම රැස්වීම පැවැත්වීමට නියමිතය.පක්ෂයේ ඉදිරි කටයුතු පිළිබඳව සහ එළඹෙන පළාත් පාලන මැතිවරණය පිළිබඳව මෙහිදී සාකච්ඡා කිරීමට නියමිත බව සඳහන්ය.එමෙන්ම වර්ථමානයේ උද්ගතව ඇති ප්‍රධාන ප්‍රශ්න කිහිපයක් ද මෙහිදී සාකච්ඡා කෙරෙනු ඇතැයි වාර්තා වේ.ජනාධිපති නිළ නිවසේදී මෙම සාකච්ඡාව පැවැත් වෙනු ඇත.මේ අතර ශ්‍රී ලංකා නිදහස් පක්ෂයේ සමස්ත ලංකා කාරක සභාව ද ලබන සිකුරාදා පැවැත්වීමට තීරණය කර තිබේ.ශ්‍රී ලංකා පදනම් ආ යතනයේදී මෙම රැස්වීම පැවැත්වීමට නියමිතය.", "URL": "https://sinhala.adaderana.lk/news.php?nid=55112", "Category": null, "Parent URL": null}