{"Source": "Adaderana", "Timestamp": "April 10, 2012 09:25 am", "Headline": "ඩෙකෑන් චාර්ජස් පරදා මුම්බායි ඉන්දියන්ස් ජය ලබයි", "News Content": "ඉන්දීය ප්‍රිමියර් ලීග් තරගාවලියේ මුම්බායි ඉන්දියන් කණ්ඩායම හා ඩෙකෑන් චාර්ජස් කණ්ඩායම අතර තරගය ජය ගැනීමට මුම්බායි ඉන්දියන්ස් කණ්ඩායම සමත්විය. තරගයේ කාසියේ වාසිය දිනූ ඩෙකෑන් චාර්ජස් කණ්ඩායම පළමුව පන්දුවට පහරදීමට තීරණය කරනු ලැබීය. ඒ අනුව නියමිත පන්දුවාර 20 අවසානයේ දී ඩෙකෑන් චාර්ජස් කණ්ඩායම කඩුලු නවයක් දැවී ලකුණු 138ක් ලබාගත්තේය. පන්දු යැවීමේ දී මුනාෆ් පටෙල් කඩුලු 04 ක් සහ ලසිත් මාලිංග කඩුලු 03ක් බිඳ හෙළීය. පිළිතුරු ඉනිම සඳහා පිටියට පිවිසි මුම්බායි ඉන්දියන්ස් කණ්ඩායම කඩුලු පහක් දැවී තිබිය දී ලකුණු 142 ක් ලබා ගනිමින් ජයග්‍රහණය වාර්තා කරනු ලැබීය. මුම්බායි ඉන්දියන් කණ්ඩායම වෙනුවෙන් රෝහිත් ෂර්මා නොදැවී ලකුණු 73 ක් ලබා ගැනීමට සමත් විය.", "URL": "https://sinhala.adaderana.lk/news.php?nid=23407", "Category": null, "Parent URL": null}