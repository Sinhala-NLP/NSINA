{"Source": "Adaderana", "Timestamp": "October 7, 2017 09:44 am", "Headline": " ලෝක තැපැල් දිනයට සමගාමීව නව සේවාවක්", "News Content": "එළඹෙන ලෝක තැපැල් දිනයට සමගාමීව නව සේවාවක් හඳුන්වාදීමට අපේක්ෂා කරන බව තැපැල්පති රෝහණ අබේරත්න මහතා පවසයි.ඔහු පවසන්නේ විද්‍යුත් වෙළෙඳාම සඳහා දායක වෙමින් දේශීය සුළු හා මධ්‍යම පරිමාණ ව්‍යාපාරිකයින්ට සිය භාණ්ඩ හා සේවා සඳහා තරගකාරී වෙළෙඳපොළක් හඳුන්වාදීමට අපේක්ෂා කරන බවයි.කොළඹ පැවති මාධ්‍ය හමුවකට සහභාගී වෙමින් තැපැල්පති රෝහණ අබේරත්න මහතා මේ බව කියා සිටියේය.ජනතාව වැඩි වශයෙන් සේවා ලබා නොගන්නා උප තැපැල් කාර්යාල හඳුනාගෙන එම කාර්යාල සම්බන්ධයෙන් ගත හැකි පියවර පිළිබඳ අධ්‍යයනය කරන බව ද රෝහණ අබේරත්න මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=78428", "Category": null, "Parent URL": null}