{"Source": "Adaderana", "Timestamp": "May 14, 2018 09:08 am", "Headline": "මත්ද්‍රව්‍ය සමග අත්අඩංගුවට ගත් පුද්ගලයින් 07කට ඇප ", "News Content": "හික්කඩුව, වෑවල ප්‍රදේශයේදී නීති විරෝධී මත්ද්‍රව්‍ය සමග අත්අඩංගුවට ගත් කාන්තාවන් තිදෙනෙකු ඇතුළු පුද්ගලයින් 07 දෙනා ඇප මත මුදාහැර තිබේ. ඔවුන් ගාල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව එක් අයෙකුට රුපියල් ලක්ෂය බැගින් වූ ශරිර ඇප මත මුදාහැර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරුවන්ට ලබන 21 වනදා යළි අධිකරණය හමුවේ පෙනී සිටින ලෙස නියෝග කර තිබේ. අන්තර් ජාලය ඔස්සේ සම්බන්ධ කරගත් තරුණ තරුණියන් පිරිසකගේ සහභාගිත්වයෙන් පැවැති සාදයක් වැටලීමෙන් අදාළ පිරිස අත්අඩංගුවට ගෙන තිබුණි. එහිදී විෂ මත්ද්‍රව්‍ය අඩංගු බවට සැකසහිත ටොෆි විශේෂයක්, ගංජා ග්‍රෑම් 09ක් සහ කොකේන් මිලිග්‍රෑම් 50ක් ඔවුන් සතුව තිබූ බව පොලීසිය පැවසීය.", "URL": "https://sinhala.adaderana.lk/news.php?nid=89058", "Category": null, "Parent URL": null}