{"Source": "Adaderana", "Timestamp": "December 31, 2013 05:58 pm", "Headline": "ශ්‍රී ලංකාව ලකුණු 204 ට සීමා කරයි ", "News Content": "සංචාරක ශ්‍රී ලංකා කණ්ඩායම සහ පකිස්ථානු කණ්ඩායම අතර අද(31) ආරම්භ වු ප්‍රථම ටෙස්ට් ක්‍රිකට් තරඟයේ දී ශ්‍රී ලංකා පළමු ඉනිම ලකුණු 204 කට සීමා කිරීමට පකිස්ථානු කණ්ඩායම සමත් විය. තරඟයේ කාසියේ වාසිය දිනු පාකිස්ථානු කණ්ඩායම පළමුව පන්දුවට පහර දීමේ අවස්ථාව ශ්‍රී ලංකා කණ්ඩායමට ලබා දෙන ලදී. දිමුත් කරුණාරත්න සමඟ ශ්‍රී ලංකා ඉනිම ආරම්භ කළ කෞෂාල් සිල්වා ප්‍රථම කඩුල්ල සඳහා ලකුණු 57ක සබඳතාවක් ගොඩනැගුණි. කෙසේ වෙතත් ප්‍රථම කඩුල්ල ලෙස ලකුණු 38ක් ලබා සිටි දිමුත් කරුණාරත්න ප්‍රථම කඩුල්ල ලෙස දැවී යාමෙන් අනතුරුව තරඟයේ වාසිය පකිස්ථාන පන්දු යවන්නන් ඔවුන් දෙසට හරවා ගැනුණි. ශ්‍රී ලංකා කණ්ඩයමේ සාර්ථක එකම පිතිකරුවා වු නායක අන්ජෙලෝ මැතිවුස් හුදකලා සටනක නිරත වෙමින් ලකුණු 91ක් ලබා ගත් අතර සෙසු කිසිදු ක්‍රීඩකයෙකු ලකුණු 20 සීමාව පසුකර යාමට සමත් වුයේ නැත. පකිස්ථානු කණ්ඩායම වෙනුවෙන් දක්ෂ පන්දු යැවීමක නිරත වු ජුනයිඩ් ඛාන් ලකුණු 58 ක දී කඩුළු 05ක් බිඳ හෙලීමට සමත් විය", "URL": "https://sinhala.adaderana.lk/news.php?nid=39997", "Category": null, "Parent URL": null}