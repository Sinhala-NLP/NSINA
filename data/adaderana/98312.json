{"Source": "Adaderana", "Timestamp": "October 27, 2018 01:31 pm", "Headline": "සිංහයෝ අදත් තරග බිමේ", "News Content": "සංචාරක එංගලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන විස්සයි විස්ස තරගය අද(27) කොළඹ ආර්.ප්‍රේමදාස ක්‍රීඩාංගණයේදී පැවැත් වෙයි. තරග අද රාත්‍රී 7ට ආරම්භ වීමට නියමිතයි. දෙරට අතර මේ දක්වා විස්සයි විස්ස තරග 8ක් පවත්වා ඇති අතර ඉන් තරග 4ක් ජය ගැනීමට ශ්‍රී ලංකා කණ්ඩායම සමත් වී තිබේ. ඒ අනුව දෙපිල අවසන් වරට විස්සයි විස්ස තරගයක් ක්‍රීඩා කර ඇත්තේ 2016 වසරේදී වන අතර එහිදී එංගලන්ත කණ්ඩායම ජය හිමි ගත්තේය. අද තරගයේ කණ්ඩායමේ වෙනස්කම් පිළිබදව මාධ්‍ය වෙත ශ්‍රී ලංකා විස්සයි විස්ස නායක තිසර පෙරේරා මෙලෙස අදහස් පළ කළේය. මේ අතර පසුගියදා පැවැති අවසන් එක්දින තරගය නැරඹීම සඳහා ප්‍රේක්ෂකයන්ගේ සහභාගීත්වය අඩුවීම පිළිබඳවද නායක තිසර පෙරේරා මෙහිදී අදහස් පළ කළේය.", "URL": "https://sinhala.adaderana.lk/news.php?nid=98312", "Category": null, "Parent URL": null}