{"Source": "Adaderana", "Timestamp": "October 20, 2015 11:12 am", "Headline": "වී තොග වෙළඳපොළට මුදාහරියි", "News Content": "වී අලෙවි මණ්ඩලය සතු වී තොග වෙළෙඳපොළට මුදාහැරීමට තීරණය කර තිබේ.වී අලෙවි මණ්ඩලයේ සභාපති එම්.බී.දිසානායක මහතා සඳහන් කළේ තරගකාරී මිල ගණන් යටතේ වී තොග අලෙවි කිරීමට ටෙන්ඩර් කැඳවා ඇති බවයි. වී අලෙවි මණ්ඩලය සතු වී මෙට්‍රික් ටොන් 330,000ක් පමණ මෙලෙස අලෙවි කිරීමට බලාපොරොත්තු වන බව දිසානායක මහතා පවසයි. ආරක්ෂිත තොගයක් ලෙස වී මෙට්‍රික් ටොන් 50,000ක් පමණක් තබාගෙන අනෙක් වී තොග සියල්ල වෙළෙඳපොළට මුදාහැරීමට බලාපොරොත්තු වන බව ඔහු වැඩිදුරටත් කියයි.", "URL": "https://sinhala.adaderana.lk/news.php?nid=54555", "Category": null, "Parent URL": null}