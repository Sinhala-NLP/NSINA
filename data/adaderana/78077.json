{"Source": "Adaderana", "Timestamp": "September 27, 2017 04:38 pm", "Headline": " වංචාවට-දූෂණයට එරෙහිව දැඩි ක්‍රියාමාර්ග ගන්නවා", "News Content": "කිසිඳු දේශපාලන භේදයකින් තොරව වංචාවට, දූෂණයට සහ අක්‍රමිකතාවයට එරෙහිව දැඩි ක්‍රියාමාර්ගවලට එළඹීම සඳහා රජය ප්‍රතිපත්තිමය වශයෙන් කටයුතු කරමින් සිටින බව ජනාධිපති මෛත්‍රීපාල සිරිසේන මහතා පවසයි.වැරදි කරන අයට දඬුවම් ලබා නොදෙමින් එම වැරදි තවදුරටත් සිදුවීමට පසුගිය ආණ්ඩු ඉඩ හැර තිබූ බව ජනාධිපතිවරයා පවසයි.බදුල්ල, හාලි ඇල සහ ඇල්ල ඒකාබද්ධ ජල සම්පාදන ව්‍යාපෘතිය ජනතා අයිතියට පත් කිරීමේ අවස්ථාවට එක්වෙමින් බදුල්ල ප්‍රදේශයේදී ජනාධිපති මෛත්‍රීපාල සිරිසේන මහතා මේ බව කියා සිටියේය.රට තුළ තහවුරු වී ඇති ප්‍රජාතන්ත්‍රවාදය සහ නිදහස අනුව දේශපාලන ප්‍රතිවාදීන් රජයට කුමන චෝදනා එල්ල කළද ලෝකයේ සියලු මිත්‍ර රටවල සහය ඇතිව රට තුළ ක්‍රියාත්මක සංවර්ධන වැඩපිළිවෙළ ආපසු හැරවීමට කිසිවෙකුට නොහැකි බව ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=78077", "Category": null, "Parent URL": null}