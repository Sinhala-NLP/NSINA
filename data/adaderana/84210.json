{"Source": "Adaderana", "Timestamp": "February 11, 2018 01:57 am", "Headline": " ආච්චිගේ ඡන්දේ වෙන කෙනෙක් දාලා", "News Content": "පුත්තලම - අට්ටවිල්ලුව ග්‍රාම නිලධාරී කාර්යාලයේ පවත්වාගෙන ගිය ඡන්ද මධ්‍යස්ථානයට තම ඡන්දය භාවිතා කිරීමට පැමිණි කාන්තාවකට ඡන්දය ප්‍රකාශ කිරීමට නොහැකි වී ඇත. ඡන්දය භාවිතා කිරීමට නොහැකි වී ඇත්තේ අට්ටවිල්ලුවේ පදිංචි මේරි කැලිස්ටා (අවු:70 නම්වූ කාන්තාවකටය. ඇයගේ ඡන්දය ඒ වන විට භාවිතා කර ඇති බව ඡන්ද නිලධාරීන් පවසා ඇත. මේ සම්බන්ධයෙන් ඡන්දය විමසීම නිමා වීමට පෙර පැමිණිළි කර තිබුනේ නම් යම් ක්‍රියා මාර්ගයක් ගැනීමට ඉඩ තිබූ බව අප කළ විමසුමකදී පුත්තලම දිසා ලේකම් හා තේරීම් බාර නිලධාරී එන්.එච්.එම්.චිත්‍රානන්ද මහතා පැවසීය. තමාට අසාධාරයක් සිදුවී ඇති බව පවසමින් ඇය පුත්තලම පොලීසියට පැමිණිළි කර ඇත.", "URL": "https://sinhala.adaderana.lk/news.php?nid=84210", "Category": null, "Parent URL": null}