{"Source": "Adaderana", "Timestamp": "October 10, 2018 09:19 am", "Headline": "තවත් අභිරහස් මරණයක්", "News Content": "බේරුවල ධීවර වරායෙන් මුහුදු ගිය පුද්ගලයෙකු එම ධීවර යාත්‍රාව තුළදී මියගොස් තිබේ. පසුගිය මස 25 වනදා මුහුදු ගිය බහු දින ධීවර යාත්‍රාවක් තුළ ඔහු මියගොස් ඇති බව පොලීසිය සඳහන් කළේය. අදාළ බහු දින ධීවර යාත්‍රාව බේරුවල ධීවර වරාය වෙත පැමිණීමෙන් අනතුරුව මෘත ශරීරය කළුතර නාගොඩ රෝහල වෙත බාරදී ඇති බව සඳහන්ය. මරණයට හේතුව මෙතෙක් අනාවරණය වී නොමැති අතර මෘත ශරීරය පිළිබඳ පශ්චාත් මරණ පරීක්ෂණය අද(10) සිදු කිරීමට නියමිතයි. මියගොස් ඇත්තේ හොරපාවිට, බමුණුගම ප්‍රදේශයේ පදිංචිව සිටි 41 හැවිරිදි පුද්ගලයෙකු බව පොලීසිය පැවසීය.", "URL": "https://sinhala.adaderana.lk/news.php?nid=97456", "Category": null, "Parent URL": null}