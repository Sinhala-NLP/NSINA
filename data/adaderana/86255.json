{"Source": "Adaderana", "Timestamp": "March 24, 2018 02:58 pm", "Headline": "ශ්‍රී දෙව්රම් වෙහෙරේ  මැදින් මහා පෙරහැර අදයි", "News Content": "පන්නිපිටිය මැදින් මහා පෙරහැර අද (24) දින රාත්‍රී 07.00ට පන්නිපිටිය ශ්‍රී දෙව්රම් වෙහෙරේ සිට වීදි සංචාරය කිරීමට සියළු කටයුතු යොදා තිබේ. මෙවර පෙරහැරට අලි ඇතුන් 50කට ආසන්න පිරිසක් සහභාගී වන අතර,උඩරට, පහතරට හා සබරගමු යන නර්තන සම්ප්‍ර ධානයන් සියල්ලම මෙම පෙරහැරෙහි නියෝජනය වීම සුවිශේෂී කරුණකි. ඒ අනුව එම සම්ප්‍රදායන් නියෝජනය කරමින් දිවයිනේ නන් දෙසින් පැමිණෙන නර්තන කණ්ඩායම් විශාල සංඛ්‍යාවකින් මැදින් මහා පෙරහැර විචිත්‍රවත් වෙයි. පෙරහැර පන්නිපිටිය ශ්‍රී දෙව්රම් වෙහෙරෙන් ආරම්භ වී කැන්දහේන වත්ත පාරෙන් අඹගස් හතරෙන් වමට විත් බොරැල්ල පාරෙන් අරලිය උයන හන්දියට පැමිණ, අරලිය උයන හන්දියෙන් ආපසු හැරී දමින්ද විහාරය ඉදිරිපසින් චීනගහ කොටුන්න පාරෙන් විහාරස්ථානයට ගෙවිදීමට නියමිතය.", "URL": "https://sinhala.adaderana.lk/news.php?nid=86255", "Category": null, "Parent URL": null}