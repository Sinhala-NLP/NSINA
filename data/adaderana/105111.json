{"Source": "Adaderana", "Timestamp": "February 27, 2019 07:27 am", "Headline": "දැනුම් නොදි වතුර කපලා හැටන්වල පවුල් 5000ක් අසීරුතාවයේ", "News Content": "කිසිදු දැනුම් දීමකින් තොරව හැටන් නගර සිමාවේ පවුල් 5000 ක් පමණ වු ජනතාවට පානිය ජලය බෙදාහැරම අත් හිටුවීමත් සමඟ ඔවුන් දැඩි අපහසුතාවයට පත්ව සිටින බවට ජනතාව චෝදනා කරති. ජාතික ජලසම්පාදන හා ජල ප්‍රවාහන මණ්ඩලයේ හැටන් පාරිභෝගික මධ්‍යස්ථානය මඟින් ජලය බෙදා හරින හැටන් දික්ඔය නගර සිමාව සඳහා ජලය බෙදා හැරිම කිසිදු දැනුම් දීමකින් තොරව ජලසම්පාදන මණ්ඩල නිලධාරින් විසින් පසුගිය සති දෙකක පමණ කාලයක සිට වෙනස් කර තිබේ. එමෙන්න ඊයේ(26) ජලය බෙදා හැරිම මුළුමනින්ම අත්හිටුවීමත් සමඟ තමන් දැඩි අපහසුතාවයට පත්වු බව ඔවුන් පවසති. විශේෂයෙන් කාර්යාල දිනයක් වන ‍ඊයේ දිනයේ නොදන්වා ජලය කපා හැරිම නිසා දෛනික කටයුතු ඉටුකර ගැනිමේදි පාසල් ශිෂ්‍ය ශිෂ්‍යාවන්,කාර්යාල සේවකයන්,හැටන් හා දික්ඔය නගරවල වෙලද සැල් හා ආපන ශාලා හිමියන් ඇතුළු සමස්ථ ජනතාව පිඩාවට පත්ව ඇති බව පවසන ඔවුන් පවසති. හැටන් නගරයේ සමස්ථ ජනගහනය 27746 ක් වන අතර ඔවුන් පවුල් 5550 කට පමණ අයත්ය. මේ අතරින් 95% පමණ සිය ජල අවශ්‍යතාවය සපුරා ගන්නේ නල ජලය මඟින්ය. මෙම දිනවල කඳුකරයට පවතින වියළි කාලගුණයටත් වඩා දැඩි වියළි කාලගුණයක් පැවති දින වලදිත් මෙලෙස ජල කප්පාදුවක් සිදු නොවු බව පවසන ජනතාව හැටන් ජල සම්පාදන කාර්යාලය යටතේ පරිපාලනය වන ඉන්වරිය හා සිංහමලේ රක්ෂිත ජල පෝෂක ජල එකතු කිරිමේ ස්ථාන නිසිලෙස නඩත්තු නොකිරිම හා නිසි ක්‍රම වේදයකට එම ස්ථානවලින් ජලය පොම්පකර ගබඩා නොකිරිම බවද ප්‍රදේශවාසීන් පෙන්වා දෙති. මේ සම්බන්ධව හැටන් ජල සම්පාදන හා ජල ප්‍රවාහන කාර්යාලයේ ස්ථානභාර නිලධාරි වරයාගෙන් කල විමසිමේදී පැවසුවේ වියළි කලගුණය නිසා ජලය එකතුවීමේ අඩුවක් පවතින බවත් ඉදිරියේදි දින දෙකකට වරක් ජලය බෙදා හැරීමට කටයුතු කරන බව හා ඒ බව ප්‍රචාරය කිරිමයට කටයුතු කරන බවත්ය.", "URL": "https://sinhala.adaderana.lk/news.php?nid=105111", "Category": null, "Parent URL": null}