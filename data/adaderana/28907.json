{"Source": "Adaderana", "Timestamp": "November 5, 2012 09:04 am", "Headline": "ලංකාවේ දෙමළ ජනයාගේ ගැටලු හොයන්නැයි කරුණානිධි ඉල්ලයි", "News Content": "ශ‍්‍රී ලංකාවේ දෙමළ ජනතාව මුහුණ දී ඇති ගැටලු පිළිබඳව සොයා බලන ලෙස ඉල්ලමින් තමිල්නාඩුවේ හිටපු ප‍්‍රධාන අමාත්‍ය එම්.කරුණානිධි එක්සත් ජාතීන්ගේ නියෝජ්‍ය මහලේකම්වරයාට ලිපියක් භාර දී තිබේ. ශ‍්‍රී ලංකාවේ දෙමළ ජනතාව දැනට මුහුණපා ඇති ගැටලුවලට කඩිනම් විසඳුම් ලබාදීමට මැදිහත් වන ලෙස ඉල්ලමින් මෙම ලිපිය බාර දී ඇති බව සඳහන්ය. ඉන්දියාව ද එම කාරණයේ දී මැදිහත් කර ගනිමින් අදාළ ප‍්‍රශ්න සඳහා විසදුම් ලබාදෙන ලෙස මෙම ලිපියෙන් ඉල්ලා ඇති බව ඉන්දීය මධ්‍ය වාර්තා කළේය. ශ්‍රී ලංකාවේ දෙමළ ජනතාව මුහුණදෙන ගැටලු පිළිබඳව ඉතා ඉක්මණින් සොයා බලන බව මෙම ලිපිය සම්බන්ධයෙන් අදහස් දක්වා ඇති එක්සත් ජාතීන්ගේ නියෝජ්‍ය මහලේකම් යාන් එලියසන් මහතා සඳහන් කර ඇත.", "URL": "https://sinhala.adaderana.lk/news.php?nid=28907", "Category": null, "Parent URL": null}