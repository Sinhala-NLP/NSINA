{"Source": "Adaderana", "Timestamp": "February 14, 2012 03:23 pm", "Headline": "සෞඛ්‍යය අභිවෘද්ධිය වෙනුවෙන් ජපානයෙන් කෝටි 400 ක්", "News Content": "මෙරට සෞඛ්‍ය ‍ක්ෂේත්‍රයේ අභිවෘද්ධිය වෙනුවෙන් ජපාන අන්තර්ජාතික සහයෝගීතා ඒජන්සිය රුපියල් කෝටි 400 ක මුදලක් ලබාදීමට එකඟතාව පළ කර තිබේ. ඉන් රුපියල් කෝටි සියයක් ‍ඖෂධ නිෂ්පාදන නීතීගත සංස්ථාවේ ගොඩනැගිලි නවීකරණය සහ නව උපකරණ මිලදී ගැනීම වෙනුවෙන් යෙදවීමට නියමිත බව සෞඛ්‍ය අමාත්‍යාංශය සඳහන් කරයි. ගල්ගමුව, තෙල්දෙණිය, කලවංචිකුඩි සහ වරකාපොළ යන රෝහල්වල සංවර්ධන කටයුතු වෙනුවෙන් සහ තවත් රෝහල් ගණනාවකට ගිලන්රථ ලබාගැනීම සඳහා ඉතිරි මුදල් යෙදවීමට නියමිත බව සෞඛ්‍ය අමාත්‍යාංශය පවසයි. 2012 වසරේ සිට 2014 වසර දක්වා ඊට අදාළ ව්‍යාපෘති ක්‍රියාත්මක කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=22109", "Category": null, "Parent URL": null}