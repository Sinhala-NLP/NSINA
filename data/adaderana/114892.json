{"Source": "Adaderana", "Timestamp": "July 24, 2019 01:56 pm", "Headline": "විශ්වවිද්‍යාල විධායක නිලධාරී සංගමයත් ලෙඩ වෙන්න ළඟයි", "News Content": "විශ්වවිද්‍යාල විධායක නිලධාරීන්ගේ සංගමය වෘත්තීය ක්‍රියාමාර්ගයක් ලෙස ජූලි මස 31 වන දින අසනීප නිවාඩු දමා සේවයට වාර්තා නොකිරීමට තීරණය කර තිබේ. එම සංගමයේ මාධ්‍ය ලේකම් ඩබ්.ඩී.ටී.තිලකරත්න මහතා නිවේදනයක් නිකුත් කරමින් මේ බව සඳහන් කර ඇත. 2016 වසරේ අයවැය යෝජනාවක් ලෙස සියලු රජයේ හා සංස්ථා, මණ්ඩල සේවකයින්ගේ මුලික වැටුම් 2015.12.31 වන දින පැවති වැටුපට සාපේක්ෂව සියයට 107 කින් වැඩි වෙන ආකාරයේ චක්‍රලේයක් 2016 දී නිකුත් කර ඇතැයි ද එම සංගමය පෙන්වා දෙයි. කෙසේ වෙතත් අවමය සියයට 107 කින් වැඩි වන විට 2016 ජනවාරි මාසයේ සිට 2020 ජනවාරි දක්වා අවස්ථා 5 කදී මෙම වැඩිවීම සිදුවිය යුතු බව ද ඔවුන් වැඩිදුරටත් සඳහන් කරයි. අය වැය යෝජනා විවෘකි කරමින් 2016.08.18 වන දින කළමණාකරණ සේවා චක්‍රලේඛ අංක 04/2016 සහ 2018/02/23 දින නිකුත් කර ඇති චක්‍රලේඛ මඟින් අනෙකුත් සියලු රජයේ සේවකයින්ට හිමි වු සියයට 107 මුලික වැටුප් වැඩිවීම සහ වැටුප් වර්ධක අගය වැඩිවීම විශ්වවිද්‍යාල සේවකයින්ට අහිමි කර ඇතැයි ද එම සංගමය පෙන්වා දෙයි. එයට වගකිව යුතු නිලධාරීන් විසින් මෙතෙක් විසඳුම් ලබා දී නැති බව පෙන්වා දෙන විශ්වවිද්‍යාල විධායක නිලධාරීන්ගේ සංගමය ඒ වෙනුවෙන් සාධාරණ විසඳුමක් ඉල්ලා මෙම ලෙස නිවාඩු වාර්තා කිරීමට නියමිතව තිබේ.", "URL": "https://sinhala.adaderana.lk/news.php?nid=114892", "Category": null, "Parent URL": null}