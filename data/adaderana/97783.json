{"Source": "Adaderana", "Timestamp": "October 16, 2018 04:36 pm", "Headline": "විදුහල්පතිවරු සඳහා සම්මුඛ පරීක්ෂණ අරඹයි", "News Content": "ජාතික පාසල් 302ක පවතින විදුහල්පති පුරප්පාඩු පිරවීම සඳහා සම්මුඛ පරීක්ෂණ ආරම්භ කර ඇති බව අධ්‍යාපන අමාත්‍යාංශය පවසයි. ලබන නොවැම්බර් 10 දක්වා මෙම සම්මුඛ පරීක්ෂණ පැවැත්වෙන අතර ඒ පිළිබදව විදුහල්පතිවරුන්ට ලිඛිතව දැනුම් දී ඇත. පසුගිය කාලයේ නිසි පරිදි පුරප්පාඩු සම්පුර්ණ නොකිරීම හේතුවෙන් ජාතික පාසල් රැසක විදුහල්පති පුරප්පාඩු නිර්මාණය වී ඇති අතර ඇතැම් පාසල්වල විදුහල්පතිවරුන් දීර්ඝ කාලයක් තිස්සේ එකම පාසලක සේවය කර ඇති බවඅ අධ්‍යාපන අමාත්‍යාංශය සඳහන් කළේය. රාජ්‍ය සේවා කොමිෂන් සභාවේ අනුමැතිය අනුව වසර අටකට වැඩි කාලයක් එකම ජාතික පාසලේ සේවය කළ විදුහල්පතිවරුන් වෙනත් පාසල් සදහා මාරුකිරීමට ද අධ්‍යාපන අමාත්‍යාංශය පියවර ගෙන තිබේ. සම්මුඛ පරීක්ෂණවලින් අනතුරුව මේ වසර අවසානයේදී පුරප්පාඩු පවතින පාසල් සඳහා විදුහල්පතිවරුන්ව අනුයුක්ත කිරීමට සැලසුම් කර ඇති බව අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=97783", "Category": null, "Parent URL": null}