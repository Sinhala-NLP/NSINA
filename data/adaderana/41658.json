{"Source": "Adaderana", "Timestamp": "March 9, 2014 01:17 pm", "Headline": "මැතිවරණ නීති උල්ලංඝණය කළ  57ක් අත්අඩංගුවේ ", "News Content": "බස්නාහිර සහ දකුණු පළාත් සභා ඡන්ද විමසීමට අදාළව පුද්ගලයින් 57 දෙනෙකු අත්අඩංගුවට ගෙන ඇති බව පොලීසිය පවසයි. ලැබුණු පැමිණිලි වලට අනුව සිදුකළ වැටලීම් වලදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය. මීට අමතරව නීති විරෝධී ප්‍රචාරක කටයුතු සිදුකළ වාහන 20ක් ද පොලීසිය බාරයට ගෙන තිබේ. බස්නාහිර සහ දකුණු පළාත් සභා ඡන්ද විමසීමට අදාළව මේ වන විට පොලිස් දෙපාර්තමේන්තුවට පැමිණිලි 60ක් ලැබී ඇති බව අජිත් රෝහණ මහතා සඳහන් කළේය . ලැබුණු සියලු පැමිණිලි සම්බන්ධයෙන් විමර්ශන කටයුතු සිදුකරන බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=41658", "Category": null, "Parent URL": null}