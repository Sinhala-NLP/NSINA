{"Source": "Adaderana", "Timestamp": "January 9, 2018 12:24 pm", "Headline": " මිනිස්සුන්ට කන්න නොදී සත්තුන්ට කන්න දෙන්න තරම් මේ ආණ්ඩුව පහතට වැටිලා - නාමල් ", "News Content": "මිනිස් පරිබෝජනයට නුසුදුසු සහල් මෙට්ට්‍රික් ටොන් 5000ක් සත්ත්ව ආහාරවලට විකිණීමට ආපදා කළමනාකරණ අමාත්‍යංශය විසින් ලංසු කැඳවා ඇති බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. ටිව්ටර් පණිවුඩයක් නිකුත් කරමින් නාමල් රාජපක්ෂ මහතා පෙන්වා දී ඇත්තේ ශ්‍රී ලංකාවේ වත්මන් ආණ්ඩුව විසින් ජනතාවට කන්න නොදී සත්ත්වයින්ට ආහාර දීමට තරම් පහත් තත්ත්වයකට වැටී ඇති බවයි. එමෙන්ම මෙම ක්‍රියාවලිය රටේ ජනතාවට කරනු ලබන අපරාධයක් බවද ඔහු සඳහන් කරයි. පසුගිය ආපදා කාලවකවනු තුළදී ඉන්දුනීසියාවෙන් ශ්‍රී ලංකාවට ලැබුණු සහල් මෙට්ට්‍රික් ටොන් 5කුත්, පකිස්ථානයෙන් ලැබුණු සහල් මෙට්ට්‍රික් ටොන් 10කුත් මේ වන විට වරායේ ගබඩා කාමරයක වසා දමා ඇති බවයි.", "URL": "https://sinhala.adaderana.lk/news.php?nid=82717", "Category": null, "Parent URL": null}