{"Source": "Adaderana", "Timestamp": "August 7, 2018 02:55 pm", "Headline": "උසස් පෙල දැරියක් අපයෝජනය කළ ගුරුවරු යලි රිමාන්ඩ්", "News Content": "මොනරාගල උසස් පෙල දැරියක් දූෂණය කර එම වීඩීයෝ දර්ශන සමාජ මාධ්‍ය වෙත මුදා හැරිමේ චෝදනාව යටතේ ඉකුත් දා අත්අඩංගුවට ගෙන රක්ෂිත බන්ධනාගාර ගතකල පාසල් ගුරුවරයා සහ උපකාරක පංති ගුරුවරයා මේ මස 21වනදා දක්වා යලි රක්ෂිත බන්ධනාගාර ගත කර තිබේ. අද (07) මොනරාගල ප්‍රධාන මහේස්ත්‍රාත් සමීර ප්‍රසාද් දොඩංගඩ මහතා ඉදිරියේ ආදාල ණඩුව කැදවු අවස්තාවෙදි එම මහතා මෙම නියෝගය ලබා දී ඇත. මීට අමතරව සැකකාර ගුරුවරුන් දෙදෙනා අධිකරණයට ගෙන එන අවස්ථාවෙදී සැකකරුවන්ට ඇප නොදෙන ලෙස ඉල්ලා මොනරාගල මහේස්ත්‍රාත් අධිකරණය ඉදිරිපිට පිරිසක් නිහඩ විරෝධතාවකද නිරත වුනා. මෙම ගුරුවරුන් දෙදෙනා මෙම දැරියට අමතරව තවත් දැරියන් රැසකටම මෙලෙස ලිංගික අපයෝජන සිදු කර ඇති බවට පොලිසියට තොරතුරු වාර්තා වී ඇති බව පොලිසිය පවසයි. මේ පිළිබඳ ඉදිරි විමර්ශන මොනරාගල කොට්ඨාශ භාර පොලිස් අධිකාරි සුජිත් වෙදමුල්ල මහතාගේ උපදෙස් සහ අධීක්ෂණය යටතේ මොනරාගල පොලිස් ස්ථානයේ ස්ථානාධිපති මූලස්ථාන පොලිස් පරීක්ෂක් වේහිත දේශප්‍රිය මහතාගේ ප්‍රධානත්වයෙන් මොනරාගල පොලිසිය සහ මොනරාගල කොට්ඨාශ අපරාධ විමර්ශන ඒකකය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=93992", "Category": null, "Parent URL": null}