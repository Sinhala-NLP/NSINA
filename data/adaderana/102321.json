{"Source": "Adaderana", "Timestamp": "January 14, 2019 01:25 pm", "Headline": "තැන් ගොඩකට ගංජා බෙදුව ලොක්කෙක් මාට්ටු", "News Content": "අවිස්සාවේල්ල ප්‍රදේශයේ මහා පරිමාණ කේරළ ගංජා ව්‍යාපාරයක් පවත්වාගෙන ගිය සැකකරුවන් සිව් දෙනෙකු පූගොඩ විශේෂ කාර්ය බලකාය විසින් ඊයේ (13) පස්වරුවේ අත්අඩංගුවට ගෙන තිබේ. මේ අතර පිලියන්දල ප්‍රදේශයේ මත්කුඩු ජාවාරමක් පවත්වාගෙන ගිය පුද්ගලයෙක් ගල්කිස්ස කොට්ඨාස දූෂණ මර්දන අංශයේ නිලධාරීන් විසින් ඊයේ පස්වරුවේ අතුඅඩංගුවට ගෙන තිබේ.‍ අවිස්සාවේල්ල,රුවන්වැල්ල,දෙහිඕව්ට යන ප්‍රදේශවලට කේරළ ගංජා බෙදාහරින ප්‍රධාන සැකකරු මෙහිදී අත්අංඩගුවට ගෙන ඇති අතර ඔහු අවිස්සාවේල්ල මහේස්ත්‍රාත් අධිකරණයට අද (14) ඉදිරිපත් කිරීමට නියමිතයි. මේ අතර පිලියන්දල බටුවන්දර ප්‍රදේශයේ කුලී නිවසක පවත්වාගෙන ගිය මත්කුඩු පැකට් කිරීමේ මධ්‍යස්ථානයක් වැටලීමට ගල්කිස්ස කොට්ඨාස දූෂණ මර්දන අංශයේ නිලධාරීන් ඊයේ සමත් විය. එහිදී රුපියල් ලක්ෂ 20කට අධික මත්කුඩු ප්‍රමාණයක්,හෙරොයින් මත්කුඩු ග්‍රෑම් 120ක් සහ මත්කුඩු ප්‍රවාහනය සදහා යොදාගත් මෝටර් රථයක්ද දූෂණ මර්දන අංශයේ නිලධාරීන් භාරයට ගෙන ඇති බව වාර්තා වේ. වයස අවුරුදු 33ක් වන මෙම සැකකරු කැස්බෑව මහේස්ත්‍රාත් අධිකරණයට අද ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=102321", "Category": null, "Parent URL": null}