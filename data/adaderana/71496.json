{"Source": "Adaderana", "Timestamp": "March 29, 2017 11:36 am", "Headline": "සොරකමේ ගිය 1ක්  අත්අඩංගුවට", "News Content": "නිවෙස් බිඳ දේපළ සොරාගැනීම්වලට සම්බන්ධ පුද්ගලයෙකු රාගම, පේරලන්ද ප්‍රදේශයේ දී අත්අඩංගුවට ගෙන තිබේ. රාගම පොලිසියට ලද තොරතුරකට අනුව සිදුකල වැටලිමකදී සැකකරු අත්අඩංගුවට ගත් බව පොලීසිය සඳහන් කළේය. ඔහුගෙන් සිදු කල ප්‍රශ්න කිරීම් වලදී රාගම, මිනුවන්ගොඩ, බියගම, දුම්මලසූරිය සහ වීරගුල යන ප්‍රදේශවල දේපළ සොරා ගැනීම් සම්බන්ධයෙන් තොරතුරු අනාවරණය වී ඇති බව සඳහන්වේ. සැකකරු සතුව තිබී රන් ආභරණ සහ විදුලි උපකරණ කිහිපයක්ද පොලීසිය බාරයට ගෙන තිබේ. අත්අඩංගුවට ගත් සැකකරු 38 හැවිරිදි මාරවිල ප්‍රදේශයේ පදිංචිකරුවෙකු වන අතර ඔහු මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71496", "Category": null, "Parent URL": null}