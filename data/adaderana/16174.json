{"Source": "Adaderana", "Timestamp": "May 18, 2011 04:06 pm", "Headline": "අල්ලස් හෝ දූෂණ චෝදනා විමසීම ඇරඹෙයි", "News Content": "අල්ලස් හෝ දූෂණ චෝදනා විමර්ශන කොමිසන් සභාව පැමිණිලි විභාග කිරීම යළි ආරම්භ කර තිබේ. ඒ අනූව අදාළ මේවන විට පැමිණිලි ලිඛිතව හෝ වාචිකව ඉදිරිපත් කළ හැකි බව කොමිසම පවසයි. නිල කාලය අවසන් වීමෙන් පසු නව සාමාජිකයන් පත්නොකිරීම හේතුවෙන් අල්ලස් හෝ දුෂණ චෝදනා විමර්ශන කොමිසන් සභාවේ කටයුතු ඇණහිට තිබුණි. කෙසේ වෙතත් ඒ සඳහා නව නිලධාරීන් පත්කිරීමෙන් පසු පෙරේදා සිට ඔවුන් සිය කටයුතු ආරම්භ කර තිබේ. එම කොමිසමේ කොමසාරිස්වරයා ලෙස හිටපු පොලිස්පති ජයන්ත වික්‍රමරත්න මහතා කටයුතු කරන අතර හිටපු ශ්‍රේෂ්ඨාධිකරණ විනිසුරු ජගත් බාලපටබැඳි මහතා නව සභාපතිවරයා ලෙස කටයුතු කරයි. මීට අමතරව හිටපු අභියාචනාධිකරණ විනිසුරු වෝල්ටර් විමලචන්ද්‍ර මහතා ද එහි සාමාජිකත්වය දරයි.", "URL": "https://sinhala.adaderana.lk/news.php?nid=16174", "Category": null, "Parent URL": null}