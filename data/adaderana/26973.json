{"Source": "Adaderana", "Timestamp": "August 29, 2012 09:42 am", "Headline": "මළ සිරුරක් සමඟ ධීවර යාත්‍රාවක් දින 3 ක් මුහුදේ", "News Content": "ඉකුත් දිනෙක කුඩා වැල්ල ධීවර වරායෙන් මුහුදු ගිය බහු දින ධීවර යාත‍්‍රාවක සිටි සේවකයෙකු මිය ගොස් තිබේ. මේ බව අදාළ යාත‍්‍රාවේ අයිතිකරු විසින් පොලීසියට දැනුම් දී ඇති බව සඳහන්ය. අදාළ යාත්‍රාවේ සේවකයින් 6 දෙනෙකු සිට ඇති අතර මෙලෙස මිය ගොස් ඇත්තේ 50 හැවිරිදි වියේ පසූවූ තංගල්ල, ගොඩිගමුව, කප්පරවැල්ල ප්‍රදේශයේ පදිංචිකරුවෙකි. මෙම බහුදින ධීවර යාත‍්‍රාව ගොඩබිමට පැමිණීම සඳහා තව දින 3 ක කාලයක් ගත වනු ඇති බව එම යාත්‍රාවේ හිමිකරු පොලීසියට දැනුම් දී ඇතැයි වාර්තා‍ වේ.", "URL": "https://sinhala.adaderana.lk/news.php?nid=26973", "Category": null, "Parent URL": null}