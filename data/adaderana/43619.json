{"Source": "Adaderana", "Timestamp": "May 31, 2014 12:19 pm", "Headline": "ගණිත විෂය‍ට මහජන අදහස් විමසයි ", "News Content": "ගණිත විෂය සමත් වන්නන්ගේ ප්‍රතිශතය ඉහළ නැංවිම සඳහා පත් කළ විශේෂ කමිටුව ක්ෂේත්‍ර 05ක් ඔස්සේ අදහස් හා යෝජනා අපේක්ෂා කරන බව අධ්‍යාපන අමාත්‍යංශය පවසයි. අධ්‍යාපන අමාත්‍ය බන්දුල ගුණවර්ධන මහතාගේ උපදෙස් මත අධ්‍යයන පොදු සහතික පත්‍ර සාමාන්‍ය පෙළ විභාගයේ දි ගණිත විෂය සමත් වන්නන්ගේ ප්‍රතිශතය ඉහළ නැංවීම සඳහා මෙම කමිටුව පත් කෙරුණි. ඒ අනුව මෙම කමිටුව ඒ සම්බන්ධයෙන් මහජනතාවගේ අදහස් හා යෝජනා අපේක්ෂා කරන බව අධ්‍යාපන අමාත්‍යංශය සඳහන් කළේය. එහි පළමු වැන්න විෂය මාලාව හා ගණිත විෂය නිර්දේශය යන්නයි. ගණිත පෙළපොත් ,ගුරු උපදෙස් සංග්‍රහය යනාදී ඉගෙනුම් ඉගැන්වීම් ආධාරක මෙහි දෙවැන්න වන අතර ඇගයීම් ක්‍රම, පාසල් පදනම් කරගත් ඇගයීම් හා පොදු සහතික පත් විභාග මෙහි තෙවැන්නයි. ගණිත ගුරු බඳවාගැනීම්, ස්ථානගත කිරිම, පුහුණු කිරිම සහ ගණිත ගුරු කාර්යය මණ්ඩලයේ හා ඉගෙනුම් ඉගැන්වීම් ක්‍රියාවලියේ ගුණාත්මක භාවය මෙහි සිව්වැන්න වන අතර අධ්‍යාපන අමාත්‍යංශය, ජාතික අධ්‍යාපන ආයතනය, අධ්‍යාපන ප්‍රකාශන දෙපාර්තමේන්තුව, විභාග දෙපාර්තමේන්තුව, පළාත් අධ්‍යාපන අමාතංශය හා අධ්‍යාපන දෙපාර්තමේන්තු අතර ගණිත විෂය සංවර්ධනය කිරිමෙහි ලා පවතිත කාර්යානුබද්ධ සම්බන්ධීකරණය යන්න මෙහි පස්වැන්නයි. ඒ අනුව මෙම ක්ෂේත්‍ර ඔස්සේ යෝජනා හා අදහස් ඉදිරිපත් කිරිමට හැකි බව අධ්‍යාපන අමාත්‍යංශය සඳහන් කළේය. අදාළ යෝජනා හා අදහස් සභාපති විශේෂ ගණිත උපදේශක කමිටුව, ගණිත ශාඛාව, අධ්‍යාපන අමාත්‍යංශය, ඉසුරුපාය බත්තරමුල්ල යන ලිපිනයට එවිය යුතු බව ද අධ්‍යාපන අමාත්‍යංශය දැනුම් දෙයි", "URL": "https://sinhala.adaderana.lk/news.php?nid=43619", "Category": null, "Parent URL": null}