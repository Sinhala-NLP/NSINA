{"Source": "Adaderana", "Timestamp": "December 22, 2013 08:10 am", "Headline": "ජයලලිතාගෙන් දොස් මුරයක්", "News Content": "ශ්‍රී ලංකාව සමඟ ඒකාබද්ධ නාවික අභ්‍යාසයක නිරත වීම සම්බන්ධයෙන් තමිල්නාඩු මහ ඇමතිනි ජයලලිතා ජයරාම් ඉන්දීය මධ්‍යම රජය දැඩි ලෙස විවේචනයට ලක් කර තිබේ. ශ්‍රී ලංකාවට යොමුකර ඇති වෙරළාරක්ෂක නෞකා දෙක සහ නාවික අභ්‍යාසයට සහභාගී වු පුද්ගලයින් වහාම ගෙන්වා ගන්නා ලෙසට ඇය ඉන්දීය අග්‍රාමාත්‍යවරයාගෙන් ඉල්ලීමක් ද කර ඇත. අග්‍රාමාත්‍යවරයා වෙත ලිපියක් යොමුකරමින් ජයලලිතා ජයරාම් පෙන්වා දෙන්නේ අදාළ අභ්‍යාසයට සහභාගී වීම පිළිබඳ තොරතුරු දැනගැනීමෙන් පසු තමන් කැළඹීමට පත් වු බවයි. ශ්‍රී ලංකාව, ඉන්දියාව සහ මාලදිවයින යන රටවල සහභාගීත්වයෙන් තුන්කොන් නාවුක අභ්‍යාසය පසුගිය බදාදා නැගෙනහිර වෙරළේ ත්‍රීකුණාමලය ප්‍රදේශයේ දී ආරම්භ විය. විශ්වාස්ත් සහ රාජකමල් නමැති ඉන්දීය වෙරළාරක්ෂක යත්‍රා දෙකක් ද මීට සහභාගී වී ඇත.", "URL": "https://sinhala.adaderana.lk/news.php?nid=39765", "Category": null, "Parent URL": null}