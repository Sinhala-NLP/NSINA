{"Source": "Adaderana", "Timestamp": "August 21, 2016 01:08 pm", "Headline": " ජාත්‍යන්තර සරුංගල් සැණකෙළිය ඇරඹෙයි", "News Content": "දෙරණ ලෝකය සහ ලෝකයෝ වැඩසටහන දෙවන වරටත් සංවිධානය කරන ජාත්‍යන්තර සරුංගල් සැණකෙළිය මීට ස්වල්ප මොහොතකට පෙර ආරම්භ වුණි.ශ්‍රී ලංකාවේ විශාලතම සරුංගල් සැණකෙළිය වන මෙය පැවැත්වෙන්නේ කොළඹ ගාලුමුවදොර පිටියේ දී යි.අද(21) රාත්‍රී 7.00 දක්වා පැවැත්වෙන සරුංගල් සැණකෙළිය සඳහා අයඳුම්කරුවන් තුන් දහසකට ආසන්න පිරිසක් ඉදිරිපත්ව සිටියි.සැණකෙළිය සඳහා මැලේසියානු සරුංගල් සංගමයේ නියෝජිත කණ්ඩායමක් ද සහභාගී වී සිටීම විශේෂත්වයකි. \" රනින් මෑන් \" ලෙස ලොව වටා ජනප්‍රියත්වයට පත් \" රොබ් විකරි \" මෙන්ම මෙරට ජනප්‍රිය කලාකරුවන් පිරිසක් ද සරුංගල් සැණකෙළිය සඳහා එක්ව සිටියි.මෙහිදී අංශ කිහිපයක් ඔස්සේ ජයග්‍රාහකයින්ට වටිනා ත්‍යාග පිරිනැමීමට නියමිතය.", "URL": "https://sinhala.adaderana.lk/news.php?nid=63302", "Category": null, "Parent URL": null}