{"Source": "Adaderana", "Timestamp": "January 10, 2014 04:14 pm", "Headline": "පසුගිය වසරේ වැටලීම් වලින් මිලියන 82ක ආදායමක් ", "News Content": "පසුගිය වර්ෂයේ දිවයින පුරා සිදුකළ වැටලීම් වලින් රුපියල් මිලියන 82ක ආදායමක් උපයා ගෙන ඇති බව පාරිභෝගික අධිකාරිය පවසයි. එම වර්ෂයේ පරීක්ෂා කිරීම් 50,000ක් පමණ සිදුකර ඇති අතර එහිදි පාරිභෝගික පනත උල්ලංඝණය කළ වෙළඳුන් 25,117 දෙනෙකුට එරෙහිව නඩු පවරා ඇති බව එම අධිකාරිය සඳහන් කරයි. පසුගිය වසරේ වැඩිම වැටලීම් ප්‍රමාණයක් සිදුකර ඇත්තේ කොළඹ දිස්ත්‍රික්කයේ වන අතර එම සංඛ්‍යාව 3024කි. මීට අමතරව ගම්පහ දිස්ත්‍රික්කයේ වැටලීම් 2484ක්, මහනුවර දිස්ත්‍රික්කයේ වැටලීම් 2745ක්, කුරුණෑගල දිස්ත්‍රික්කයේ වැටලීම් 1809ක්, කෑගල්ල දිස්ත්‍රික්කයේ වැටලීම් 1539ක් සහ පුත්තලම දිස්ත්‍රික්කයේ වැටලීම් 1422ක් සිදුකර තිබේ.", "URL": "https://sinhala.adaderana.lk/news.php?nid=40248", "Category": null, "Parent URL": null}