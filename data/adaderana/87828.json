{"Source": "Adaderana", "Timestamp": "April 22, 2018 05:58 pm", "Headline": "මිරිස්ස වෙරල තීරයේ ඇති ව්‍යාපාරික ස්ථාන කඩා ඉවත් කිරීමට ඇමති ෆයිසර් එරෙහි වෙයි", "News Content": "මිරිස්ස සංචාරක වෙරල තීරයේ ඇති ව්‍යාපාරික ස්ථාන අනවසර බව දක්වමින් අත්තනෝමතික ලෙස කඩා ඉවත් කිරීමට විරෝධය පළ කරන බව අමාත්‍ය ෆයිසර් මුස්තාෆා මහතා පවසයි. ලබන මස පළමුවනදා සිට මිරිස්ස සංචාරක වෙරළ තීරයේ ඇති අනවසර ව්‍යාපාර ස්ථාන ඉවත් කරන බව වෙරළ සංරක්ෂණ දෙපාර්තමේන්තුව පසුගියදා ප්‍රකාශ කළේය. මේ සම්බන්ධයෙන් අදහස් දැක්වූ ෆයිසර් මුස්තාෆා මහතා පෙන්වාදෙන්නේ එම වෙරළ තීරයේ ඇති ව්‍යාපාරික ස්ථාන කේන්ද්‍ර කරගනිමින් සංචාරක කර්මාන්තය දියුණු තත්ත්වයකට පත්ව ඇති අතර විශාල ජන කොටසක් රැකියා වල නිරතව සිටින බවයි. එබැවින් මේ සම්බන්ධයෙන් ජනතාවගෙන් ද කරුණු සොයා බලා අදාළ තීන්දු ගන්නා ලෙස බලධාරීන් දැනුම්වත් කරන බව අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=87828", "Category": null, "Parent URL": null}