{"Source": "Adaderana", "Timestamp": "September 13, 2010 09:56 am", "Headline": "පළාත් පාලන මැතිවරණය අයවැයෙන් පසුවයි", "News Content": "ලබන වසරට අදාළ අයවැය ඉදිරිපත් කිරීමෙන් පසු පළාත් පාලන මැතිවරණය පැවැත්වීමට තීරණය කර ඇති බව පළාත් පාලන හා පළාත් සභා නියෝජ්‍ය අමාත්‍ය ඉන්දික බණ්ඩාරනායක මහතා පවසයි. ලබන වසරේ සිංහල අලුත් අවුරුද්දට පෙර මැතිවරණය පවත්වා අවසන් කිරිමට රජය තීරණය කර ඇති බව අමාත්‍යවරයා සඳහන් කරයි. කඩිනමින් යෝජිත මැතිවරණ සංශෝධන පනත් කෙටුම්පත පාර්ලිමේන්තුවට ඉදිරිපත් කර සම්මත කරගැනීමෙන් පසු අදාළ මැතිවරණය පවත්වන බව ඉන්දික බණ්ඩාරනායක මහතා පැවසුවේය. තුනෙන් දෙකක පමණ පිරිසක් කොට්ඨාශ ක්‍රමය යටතේත් ඉතිරිය සමානුපාතික ක්‍රමය යටතේත් පැවැත්වීම සඳහා වූ පනත් කෙටුම්පතට ‍මේ වන විට කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=10826", "Category": null, "Parent URL": null}