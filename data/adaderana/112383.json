{"Source": "Adaderana", "Timestamp": "June 20, 2019 10:35 am", "Headline": "නාවලපිටිය නගරය ජලයෙන් යටවෙයි-ගමනා ගමනයටත් බාධා", "News Content": "මධ්‍යම කඳුකරයට අද (20) උදෑසන ඇදහැලැණු අධික වර්ෂාවත් සමඟ නාවලපිටිය නගරයේ කොටසක් ජලයෙන් යටවීම හේතුවෙන් රථවාහන ගමනාගමනයට බාධා ඇති වී ඇත. නාවලපිටිය නගරයේ බස්නැවතුම්පලේ සිට ගම්පොල දෙසට මීටර් 500ක් පමණ මෙසේ වැසි ජලයෙන් යට වී ඇති බව අද දෙරණ වාර්තාකරු පවසයි. වැසි ජලය නිසි ලෙස කාණු පද්ධතිය ඔස්සේ බැස නොයැම හේතුවෙන් මෙසේ ප්‍රධාන මාර්ගය ජලයෙන් යට වී ඇත. සුළු වර්ෂාවකදී පවා මෙසේ නාවලපිටිය නගරය ජලයෙන් යට වීම හේතුවෙන් එම නගරයට පිවිසෙන ජනතාවට අපහසුතාවයට පත්ව ඇත.", "URL": "https://sinhala.adaderana.lk/news.php?nid=112383", "Category": null, "Parent URL": null}