{"Source": "Adaderana", "Timestamp": "January 21, 2014 08:12 am", "Headline": "වල්ලපට්ට ජාවාරමක් කොටුවෙයි", "News Content": "නිට්ටඹුව, මාඉඹුල ප්‍රදේශයේ වල්ලපට්ට ශාක කොටස් ජාවාරමේ යෙදී සිටි පුද්ගලයින් නව දෙනෙකු අත්අඩංගුවට ගෙන තිබේ. නිට්ටඹුව පොලීසියේ නිලධාරීන් කණ්ඩායමකට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. එහිදි සැකකරුවන් සතුව තිබී වල්ලපට්ට ශාක කොටස් කිලෝග්‍රෑම් එකයි ග්‍රෑම් 144ක් පොලීසිය භාරයට ගෙන තිබේ. සැකකරුවන් රත්නපුර, වේයන්ගොඩ, මීගමුව, සහ නිට්ටඹුව යන ප්‍රදේශවල පදිංචිකරුවන් වන අතර ඔවුන් අද(21) අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් නිට්ටඹුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40515", "Category": null, "Parent URL": null}