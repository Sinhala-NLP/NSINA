{"Source": "Adaderana", "Timestamp": "July 19, 2019 12:57 pm", "Headline": "වැසුණු ගුවන නිසා පාකිස්ථානයට අමෙරිකානු ඩොලර් මිලියන 50ක පාඩුවක්", "News Content": "පාකිස්ථාන ගුවන් අවකාශය ජාත්‍යන්තර ගුවන් ගමන් සඳහා වසා දැමීම හේතුවෙන් අමෙරිකානු ඩොලර් මිලියන 50ක පමණ පාඩුවක් සිදුව ඇති බව පාකිස්ථාන ගුවන් සේවා අමාත්‍ය ගුලාම් සර්වාර් ඛාන් ප්‍රකාශ කර ඇත. කෙසේවෙතත් ගුවන් අවකාශය වසා දැමීම හේතුවෙන් සිය රටට වඩා වැඩි පාඩුවක් ඉන්දියාවට සිදුවන්නට ඇති බව ඔහු ප්‍රකාශ කර ඇත. ජම්මුකාශ්මීර ප්‍රදේශයේ හටගත් ගැටුම්කාරී තත්ත්වය හේතුවෙන් පසුගිය පෙබරවාරි මාසයේ සිට පාකිස්ථාන ගුවන් කලාපය ජාත්‍යන්තර ගුවන් ගමන් සඳහා තහනම් කිරීමට පාකිස්ථාන රජය පියවර ගනු ලැබුවේය. කෙසේවෙතත් පසුගිය අඟහරුවාදා දිනයේ සිට ගුවන් අවකාශය යළි විවෘත කිරීමට පාකිස්ථාන රජය තීරණය කළේය.", "URL": "https://sinhala.adaderana.lk/news.php?nid=114498", "Category": null, "Parent URL": null}