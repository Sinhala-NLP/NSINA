{"Source": "Adaderana", "Timestamp": "August 11, 2019 03:27 pm", "Headline": "පොහොට්ටුවේ නායකත්වය මහින්ද අතට", "News Content": "ශ්‍රී ලංකා පොදුජන පෙරමුණේ නායකත්වය විපක්ෂ නායක මහින්ද රාජපක්ෂ මහතා වෙත පිරිනැමීම මීට සුළු මෙහොතකට පොදුජන පෙරමුණේ සභාපති ජී.එල් පීරිස් මහතා අතින් සිදුවිය. ශ්‍රී ලංකා පොදුජන පෙරමුණේ පළමු ජාතික මහා සම්මේලනය අද (11) පස්වරු 3ට කොළඹ සුගතදාස ගෘහස්ත ක්‍රීඩංගණයේදි ආරම්භ විය. මෙම සමුළුව ටී.වී.දෙරණ ඔස්සේ සජීවීව විකාශය වෙමින් පවතියි. පොදුජන පෙරමුණේ පක්ෂ නායකත්වය ලබා ගත් මහින්ද රාජපක්ෂ මහතා විසින් තව සුළු මොහොතකින් ජනාධිපති අපේක්ෂකයා නම් කිරීමට නියමිතයි. මෙහිදී සමුළුව අමතමින් සියලු පුරවැසියන්ට ජාති, ආගම්වලින් තොරව එකට සිටිය හැකි පක්ෂයක් ලෙස ශ්‍රී ලංකා පොදු ජන පෙරමුණ ලෙස පක්ෂ අද දිනයේ දී නිර්මාණය කළ බවද මහින්ද රාජපක්ෂ මහතා මෙහිදී පැවසීය. එයට මුල්වු බැසිල් රාජපක්ෂ මහතා ඇතුළු සියලු දෙනාට තම ස්තූතිය පළ කරන බවද මහින්ද රාජපක්ෂ මහතා මෙහිදී කියා සිටියේය. මේ දිනය උදාවෙන එක නැවැත් වීමට වත්මන් ආණ්ඩුව පසුගිය කාලයේ වැඩ කළ බවත් රාජපක්ෂ පවුලේ අයට දේශපාලනයට පැමිණීමට ඒමට නොහැකි ලෙස ආණ්ඩුක්‍රම ව්‍යවස්ථාව වෙනස් කරල බවත්, ඔවුන් එවැනි දේ කරමින් තම නිදහස උදුරා ගත් බවත්, එනමුදු රටේ නිදහස වෙනුවෙන් තම නිදහස කැප කල බවත් රාජපක්ෂ මහතා මෙහිදී පැවසීය.", "URL": "https://sinhala.adaderana.lk/news.php?nid=116304", "Category": null, "Parent URL": null}