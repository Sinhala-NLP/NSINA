{"Source": "Adaderana", "Timestamp": "May 13, 2015 01:21 pm", "Headline": "පකිස්ථානු හමුදාපති ශ්‍රී ලංකා සංචාරය කල්දායි", "News Content": "පකිස්ථාන හමුදා ප්‍රධානී ජෙනරාල් රහීල් ෂරිෆ් මහතාගේ මෙරට නිල සංචාරය කල් දමා තිබේ.දින පහක නිල සංචාරයක් සඳහා ජෙනරාල් රහීල් ෂරිෆ් මහතා ඇතුළු පාකිස්ථාන දූත පිරිස අද පස්වරුවේ දිවයිනට පැමිණීමට නියමිතව තිබුණි. කෙසේවෙතත් නොවැළැක්විය හැකි හේතුවක් මත එම සංචාරය කල් දමා ඇති බවට දැනුම්දීමක් සිදුකර ඇති බව වැඩබලන යුධ හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා ප්‍රකාශ කළේය. යුධ හමුදාපති ලුතිනන් ජනරාල් ක්‍රිෂාන්ත ද සිල්වා මහතාගේ ආරාධනයකට අනුව පාකිස්ථාන හමුදා ප්‍රධානීවරයා මෙරට සංචාරයේ නිරත වීමට නියමිතව තිබුණි.", "URL": "https://sinhala.adaderana.lk/news.php?nid=51309", "Category": null, "Parent URL": null}