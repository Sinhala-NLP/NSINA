{"Source": "Adaderana", "Timestamp": "April 23, 2013 04:09 pm", "Headline": "ප්‍රභූ ආරක්ෂක පුහුණු පාඨමාලාවක්", "News Content": "නිලධාරීන් පිරිසක් සඳහා ප්‍රභූ ආරක්ෂක පුහුණු පාඨමාලාවක් පැවැත්වීමට කටයුතු කර තිබේ. සති 6 ක් පුරා පැවති මෙම පුහුණු පාඨමාලාව සඳහා මාලදිවයින් පොලිස් නිලධාරීන් 30 දෙනෙකුගෙන් සමන්විත කණ්ඩායමක් සහභාගී වු බව පොලිස් විශේෂ කාර්යය බලකා මාධ්‍ය ඒකකය පවසයි. මීට පෙර අවස්ථා කිහිපයක දී ද මාලදිවයින් රජයේ ආරක්ෂක අංශ සඳහා පොලිස් විශේෂ කාර්යය බලකාය විසින් ප්‍රභූ ආරක්ෂක පුහුණු ලබාදී තිබේ. පුහුණු පාඨමාලාව අවසානයේ කළුතර, කටුකුරුන්ද විශේෂ කාර්යය බලකා පුහුණු පාසලේ දී මාලදිවයින් පොලිස් නිලධාරීන්ගේ විසිරයාමේ උත්සවය ඊයේ (22) පැවැත්විණි. මෙම අවස්ථාව මාලදිවයින් පොලිස් නිලධාරීන් ලද ස්වර්ණමය අවස්ථාවක් බව මාලදිවයින් පොලිස් සේවය නියෝජනය කරමින් එහිදි අදහස් දැක්වු සහකාර පොලිස් කොමසාරිස් අහමඩ් සවුදි මහතා සඳහන් කළේය.", "URL": "https://sinhala.adaderana.lk/news.php?nid=33511", "Category": null, "Parent URL": null}