{"Source": "Adaderana", "Timestamp": "December 7, 2018 09:07 am", "Headline": "පාසල් නිවාඩුවට ගමේ යනවද? මෙන්න තෑග්ගක්", "News Content": "පාසල් නිවාඩු කාලය නිමිත්තෙන් අද සිට විශේෂ දුම්රිය සේවාවක් ක්‍රියාත්මක වෙයි. කොළඹ-කොටුව සහ බදුල්ල අතර එම දුම්රිය සේවාව ලබන මස 5 වන දින දක්වා ක්‍රියාත්මක වන බව ශ්‍රී ලංකා දුම්රිය සේවය ප්‍රකාශ කළේය. උදෑසන 7.30ට විශේෂ දුම්රියක් කොළඹ කොටුවෙන් බදුල්ල දක්වා අද(07) සිට දවසක් හැර දවසක් ධාවනය කෙරෙයි. හෙට(08) සිට දවසක් හැර දවසක් බදුල්ලෙන් කොළඹ කොටුව දක්වා දුම්රිය ධාවනයට යොදවා ඇති බව ශ්‍රී ලංකා දුම්රිය සේවය ප්‍රකාශ කළේය. මේ අතර එළඹෙන උත්සව සමය නිමිත්තෙන් ලබන 20 වනදා සිට විශේෂ බස් රථ සේවාවක් ක්‍රියාත්මක කිරීමට තීරණය කර තිබේ. ලබන 15 වනදා සිට ජා-ඇල, වෙන්නප්පුව, මීගමුව කේන්ද්‍ර කරගනිමින් කෙටි ගමන් විශේෂ බස්රථ සේවාවක් ද ක්‍රියාත්මක කිරීමට නියමිතයි.", "URL": "https://sinhala.adaderana.lk/news.php?nid=100389", "Category": null, "Parent URL": null}