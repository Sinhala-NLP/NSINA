{"Source": "Adaderana", "Timestamp": "November 11, 2018 09:36 am", "Headline": "රන් බිස්කට්වලට කෑදරවු ගුවන් සේවකයෙක්", "News Content": "නීති විරෝධි ලෙස රන් බිස්කට් තොඟයක් මෙරටට රැගෙන ඒමට උත්සහ කළ ශ්‍රී ලන්කන් ගුවන් සමාගමේ සේවකයෙකු රේගු භාරයට ගෙන තිබේ. විශේෂ අමුත්තන්ගේ පර්යන්තයෙන් පැමිණි එම සැකකරු ග්‍රෑම් 651ක බරින් යුත් රන් බිස්කට් කැබලි 05ක් දුම්වැටි අසුරණයක බහා රැගෙන ඒමට උත්සහ කිරිමේදී රේගු නිළධාරින් භාරයට ගෙන ඇත. එම රන් තොඟයේ වටිනාකම රුපියල් ලක්ෂ 42කට අධික බව රේගුව ප්‍රකාශ කළේය. මේ අතර විදේශිය දුම්වැටි 16, 900ක් නීති විරෝධි ලෙස මෙරටට රැගෙන ඒමට උත්සහ කළ පුද්ගලයෙකු ද රේගු භාරයට ගෙන තිබේ. එම දුම්ටැටි තොඟයේ වටිනාකම රුපියල් අට ලක්ෂ 45,000ක් පමණ වන බව රේගුව සඳහන් කළේය.", "URL": "https://sinhala.adaderana.lk/news.php?nid=99039", "Category": null, "Parent URL": null}