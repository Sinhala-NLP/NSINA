{"Source": "Adaderana", "Timestamp": "February 26, 2014 09:55 am", "Headline": " අපරාධකරුවන් හඳුනාගන්නා ස්වයංක්‍රීය ඇඟිලි සලකුණු ක්‍රමවේදය හෙට ඇරඹෙයි", "News Content": "අපරාධවලට සම්බන්ධ වන පුද්ගලයින් හඳුනා ගැනීම සඳහා ස්වයංක්‍රීය ඇඟිලි සලකුණු ක්‍රමවේදය හෙට දිනයේදී හඳුන්වාදීමට කටයුතු කරන බව පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. මෙම ස්වයංක‍්‍රීය ඇඟිලි සලකුණු ක්‍රමවේදය මේ සතියේදී හඳුන්වාදෙන පොලිස් මූලස්ථානය විසින් පසුගියදා නිවේදනය කර තිබිණි. මෙම නව ක්‍රමවේදයෙන් මෙතෙක් දින 14 ක් ගත වූ ඇඟිලි සලකුණු පිළිබඳ වාර්තා ලබා ගැනීම විනාඩි 3 න් සිදුකළ හැකි බව සඳහන්ය.", "URL": "https://sinhala.adaderana.lk/news.php?nid=41391", "Category": null, "Parent URL": null}