{"Source": "Adaderana", "Timestamp": "May 1, 2019 01:20 pm", "Headline": "සහරාන් හෂීම්ගේ සමීපතමයෙක් කුලියාපිටියදී අත්අඩංගුවට", "News Content": "පසුගිය පාස්තු ඉරිදා සිදුවූ ත්‍රස්ත ප්‍රහාර මාලාවට සම්බන්ධ ජාතික තවුහිද් ජමාත් සංවිධානයේ නායක සහරාන් හෂීම්ගේ සමීපතමයෙකු කුලියාපිටිය, සුභාරතීපුර ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකාය හා අපරාධ පරීක්ෂණ දෙපාර්තමේන්තුව ඒකාබද්ධව සිදුකළ වැටලීමකදී අත්අඩංගුවට ගත් මෙම සැකකරු මොහොමඩ් අන්වර් මොහොමඩ් රිස්කාන් නමැති අයෙකු බව වාර්තා වෙයි. සැකකරු සම්බන්ධයෙන් අපරාධ පරීක්ෂණ දෙපාර්තමේන්තුව වැඩිදුර විමර්ශන සිදු කරයි. මේ අතර පොලීසිය සහ යුධ හමුදාව එක්ව වව්නියාව නගරයේ සිදුකළ සෝදිසි මෙහෙයුමක් අතරතුර සැක කටයුතු පුද්ගලයින් 8 දෙනෙකු අත්අඩංගුවට ගත් බව වව්නියාව පොලීසිය සඳහන් කළේය.", "URL": "https://sinhala.adaderana.lk/news.php?nid=109021", "Category": null, "Parent URL": null}