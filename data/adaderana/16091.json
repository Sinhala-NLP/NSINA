{"Source": "Adaderana", "Timestamp": "May 14, 2011 10:17 am", "Headline": "කොචි ටස්කර්ස් පරදා කිංග්ස් ලෙවන් ජය ලබයි", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ(13) පැවති තවත් තරගයකින් කොචි ටස්කර්ස් කේරළ කණ්ඩායම පරදවා කඩුලු 6ක ජයක් හිමිකරගැනීමට කිංග්ස් ලෙවන් පන්ජාබ් කණ්ඩායම සමත්විය. තරගයේ කාසියේ වාසිය දිනාගත් ‍පන්ජාබ් කණ්ඩායම ප්‍රථමයෙන් පන්දුවට පහරදීමේ අවස්ථාව මහේල ජයවර්ධනගේ නායකත්වයෙන් යුත් කෝචි කණ්ඩායමට ලබාදුන්නේය. ඒ අනුව නියමිත පන්දුවාර 20 අවසානයේ කඩුලු 7 ක් දැවී ඔවුන් ලබාගත් ලකුණු සංඛ්‍යාව 178 කි. එහිදී මහේල ජයවර්ධන ලකුණු 72 ක් සහ බ්‍රෙන්ඩන් මැකලම් ලකුණු 32ක් ලබාගත්තේය. පිළිතුරු ඉනිම සඳහා පිටියට පිවිසි ‍පන්ජාබ් කණ්ඩායම පන්දුවාර 18 පන්දු 5කදී කඩුලු 4 ක් පමණක් දැවී ජයග්‍රහණය හිමිකරගැනීමට සමත්විය. දිනේෂ් කාර්තික් ලකුණු 69 කි.", "URL": "https://sinhala.adaderana.lk/news.php?nid=16091", "Category": null, "Parent URL": null}