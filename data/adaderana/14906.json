{"Source": "Adaderana", "Timestamp": "March 17, 2011 05:17 pm", "Headline": "වැඩි දියුණු කළ ෆැඩ්නා ග‍්‍රීන් තේ දැන් වෙළඳපොළේ", "News Content": "ශ‍්‍රී ලාංකීය තේ නිෂ්පාදන වෙළඳපොළට නවතම නිෂ්පාදන හඳුන්වාදුන් Food & Nature සමාගම විසින් ෆැඩ්නා ග‍්‍රීන් ටී නමින් ගොටුකොළවල ස්වභාවික ගුණත්වය මුසුවූ නවතම ග‍්‍රීන් තේ නිෂ්පාදනයක් හඳුන්වා දී තිබේ. ආසියාතික කලාපයේ චීනය, ජපානය වැනි රටවල මහඟු පෝෂණීය පානයක් ලෙස පාරම්පරිකව භාවිත කළ ග‍්‍රීන් තේ පානය මේ වන විට ලොව පුරා ප‍්‍රචලිත තේ පානයකි. ග‍්‍රීන් ටී වල ඇති ඔක්සිකාරක ගුණය නිසා සම රැළි වැටීම, පිළිකාවලට ගොදුරු වීමේ අවධානම හා කොලස්ටරෝල් අවම කිරීමේ හැකියාවක් පවතින බව බටහිර රටවල් ඇතුළු ලොව පුරා සෞඛ්‍ය තොරතුරු විශ්ලේෂකයන් සිදුකරන ලද පර්යේෂණ වලින් අනාවරණය වී ඇත. මේ නිසා දීර්ඝකාලීනව ග‍්‍රීන් තේ පානය කිරීම සිරුරට මහඟු ගුණදෙන බවට මේ වන විට ලොව පුරා ප‍්‍රචලිත වී ඇති මතයකි. මතක ශක්තිය හා බුද්ධිය වඩවා මොලයේ ක‍්‍රියාකාරීත්වය ඉහළ නංවන, මහඟු පෝෂණීය ශාඛයක් ලෙස පෙරදිග වෛද්‍ය ක‍්‍රමයන් තුළ ගොටුකොළ හඳුනාගෙන ඇත. කුරුළෑ ඇතිවීම වලක්වා සම පැහැපත් කිරීම, පීනස හා මළබද්ධය ඇතිවීම වළක්වාලීම, ලිංගික ශක්තිය වර්ධනය ඇතුළු පෝෂණීය අවශ්‍යතා රැසක් සිරුරට ලබාදීමට ගොටුකොළවලට හැකි බව පෙරදිග වෛද්‍ය ක‍්‍රමයක් විසින් සනාථ කර තිබේ. එවන් ගුණ ඇති ගොටුකොළවල ස්වභාවික ගුණය හා විද්‍යාත්මකව පිළිගෙන ඇති ග‍්‍රීන් තේ වල පාරම්පරික ගුණය මුසුවූ ෆැඩ්නා ග‍්‍රීන් තේ නිතිපතා පානය කිරීම තුළින් දිනය පුරාම සිරුරට ලැබෙන ආශ්වාදනීය ප‍්‍රබෝධයක් සහතික කරයි. වත්මන් කාර්යයබහුල ජීවන රටාව තුල නිරන්තරයෙන්ම සිරුර හා මනස වෙහෙස කරවන සියලුදෙනාටම වැඩකරන අතරතුරම ෆැඩ්නා ග‍්‍රීන් තේ පානය තුළින් මේ වෙනස අත්විඳීමට හැකිවනු ඇත. වැඩි දියුණු කළ පෝෂණය සමගින් වෙළඳපොළට එන ෆැඩ්නා ග‍්‍රීන් තේ අධික තෙහෙට්ටුව හා නිදිමත දුරලා දවසේ ඕනෑම මොහොතක ප‍්‍රබෝධයක් ලබාදෙයි. දිවයින පුරා පිහිටි ෆාමසි හා කීල්ස්, ආර්පිකෝ ඇතුළු ප‍්‍රධාන පෙළේ සුපිරි වෙළඳපොළවල් වලින් ඔබට ෆැඩ්නා ග‍්‍රීන් තේ පානයේ වෙනස අත් විඳීමට හැකිවනු ඇත.", "URL": "https://sinhala.adaderana.lk/news.php?nid=14906", "Category": null, "Parent URL": null}