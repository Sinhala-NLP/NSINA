{"Source": "Adaderana", "Timestamp": "February 21, 2016 11:18 am", "Headline": "අනතුරින් 1ක් මරුට-3කට තුවාල", "News Content": "මුත්තෙට්ටුගල - හිරිපිටිය මාර්ගයේ වැල්ලව ප්‍රදේශයේදී සිදු වූ රිය අනතුරකින් කාන්තාවක් මියගොස් තවත් පුද්ගලයින් තිදෙනෙකු තුවාල ලබා තිබේ.ත්‍රිරෝද රථයක් රියදුරුට පාලනය කර ගත නොහැකිව මාර්ගයෙන් ඉවතට පැන විදුලි කණූවක ගැටීමෙන් අනතුර සිදුව ඇති බව සඳහන්ය.අනතුරෙන් බරපතළ තුවාල ලැබූ ත්‍රිරෝද රථයේ ගමන් කළ කාන්තාවක් කුරුණෑගල රෝහලට ඇතුළත් කිරීමේදී මියගොස් තිබේ.මියගොස් ඇත්තේ 74 හැවිරිදි කාන්තාවකි.තුවාල ලැබූ ත්‍රිරෝද රථයේ රියදුරු සහ එහි ගමන් කළ තවත් පුද්ගලයින් දෙදෙනෙකු කුරුණෑගල සහ වැල්ලව රෝහල්වල ප්‍රතිකාර ලබන බව පොලීසිය පවසයි.අනතුර සම්බන්ධයෙන් වැල්ලව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57445", "Category": null, "Parent URL": null}