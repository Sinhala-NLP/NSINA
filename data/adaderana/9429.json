{"Source": "Adaderana", "Timestamp": "July 6, 2010 12:01 pm", "Headline": "ඇල්ලතොට පාලම උඩ කවන්ධයක් ", "News Content": "බදුල්ල, කොළඹ දුම්රිය මාර්ගයේ ඇල්ලතොට පාලම මත තිබී හිස සහ කඳ වෙන්වූ මළ සිරුරක් සොයාගෙන තිබේ. මෙම මළ සිරුර ඊයේ රාත්‍රී තැපැල් දුම්රියේ ගැටී මියගිය පුද්ගලයෙකුගේ විය හැකි බවට සැකකරන බව පොලිසිය පවසයි. ඒ අතර මැදිරිගිරිය, වටදාගෙය මාර්ගයේ දෙකේ පාලම අසල සිදුවූ යතුරු පැදි අනතුරකින් පාසල් ශිෂ්‍යයෙකු ඇතුළු පුද්ගලයින් දෙදෙනකු මියගොස් ඇත. යතුරු පැදි දෙකක් එකිනෙක ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ තවත් පුද්ගලයෙකු මහනුවර මහරෝහලට ඇතුළත් කර තිබේ. සිද්ධියෙන් මියගොස් ඇත්තේ 18 හැවිරිදි පාසල් ශිෂ්‍යයෙකු සහ 31 හැවිරිදි පුද්ගලයෙකු බව මැදිරිගිරිය පොලිසිය සඳහන් කර ඇත.", "URL": "https://sinhala.adaderana.lk/news.php?nid=9429", "Category": null, "Parent URL": null}