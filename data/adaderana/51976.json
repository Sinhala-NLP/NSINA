{"Source": "Adaderana", "Timestamp": "June 13, 2015 04:16 pm", "Headline": "හොර මත්පැන් ප්‍රවාහනය කරන හොර පාරක් මාට්ටු", "News Content": "හලාවත මැරවල සිට හලාවත වැල්ල කොළණිය දක්වා කළපුව ඔස්සේ බෝට්ටුවකින් නීති විරෝධී මත්පැන් ප්‍රවාහනය කරමින් සිටියදී සැකකරුවන් දෙදෙනෙකු අත්අඩංගුවට ගෙන තිබේ.හලාවත පොලිස් දුෂණ මර්දන ඒකකයේ නිලධාරින්ට ලද තොරතුරකට අනුව සිදුකළ වැටලිමකදී අද අළුයම සැකකරුවන් අත්අඩංගුවට ගෙන ඇති බව වාර්තා වෙයි.එහිදි නීති විරෝධී මත්පැන් බෝතල් 450ක් සහ ප්‍රවාහනය සඳහා යොදා ගත් බෝට්ටුවද පොලිස් බාරයට ගෙන තිබේ.අත්අඩංගුවට ගෙන ඇත්තේ මැරවල සහ වැල්ල කොළණිය ප්‍රදේශයේ පදිංචිකරුවන් දෙදෙනෙකි.සැකකරුවන් හලාවත දිසා අධිකරණයට ඉදිරිපත් කිරිමට නියමිත අතර හලාවත පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51976", "Category": null, "Parent URL": null}