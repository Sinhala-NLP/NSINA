{"Source": "Adaderana", "Timestamp": "September 12, 2011 07:21 am", "Headline": " අනධ්‍යයන සේවකයන්ට අද අසනීපයි..!", "News Content": "විශ්ව විද්‍යාල අනධ්‍යයන සේවකයින් අද දින අසනීප නිවාඩු දැමීමේ වෘත්තීය සමිති ක්‍රියාමාර්ගයකට අවතීර්ණ වී ඇති බව අන්තර් විශ්ව විද්‍යාලයීය වෘත්තීය සමිති මහා සම්මේලනය පවසයි. සිය වැටුප් විෂමතා ඉවත් නොකිරීමට විරෝධය පාමින් මෙම වෘත්තීය සමිති ක්‍රියා මාර්ගය ගත් බව අන්තර් විශ්ව විද්‍යාලයීය වෘත්තීය සමිති මහා සම්මේලනයේ සභාපති ආර්.එම් චන්ද්‍රපාල මහතා අද දෙරණට කියා සිටියේය. මෙම වෘත්තීය සමිති ක්‍රියා මාර්ගය වෙනුවෙන් තමන්ට කළ හැකි යමක් නැති බවත්,අනධ්‍යයන සේවකයින්ගේ වැටුප් විෂමතා ඉවත්කිරීමට අදාළ නිර්දේශ මේවන විටත් මහා භාණ්ඩාගාරයට යොමුකර ඇති බවත් උසස් අධ්‍යාපන අමාත්‍යංශ ලේකම් ආචාර්ය සුනිල් ජයන්ත නවරත්න මහතා පවසයි. අද දෙරණ කළ විමසීමකදී ඔහු වැඩිදුරටත් පවසා සිටියේ එළඹෙන 24 වන දින ඊට අදාළ සාකච්ඡාවක් කැඳවා ඇති බැවින් එදිනට පැමිණ තම ගැටලුව පිළිබඳ සාකච්චා කිරීමටත්,විසඳුම් ලබාගැනීමටත් අනධ්‍යයන සේවකයින්ට හැකියාවක් ඇති බවයි.", "URL": "https://sinhala.adaderana.lk/news.php?nid=18654", "Category": null, "Parent URL": null}