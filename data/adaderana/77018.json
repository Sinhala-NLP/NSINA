{"Source": "Adaderana", "Timestamp": "September 2, 2017 12:12 pm", "Headline": "  සුළං බලාගාර ඉදි කිරීමේ කටයුතු ආරම්භ කරයි", "News Content": "දිගුකාලීන විදුලි ජනන සැළැස්මට අනුව විදුලි බලාගාර ඉදිකිරීම් සඳහා වූ ප්‍රසම්පාදන කටයුතු මේ වන විට සිදු කෙරෙමින් පවතින බව විදුලිබල හා පුනර්ජනනීය බලශක්ති අමාත්‍යංශය පවසයි. ඒ යටතේ මන්නාරම ප්‍රදේශයේ සුළං බලාගාර ඉදි කිරීමේ කටයුතු ආරම්භ කර ඇති බව එම අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේය. ඉදිරියේදී පුනර්ජනනීය හා ස්වභාවික වායු බලාගාර යොදා ගනිමින් ජාතික විදුලි බල පද්ධතියට අවශය විදුලි ධාරිතාව එක් කර ගැනීමට අපේක්ෂා කරන බවද සුලක්ෂණ ජයවර්ධන මහතා වැඩිදුරටත් සඳහන් කළේය. මේ අතර විද්‍යුත් ආරෝපණ මධ්‍යස්ථාන හා විද්‍යුත් වාහන භාවිත කරන්නන්ගේ පහසුව වෙනුවෙන් මහජන උපදේශන වැඩපිළිවෙළක් ආරම්භ කිරීමට නියමිත බව මහජන උපයෝගීතා කොමිසම පවසයි. විද්‍යුත් ආරෝපණ මධ්‍යස්ථාන නියාමනය කිරීමේ වැඩපිළිවෙළක් හඳුන්වාදීමට මෙමඟින් අපේක්ෂා කරන බව මහජන උපයෝගීතා කොමිසමේ අධ්‍යක්ෂ ජනරාල් දමිත කුමාරසිංහ මහතා සඳහන් කළේය.", "URL": "https://sinhala.adaderana.lk/news.php?nid=77018", "Category": null, "Parent URL": null}