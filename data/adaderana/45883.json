{"Source": "Adaderana", "Timestamp": "September 7, 2014 08:09 am", "Headline": "කැකිරාවේ අනතුරක් - 4ක් මරුට ", "News Content": "කැකිරාව නගරයේ සිදුවු අනතුරකින් පුද්ගලයින් සිව් දෙනෙකු ජීවිතක්ෂයට පත්ව තිබේ. ත්‍රී රෝද රථයක් සහ කැබ් රථයක් එකිනෙක ගැටීමෙන් අද(07) අළුයම 1.30 ට පමණ මෙම අනතුර සිදුව ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා ප්‍රකාශ කළේය. අනතුරෙන් මියගොස් ඇත්තේ ත්‍රීරෝද රථයේ ගමන්ගත් පුද්ගලයින් සිව් දෙනෙකු වන අතර ඒ අතර කාන්තාවන් දෙදෙනෙකු ද වන බව සඳහන් වෙයි. මෙලෙස මියගොස් ඇත්තේ අලව්ව සහ ගොකරැල්ල ප්‍ර දේශයේ පදිංචිව සිටි පුද්ගලයින් බවයි පොලිසිය සඳහන් කළේය. කැකිරාව පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=45883", "Category": null, "Parent URL": null}