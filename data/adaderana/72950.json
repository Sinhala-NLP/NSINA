{"Source": "Adaderana", "Timestamp": "May 8, 2017 12:16 pm", "Headline": " විමර්ශන කොමිසමට බාහිර විමර්ශන නිලධාරීන් පත් කරන්න යයි?", "News Content": "අල්ලස් හෝ දුෂණ විමර්ශන කොමිසම සඳහා බාහිර පුද්ගලයින් විමර්ශන නිලධාරීන් ලෙස පත් කිරීමට යෝජනාවක් ඉදිරිපත් වී තිබේ.අල්ලස් හෝ දුෂණ විමර්ශන කොමිසම සඳහා විමර්ශන නිලධාරීන් 450කට ආසන්න සංඛ්‍යාවක් සිටිය යුතු වුවද මේ වන විට එහි විමර්ශන නිලධාරීන් ලෙස කටයුතු කරන්නේ 200කට ආසන්න පිරිසක් බව වාර්තා වෙයි.මෙම විමර්ශන නිලධාරීන් සියලු දෙනා පොලිස් නිලධාරීන් වන අතර විමර්ශන කටයුතු සඳහා මෙම නිලධාරීන් ප්‍රමාණවත් නොවන බව එම කොමිසම සඳහන් කළේය.විමර්ශන නිලධාරීන් පත් කළ යුතු වුවද සුදුසුකම් සහිත පොලිස් නිලධාරීන් නොමැතිවීම ගැටළුවක් බව අල්ලස් කොමිසම සඳහන් කරයි.ඒ අනුව විමර්ශන නිලධාරීන් ලෙස බාහිර පුද්ගලයින් බඳවා ගැනීමට මේ වන විට කොමිසමට යෝජනාවක් ඉදිරිපත් වී තිබේ.ඉදිරියේදී මෙම යෝජනාව කැබිනට් මණ්ඩලයට ඉදිරිපත් කර ඊට අදාළ කැබිනට් අනුමැතිය ලබා ගැනීමට කටයුතු කරනු ඇත.අධ්‍යයන පොදු සහතික පත්‍ර උසස් පෙළ විභාගය සමත් සහ විශ්වවිද්‍යාල උපාධිය අවසන් කළ පාර්ශව මේ සඳහා බඳවා ගැනීමට නියමිතය.", "URL": "https://sinhala.adaderana.lk/news.php?nid=72950", "Category": null, "Parent URL": null}