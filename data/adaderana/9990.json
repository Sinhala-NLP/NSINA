{"Source": "Adaderana", "Timestamp": "August 3, 2010 08:10 am", "Headline": "කිසිම රටත් මේ තරම් වේගයෙන් නැවත පදිංචි කිරීම් සිදුකර නෑ", "News Content": "උතුරේ නැවත පදිංචි කිරීම සඳහා තවත් ඉතිරිව ඇත්තේ තවත් සුළු පිරිසක් බව නැවත පදිංචි කිරීමේ අමාත්‍ය මිල්රෝයි ප්‍රනාන්දු මහතා පවසයි. ලෝකයේ කිසිඳු රටක් මෙතරම් ශීඝ්‍රයෙන් නැවත පදිංචි කිරීමේ කටයුතු සිදු කර නොමැති බව ඔහු පෙන්වා දෙයි. එහෙත් උතුරේ ජනතාවට ඔවුන් පදිංචිව සිටි නිවාස හිමි වී නොමැති බව ඊයේ පැවති මාධ්‍ය හමුවක දී දෙමළ ජාතික සන්ධානය ප්‍රකාශ ක‍ළේය. ආරක්ෂක අංශ එම ගම් බිම් අත්පත් කරගෙන සිටින බව එම පක්ෂයේ පාර්ලිමේන්තු මන්ත්‍රී එම්. ඒ සුමන්දිරන් මහතා ප්‍රකාශ කළේය. එම චෝදනාව නැවත පදිංචි කිරීමේ අමාත්‍ය මිල්රෝයි ප්‍රනාන්දු මහතා ප්‍රතික්ෂේප කරයි.", "URL": "https://sinhala.adaderana.lk/news.php?nid=9990", "Category": null, "Parent URL": null}