{"Source": "Adaderana", "Timestamp": "October 6, 2018 03:30 pm", "Headline": "අලි-මිනිස් ගැටුම විසදෙයි ද?", "News Content": "ගතවූ සතිය තුළ පොළොන්නරුව ඇතුළු ප්‍රදේශ රැසක නිවාස විසි පහකට පමණ වන අලි පහර දීම් සිදුකර තිබේ. ප්‍රදේශවාසීන් පවසන්නේ නිවාසවල වී ගබඩා කිරීම හේතුවෙන් මෙම තත්ත්වය උද්ගත වී ඇති බවයි. වැලිකන්ද ප්‍රාදේශිය ලේකම් කොට්ඨාසයට අයත් දිඹුලාන ගම්මානයේ නිවාස 6කට පමණ වන අලි හානි කර ඇත. නිවාසවල ගබඩා කර ඇති වි ආහාරයට ගැනිම සඳහා සෝමාවතිය රක්ෂිතයේ සිට වන අලින් මෙලෙස ගම්වදින බව ප්‍රදේශවාසින් පවසන්නේය. මෙම ගම්මානය අවට පිහිටා ඇති සිංහපුර හා පැරකුම්යාය ගම්මානවල ද ගෙවුණු සතිය තුළ වන අලි පහර දිමෙන් නිවාස 10 ක් පමණ විනාශ වි තිබේ. ප්‍රදේශවාසින් පවසන්නේ ගම්මානය වටා විදුලි වැටක් සවි කර තිබුණද එය නිසි ප්‍රමිතියකින් යුතුව ඉදිකර නොමැති බවයි. මේ අතර කන්තලේ ප්‍රාදේශිය ලේකම් කොට්ඨාසයේ අග්බෝපුර පොලිස් වසමේ නිවාස 3 ක් වන අලි පහර දිමෙන් විනාශ වි ඇත. වන අලි දෙදෙනෙකු අද (06) අලුයම 3.45 ට පමණ ගම්වැදි මෙම විනාශය කර ඇත. ප්‍රදේශයේ නිවාස 5 ක් පමණ ඉකුත් සතිය තුළ විනාශ කර ඇති බව ගම්වාසින් පවසයි.", "URL": "https://sinhala.adaderana.lk/news.php?nid=97275", "Category": null, "Parent URL": null}