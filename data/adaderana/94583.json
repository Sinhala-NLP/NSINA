{"Source": "Adaderana", "Timestamp": "August 17, 2018 09:22 pm", "Headline": "තිත් මුවකු මස් කළ දෙදෙනෙක් මසුත් එක්ක පොලීසියට ", "News Content": "ආණමඩුව සිගඹලාගස්වැව වෙම්බුවැව ප්‍රදේශයේදි තිත් මුවකු මැරු සැකකරුවන් දෙදෙනෙකු පොලිස් නිළධාරින් විසින් අද (17) අත්අඩංගුවට ගෙන ඇත. මෙසේ අත්අඩංගුවට ගෙන තිබුනේ වෙම්බුවැව පදිංචි ව්‍යාපාරිකෙයකු සහ නීති විරෝධි කසිප්පු ජාවාරමට සම්බන්ධ කම් ඇති සැකකරුවන් දෙදෙනෙකු බව පොලිසිය පවසයි. අත් අඩංගුවට ගත් සැකකරුවන් වෙම්බුව කැලෑබද ප්‍රදේශයේදි බදින කදන් උපයෝගි කර ගනිමින් තිත් මුවා මරා හිස හා සම කැළැවේ සඟවා මුවාගේ මස් අළේවි කර ඇති බවත් පොලිසියට අත් අඩංගුවට ගන්නා අවස්ථාවේදි මෙම සැකකරුවන් සන්තකයේ තවත් මස් කිලෝ 6 කට ආසන්න ප්‍රමානයක් තිබු බව පොලීසිය පැවසීය. අත් අඩංගුවට ගත් සැකකරුවන් ආණමඩුව අධිකරණයට ඉදිරිපත් කිරිමට නියමිතව තිබුනි. ආණමඩුව පොලිසියේ ස්ථානාධිපති පොලිස් පරික්ෂක උපාලි රත්නමලල මහතාගේ උපදෙස් පරිදි උප පොලිස් පරික්ෂක ඒ.එච්.එම් . උපාලි මහතා සමඟ පොලිස් කොස්තාපල් වරුන් වන 12118 උපාලි , 35944 දිසානායක , 45497 සේනානායක ,70284 විජේරත්න , 70900 උපාලි ,83433 කොඩිකාර යන නිළධාරින් වැටලිමට එක්ව ඇත.", "URL": "https://sinhala.adaderana.lk/news.php?nid=94583", "Category": null, "Parent URL": null}