{"Source": "Adaderana", "Timestamp": "August 30, 2011 04:48 pm", "Headline": "දැයට කිරුළට යොදවන මුදල වහා රටට ඉදිරිපත් කළ යුතුයි ", "News Content": "2012 වස‍රේ පැවැත්වීමට නියමිත දැයට කිරුළ ප්‍රදර්ශනය සදහා යෙදවීමට අපේක්ෂිත මුදල වහා රටට ඉදිරිපත් කළ යුතු බව \"දූෂණ විරෝධී හඬ\" සංවිධානය පවසයි. පසුගියවර පැවති දැයට කිරුළ ප්‍රදර්ශනය සදහා ද අනවශ්‍ය ආකාරයේ මුදල් වැය වී ඇති බව එම සංවිධානයේ කැඳවුම්කරු සුනිල් හඳුන්නෙත්ති මහතා සඳහන් කරයි. කොළඹ දී අද(30) පැවති මාධ්‍ය හමුවක දී සුනිල් හඳුන්නෙත්ති මහතා මෙම අදහස් පළ කළේය. මේ වසරේ පැවති දැයට කිරුළ ප්‍රදර්ශනය සඳහා අමාත්‍යාංශ 13ක් පමණක් රුපියල් පන් කෝටි හැත්තෑ හතර ලක්ෂ හැත්තෑ හය දහස් පන්සියය පනස් පහක මුදලක් වැය කර ඇති බව ද මන්ත්‍රීවරයා එහි දී කියා සිටියේය.", "URL": "https://sinhala.adaderana.lk/news.php?nid=18408", "Category": null, "Parent URL": null}