{"Source": "Adaderana", "Timestamp": "April 3, 2018 07:24 am", "Headline": "ගාල්ල මහාධිකර‍ණයෙන් චුදිතයන් ‍දෙදෙනෙකුට මරණ දණ්ඩනය නියම කරයි", "News Content": "ගාල්ල මහාධිකරණයේ විභාග වු නඩුවක තීන්දුව ප්‍රකාශයට පත් කරමින් චූදිතයන් දෙදෙනෙකුට මරණ දණ්ඩනය නියම කර තිබේ. 1999 මැයි මස 31 වන දින අහංගම පොලිස් වසමේ වඩුගේගොඩ ප්‍ර‍දේශයේ දී බෝම්බ ප්‍රහාරයක් එල්ල කර කාන්තාවක් ඝාතනය කර තවත් පුද්ගලයකුට සහ කාන්තාවකට බරපතළ තුවාල සිදුකිරීමක් සම්බන්ධව දීර්ඝ ලෙස විභාග වු නඩුවකට අදාළව මෙම තීන්දුව ලබා දී ඇත. චුදිතයන් දෙදෙනාගේ එක් චුදිතයකු අධිකරණය මඟ හැර සිටින අතර ඔහුට විවෘත ‍වරෙන්තු නිකුත් කර තිබේ.", "URL": "https://sinhala.adaderana.lk/news.php?nid=86801", "Category": null, "Parent URL": null}