{"Source": "Adaderana", "Timestamp": "December 18, 2016 04:20 pm", "Headline": "නාවික හමුදාවට පැසසුම් ", "News Content": "හම්බන්තොට වරාය පරිශ්‍රයේ පැවති විරෝධතාවයේදී විරෝධතාකරුවන්ගේ ග්‍රහණයේ පැවති නෞකාව මුදාගැනීම පිළිබඳ එම නෞකාව අයත් සමාගම නාවික හමුදාව වෙත ප්‍රශංසාව පළකර තිබේ.කවසාකී කී සෙන් කයිෂා නමැති අදාළ නැව් සමාගම නාවික හමුදාපතිවරයා ඇතුළු සමස්ත නාවික හමුදාව වෙත සිය ස්තූතිය සහ ප්‍රශංසාව පළකර ඇති බව නාවික හමුදාව පැවසීය.පසුගිය 10 වැනිදා හම්බන්තොට වරාය සේවකයින් ක්‍රියාත්මක කළ විරෝධතාව අතරතුර ඔවුන් ග්‍රහණයේ පැවති “හයිපීරියන් හයිවේ“ නම් මෙම නෞකාව, නාවික හමුදාව මැදිහත් වී මුදාගනු ලැබීය.ඉන් අනතුරුව එම නෞකාව එහි ඊළඟ නැවතුම වන ඕමානය බලා යාත්‍රා කරවීමට නාවික හමුදාව කටයුතු සලස්වා තිබුණි.", "URL": "https://sinhala.adaderana.lk/news.php?nid=67147", "Category": null, "Parent URL": null}