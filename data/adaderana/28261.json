{"Source": "Adaderana", "Timestamp": "October 14, 2012 07:45 am", "Headline": "රට පනින්න ගිය 2588ක් ඇල්ලුවා", "News Content": "ගත වු මාස කිහිපය තුළ නීති විරෝධී ලෙස ඔස්ට්‍රේලියාවට යාමට උත්සහ කළ පුද්ගලයින් 2588 දෙනෙකු අත්අඩංගුවට ගත් බව නාවික හමුදාව පවසයි. ඒ සඳහා ‍යොදාගත් යාත්‍රා 49ක් ද සිය භාරයට ගෙන ඇති බව නාවික හමුදා මාධ්‍ය ප්‍රකාශක ක්මාන්ඩර් කෝසල වර්ණකුලසුරිය මහතා සඳහන් කරයි. අත්අඩංගුවට ගත් සැකකරුවන් වැඩිදුර පරීක්ෂණ සඳහා අපරාධ පරීක්ෂණ දෙපාර්තමේන්තුවට භාරදී තිබේ. නීති විරෝධී ලෙස සංක්‍රමණය වන්නන් සම්බන්ධයෙන් ඔස්ට්‍රේලියාවේ නීති දැඩිකර ඇති අතර එවැනි සංක්‍රමණිකයන් වෙනත් දූපතක සරණාගතයින් ලෙස රඳවා තැබීමට ද එරට රජය පියවර ගෙන ඇත.", "URL": "https://sinhala.adaderana.lk/news.php?nid=28261", "Category": null, "Parent URL": null}