{"Source": "Adaderana", "Timestamp": "August 8, 2018 09:02 am", "Headline": "උසස් වීමේ පරීක්ෂණය මාරකයක් වු පොලිස් නිලධාරියා", "News Content": "අඹගස්දෝව පොලීසියට අනුයුක්තව සේවය කරන පොලිස් කොස්තාපල්ව‍රයෙක් අඹගස්දෝව රතඹේදී යතුරු පැදි අනතුරකට ලක්ව බරපතළ තුවාල ලබා ඇතැයි අඹගස්දෝව පොලීසිය පවසයි. පොලිස් කොස්තාපල් සිට සැරයන් දක්වා උසස් කිරිම සඳහා බණ්ඩාරවෙල සහකාර පොලිස් අධිකාරි කාර්යාලයේ පැවැති පරික්ෂණයකට සහභාගිවී සිය යතුරු පැදියෙන් ඊයේ(07) දින සවස ආපසු යමින් සිටියදී පුද්ගලික බස්රථයක ගැටී මෙම අනතුරව සිදුව තිබේ. බරපතළ තුවාල ලැබු ඔහු වැලිමඩ රෝහලට ඇතුළත් කිරීමෙන් පසු බදුල්ල මහ රෝහල යවා තිබේ. නිලධාරියාගේ තත්ත්වය බරපතළ බව රෝහල් ප්‍රකාශකයෙක් පැවසීය. මෙසේ අනතුරට පත්ව ඇත්තේ ඩබ්ලිව් .එම් ගුණතිලක නමැති 45 වියැති පොලිස් නිලධාරියෙකි. අනතුර සිදුකළ පුද්ගලික බස්රථයහා එහි රියදුරා අත්අඩංගුවට ගත් බව අඹගස්දෝව පොලීසිය පවසයි. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත අඹගස්දෝව පොලිස් ස්ථානාධිපති ආර්.එස්.රාජසිංහ මහතා ගේ මෙහෙයවීමෙන් අඹගස්දෝව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94035", "Category": null, "Parent URL": null}