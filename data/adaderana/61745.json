{"Source": "Adaderana", "Timestamp": "July 4, 2016 10:16 am", "Headline": " බැග්ඩෑඩ් පිපිරීමෙන් 125ක් මරුට", "News Content": "ඉරාකයේ බැග්ඩෑඩ් අගනුවර සිදු වූ බෝම්බ පිපිරීම් දෙකකින් පුද්ගලයින් 125 දෙනෙකු ජීවිතක්ෂයට පත්ව තිබේ.අදාළ ප්‍රහාරයෙන් තවත් පුද්ගලයින් 150 දෙනෙකු තුවාල ලබා ඇති බව විදෙස් මාධ්‍ය වාර්තා කළේය.මෙහිදී බෝම්බ පිපිරීම් දෙකක් සිදුව ඇති අතර ඉන් ඒ බෝම්බයක් කරඩා දිස්ත්‍රික්කයේ ආපන ශාලාවක් ආසන්නයේ පුපුරා ගොස් තිබේ.එමගින් වැඩිම පිරිසක් ජීවිතක්ෂයට පත්ව ඇති අතර අදාළ ප්‍රහාරය තමන් විසින් එල්ල කළ බව අයි.එස් සටන්කාමීන් විසින් පිළිගෙන තිබේ.කෙසේ වෙතත් ප්‍රහාරයෙන් අනතුරුව එරට තෙදින ශෝක කාලයක් ද ප්‍රකාශට පත් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=61745", "Category": null, "Parent URL": null}