{"Source": "Adaderana", "Timestamp": "January 17, 2019 11:34 am", "Headline": "උතුරේ ආරක්ෂක හමුදාව සතු ඉඩම් නීත්‍යානුකූල හිමිකරුවන්ට", "News Content": "උතුරු පළාතේ ආරක්ෂක හමුදාව විසින් භාවිතා කළ තවත් භුමි ප්‍රදේශයක් ඒවායේ නීත්‍යානුකූල හිමිකරුවන් වෙත ලබාදීම ලබන සදුදා දිනයේ සිදු කිරීමට නියමිත බව යුද හමුදාව පවසයි. යුද හමුදාව භාවිත කළ රාජ්‍ය හා පෞද්ගලික ඉඩම් අක්කර 1200කට අධික ප්‍රමාණයක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වෙන උත්සවයකදී නීත්‍යානුකූල හිමිකරුවන් වෙත ලබාදීමට නියමිත බව යුද හමුදාව සඳහන් කළේය. කිලිනොච්චි ප්‍රදේශයේ රාජ්‍ය ඉඩම් අක්කර 972ක් සහ මුලතිව් ප්‍රදේශයේ යුද හමුදාව පවත්වාගෙන ගිය ඉඩම් අක්කර 120ක ගොවිපල, යාපනය සහ වන්නි ප්‍රදේශයේ රාජ්‍ය ඉඩම් අක්කර 46ක් සහ පෞද්ගලික ඉඩම් අක්කර 63ක් මෙලෙස නිදහස් කිරීමට නියමිතය.", "URL": "https://sinhala.adaderana.lk/news.php?nid=102510", "Category": null, "Parent URL": null}