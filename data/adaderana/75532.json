{"Source": "Adaderana", "Timestamp": "July 23, 2017 09:59 am", "Headline": "ගැටළුවලට විසඳුම කච්චතිව් දූපත නැවත පවරා ගැනීමයි", "News Content": "ශ්‍රී ලංකා නාවික හමුදාව සමඟ කටයුතු කිරිමේ දී පවතින ගැටළුවලට එකම විසඳුම කච්චතිව් දූපත නැවත ඉන්දියාවට පවරා ගැනීම බව තමිල්නාඩු ප්‍රධාන අමාත්‍ය කේ.පලනිස්වාමි මහතා පවසයි. ඉන්දීය අග්‍රාමාත්‍යවරයා වෙත ලිපියක් යොමුකරමින් ඔහු පෙන්වා දී ඇත්තේ කච්චතිව් දූපත යළි පවරාගෙන අන්තර්ජාතික සමුද්‍රීය සීමා නැවත සලකුණු කළ යුතු බවයි. ඉන්දීය ධීවරයින් මෙරට නාවික හමුදා අත්අඩංගුවට පත්වීම සම්බන්ධයෙන් දිගුකල් පවත්නා විසදුමකට එළඹීම සඳහා අදාළ ක්‍රියාමාර්ගය ගත යුතු බව පලනිස්වාමි මහතාගේ අදහසයි. ධීවරයින් මුදාගැනීම සම්බන්ධයෙන් අවශ්‍ය සියලු රාජතාන්ත්‍රක ක්‍රියාමාර්ග ගන්නා බව ඔහු අග්‍රාමාත්‍ය නරේන්ද්‍ර මෝදි මහතාගෙන් ඉල්ලා සිටියි. නීති විරෝධී ලෙස මෙරට මුහුදු සීමාව උල්ලංඝණය කළ ඉන්දීය ධීවරයින් අට දෙනෙකු ශ්‍රී ලංකා නාවික හමුදාව විසින් පසුගිය බ්‍රහස්පතින්දා අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=75532", "Category": null, "Parent URL": null}