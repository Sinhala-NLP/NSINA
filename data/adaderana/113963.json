{"Source": "Adaderana", "Timestamp": "July 12, 2019 08:59 am", "Headline": "ටැබ් බෙදාදීම ජාතියේ විනාශය ඉක්මන් කිරීමක් විය හැකියි-සෝභිත හිමි", "News Content": "පාසල් සිසුන්ට ටැබ් පරිගණක ලබා දෙනවා සේම ඉන් ළමා පරපුරට යම් හානියක් සිදුවුවහොත් එය වළක්වා ගැනීමට ද අධ්‍යපාන බලධාරීන් කටයුතු කළ යුතු බව ආචාර්ය පූජ්‍ය ඕමල්පේ සෝභිත හිමියන් පවසයි. කෑගල්ලේ පැවති වැඩසටහනකට එක්වෙමින් උන්වහන්සේ මේ බව සඳහන් කළේය. පාසල් දරුවන් ලෙස ඉගෙනීමත් සමඟ අනිවාර්යයෙන්ම ගුණ ධර්ම වර්ධනය කර ගත යුතු බවත් ඒ හිමියන් ප්‍රකාශ කර සිටියේය. තරුණ පරම්පරාව විනාශයට පත් කරන අසභ්‍ය වෙබ් අඩවි ඇතුළු අයථා මාර්ග අවහිර නොකොට සිදුකරන මෙම ටැබ් බෙදා දීමේ වැඩපිළිවෙල ජාතියේ විනාශය ඉක්මන් කරන වැඩපිළිවෙලක් විය හැකි බව උන්වහන්සේ ප්‍රකාශ කළේය.", "URL": "https://sinhala.adaderana.lk/news.php?nid=113963", "Category": null, "Parent URL": null}