{"Source": "Adaderana", "Timestamp": "August 17, 2011 08:21 am", "Headline": "කප්පම වැරදී 20 දක්වා රිමාන්ඩ්", "News Content": "පිටකොටුව ප්‍රදේශයේ ව්‍යාපාරිකයින්ට දුරකථන මඟින් තර්ජනය කර කප්පම් ලබා ගැනීමේ සිද්ධියක් සම්බන්ධයෙන් අත්අඩංගුවට ගත් සැකකරුවෙකු රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය නියෝග කර තිබේ. පිටකොටුව පොලිසිය මඟින් සැකකරු අත්අඩංගුවට ගෙන ඇති බව සඳහන්වේ. පොලිසිය අධිකරණයට වාර්තාවක් ඉදිරිපත් කරමින් පවසා ඇත්තේ අදාළ සැකකරු පිටකොටුව , දෙවන හරස් වීදීයේ ව්‍යාපාරිකයින්ට දුරකථන මඟින් තර්ජනය කර ඔහුගේ බැංකු ගිණුමට මුදල් තැන්පත් කරන ලෙස බලපෑම් කර ඇති බවයි. මෙසේ මුදල් ලබා ගත් අවස්ථාවක දී සැකකරු අත්අඩංගුවට ගත් බවට පොලිසිය අධිකරණයට කරුණු දක්වා ඇත. අදාළ සැකකරු ලබන 20 වැනිදා දක්වා රිමාන්ඩ් භාරයේ තැබීමට අධිකරණය නියෝග කර තිබේ.", "URL": "https://sinhala.adaderana.lk/news.php?nid=18125", "Category": null, "Parent URL": null}