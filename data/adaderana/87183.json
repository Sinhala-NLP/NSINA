{"Source": "Adaderana", "Timestamp": "April 9, 2018 05:26 pm", "Headline": "මෙරට ඉතිහාසයේ වැඩිම විදේශ ආයෝජන ප්‍රමාණය පසුගිය වසරේදී", "News Content": "මෙරට ඉතිහාසයේ වාර්තාගත වැඩිම සෘජු විදේශ ආයෝජන ප්‍රමාණය පසුගිය වසරේදී අත්කර ගැනිමට සමත් වී ඇති බව මුදල් හා ජනමාධ්‍ය අමාත්‍යාංශය පවසයි. පසුගිය වසර තුළ අමෙරිකානු ඩොලර් බිලියන 1.9ක සෘජු විදේශ ආයෝජන සිදුව ඇති අතර එය 2016 වසරට වඩා සිව් ගුණයක වර්ධනයක් බව එම අමාත්‍යාංශය සඳහන් කළේය. හම්බන්තොට වරයා බදුදීමෙන් ලද අමෙරිකානු ඩොලර් මිලියන 300ක පළමු වාරිකය ද ඊට ඇතුළත්ය. මෙම වසර අවසානයේදී අමෙරිකානු ඩොලර් බිලියන 2.5ක සෘජු විදේශ ආයෝජන ලබා ගැනීමට රජය සැලසුම් කර ඇති බව මුදල් හා ජනමාධ්‍ය අමාත්‍යාංශය ප්‍රකාශ කර ඇත. එමෙන්ම පසුගිය වසර තුළ අපනයනය ඉහළ ගොස් ඇති අතර එම වසරේ ජනවාරි මාසයට සාපේක්ෂව මෙම වසරේ ජනවාරි මාසය තුළ අපනයනය සියයට 11.6කින් වර්ධනය වී තිබේ.", "URL": "https://sinhala.adaderana.lk/news.php?nid=87183", "Category": null, "Parent URL": null}