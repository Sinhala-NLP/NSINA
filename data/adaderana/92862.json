{"Source": "Adaderana", "Timestamp": "July 19, 2018 05:54 pm", "Headline": "වැල්ලවාය කොටවෙහෙරගල කදු රක්ෂිතයේ ගින්නක්", "News Content": "වැල්ලවාය ප්‍රාදේශීය ලේකම් කොට්ඨාශයේ වරුණගම ග්‍රාම නිලධාරී වසමේ කොටවෙහෙරගල රක්ෂිතයේ අද (19) දහවල් සිට විශාල ගින්නක් හටගෙන තිබේ. එම ගින්න මේ වනවිට රක්ෂිතය පුරා වේගයෙන් ව්‍යාප්ත වෙමින් පවතියි. ගින්න කෙසෙල් වගාවන් ඇතුළු වගාවන් රැසක්ම ගිනිගෙන විනාශ වී ඇති අතර ගින්න මැඩපැවැත්වීම සඳහා ප්‍රදේශවාසීන් ග්‍රාම නිලධාරීවරයා සමඟ එක්ව ගින්න මැඩපැවැත්වීමට කටයුතු කලද පවතින වියලි කාලගුණය සහ සුලං තත්ත්වය නිසා ගින්න මැඩපැවැත්වීමට නොහැකි වී ඇත. එම නිසා මොණරාගල දිස්ත්‍රික් ආපදාකලමනාකරන ඒකකයේ දැනුම් දීමකට අනුව කුඹුක්කන එකසිය විසි එක් වන බල සේන මූලස්ථානයේ භට පිරිසක් මේ වන විට ගින්න පවතින ස්ථානයට පැමිනීමට නියමිත අතර ගින්න නිසා රක්ෂිතයේ අක්කර විස්සකට වඩා සම්පූර්ණයෙන්ම විනාශ වී තිබේ. ගින්නට හේතුව මෙතෙක් අනාවරණය වී නොමැති අතර වැල්ලවාය පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=92862", "Category": null, "Parent URL": null}