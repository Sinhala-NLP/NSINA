{"Source": "Adaderana", "Timestamp": "May 29, 2012 04:31 pm", "Headline": "පස් කණ්ඩියක් කඩා වැටී අයෙක් මරුට", "News Content": "ඇල්ල , දෙමෝදර වත්තේ වේවැල්හින්න ප්‍රදේශයේ දී පස් කණ්ඩියක් කඩා වැටීමෙන් පුද්ගලයෙකු ජීවිතක්ෂයට පත්ව ඇති බව පොලිසිය පවසයි. කම්කරුවන් සිව් දෙනෙකු පස් කපමින් සිට ඇති අතර පස් කණ්ඩිය කඩා වැටීමෙන් තුවාල ලැබූ පුද්ගලයින් දෙදෙනෙකු ප්‍රතිකාර සඳහා බදුල්ල රෝහලට ඇතුළත් ‍කර තිබේ. මෙහි දී එක් පුද්ගලයෙකු ජීවිතක්ෂයට පත් වූ අතර මෙලෙස මිය ගොස් ඇත්තේ 55 හැවිරිදි වේවැල්හින්න ප්‍රදේශයේ පදිංචිකරුවෙකු බව පොලිසිය සඳහන් කරයි. මේ සම්බන්ධයෙන් ඇල්ල පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24605", "Category": null, "Parent URL": null}