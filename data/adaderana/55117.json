{"Source": "Adaderana", "Timestamp": "November 16, 2015 09:25 am", "Headline": "අලවතුගොඩ ගව ඝාතකාරගයක් -  3ක් අත්අඩංගුවට", "News Content": "අලවතුගොඩ, කුරුගොඩ ප්‍රදේශයේදී නීතිවිරෝධි ලෙස පවත්වාගෙන ගිය ගව ඝාතකාගාරයක් වටලා පුද්ගලයින් තිදෙනෙකු අත්අඩංගුවට ගෙන තිබේ.අලවතුගොඩ පොලිස් ස්ථානයේ නිලධාරින් විසින් සිදු කළ වැටලීමකදී ඔවුන් අත්අඩංගුවට ගත් බව පොලිසිය පැවසුවේය.එහිදී මස් කරමින් සිටි එළගවයෙකු සහ තවත් මස් කිරීම සඳහා රැගෙනවිත් තිබූ ගවයින් 10 දෙනෙකු පොලිසිය විසින් සොයාගෙන ඇත.තවදුරටත් සිදු කළ විමර්ශනවලදී වෙනත් ස්ථානයක තිබී ගවමස් කිලෝ 125 ක් සිය භාරයට ගත් බව පොලිසිය සඳහන් කළේය.සැකකරුවන් 18, 27 සහ 31ක් හැවිරිදි අකුරණ සහ රතුකොහොදිගල ප්‍රදේශයන්හි පදිංචිකරුවන් බව සඳහන්ය.ඔවුන් අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිත අතර අලවතුගොඩ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55117", "Category": null, "Parent URL": null}