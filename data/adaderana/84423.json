{"Source": "Adaderana", "Timestamp": "February 16, 2018 05:22 pm", "Headline": "දූෂණයට විරුද්ධ නව ජනපති", "News Content": "රට තුළ ආර්ථික ස්ථාවරත්වයක් ඇති කිරීම සහ දූෂණයට එරෙහිව සටන් කිරීමට තමා පියවර ගන්නා බව දකුණු අප්‍රිකාණු නව ජනාධිපති සිරිල් රමපෝසා පවසයි. ජනාධිපතිධුරයට පත්වීමෙන් අනතුරුව පළමුවරට එරට පාර්ලිමේන්තුව අමතමින් රමපෝසා මේ බව සඳහන් කර ඇත. දීර්ඝ කාලයක් දකුණු අප්‍රිකාණු ජනාධිපතිධුරයේ කටයුතු කළ හිටපු ජනාධිපති ජේකොබ් සුමා ඊයේ එම තනතුරෙන් ඉල්ලා අස්ව තිබේ. උප ජනාධිපතිධුරයේ කටයුතු කළ සිරිල් රමපෝසා නව ජනාධිපතිවරයා ලෙස එරට පාර්ලිමේන්තුව විසින් ඒකමතිකව තෝරාපත් කර තිබේ. 65 හැවිරිදි රමපෝසා දකුණු අප්‍රිකාවේ පස්වන ජනාධිපතිවරයායි.", "URL": "https://sinhala.adaderana.lk/news.php?nid=84423", "Category": null, "Parent URL": null}