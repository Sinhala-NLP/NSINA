{"Source": "Adaderana", "Timestamp": "August 31, 2018 01:17 pm", "Headline": "පොලිස් ඉතිහාසය පොත් තුනකින්", "News Content": "පොලිස් ඉතිහාසය පිළිබඳ රචිත ග්‍රන්ථ තුනක් එළිදැක්වීම ඊයේ (30) කොළඹ බණ්ඩාරණායක අණුස්මරණ ජාත්‍යන්තර සම්මන්ත්‍රණ ශාලාවේදී පැවැත්විණි. ඒ අගවිනිසුරු ප්‍රියසාද් ඩෙප් මහතාගේ ප්‍රධානත්වයෙනි. හිටපු නියෝජ්‍ය පොලිස්පතිවරයකු වන ආතර් ක්ලීටස් ඩෙප් මහතා විසින් රචිත පොලිස් ඉතිහාසය පිළිබඳ ග්‍රන්ථ තුනක් බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී එළි දැක්විම සිදුකෙරිණි. අග විනිසුරු ප්‍රියසාද් ඩෙප් මහතාගේ පියා වන ආතර් ක්ලීටස් ඩෙප් මහතා මෙම කෘති ත්‍රිත්වය රචනා කර තිබේ. පොලිස්පති පූජිත් ජයසුන්දර මහතා විසින් එම කෘති තුනේ මුල් පිටපත් අග විනිසුරු ප්‍රියසාද් ඩෙප් මහතාට පිළිගැන්විම මෙහිදි සිදුකෙරිණි. එහිදී අදහස් දැක්වූ පොලිස්පති පූජිත් ජයසුන්දර මහතා සඳහන් කළේ අගවිනිසුරුතුමා මට දැන්වුවා පොලිස් ඉතිහාසය පිළිබද ලියවුණු ග්‍රන්ථ දෙකක් සහ 1950 ඇතිවු සිංහල මුස්ලිම් කෝලහාලය සම්බන්ධව ආතර් ක්ලිටස් ඩෙප් මහතා නියෝජ්‍ය පොලිස්පති ලෙස සිටි කාලයේ ලියා ඇති බවත් එය නැවත මුද්‍රණය කර දෙන ලෙස එතුමා මට දැන්වුවා. මෙම ග්‍රන්ථ නැවත මුද්‍රණය කර එළිදැක්විමෙන් ශ්‍රී ලංකා පොලිස් ඉතිහාසයේ පිළිබදව අඩුව මැකෙන අතර එය නැවත පරිහරණය කිරිමෙන් අතීතයට මෙන්ම අනාගතයට ඉතා පිටුවහලක් වනවා. මෙහිදී අදහස් දැක්වූ නියෝජ්‍ය සොලිසිටර් ජනරාල් යසන්ත කෝදාගොඩ මහතා සඳහන් කළේ මෙම වසරේ මාර්තු මාසයේදී 1915 භීෂණය ආරම්භ කරන ලද ප්‍රන්තය වන මධ්‍යම පාළාතේ ඇති වූ නොසන්සුන්කාරී තත්ත්වය සම්බන්ධයෙන් මේ වන විට මානව හිමිකම් කොමිසන් සභාව මඟින් පරීක්ෂණයක් සිදුකරන බවත් ඔවුන්ගේ වාර්තාව එළි දකින විට ඔවුන් මෙම සිදුවීම දෙස බලන ආකාරය සම්බන්ධයෙන් දැන ගැනීමට හැකියාව ලැබෙන බවයි. එවැනි පාඩම්වලින් අපද පාඩම් ඉගනගත යුතු බව තමා තරයේ විශ්වාස කරන බව නියෝජ්‍ය සොලිසිටර් ජනරාල් යසන්ත කෝදාගොඩ මහතා ප්‍රකාශ කළේය.", "URL": "https://sinhala.adaderana.lk/news.php?nid=95301", "Category": null, "Parent URL": null}