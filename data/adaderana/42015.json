{"Source": "Adaderana", "Timestamp": "March 24, 2014 08:51 am", "Headline": "කෙසෙල් ලොරියෙන් ගංජා සමඟ මත්ගුලි මතුවෙයි", "News Content": "ගංජා සහ මත්ගුලි තොගයක් ප්‍රවාහනය කරමින් සිටි පුද්ගලයින් දෙදෙනෙකු බියගම, මල්වාන ප්‍රදේශයේ දි අත්අඩංගුවට ගෙන තිබේ. සෙවනගල සිට බියගම බලා කෙසෙල් කැන් රැගෙන ගිය ලොරි රථයක් පරීක්ෂා කිරිමේ දි මෙම මත්ද්‍රව්‍යය තොගය කෙසෙල් කැන් තුළ සඟවා තිබියදී සොයාගත් බව පොලිසිය සඳහන් කළේය. අත්අඩංගුවට ගත් සැකකරුවන් සතුව තිබි ගංජා කිලෝග්‍රෑම් 01යි ග්‍රෑම් 85ක් සහ මත්ගුලි 51ක් සොයාගෙන තිබේ. සැකකරුවන් සෙවනගල, කිරිවැව ප්‍රදේශයේ පදිංචි පුද්ගලයින් දෙදෙනෙකු වන අතර ඔවුන් අද(24) මහර මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42015", "Category": null, "Parent URL": null}