{"Source": "Adaderana", "Timestamp": "April 25, 2014 02:44 pm", "Headline": "දරුවන් දෙදෙනා ගඟට විසිකළ පියාගේ මළ සිරුර හමුවෙයි ", "News Content": "මාතර, මහානාම පාලමෙන් කුඩා ළමයින් දෙදෙනෙකු නිල්වලා ගඟට විසි කළ පියාගේ බවට සැක කරන මළ සිරුරක් පොලීසිය විසින් සොයාගෙන තිබේ. මෙම මළ සිරුර නිල්වලා ගඟේ පාවෙමින් තිබියදී සොයාගෙන ඇති බව වාර්තා වෙයි. වයස අවුරුදු හතරක් වන ගැහැණු ළමයෙකු හා වයස අවුරුදු 2ක් වන පිරිමි දරුවෙකු ඊයේ දිනයේදී මාතර මහනාම පාලමෙන් නිල්වලා ගඟට විසකර තිබුණි. එකී දරුවන් දෙදෙනා ආරක්ෂක අංශ විසින් බේරාගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය . කෙසේ වෙතත් අදාළ දරුවන් දෙදෙනා ගඟට විසිකළ පුද්ගලයා සොයා පොලීසිය පරීක්ෂණ සිදුකළ අතර අද දිනයේදී එම පුද්ගලයා බවට සැක මළ සිරුරක් සොයාගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=42786", "Category": null, "Parent URL": null}