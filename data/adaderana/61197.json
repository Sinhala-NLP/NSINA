{"Source": "Adaderana", "Timestamp": "June 17, 2016 03:09 pm", "Headline": "  බැරිම තැන ආයුර්වේද සේවකයෝ වහලට නගිති", "News Content": "තම හිඟ දීමනා ලබාදෙන ලෙස ඉල්ලා ආයුර්වේද රෝහල් කාර්ය මණ්ඩලය විසින් ආරම්භ කර ඇති වැඩවර්ජනයට මේ වන විට දින 5 ක් ගත වී ඇති අතර අද දිනයේද බොරැල්ල රෝහලේ ගොඩනැගිල්ලක වහලයට නැග ඔවුන් විරෝධතාවයක් පැවැත්වීය. තම ඉල්ලීම් ලබාදෙන තෙක් ආරම්භ කර ඇති වැඩවර්ජනය නොනවත්වන බව ප‍්‍රකාශ කරන සමස්ත ලංකා ආයුර්වේද සුවසේවා සංගමයේ ලේකම් මහින්ද ගුරුගේ, ඇමතිවරයා මෙම සේවක ප‍්‍රශ්නය මගහැරීමට කටයුතු කරමින් රෝහල් සේවාව ජනතාවගෙන් තවදුරටත් ඈත් කිරීමේ ක‍්‍රියාවලියක නිරත වන බවත් ඒ හරහා දේශීය වෛද්‍ය සේවාව පෞද්ගලීකරණය කිරීමේ වටපිටාවක් සකසමින් සිටින බවත් පැවසිය. ඇමතිවරයාගේ මෙම ක‍්‍රියාකලාපයට එරෙහිව ලබන සතියේ සිට දේශීය වෛද්‍ය අමාත්‍යාංශයේ සියළුම සේවාවන්වල වෛද්‍යවරුන්, සිසුන් ඇතුළු කාර්ය මණ්ඩලය සමග දැවැන්ත ක‍්‍රියාමාර්ගවලට අවතීර්ණ බවත් මහින්ද ගුරුගේ මෙහිදී කීවේය.", "URL": "https://sinhala.adaderana.lk/news.php?nid=61197", "Category": null, "Parent URL": null}