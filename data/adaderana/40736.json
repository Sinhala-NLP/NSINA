{"Source": "Adaderana", "Timestamp": "January 29, 2014 01:33 pm", "Headline": "ඇහැලියගොඩ අනතුරකින් 15ක් රෝහලේ ", "News Content": "ඇහැලියගොඩ ප්‍රදේශයේ සිදුවු අනතුරකින් පුද්ගලයින් 15 දෙනෙකු රෝහල් ගත කර තිබේ. ඇහැලියගොඩ, ඉඩන්ගොඩ මාර්ගයේ හකුරුගල ප්‍රදේශයේ දී පෞද්ගලික බස් රථයක තිරිංග අක්‍රියවීමෙන් පස්කණ්ඩියක ගැටී මෙම අනතුර සිදුව ඇති බව පොලීසිය සඳහන් කළේය. අනතුරින් බස් රථයේ රියදුරු ඇතුළු මගීන් 15 දෙනෙකු තුවාල ලබා තිබේ. තුවාලකරුවන් තිදෙනෙකු ප්‍රතිකාර සඳහා රත්නපුර රෝහලට ඇතුළත් කර ඇති අතර 12 දෙනෙකු ඇහැලියගොඩ රෝහලට ඇතුළත් කර ඇති බව පොලිසිය පවසයි. කෙසේ වෙතත් තුවාලකරුවන්ගේ තත්ත්වය බරපතළ නොවන අතර අනතුර සම්බන්ධයෙන් ඇහැලියගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40736", "Category": null, "Parent URL": null}