{"Source": "Adaderana", "Timestamp": "March 15, 2017 09:24 am", "Headline": "නෞකාව මුදාහැරීමට සෝමාලි මුහුදු කොල්ලකරුවන් කප්පම් ඉල්ලයි", "News Content": "සෝමාලියානු මුහුදු කොල්ලකරුවන් පැහැරගත් නෞකාව මුදාහැරීම සඳහා සෝමාලි මුහුදු කොල්ලකරුවන් විසින් කප්පම් ඉල්ලා ඇති බව විදෙස් මාධ්‍ය වාර්තා කර තිබේ.යුරෝපා සංගම් නාවික බලකාය නිවේදනයක් නිකුත් කරමින් මේ බව ප්‍රකාශ කර ඇති බව විදෙස් වාර්තා සඳහන් කළේය.ඉල්ලා ඇති කප්පම් මුදල මෙතෙක් තීරණය කළ නොමැති බවද වාර්තා වේ.මේ අතර නෞකාවේ සිටි ශ්‍රී ලාංකීක පුද්ගලයින් හඳුනා ගැනීමට මේ වන විට හැකියාව ලැබී ඇති බව වාර්තා වෙයි. ඒ අනුව, නිකලස් ඇන්තනී - කපිතාන් ( කාක දූපත ) රුවන් සම්පත් - ( මතුගම )දිලීප රණවීර - ( ගාල්ල ) සුනිල් පෙරේරා - ( කදාන )ලහිරු ඉදුනිල් විදානපතිරණ - ( අකුරැස්ස ) ජයන්ත කළුබෝවිල - ( හොරණ ) ජනක සමේන්ද්‍ර - ( දෙවිනුවර ) ඒ.ෂන්මුගම් - ( මීගමුව ) වශයෙන් වශයෙන් එහි කාර්ය මණ්ඩලය හඳුනා ගෙන තිබේ.", "URL": "https://sinhala.adaderana.lk/news.php?nid=70897", "Category": null, "Parent URL": null}