{"Source": "Adaderana", "Timestamp": "August 23, 2011 03:02 pm", "Headline": "පාර්ලිමේන්තුව හෙටට කල්යයි", "News Content": "විවාදය පවත්වාගෙන යාම සදහා සභිකයින් නොමැතිවීම හේතුවෙන් කතානායකවරයා විසින් පාර්ලිමේන්තුව කල් තබා තිබේ. වරාය හා ගුවන් තොටුපළ බදු පනත යටතේ වන නියෝග කිහිපයක් අද(23) දිනයේ විවාදයට ගැනීමට නියමිතව තිබූ බව අද දෙරණ පාර්ලිමේන්තු වාර්තාකරු සඳහන් කළේය. එහෙත් එම විවාදය පවත්වාගෙන යාම සදහා ප්‍රමාණවත් සභිකයින් නොමැති වීම හේතුවෙන් පස්වරු 2 .50 ට පමණ පාර්ලිමේන්තුව කල් තැබීමට කතානායකවරයා තීරණය කර ඇත. ඒ අනුව හෙට(24) පස්වරු 1ට යළිත් පාර්ලිමේන්තුව රැස්වනු ඇත.", "URL": "https://sinhala.adaderana.lk/news.php?nid=18262", "Category": null, "Parent URL": null}