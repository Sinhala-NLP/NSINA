{"Source": "Adaderana", "Timestamp": "March 16, 2017 12:12 pm", "Headline": " ඇළට වැටී එලොව යයි ", "News Content": "මහවිලච්චිය වැවේ ගොඩසොරොව්ව ඇළට වැටීමෙන් පුද්ගලයෙකු මියගොස් තිබේ. අදාළ පුද්ගලයා අතුරුදන්ව ඇති බවට ඔහුගේ බිරිඳ විසින් ඊයේ(15) පෙරවරුවේ පැමිණිල්ලක් කර තිබූ බව මහවිලච්චිය පොලීසිය සඳහන් කළේය. යතුරුපැදියකින් ගමන් කරමින් සිටි පුද්ගලයෙකු ගොඩසොරොව්ව ඇළට වැටී මියගොස් ඇති බවට පොලීසියට තොරුතුරු ලැබී ඇති අතර ඒ අනුව සිදුකළ විමර්ශනයේදී මියගොස් ඇත්තේ අතුරුදන්ව සිටි පුද්ගලයා බවට පොලීසිය විසින් තහවුරු කරගෙන තිබේ. මියගොස් ඇත්තේ 45 හැවිරිදි පුද්ගලයෙකි. සිද්ධිය සම්බන්ධයෙන් මහවිලච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70949", "Category": null, "Parent URL": null}