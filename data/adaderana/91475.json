{"Source": "Adaderana", "Timestamp": "June 25, 2018 03:07 pm", "Headline": "පොසොන් උත්සවය වෙනුවෙන් විශේෂ ආරක්ෂක වැඩපිළිවෙලක්", "News Content": "පොසොන් උත්සවය වෙනුවෙන් අනුරාධපුර නගරයට පැමිණෙන බැතිමතුන්ගේ ආරක්ෂාව සඳහා විශේෂ ආරක්ෂක වැඩපිළිවෙලක් ක්‍රියාත්මක කරන බව පොලීසිය පවසයි. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේ ඒ සඳහා පොලිස් නිළධාරින් 2600 දෙනෙකු පමණ යොදවා ඇති බවයි. අනුරාධපුරය, මිහින්තලේ සහ තන්තිරිමලේ යන ප්‍රදේශ අවරණය වන පරිදි ලබන 29 වනදා දක්වා අදාළ පොලිස් නිළධාරීන් රාජකාරියේ යොදා ඇති බව ඔහු සඳහන් කළේය. ඔවුන් ආරක්ෂක රාජකාරි මෙන්ම මහජනතාව හැසිරවිම, රථ වාහන හැසිරවීම සහ සිවිල් අඳුමින් සැරසී ආවේක්ෂණ යන රාජකාරි සඳහා යොදවා ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=91475", "Category": null, "Parent URL": null}