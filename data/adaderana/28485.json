{"Source": "Adaderana", "Timestamp": "October 21, 2012 02:27 pm", "Headline": "මාට්ටු වෙද්දිත් හොරකමක", "News Content": "බන්ධනාගාරයෙන් පැන ගිය සැකකරුවෙකු අරලගංවිල ප්‍රදේශයේ දී අත්අඩංගුවට ගෙන තිබේ. පසුගිය ජුනි මාසයේ 8 වන දින අදාළ සැකකරු පොළොන්නරුව ප්‍රදේශයේ දී බන්ධනාගාර නිලධාරීන්ගෙන් මිදී පලාගොස් ඇති බව වාර්තා වේ. අරලගංවිල පොලීසියට ලැබුණු තොරතුරකට අනුව සිදුකළ වැටලීමක දී මෙම සැකකරු අත්අඩංගුවට ගෙන ඇත. අත්අඩංගුවට ගන්නා අවස්ථාවේ ද සැකකරු රන් මාලයක් සොරකම් කර සිටි බව අරලගංවිල පොලීසිය සඳහන් කළේය.", "URL": "https://sinhala.adaderana.lk/news.php?nid=28485", "Category": null, "Parent URL": null}