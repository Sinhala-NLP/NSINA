{"Source": "Adaderana", "Timestamp": "October 16, 2018 09:02 am", "Headline": "කාසල්රියට ගිය බගවන්තලාව මාර්ගය වෙනුවට විකල්ප මාර්ගයක්", "News Content": "හැටන් බගවන්තලාව ප්‍රධාන මර්ගයේ නොර්වුඩ් නිව්වැලිගම ප්‍රදේශයේ ප්‍රධාන මාර්ගයේ කොටසක් නායයෑම හේතුවෙන් විකල්ප තාවකාලික මාර්ගයක් ඉදි කිරීම කෙරෙහි අවධානය යොමු වි ඇති බව නොර්වුඩ් මාර්ග සංවර්ධන අධිකාරියේ ඉංජිනේරු කේ.ඩි.බි.ආර්.දේවප්‍රිය මහතා පවසයි. නාය ගිය ස්ථනය අසලින්ම කන්ද කපා තාවකාලිකව මාර්ගයක් ඉදිකිරීම සඳහා ජාතික ගොඩනැඟිලි පර්යේෂණ ආයතනයේ නිලධාරීන්ට ස්ථාන පරික්ෂාවක් කර වාර්තවක් ලබාදෙන ලෙසට ඉල්ලා ඇති බව මාර්ග සංවර්ධන අධිකාරියේ ඉංජිනේරුවරයා සඳහන් කළේය එම මාර්ගය ඉදි කරන තෙක් නායගිය ස්ථානයට ඉහළින් තේ වත්ත හරහා දැනට තිබෙන මාර්ගය පුළුල් කර සැහැල්ලු වාහනවලට පමණක් රථ වාහන ධාවනය කරවිමට එම මාර්ගය ප්‍රතිසංස්කරණ කටයුතු ආරම්භ කර ඇති බව ඉංජිනේරුවරයා කියා සිටියේය. කාසල්රි ජලාශයට ඉහළින් නිව්වැලිගම ප්‍රදේශයේ ප්‍රධාන මාර්ගයේ අඩි 100 පමණ කොටසක් හා ප්‍රධාන මාර්ගය අසල තිබු නිවාස පහක් ඊයේ(15) අවස්තා දෙකකදි කාසල්රි ජලාශයට කඩා වැටුණි. එම ස්ථානයේම තවත් නිවාස දෙකක් නායයමේ අවධානමකට ලක් වි ඇති නිසා එහි පදිංචිකරුවන් තාවකාලිකව ආරක්ෂිත ස්ථාන කරා යොමු කිරිමට නොර්වුඩ් පොලීසිය කටයුතු කර තිබුණි. නායයමේ අවධානමක් හේතුවෙන් මේ වන විට පවුල් 7 කට අයත් සමාජිකයන් 30 දෙනෙකු පමණ ඔහුගේ ඥති නිවස්වල නතර වි ඇති අතර ඔහුන්ට අවශ්‍ය ආහාර පාන අඹගමුව ප්‍රාදේශිය ලේකම් කාර්යයාලය නොර්වුඩ් ප්‍රාදේශිය සභාව මගින් ලබා දි ඇත. මාර්ගය ගිලා බැසිම හේතුවෙන් රථ වාහන ගමනා ගමනය ඇණ හිටිම නිසා ජන ජීවිතයට ගැටළු රැසක් මතු වි ඇති බව අද දෙරන වාර්තාකරු පැවසීය.", "URL": "https://sinhala.adaderana.lk/news.php?nid=97756", "Category": null, "Parent URL": null}