{"Source": "Adaderana", "Timestamp": "July 12, 2016 01:15 pm", "Headline": " බලහත්කාරයෙන් එනවා නම් තමයි ප්‍රශ්නය", "News Content": "මෙරට මැතිවරණ කාලයේදී ඒවා නිරීක්ෂණයට විදේශීය නිරීක්ෂකයින් පැමිණෙද්දී යුද අපරාධ චෝදනා විමර්ශනයටද විදේශීය විනිසුරුවන් පැමිණීමේ වරදක් තමා නොදකින බව නව සමසමාජ පක්ෂයේ නායක ආචාර්ය වික්‍රමබාහු කරුණාරත්න මහතා කියයි.කෙසේ වුවද ඔවුන් බලහත්කාරයෙන් ඒ සඳහාම පැමිණෙන්නේ නම් ඒ තුළ ගැටළුවක් ඇති බව ඒ මහතා රාජගිරියේදී අද පැවැති මාධ්‍ය හමුවකට එක්වෙමින් සඳහන් කළේය.වැට් බදු සංශෝධනය සම්බන්ධයෙන් ඊයේ ලබාදුන් තීන්දුවත් සමග ව්‍යවස්ථාදායකය හා අධිකරණය අතර ගැටුමක් තමන් නොදකින බවද ඒ මහතා එහිදී කියා සිටියේය.චම්පික රණවක ඇමතිවරයා විධායක ජනපතිගේ බලතල සියල්ල අහෝසි නොකළ යුතු බවට කර ඇති ප්‍රකාශ සම්බන්ධයෙන් ද අදහස් දක්වමින් ඒ මහතා පැවසුවේ රණවක මහතා මීට පෙර සිටි ස්ථාරවලට වඩා දැන් වෙනස් වී ඇති බවයි.ඔහු එජාපයට පැමිණ මහ මැතිවරණයට තරඟ කළාක් මෙන් ඉදිරියේදී ඔහු විධායක ජනපති ධූරය ගැන දරන මත වෙනස් විය හැකි බවද හෙතෙම වැඩිදුරටත් කීවේය.", "URL": "https://sinhala.adaderana.lk/news.php?nid=61994", "Category": null, "Parent URL": null}