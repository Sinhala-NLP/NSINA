{"Source": "Adaderana", "Timestamp": "April 19, 2011 08:29 am", "Headline": "අකුණු සැර වැදී මරණ 8 යි", "News Content": "මේ වසරේ ගතවූ කාලය තුළ අකුණු සැර වැදීමෙන් පුද්ගලයින් 8 දෙනෙකු මියගොස් ඇති බව ආපදා කළමනාකරණ මධ්‍යස්ථානය පවසයි. පසුගිය වස‍රේ අකුණු සැර වැදීමෙන් පුද්ගලයින් තිස් දෙනෙකු පමණ මියගොස් ඇති බව එහි සහකාර අධ්‍යක්ෂ ප්‍රදිප් කොඩිප්පිලි මහතා ප්‍රකාශ කළේය. ඊයේ(18) පස්වරුවේ ද ගල්ගමුව, මදවච්චිය ප්‍ර‍දේශයේ දී අකුණු සැර වැදීමෙන් කාන්තාවක් ජීවිතක්ෂයට පත්වී තිබේ. ඉදිරි දින කිහිපය තුළ ද දිවයින පුරා අකුණු අවදානමක් පවතින බව ප්‍රදීප් කොඩිප්පිලි මහතා ප්‍රකාශ කළේය.", "URL": "https://sinhala.adaderana.lk/news.php?nid=15554", "Category": null, "Parent URL": null}