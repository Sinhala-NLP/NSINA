{"Source": "Adaderana", "Timestamp": "November 15, 2010 04:37 pm", "Headline": "අපිව නිවැරදි කරන්න මාධ්‍යවේදියාට පුළුවන්", "News Content": "ජන මාධ්‍යවේදීන් විසින් සමාජය වඩාත් නිවැරදි කිරීම සඳහා පුළුල් කාර්යයභාරයක් ඉටුකරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. එමෙන්ම ජන මාධ්‍යවේදියාගේ චරිතය තුළින් ඕනෑම රටක රාජ්‍ය පාලනය නිවැරදි වන බව ද හෙතෙම පෙන්වාදෙයි. ජනාධිපති පදවි ප්‍රාප්තිය වෙනුවෙන් මාධ්‍යවේදීන් සඳහා සෞඛ්‍ය අමාත්‍යාංශයේදී සංවිධානය කර තිබූ සෞඛ්‍ය සායනයකදී අදහස් දක්වමින් අමාත්‍යවරයා මෙම කරුණු සඳහන් කළේය. සමාජය නිවැරදි මාර්ගයක ගමන් කරවීම සඳහා මග පෙන්වීමේ කාර්යය භාරය ද මාධ්‍යවේදියා විසින් ඉටුකරන බව ඔහු කියා සිටියේය. රජය හා දේශපාලනය නිවැරදි කිරීමෙහි ලා මාධ්‍යවේදියාගේ කාර්යය විශිෂ්ඨ බව ද සිරිසේන මහතා ප්‍රකාශ කළේය. එමෙන්ම රජයක් සඳහා විවේචනය, විචාරය හා සංවාදශීලී වීම අතවශ්‍ය බව ද සෞඛ්‍ය අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=12170", "Category": null, "Parent URL": null}