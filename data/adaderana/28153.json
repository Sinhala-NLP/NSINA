{"Source": "Adaderana", "Timestamp": "October 9, 2012 04:20 pm", "Headline": "පොලිස් මාධ්‍ය ප්‍රකාශක අම්පාර කොට්ඨාස භාර පොලිස් අධිකාරීවරයා ලෙස මාරුවෙයි", "News Content": "හිටපු පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා නැවතත් පොලිස් මාධ්‍ය ප්‍රකාශකවරයා ලෙස පත්කර ඇත. පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා හෙට (10) සිට අම්පාර කොට්ඨාස භාර පොලිස් අධිකාරීවරයා ලෙස ස්ථාන මාරුවීමක් ලබා ඇත. අජිත් රෝහණ මහතා පසුගිය 2011 වසරේ ඔක්තෝම්බර් මස 18 වන දින පොලිස් මාධ්‍ය ප්‍රකාශකවරයා ලෙස පත්විය. ඒ අනුව ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා හෙට සිට ක්‍රියාත්මක වන පරිදි පොලිස් මාධ්‍ය ප්‍රකාශකවරයා ලෙස කටයුතු කරනු ඇති.", "URL": "https://sinhala.adaderana.lk/news.php?nid=28153", "Category": null, "Parent URL": null}