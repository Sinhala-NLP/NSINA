{"Source": "Adaderana", "Timestamp": "January 30, 2016 04:33 pm", "Headline": "යෝෂිත, රොහාන්, නිශාන්ත ඇතුළු 4ක් අත්අඩංගුවේ! ", "News Content": "හිටපු ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ මහතා පොලිස් මුල්‍ය අපරාධ කොට්ඨාශය විසින් අත්අඩංගුවට ගෙන තිබේ.අද පෙරවරුවේ යෝෂිත රාජපක්ෂ මහතාගෙන් ප්‍රශ්න කිරීමක් සඳහා නාවික හමුදා මූලස්ථානයට කැඳවා තිබුණි. එහිදී සී.එස්.එන්. නාලිකාවේ සිදුවූවේ යැයි කියනු ලබන මූල්‍ය වංචාවක් සම්බන්ධයෙන් පොලිස් මුල්‍ය අපරාධ කොට්ඨාශයේ නිලධාරීන් විසින් යෝෂිත රාජපක්ෂ මහතාගෙන් ප්‍රශ්න කිරීම් සිදුකරන ලදී.ඉන් අනතුරුව ඒ මහතා අත්අඩංගුවට ගෙන ඇති බව වාර්තාවෙයි.මේ අතර එම සිද්ධියටම හිටපු ජනාධිපති මහින්ද රාජපක්ෂ මහතාගේ මාධ්‍ය ලේකම් රොහාන් වැලිවිට, නිශාන්ත රණතුංග සහ තවත් පුද්ගලයෙකුද පොලස් මූල්‍ය අපරාධ ඒකකය මගින් අත්අඩංගුවට ගෙන ඇති බව වාර්තාවෙයි", "URL": "https://sinhala.adaderana.lk/news.php?nid=56796", "Category": null, "Parent URL": null}