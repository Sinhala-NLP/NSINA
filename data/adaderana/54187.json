{"Source": "Adaderana", "Timestamp": "October 1, 2015 08:55 am", "Headline": "තරුණයින් අතර එච්.අයි.වී ආසාදනය ඉහළ යයි", "News Content": "මේ වසරේ ගතවූ කාලය තුළ එච්.අයි.වී ආසාදනය වූ පුද්ගලයින් 160 දෙනෙකු හඳුනාගෙන ඇති බව සෞඛ්‍ය අමාත්‍යංශය පවසයි.ලිංගාශ්‍රිත රෝග හා එච්.අයි. වී ඒඩ්ස් මර්දන ව්‍යාපාරයේ අධ්‍යක්ෂ වෛද්‍ය සිසිර ලියනගේ මහතා සඳහන් කළේ මේ වසරේ පළමු මාස 09 තුළ මෙම රෝගීන් හඳුනාගෙන ඇති බවයි.ඉන් වැඩි පිරිසක් වයස අවුරුදු 25ත් 45ත් අතර වයස් කාණ්ඩයේ පසුවන්නන් බව සඳහන්ය.පෙර වසර වලට සාපේක්ෂව මේ වසරේ වයස අවුරුදු 20ත් 25ත් අතර තරුණයින්ට එච්.අයි.වී ආසාදනය වීම ඉහළ ගොස් ඇති බව වෛද්‍ය සිසිර ලියනගේ මහතා පවසයි.විශේෂයෙන් සමලිංගික සබඳතා පැවැත්වීම තුළින් එච්.අයි.වී ආසාදනය වීම මේ වසරේ සියයට 10කින් පමණ ඉහළ ගොස් ඇතැයි සඳහන්ය.2014 වර්ෂයේදී එච්.අයි.වී ආසාදනය වූ රෝගීන් 228 දෙනෙකු හඳුනාගෙන ඇත.", "URL": "https://sinhala.adaderana.lk/news.php?nid=54187", "Category": null, "Parent URL": null}