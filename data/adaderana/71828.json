{"Source": "Adaderana", "Timestamp": "April 7, 2017 11:06 am", "Headline": " අනතුරු 2යි-මරණ 2යි ", "News Content": "මහනුවර - කුරුණෑගල මාර්ගයේ මාවතගම, 09 කණුව හන්දිය අසලදී බස් රථයක් සහ යතුරුපැදියක් එකිනෙක ගැටීමෙන් සිදු වූ අනතුරකින් පුද්ගලයෙකු මියගොස් තිබේ.අනතුරින් බරපතළ තුවාල ලැබූ යතුරුපැදිකරු මාවතගම රෝහලට ඇතුළත් කිරීමෙන් පසු මියගිය බව පොලීසිය පැවසුවේය.මියගොස් ඇත්තේ මාවතගම ප්‍රදේශයේම පදිංචිව සිටි 44 හැවිරිදි පුද්ගලයෙකි.මේ අතර අඹේපුස්ස - අලව්ව මාර්ගයේ වරකාපොල, මංගෙදර ප්‍රදේශයේදී බස් රථයක් සහ ත්‍රීරෝද රථයක් එකිනෙක ගැටීමෙන් සිදු වූ අනතුරකින් පුද්ගලයෙකු මියගොස් තිබේ.අනතුරෙන් ත්‍රීරෝද රථ රියදුරු සහ එහි පසුපස අසුනේ ගමන් ගත් කාන්තාවක් බරපතළ තුවාල ලබා වරකාපොල රෝහලට ඇතුළත් කර ඇති අතර එහිදී රියදුරු මියගිය බව පොලීසිය පැවසුවේය.මියගොස් ඇත්තේ කොට්ටාව, පන්නිපිටිය ප්‍රදේශයේ පදිංචිව සිටි 78 හැවිරිදි පුද්ගලයෙකි.බරපතළ තුවාල ලබා වරකාපොල රෝහලට ඇතුළත් කළ කාන්තාව වැඩිදුර ප්‍රතිකාර සඳහා කෑගල්ල රෝහලට මාරුකර යවා ඇති බව වරකාපොල පොලීසිය පැවසුවේය.", "URL": "https://sinhala.adaderana.lk/news.php?nid=71828", "Category": null, "Parent URL": null}