{"Source": "Adaderana", "Timestamp": "December 16, 2015 05:07 pm", "Headline": "නුවරඑළිය නගරයට කිරිවැස්සක්", "News Content": "නුවරඑළිය දිස්ත්‍රික්කයේ කිරිගොවීන් පිරිසක් නගර මධ්‍යයේ උද්ඝෝෂණයක නිරත වී තිබේ.මෙවර අයවැයෙන් දේශීය කිරිපිටි මිල පහත හෙළීමට විරෝධය පා ‍ෙගාවීන් එම උද්ඝෝෂණයේ නිරත වු බව අද දෙරණ වාර්තාකරු පැවසුවේය.දේශීය කිරිපිටි මිල පහත හෙළීම හේතුවෙන් එම සමාගම් කිරිපිටි නිෂ්පාදනය පහළ දමා ඇති අතර ඒ තුළින් තම නිෂ්පාදන දියර කිරි මිලදී නොගන්නා බව උද්ඝෝෂණයට සහභාගී වූ ගොවීහූ පැවසූහ.මේ හේතුවෙන් තම කර්මාන්තය අවදානමකට මුහුණ පා ඇති බව ඔවුන් කීවේය. කිරි ලීටරයකට රුපියල් 70ක මුදලක් රජය මගින් ලබාදුන්න ද මිල පහත හෙළීම නිසා තම නිෂ්පාදන දියර කිරි අලෙවිකරගත නොහැකි තත්ත්වයක් උද්ගත වී ඇති බව සඳහන් කළ උද්ඝෝෂකයින් දේශීය කිරි කර්මාන්තය නගා සිටුවීමට රජය පියවර ගත යුතු බව එහිදී අවධාරණය කර තිබේ.", "URL": "https://sinhala.adaderana.lk/news.php?nid=55764", "Category": null, "Parent URL": null}