{"Source": "Adaderana", "Timestamp": "January 31, 2013 09:56 am", "Headline": "දියවැඩියාවට ගොදුරුවීම ඉහළට", "News Content": "මෙරට ජනතාව දියවැඩියා රෝගයට ගොදුරුවීම සීඝ්‍රයෙන් ඉහළ යමින් පවතින බව සෞඛ්‍ය අමාත්‍යංශය පවසයි. සීනි භාවිතය වැඩිවීම දියවැඩියා රෝගය බහුල වශයෙන් ව්‍යාප්ත වීමට ප්‍රධාන සාධකයක් වී ඇති බව එම අමාත්‍යංශය පෙන්වාදෙයි. වසර 3 ක කාලයක් 5% න් සීනි භාවිතය අඩු කළහොත් දියවැඩියාව 30% න් අඩුකර ගත හැකි ව තිබේ. දියවැඩියාව වැළඳුණු පුද්ගලයින් ඒ පිළිබඳව නොදැනුවත්ව සිටීම ද දියවැඩියා රෝගය පාලනය කිරීමට බලපා ඇති තවත් සාධයක් බව සෞඛ්‍ය අමාත්‍යංශය පෙන්වාදෙයි. මෙරට පුද්ගලයින් 4 දෙනෙකුගෙන් එක් පුද්ගයෙකුට මේ වනවිට දියවැඩියා රෝගය වැළඳී ඇති බව ද සෞඛ්‍ය අමාත්‍යංශය සිදුකළ පරීක්ෂණවලින් අනාවරණය වී තිබේ. මෙම තත්ත්වය පාලනය කිරීම සඳහා සීනි භාවිතය අවම කිරීම පිළිබඳව ජනතාව දැනුවත් කිරීමේ වැඩපිළිවෙලක් ක්‍රියාත්මක කළ යුතු බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=31224", "Category": null, "Parent URL": null}