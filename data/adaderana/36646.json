{"Source": "Adaderana", "Timestamp": "August 15, 2013 01:23 pm", "Headline": "හොර මත්පැන් නිෂ්පාදනාගාරයක් වටලයි", "News Content": "කලහෙඩිහේන - වැලිමළුව ප්‍රදේශයේ රහසිගතව පවත්වාගෙන ගිය නීති විරෝධි මත්පැන් නිෂ්පාදනාගාරයක් පානදුර වලාන මධ්‍යම දූෂණ මර්දන ප්‍රහාරක ඒකකය විසින් වටලා තිබේ. එම ඒකකට ලැබුණු තොරතුරකට අනුව මෙම වැටලීම සිදුකර ඇති අතර එහිදී සැකකරුවන් තිදෙනෙකු අත්අඩංගුවට ගෙන ඇති බව සඳහන් වෙයි. දීර්ඝ කාලයක සිට සැකකරුවන් මෙම ජාවාරම සිදුකර ඇති බව පොලීසිය පවසයි. අදාළ ස්ථානයේ තිබී නීති විරෝධි මත්පැන් බෝතල් 158 ක් සහ මත්පැන් පෙරීමට යොදාගත් උපකරණ තොගයක් ද පොලීසිය භාරයට ගෙන තිබේ. සැකකරුවන් සම්බන්ධයෙන් ගම්පහ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36646", "Category": null, "Parent URL": null}