{"Source": "Adaderana", "Timestamp": "May 23, 2018 11:33 am", "Headline": " වීදි චිත්‍ර ශිල්පීන් වෙනුවෙන් ජනපතිගෙන් මුදල් පරිත්‍යාගයක් ", "News Content": "කොළඹ ආනන්ද කුමාරස්වාමි මාවතේ, නිර්මාණකරණයේ යෙදෙන වීදි චිත්‍රශිල්පීන්ගේ ඉදිරි කටයුතු වෙනුවෙන් මුල්‍ය පරිත්‍යාගයක් සිදුකිරීම ජනාධිපති මෛත්‍රීපාල සිරිසේන මහතා අතින් ඊයේ (22) පෙරවරුවේ ජනාධිපති කාර්යාලයේදී සිදුවිය. ස්වෝත්සාහයෙන් නැගී සිටීමට වෙර දරන වීදි කලාකරුවන්ට ශක්තියක් සපයමින් ඔවුන්ට නිසි ගෞරවයක් ලබාදීමට ජනාධිපති මෛත්‍රීපාල සිරිසේන මහතාගේ උපදෙස් පරිදි වත්මන් රජය විසින් වැඩපිළිවෙළ රැසක් ක්‍රියාවට නංවා තිබේ. ඊට සමගාමීවකොළඹ ආනන්ද කුමාරස්වාමි මාවතේ වීදි කලාකරුවන් වෙනුවෙන් ඉදිකළ ප්‍රදර්ශන පුවරුව ද පසුගියදා විවෘත කෙරුණේ ජනාධිපතිතුමා අතිනි.", "URL": "https://sinhala.adaderana.lk/news.php?nid=89662", "Category": null, "Parent URL": null}