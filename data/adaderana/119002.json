{"Source": "Adaderana", "Timestamp": "September 13, 2019 10:43 am", "Headline": "ඉන්දියාව සහ බංග්ලාදේශය අවසන් තරගයට", "News Content": "වයස අවුරුදු 19න් පහල ආසියානු කුසලාන ක්‍රිකට් තරගාවලියේ අවසන් මහා තරගය සඳහා ප්‍රසාද ලකුණු සටහන අනුව ඉන්දියාව සහ බංග්ලාදේශ කණ්ඩායම් සුදුසුකම් ලබා ගත්තේය. ඒ එම තරගාවලියේ අවසන් පූර්ව තරග දෙක සඳහා වර්ෂාවෙන් බාධා එල්ල වීම හේතුවෙන්. ආසියානු කුසලාන ක්‍රිකට් තරගාවලියේ කොළඹ පී සරා ඕවල් ක්‍රීඩාංගණයේදී ඉන්දියාව සහ ශ්‍රී ලංකාව අතර අවසන් පූර්ව තරගය පැවැත්වීමට නියමිතව තිබූණත් වාර්ෂාව හේතුවෙන් තරගය අතහැර දැමිමට විනිසුරුවරුන් තීරණය කළේය. මේ අතර මොරටුව ද සොයියා ක්‍රීඩාංගණයේදී දෙවන අවසන් පූර්ව තරගය පැවැත් වුණේ බංග්ලාදේශ සහ ඇෆ්ගනිස්තාන කණ්ඩායම් අතරයි. එම තරගයටද වර්ෂාවෙන් බාධා එල්ල වීම හේතුවෙන් තරගය අතහැර දැමීමට විනිසුරුවරුන් තීරණය කළේය. ඒ අනුව ඉන්දියාව සහ බංග්ලාදේශ පලමු වටයේ තරග තුනම ජය ගනිමින් අපරාජිතව A සහ B කාණ්ඩවල පෙරමුණ ගැනීමට සමත් වීම හේතුවෙන් එම ප්‍රසාද ලකුණු අනුව ඔවුන් අවසන් මහා තරගය සඳහා සුදුසුකම් ලබා ගත්තේය. අවසන් මහා තරගය සැප්තැම්බර් මස 14 වන දා කොළඹ ආර්. ප්‍රේමදාස ක්‍රීඩාංගණයේදී පැවැත්වීමට නියමිතයි.", "URL": "https://sinhala.adaderana.lk/news.php?nid=119002", "Category": null, "Parent URL": null}