{"Source": "Adaderana", "Timestamp": "March 16, 2010 08:14 am", "Headline": "ප්‍රචණ්ඩ ක්‍රියා වල පැහැදිලි අඩුවක්", "News Content": "පසුගිය ජනාධිපතිවරණයට සාපේක්ෂව මෙවර පාර්ලිමේන්තු මැතිවරණයේ මේ වන විට වාර්තා වී ඇති ප්‍රචණ්ඩ ක්‍රියා වල පැහැදිලි අඩුවක් දක්නට ලැබෙන බව පොලිසිය පවසයි. එය ඉතා යහපත් ප්‍රවනතාවයක් බව ජ්‍යෙෂ්ඨ නියෝජ්‍ය පොලිස්පති එම්.කේ ඉලංගකෝන් මහතා ප්‍රකාශ කළේය. මේ වන විට මැතිවරණ ප්‍රචණ්ඩ ක්‍රියා සම්බන්ධයෙන් පැමිණිලි 86 ක් පොලිසියට වාර්තා වී ඇති බව නියෝජ්‍ය පොලිස්පතිවරයා සඳහන් කරයි. එම පැමිණිලි වලට අදාළ හඳුනාගත් පුද්ගලයින් 53 දෙනෙකු මේ වන විටත් අත්අඩංගුවට ගෙන ඇති බව ද ඉලංගකෝන් මහතා කියා සිටි‍යේය. ඉදිරියටත් මෙම තත්ත්වය පවත්වා ගෙන යාමට බලාපොරොත්තු වන බව නියෝජ්‍ය පොලිස්පතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7296", "Category": null, "Parent URL": null}