{"Source": "Adaderana", "Timestamp": "March 12, 2010 08:20 am", "Headline": "ග්‍ලූ‍කෝමා දිනය අදයි", "News Content": "ලෝක ග්‍ලූ‍කෝමා දිනය අදට යෙදී තිබේ. ග්ලූකෝමාව ලෙස හඳුන්වන්නේ ඇස් වල අධික පීඩනය හේතුවෙන් දෘෂ්ටි ස්නායුව දුර්වල වී ක්‍රමයෙන් අන්ධ භාවයට පත් වීමේ රෝගයකි. මෙම රෝගය කල් තියා හඳුනාගැනීමෙන් සම්පූර්ණයෙන්ම සුව කළ හැකි බව වෛද්‍යවරුන් පවසයි. මේ අතර වැලි මැක්කා නැමැති කෘමියෙකු හේතුවෙන් බෝ වන උණ රෝගය මැඩලීම සඳහා ගතයුතු පියවර සම්බන්ධ ව්‍යාපෘති වාර්තාව සෞඛ්‍ය අමාත්‍යාංශයට භාර දී තිබේ. විශේෂයෙන් මාතර, මොණරාගල, අනුරාධපුර සහ පොළොන්නරුව යන ප්‍රදේශ වල රෝගය වැඩි වශයෙන් දක්නට ලැබුණු බව සෞඛ්‍ය අමාත්‍යාංශය සඳහන් කරයි. අදාළ වාර්තාවේ නිර්දේශය අනුව ලබන ජූලි මාසයට පෙර රෝගය මර්දනය සඳහා ගත යුතු ක්‍රියාමාර්ග, රෝගය හඳුනාගැනීම සහ ප්‍රතිකාර වලට අදාළව ජනතාව දැනුවත් කිරීමේ වැඩපිළිවෙලක් ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=7206", "Category": null, "Parent URL": null}