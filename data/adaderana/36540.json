{"Source": "Adaderana", "Timestamp": "August 11, 2013 11:18 am", "Headline": "ජාතිවාදයට එරෙහිව දේවානන්ද ගෙන යන සටනට සහය දෙනවා", "News Content": "දකුණේ ජනතාවට තිබෙන සියලු අයිතීන් හා උරුමයන් උතුරේ ජනතාවට ලබාදීම සඳහා කැපවී කටයුතු කරන බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. රජය තුළ හිඳිමින් තමන් සහ ඩග්ලස් දේවානන්දා ඇමතිවරයා ඇතුළු මේ රටේ ජාතිවාදයට එරෙහි ප්‍රගතිශීලි අමාත්‍යවරුන් සහ මන්ත්‍රීවරුන් පිරිසක් ගෙන යන සටන ජයග්‍රහණය කිරීම අනිවාර්යය බව අමාත්‍යවරයා පෙන්වාදෙයි. යාපනය දිස්ත්‍රික්කයේ ධීවර ප්‍රජාවට ධීවර ආම්පන්න ලබාදීමේ උත්සවයකට එක්වෙමින් රාජිත සේනාරත්න අමාත්‍යවරයා මෙම අදහස් පළ කර ඇත. දෙමළ ජනයාගේ අයිතිය වෙනුවෙන් උතුරේ සිට ඩග්ලස් දේවානන්දා අමාත්‍යවරයා කරන සටනට දකුණේ සිට තමන් උපරිම සහයෝගය ලබාදෙන බව රාජිත සේනාරත්න අමාත්‍යවරයා පවසා තිබේ. ඒ සඳහා විපක්ෂයේ සිටින දෙමළ ජාතික සන්ධානයේ මන්ත්‍රීවරුන්ගේ සහයෝගය අවශ්‍ය නොවන බව ද රාජිත සේනාරත්න අමාත්‍යවරයා මෙහිදී අවධාරණය කර ඇත.", "URL": "https://sinhala.adaderana.lk/news.php?nid=36540", "Category": null, "Parent URL": null}