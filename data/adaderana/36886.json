{"Source": "Adaderana", "Timestamp": "August 25, 2013 12:42 pm", "Headline": "සන්ධාන ආධාරකරුගේ නිවසට වෙඩි ප්‍රහාරයක්", "News Content": "ශ්‍රී ලංකා නිදහස් පක්ෂයේ මහනුවර දිස්ත්‍රීක් ආසන සංවිධායක මෙන්ම හිටපු පළාත් සභා මන්ත්‍රී තිළිණ තෙන්නකෝන් මහතාගේ ආධාරකරුවෙකුට අයත් උඩපේරාදෙණිය ප්‍රදේශයේ පිහිටි නිවසකට කිසියම් පිරිසක් විසින් වෙඩි තබා තිබේ. අද අලුයම 2 කට පමණ සිදුවූ වෙඩි තැබීමෙන් නිවසට සහ ඒ අසල නවතා තිබූ ලොරි රථයකට හානි වී ඇත. වාහන දෙකකින් පැමිණි නාදුනන පිරිසක් වෙඩි තැබිම සිදුකළ බව නිවෙස් හිමියා ප්‍රකාශ කළේය. ඔහු සන්ධාන අපේක්ෂකයෙකුගේ අධාරකරුවෙකු වන අතර පේරාදෙණිය පොලීසිය සිද්ධිය සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=36886", "Category": null, "Parent URL": null}