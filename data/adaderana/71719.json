{"Source": "Adaderana", "Timestamp": "April 4, 2017 03:18 pm", "Headline": "අපිත් වර්ජනය කරනවා", "News Content": "මාලඹේ පෞද්ගලික වෛද්‍ය විද්‍යාලය අහෝසි කරන ලෙසට රජයට බල කරමින් වැඩවර්ජනයක නිරත වීමට තම සංගමයද තීරණය කර ඇති බව සමස්ත ලංකා වෛද්‍ය නිලධාරීන්ගේ සංගමය පවසයි. නිවේදනයක් නිකුත් කරමින් එම සංගමයේ ප්‍රධාන ලේකම් වෛද්‍ය ජයන්ත බණ්ඩාර මහතා සඳහන් කළේ උදෑසන 8.00 සිට පැය 24 ක කාලයක් වැඩවර්ජනයේ නිරත වීමට සිය සංගමය තීරණය කර ඇති බවය. කෙසේ වෙතත් හදිසි ප්‍රතිකාර පිළිකා රෝහල්, මාතෘ හා ළමා රෝහල්වල ප්‍රතිකාර කටයුතු සිදුකරන බව ජයන්ත බණ්ඩාර මහතා සඳහන් කළේය. වර්ජනය හේතුවෙන් රෝගීන් අපහසුතාවයට පත්වීමේ වගකීම රජය බාරගත යුතු බවත් සිය ඉල්ලීමට ආණ්ඩුව කටයුතු නොකරන්නේ නම් ඉදිරියේදී අඛණ්ඩ වැඩවර්ජනයක නිරත වීමට සිදුවන බව ද වෛද්‍ය ජයන්ත බණ්ඩාර මහතා වැඩිදුරටත් සඳහන් කළේය. මේ අතර මාලඹේ පෞද්ගලික වෛද්‍ය විද්‍යාලය අහෝසි කරන ලෙසට රජයට බල කරමින් ලබන 07 වන දින වැඩවර්ජනයක නිරත වීමට සැලසුම් කර ඇති බව රජයේ වෛද්‍ය නිලධාරීන්ගේ සංගමය ද දැනුම් දුණි.", "URL": "https://sinhala.adaderana.lk/news.php?nid=71719", "Category": null, "Parent URL": null}