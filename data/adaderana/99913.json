{"Source": "Adaderana", "Timestamp": "November 28, 2018 09:32 am", "Headline": "හොරු තුන්දෙනෙක් දුවපු දිවිල්ල-CCTV දර්ශන සහිතයි", "News Content": "ජා ඇල දුම්රියපොල මාර්ගයේ ස්වර්ණාභරණ වෙළෙඳ සැළක් පුද්ගලයින් කිහිපදෙනෙකු විසින් කොල්ල කා පළා ගොස් තිබේ. වෙළඳසැළේ හිමිකරු පවසන්නේ රුපියල් ලක්ෂ 10කට අධික වටිනාකමකින් යුත් ස්වර්ණාභරණ තොගයක් මෙලෙස කොල්ල කා ඇති බවයි. ජා ඇල දුම්රියපොල මාර්ගයේ ස්වර්ණාභරණ වෙළෙඳසැළකට ඊයේ(27) රාත්‍රී 08.30ට පමණ යතුරුපැදියකින් පැමිණි පුද්ගලයින් තිදෙනෙකු අළෙවිසැළේ වෙළදාම් කටයුතු අවසන් කිරීමට සූදානම් වන අවස්ථාවේ මෙලෙස ස්වර්ණාභරණ කොල්ල කා පළා ගොස් තිබේ. එම අවස්ථාවේදී කොල්ලකරුවන් විසින් වෙඩි තැබීමක්ද සිදුකර පළාගොස් ඇති බව අප වාර්ථාකරු සඳහන් කළේය. මෙම සිද්ධිය සම්බන්ධයෙන් ජා-ඇල පොලීසිය වැඩිදුර පරීක්ෂණ පවත්වන අතර කොල්ලකන ආකාරය වෙළඳසැලේ ආරක්ෂක කැමරා පද්ධතියේ සටහන් ව තිබුණි.", "URL": "https://sinhala.adaderana.lk/news.php?nid=99913", "Category": null, "Parent URL": null}