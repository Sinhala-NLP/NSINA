{"Source": "Adaderana", "Timestamp": "March 17, 2019 06:54 am", "Headline": "අල්ලස හා දූෂණය තුරන් කිරීමේ ජාතික සැළැස්ම හෙට", "News Content": "මෙරටින් අල්ලස හා දූෂණය තුරන් කිරීමේ ජාතික ක්‍රියාකාරී සැළැස්ම හෙට (18) එළිදැක්වීමට නියමිතය. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ දී එය සිදුකරන බව අල්ලස් හෝ දූෂණ චෝදනා විමර්ශන කොමිෂන් සභාව ප්‍රකාශ කළේය. යහපත් ආකල්ප වලින් යුත් දරු පරපුරක් නිර්මාණය කිරීම, කාර්‍යක්ෂම පෞද්ගලික රාජ්‍ය සේවයක් බිහිකිරීම සහ සාධාරණ යුක්තිය පසිඳලීමේ ක්‍රමවේදයක් ඇති කිරීමේ අරමුණින් මෙම ජාතික සැලැස්ම සම්පාදනය කර ඇත. අල්ලස් පනතට සංශෝධන එක් කිරීමට ද මේ යටතේ සැළසුම් කර ඇති අතර අල්ලස සම්බන්ධයෙන් ග්‍රන්ථ 4ක් එළිදැක්වීමට ද සැලසුම් කර ඇති බව වාර්තා වෙයි.", "URL": "https://sinhala.adaderana.lk/news.php?nid=106193", "Category": null, "Parent URL": null}