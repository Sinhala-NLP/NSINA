{"Source": "Adaderana", "Timestamp": "August 19, 2010 05:08 pm", "Headline": "අනියම් පෙම මාරකයක් වී අත්තන ඇට කා දිවිනසාගනියි", "News Content": "වව්නියාව ප්‍රදේශයේ කාන්තාවක් අත්තන ඇට කා සියදිවි හානිකරගෙන තිබේ. ඇය ඇගේ දරුවෙකුට ද අත්තන ඇට කවා ඇති අතර එම දරුවා ‍මේ වන විට රෝහල් ගතව ප්‍රතිකාර ලබන බව සඳහන් වේ. කොළඹ ප්‍රදේශයේ නීතීඥයෙකු සමග ඇතිකරගත් අනියම් සබඳතාවක් හේතුවෙන් ඇතිවූ ආරවුලක් මත අදාළ කාන්තාව සියදිවි නසාගෙන ඇති බව වාර්තා වේ. මේ සම්බන්ධයෙන් අදාළ නීතීඥවරයාගෙන් පොලිසිය කළ ප්‍රශ්න කිරීම්වලදී ඔහු ප්‍රකාශ කර ඇත්තේ එම කාන්තාව සමග තමාගේ කිසිදු සම්බන්ධයක් නොපැවති බවයි.", "URL": "https://sinhala.adaderana.lk/news.php?nid=10330", "Category": null, "Parent URL": null}