{"Source": "Adaderana", "Timestamp": "March 10, 2012 08:22 am", "Headline": "සංගණනය ගැන තොරතුරු ලබාගැනීමට දුරකථන අංක කිහිපයක්", "News Content": "ජන සංගණනය පිළිබඳ තොරතුරු ලබාගැනීම සඳහා විශේෂ දුරකථන අංක කිහිපයක් හඳුන්වාදීමට ජනලේඛන හා සංඛ්‍යාලේඛන දෙපාර්තමේන්තුව පියවර ගෙන තිබේ. අදාළ සංගණනයේ මූලික තොරතුරු ලබාගැනීමේ කටයුතු ‍මේ දිනවල සිදුවන අතර එම කටයුතු ලබන 19 වැනිදින දක්වා සිදුකිරීමට නියමිතය. ඒ අනුව අදාළ සංගණනය පිළිබඳ ඕනෑම තොරතුරක් හෝ පැමිණිල්ලක් සිදුකිරීම සඳහා විශේෂ දුරකථන අංක 3 ක් ප්‍රකාශයට පත්කර ඇත. 011 2 68 95 95, 011 2 68 83 83, 011 2 68 37 37 යන දුරකථන අංක ඔස්සේ ඒ පිළිබඳව දැනුම් දිය හැකිය. මේ අතර අදාළ සංගණනයේ දී නිවැරදි තොරතුරු ලබාදීමට කටයුතු කරන ලෙස ජනලේඛන හා සංඛ්‍යාලේඛන දෙපාර්තමේන්තුව ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=22700", "Category": null, "Parent URL": null}