{"Source": "Adaderana", "Timestamp": "June 10, 2012 09:03 am", "Headline": "ගංජා තොගය ළඟ තබාගත් සැකකරු රිමාන්ඩ්", "News Content": "ගංජා තොගයක් ළඟ තබාගැනීමේ චෝදනා මත සැකකරුවෙකු රක්ෂිත බන්ධනාගාර ගත කර තබේ. පුත්තලම මහේස්ත්‍රාත් අධිකරණය විසින් සැකකරු ලබන 19 වැනි දින දක්වා රක්ෂිත බන්ධනාගාර ගතකිරීමට නියෝග කර ඇත. වනාතවිල්ලුව, රෙඩ්බානා ප්‍රදේශයේ දී වනාතවිල්ලුව පොලිසිය විසින් ගංජා කිලෝග්‍රෑම් 1 යි ග්‍රෑම් 500 ක් පමණ ළඟ තබාගෙන සිටියදී සැකකරු අත්අඩංගුවට ගෙන තිබුණි. මේ අතර තෙරිපැහැ, දුලන ප්‍රදේශයේ දී ගංජා කිලෝග්‍රෑම් 6 ක් පමණ ළඟ තබාගෙන සිටියදී අත්අඩංගුවට ගත් සැකකරුවෙකු ද අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කර තිබේ. සැකකරු ලබන 12 වැනි දින දක්වා රක්ෂිත බන්ධනාගාරයේ තබන ලෙස වලපනේ මහේස්ත්‍රාත් අධිකරණය නියෝග කළ බව තෙරිපැහැ පොලිසිය සඳහන් ක‍රයි.", "URL": "https://sinhala.adaderana.lk/news.php?nid=24900", "Category": null, "Parent URL": null}