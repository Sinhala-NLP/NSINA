{"Source": "Adaderana", "Timestamp": "January 7, 2016 10:02 am", "Headline": "කිලෝ 5ක රන් ගේන්න ආගමන විගමන නිලධාරියෙකුත් හවුල්", "News Content": "නීති විරෝධී ලෙස මෙරටට ගෙන ආ කෝටි දෙකකට අධික වටිනාකමකින් යුත් රත්‍රං තොගයක් සමඟ පුද්ගලයෙකු කටුනායක ගුවන් තොටුපළේදී අත්අඩංගුවට ගෙන තිබේ.අද අළුයම මැලේසියාවේ ක්වාලාලම්පූර් සිට පැමිණි පුද්ගලයෙකු මෙලෙස අත්අඩංගුවට ගෙන ඇති බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.සැකකරු සතුව තිබී කිලෝ ග්‍රෑම් 03යි ගෑම් 300ක් බරින් යුත් රත්‍රන් මාල 392ක් සහ කිලෝ ග්‍රෑම් 1යි ග්‍රෑම් 800ක් බරින් යුත් රත්‍රන් කැබලි 18ක් සොයාගෙන ඇත.කිලෝ පහකට වැඩි එම රත්‍රන් වල වටිනාකම රුපියල් දෙකෝටි හැත්තෑ එක්ලක්ෂ 53,025ක් වන බව ලෙස්ලි ගාමිණි මහතා සඳහන් කළේය.මෙම සිද්ධිය සම්බන්ධයෙන් සැකපිට ආගමන විගමන නිලධාරියෙකුද අත්අඩංගුවට ගෙන ඇත.අත්අඩංගුවට ගත් සැකකරුවන් සම්බන්ධයෙන් ගුවන්තොටුපළ රේගුව වැඩිදුර විමර්ශන ආරම්භ කර ඇති බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.", "URL": "https://sinhala.adaderana.lk/news.php?nid=56208", "Category": null, "Parent URL": null}