{"Source": "Adaderana", "Timestamp": "October 28, 2016 10:00 am", "Headline": " මට්ටක්කුලිය වෙඩි තැබීම-තවත් සැකකරුවන් 2ක් දැලේ", "News Content": "මට්ටක්කුලිය ප්‍රදේශයේදී වෙඩි තබා පුද්ගලයින් සිව් දෙනෙකු ඝාතනය කිරීමේ සිද්ධියට සම්බන්ධයෙන් තවත් තරුණයින් දෙදෙනෙකු අත්අඩංගුවට ගෙන තිබේ.කොළඹ අපරාධ කොට්ඨාසය මගින් ඊයේ(27) රාත්‍රියේ ඔවුන් දෙදෙනා අත්අඩංගුවට ගෙන ඇති බව පොලිස් මූලස්ථානය සඳහන් කළේය.සැකකරුවන් මට්ටක්කුලිය ප්‍රදේශයේම පදිංචි 18 හැවිරිදි තරුණයින් බව සඳහන්ය.ඔවුන් අද(28) කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර මෙම ඝාතන සම්බන්ධයෙන් පසුගියදා සැකකරුවන් 11 දෙනෙකු අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=65469", "Category": null, "Parent URL": null}