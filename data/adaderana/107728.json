{"Source": "Adaderana", "Timestamp": "April 9, 2019 08:32 pm", "Headline": "දුම්රිය වර්ජනය තාවකාලිකව අත්හිටුවයි", "News Content": "දුම්රිය වෘත්තිය සමිති අද මධ්‍යම රාත්‍රීයේ සිට සැලසුම්කර තිබුණු වර්ජනය තාවකාලිකව අත්හිටුවීමට තිරණය කර ඇත. ඒ ප්‍රවාහන අමාත්‍ය අර්ජුන රණතුංග මහතා සහ දුම්රිය වෘත්තිය සමිති අතර අද (09) සවස පැවති විශේෂ සාකච්ඡාවකින් අනතුරුවයි. ප්‍රවාහන අමාත්‍යාංශයේදී මෙම සාකච්ඡාව පැවැවති බව අද දෙරණ වාර්තාකරු සඳහන් කළේය. වැටුප් ගැටළුව ඇතුළු ඉල්ලීම් කිහිපයක් මුල් කර ගනිමින් අද(09) මධ්‍යම රාත්‍රී සිට දුම්රිය රියදුරන් ඇතුළු දුම්රිය වෘත්තිය සමිති කිහිපයක් පැය 48ක සංඛේත වැඩවර්ජනයක් නිරත වීමට තීරණය කර තිබුණි.", "URL": "https://sinhala.adaderana.lk/news.php?nid=107728", "Category": null, "Parent URL": null}