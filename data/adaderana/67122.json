{"Source": "Adaderana", "Timestamp": "December 18, 2016 12:22 am", "Headline": " දෙරණ ලිට්ල් ස්ටාර් සීසන් 8 අවසන් මහා තරගයේ ජයග්‍රාහකයින් මෙන්න", "News Content": "පුරා වසර අටක් ශ්‍රී ලාංකිය ළමා පරපුරේ කලා හැකියාවන් කරළියට ගෙන එන මහා මංගල්‍යය දෙරණ ලිට්ල් ස්ටාර් අවසන් මහා තරඟය සුගතදාස ගෘහස්ත ක්‍රීඩාංගණයේදී අති උත්කර්ෂවත් අන්දමින් අද(17) පැවැත්වුණි.“අරුමැසි වන රජ දහන“ තේමාව යටතේ මෙවර අවසන් මහා තරඟය මනරම් අයුරින් පැවැත්වුණි.මෙම අවසන් මහා තරඟයේ ජයග්‍රාහකයින් පහත පරිදි වෙයි.වයස අවුරුදු 08න් පහල ගායන අංශය ජනප්‍රියම ජයග්‍රාහිකාවට හිමි කිරුළ සුහයිසී ඩේව් විසින් දිනා ගැනීමට සමත්විය. එම වයස් කාණ්ඩයේ නර්ථන අංශයේ ජනප්‍රියම ජයග්‍රාහිකාව ලෙස කිරුළ පළඳින්නට විශ්මි පබසරා දැරිය සමත් වුණි.වයස අවුරුදු 12න් පහල ගායන අංශයේ ජනප්‍රියම ජයග්‍රාහකයා වුයේ මධුරංග ධර්මවර්ධන පුංචි තරුවයි.එම වයස් කාණ්ඩයේ නර්ථන අංශයේ ජනප්‍රියම කිරුළට හිමිකම් කිවුයේ ටෙහාන් දුලෙන්ය.මේ අතර දක්ෂතම කාණ්ඩයේ වයස අවුරුදු 08න් පහල ගායන අංශයේ කිරුළ දිනා ගැනීමට ජනේෂ් ජයනාත් සමත් විය.දක්ෂතම කාණ්ඩයේ වයස අවුරුදු 08න් පහල ගායන අංශයේ අනුශූරතාවය දිනා ගැනීමට අයේෂ් යසිරු සමත්විය.එම වයස් කාණ්ඩයේ නර්ථන අංශයේ දක්ෂතම තරුව වූයේ චරිත දේශප්‍රිය යි.එම වයස් කාණ්ඩයේ නර්ථන අංශයේ අනුශූරතාවය දිනා ගැනීමට චානලී සිත්මි සමත් විය.වයස අවුරුදු 12න් පහල ගායන අංශයේ දක්ෂතම තරුවට හිමි කිරුළ හිමි කර ගත්තේ මෙත්මි විමංසාය.දක්ෂතම කාණ්ඩයේ වයස අවුරුදු 12න් පහල ගායන අංශයේ අනුශූරතාවය දිනා ගැනීමට ජනනි ඉමත්මා සමත්විය.එම වයස් කාණ්ඩයේ නර්ථන අංශයේ දක්ෂතම තරුව වූයේ දෙව්නි සංජනා යි.එම වයස් කාණ්ඩයේ නර්ථන අංශයේ අනුශූරතාවය දිනා ගැනීමට පාරමී ප්‍රාර්ථනා සමත් විය.", "URL": "https://sinhala.adaderana.lk/news.php?nid=67122", "Category": null, "Parent URL": null}