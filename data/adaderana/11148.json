{"Source": "Adaderana", "Timestamp": "September 28, 2010 10:46 am", "Headline": "වාහන ජාවාරම්කරුවන් 4 ට මාංචු", "News Content": "සොරා ගන්නා ලද වාහන වල පැහැය, ඇන්ජින් අංක සහ ‍චැසි අංක වෙනස් කර උතුරු සහ නැගෙනහිර පළාත් වලට අලෙවි කිරීමේ ජාවාරමක නිරත වූ පුද්ගලයින් සිව් දෙනෙකු අත්අඩංගුවට ගෙන තිබේ. හලාවත, නොවිසිදුණු අපරාධ විමර්ශන අංශයේ නිලධාරීන් විසින් සිදු කළ වැටලීමක දී මොවුන් අත්අඩංගුවට ගෙන ඇති බව වාර්තා වේ. අත්අඩංගුවට ගත් සැකකරුවන් සොරා‍ ගෙන අලෙවි කරනු ලැබූ වෑන් රථ 3ක්, මෝටර් රථ 3ක් සහ යතුරු පැදි 2ක් ද පොලිසිය විසින් සොයා ගෙන තිබේ. දිවයිනේ විවිධ ප්‍රදේශ වලින් සොරකම් කරන ලද වාහන මහවැව ප්‍රදේශයේ ගරාජයක් තුළ දී වෙනස් කිරීමට ලක් කර ඇති බව වාර්තා වේ.", "URL": "https://sinhala.adaderana.lk/news.php?nid=11148", "Category": null, "Parent URL": null}