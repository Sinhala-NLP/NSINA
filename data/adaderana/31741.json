{"Source": "Adaderana", "Timestamp": "February 18, 2013 05:32 pm", "Headline": "ලතීෆ් මාරු කළේ දේශපාලනය නිසා නොවේලූ", "News Content": "නියෝජ්‍ය පොලිස්පති එම්.ආර් ලතීෆ් මහතා මොණරාගල දිස්ත්‍රික්කයෙන් ස්ථාන මාරු කිරීමට හේතුව දේශපාලන බලපෑමක් නොවන බව පොලිස් මාධ්‍ය ප්‍රකාශක කාර්යාලය පවසයි. ලතීෆ් මහතා මොණරාගල දිස්ත්‍රික්කයේ රාජකාරී පමණක් ආවරණයක් කළ බව නිවේදනයක් නිකුත් කරමින් එම කාර්යාලය පෙන්වාදෙයි. එම දිස්ත්‍රික්කය සඳහා නව නියෝජ්‍ය පොලිස්පතිවරයෙකු පත් කිරීමට පොලිස් මුලස්ථානය පසුගියදා පියවර ගන්නා ලදී. කෙසේ වුව ද මොණරාගල දිස්ත්‍රික්කය භාරව කටයුතු කළ නියෝජ්‍ය පොලිස්පති එම්.ආර් ලතීෆ් මහතාගේ රාජකාරීවලට දේශපාලන බලපෑම් එල්ල වූ බවට පසුගිය කාලය තුළ තොරතුරු වාර්තා විය.", "URL": "https://sinhala.adaderana.lk/news.php?nid=31741", "Category": null, "Parent URL": null}