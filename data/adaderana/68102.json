{"Source": "Adaderana", "Timestamp": "January 14, 2017 08:48 am", "Headline": "තෛපොංගල් දිනය අදයි", "News Content": "දමිළ ජාතිකයින් මහත් හරසරින් සමරන තෛපොංගල් දිනය අදට(14) යෙදී තිබේ.ඒ වෙනුවෙන් පණිවිඩයක් නිකුත් කරමින් ජනාධිපති මෛත්‍රීපාල සිරිසේන මහතා පෙන්වාදෙන්නේ මිනිසා සහ විශ්ව දායාදයන් අතර අන්නෝන්‍ය සම්මුතිය යාවත්කාලීන කෙරෙන සංස්කෘතිකමය ප්‍රකාශනයක් ලෙස තෛපොංගල් සැලකිය හැකි බවයි. සහෝදර දෙමළ ජනතාවටත් රටටත් සෞභාග්‍යය, සතුට පිරිවැරූ තෛපොංගල් උළෙලකට සුභපතන බව ජනාධිපතිවරයා පවසයි.සූර්ය වන්දනාවට ප්‍රමුඛත්වයක් දෙන මෙම උත්සවයත් සමග දමිළ ජනතාවට නව වසර උදා වී සමානාත්මතාවය සහ කෘතවේදීත්වයේ අගය කියන සෞභාග්‍යමත් තෛපොංගල් දිනයක් වේවායි අග්‍රාමාත්‍ය රනිල් වික්‍රමසිංහ මහතා සිය තෛපොංගල් සුභාශිංසන පණිවුඩයෙන් සිහිපත් කරයි.", "URL": "https://sinhala.adaderana.lk/news.php?nid=68102", "Category": null, "Parent URL": null}