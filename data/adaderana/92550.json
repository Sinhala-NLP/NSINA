{"Source": "Adaderana", "Timestamp": "July 14, 2018 12:01 pm", "Headline": "ශ්‍රී ලංකා දෙවනි ඉනිම ලකුණු 190 කට සීමා වෙයි", "News Content": "සංචාරක දකුණු අප්‍රිකානු කණ්ඩායම සහ ශ්‍රී ලංකා කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ ශ්‍රී ලංකා දෙවන ඉනිම ලකුණු 190කට සීමා කිරීමට දකුණු අප්‍රිකානු පන්දු යවන්නන් සමත් විය. ඒ අනුව තරග ජයග්‍රහණය සඳහා දකුණු අප්‍රිකානු කණ්ඩායමට හිමිවූ ඉලක්කය ලකුණු 352 කි. මෙම තරගයේ කාසියේ වාසිය දිනු ශ්‍රී ලංකා කණ්ඩායම ප්‍රථමයෙන් පන්දුවට පහරදුන් අතර ඔවුන් සිය ප්‍රථම ඉනිම සදහා සියලු දෙනා දැවී ලකුණු 287ක් ලබාගත්තේය. ඊට පිළිතුරු ලෙස දකුණු අප්‍රිකානු පළමු ඉනිම සඳහා සියලු ක්‍රීඩාකයින් දැවී ලබාගත හැකි වුයේ ලකුණු 126ක් පමණයි. ඒ අනුව ලකුණු 161ක් ඉදිරියෙන් සිටිමින් සිය දෙවන ඉනිම ආරම්භ කළ ශ්‍රී ලංකා පිතිකරුවන්ට දෙවන ඉනිමේ දී ලබාගත හැකි වුයේ ලකුණු 190ක් පමණයි.", "URL": "https://sinhala.adaderana.lk/news.php?nid=92550", "Category": null, "Parent URL": null}