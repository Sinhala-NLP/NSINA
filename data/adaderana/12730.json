{"Source": "Adaderana", "Timestamp": "December 9, 2010 03:49 pm", "Headline": "පළමු පුද්ගලික විශ්ව විද්‍යාලය අප්‍රේල් මාසයේ ", "News Content": "රජයේ නියාමනය යටතේ මෙරට ස්ථාපිත කෙරෙන ප්‍රථම පෞද්ගලික විශ්ව විද්‍යාලය ලබන අප්‍රේල් මාසයේ ආරම්භ කරන බව උසස් අධ්‍යාපන අමාත්‍ය එස්.බී දිසානායක මහතා පවසයි. මේ වන විට රටවල් 26 ක් පමණ සමග මෙරට විශ්ව විද්‍යාල ඉදිකිරීම සම්බන්ධයෙන් සාකච්ඡා කර ඇති බවද එයින් රටවල් 15 ක පමණ ඒ සඳහා කෙරෙන මැදිහත්වීමක් පිළිබඳ සුබවාදී ප්‍රතිචාර දක්වා ඇති බවද අමාත්‍යවරයා කියා සිටියේය. ලබන අප්‍රේල් මාසයේ ආරම්භ කෙරෙන විශ්ව ව්ද්‍යාලය බොහෝවිට ඕස්ට්‍රේලියාව හෝ ඉන්දියාවේ සහයෝගය මත ආරම්භ කෙරෙනු ඇති බව දිසානායක අමාත්‍යවරයා අද දෙරණ වාර්තාකරු සමග කළ කතා බහකදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=12730", "Category": null, "Parent URL": null}