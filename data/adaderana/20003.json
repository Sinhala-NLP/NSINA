{"Source": "Adaderana", "Timestamp": "November 14, 2011 03:07 pm", "Headline": "පුද්ගලික බස් රථ වර්ජනය අත්හිටුවයි", "News Content": "අද මධ්‍යම රාත්‍රීයේ සිට ක්‍රියාත්මක කිරීමට නියමිතව තිබූ පුද්ගලික බස් රථ වර්ජනය අත්හිටුවන ලද බව පුද්ගලික ප්‍රවාහන අමාත්‍ය සී.බී රත්නායක මහතා පවසයි. ඉහළ ගිය ඉන්ධන මිල හේතුවෙන් ඩීසල් සහනධාරයක් ලබා නොදෙන්නේනම් අද මධ්‍යම රාත්‍රීයේ සිට පුද්ගලික බස් රථ ධාවනයෙන් ඉවත්කරගන්නා බව පුද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා ඊයේ මාධ්‍ය හමුවකදී කියා සිටියේය. බස් වර්ජනය අත්හිටුවීම සඳහා බස් හිමියන් එකඟ වූ බව පෞද්ගලික ප්‍රවාහන සේවා අමාත්‍ය සී.බී රත්නායක මහතා අද පස්වරුවේ පැවති මාධ්‍ය හමුවක දී අනාවරණය කළේය. පෞද්ගලික බස් හිමියන්ගේ සංගමයේ නියෝජිතයන් සහ අමාත්‍යාංශ නියෝජිතයින් අතර අද උදෑසන පැවති සාකච්ඡා වලින් අනතුරුව මෙම තීරණය ගෙන තිබේ.", "URL": "https://sinhala.adaderana.lk/news.php?nid=20003", "Category": null, "Parent URL": null}