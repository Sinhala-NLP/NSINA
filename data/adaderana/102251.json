{"Source": "Adaderana", "Timestamp": "January 13, 2019 08:40 am", "Headline": "ඉන්දීයාවේ එක්දින ක්‍රිකට් සංචිතය වෙනස් වෙයි ", "News Content": "ඉන්දීය ක්‍රිකට් කණ්ඩායමේ එක්දින ක්‍රිකට් සංචිතය සඳහා ෂුබ්මාන් ගිල් සහ විජේ ශන්කර් ඇතුළත් කිරීමට ඉන්දීය ක්‍රිකට් තේරිම් කමිටුව තීරණය කර තිබේ. ලෝකේෂ් රාහුල් සහ හර්දික් පාන්ඩ්යා වෙනුවට ඔවුන් එම තරග සඳහා ඇතුළත් කිරීමට තීරණය කර ඇති බව වාර්තා වේ. ලෝකේෂ් රාහුල් සහ හර්දික් පාන්ඩ්යා විසින් රූපවාහිනි නාලිකාවක පැවති සාකච්ඡාවකදී මතභේදතාත්මක අදහස් පල කිරීමක් සම්බන්ධයෙන් ඔවුන්ට ඉන්දීය ක්‍රිකට් ආයතනය විසින් තරග තහනමක් පනවනු ලැබුවා. මේ සම්බන්ධයෙන් කරුණු දැක්වීම සඳහා එම ක්‍රිඩකයින්ට වහාම ඉන්දියාව වෙත පැමිණෙන ලෙස ද දැනුම් දී ඇති බව වාර්තා වන්නේය.", "URL": "https://sinhala.adaderana.lk/news.php?nid=102251", "Category": null, "Parent URL": null}