{"Source": "Adaderana", "Timestamp": "April 5, 2019 10:51 am", "Headline": "තිස්සගේ තාවකාලික දේශපාලන විරාමය අවසන්", "News Content": "ඉදිරි ජනාධිපතිවරණයේදී ජනතාවට නායකත්වය ලබා දීමට වුවද තමා සූදානම් බව එක්සත් ජාතික පක්ෂයේ හිටපු මහලේකම් තිස්ස අත්තනායක මහතා පවසයි. මාධ්‍යවත අදහස් දක්වමින් ඒ මහතා වැඩිදුරටත් සඳහන් කළේ මධස්ථ ඡන්ද දායකයින් විසින් ඉදිරි ජනාධිපතිවරයා පත්කර ගනු ඇති බවයි. මේ අතර එළඹෙන ජනාධිපතිවරණයෙන් තමා නැවත ක්‍රියාකාරී දේශපාලනයට පිවිසෙන බව තිස්ස අත්තනායක මහතා සඳහන් කළේය. ඉදිරි ජනාධිපතිවරණය ප්‍රකාශයට පත් කිරීමෙන් අනතුරුව සිය තාවකාලික දේශපාලන විරාමය අවසන් කරන බව තිස්ස අත්තනායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=107432", "Category": null, "Parent URL": null}