{"Source": "Adaderana", "Timestamp": "January 22, 2014 12:31 pm", "Headline": "නඩු විභාගය අවසන් වන තෙක් සභාපති රිමාන්ඩ්", "News Content": "බ්‍රිතාන්‍ය ජාතික සිවිල් සේවකයෙකු ඝාතනය කර ඔහුගේ රුසියානු ජාතික පෙම්වතිය දූෂ්‍ය කළ බවට චෝදනා එල්ලවී ඇති තංගල්ල ප්‍රාදේශීය සභාවේ සභාපති සම්පත් චන්ද්‍රපුෂ්ප විදානපතිරණ මහතා නඩු විභාගය අවසන් වනතුරු රක්ෂිත බන්ධනාගාර ගතකරන ලෙස අධිකරණය විසින් නියෝග කර තිබේ. වරෙන්තු ලබා සිටි සැකකාර සභාපතිවරයා අපරාධ පරීක්ෂණ දෙපාර්තමේන්තුව විසින් අත්අඩංගුවට ගැනීමෙන් පසු අද (22) කොළඹ, මහාධිකරණයට ඉදිරිපත් කිරීමෙන් පසු මෙලෙස නියෝග කර ඇත. බ්‍රිතාන්‍ය ජාතිකයා සහ ඔහුගේ පෙම්වතිය ශ්‍රී ලංකාවට පැමිණ 2011 වසරේ දෙසැම්බර් මස 24 වන දින තංගල්ලේ නිවාඩු නිකේතනයක රාත්‍රීය ගත කරද්දී මෙම අවාසනාවන්ත අත්දැකීමට මුහුණ දුන්හ.", "URL": "https://sinhala.adaderana.lk/news.php?nid=40553", "Category": null, "Parent URL": null}