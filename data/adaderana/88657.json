{"Source": "Adaderana", "Timestamp": "May 7, 2018 08:57 am", "Headline": "ඔක්කම්පිටිය ප්‍රදේශයෙන් මළ සිරුරක් හමුවෙයි", "News Content": "බුත්තල ඔක්කම්පිටිය පොලිස් බල ප්‍රදේශයේ පොලිස් ජංගම මුර සංචාරයේ නිරත නිලධාරීන් විසින් ඔක්කම්පිටිය මොනරාගල මාර්ගයේ එකසිය විසිදෙක කනුව අසල තිබූ පුද්ගල මළ සිරුරක් සොයාගෙන තිබේ. මෙලෙස මියගිය පුද්ගලයා ගේ අනන්‍යතාව මේ වන විට තහවුරු කරගෙන ඇති අතර ඔහු ඔක්කම්පිටිය ප්‍රදේශයේ පදිංචි වයස අවුරුදු හතලිස් තුනක් වන සමන් අනුර කුමාර නැමති පුද්ගලයකු බව පොලිසිය පවසයි. මෙම පුද්ගලයා තවත් පිරිසක් සමග ඊයේ(06) රත්‍රීයේ සාදයකට ගොස් කැබ් රථයකින් නැවත නිවෙස් බලා යමින් සිටියේ දී එයින් ඇද වැටී මෙලෙස මිය යන්නට ඇති බව පොලිස් පරීක්ෂණවලින් දැනට අනාවරණය වී තිබේ. මියගිය පුද්ගලයා ගේ මළ සිරුර ඔක්කම්පිටිය ප්‍රාදේශීය රෝහලේ තැන්පත් කර ඇති අතර පශ්චාත් මරන පරීක්ෂණය අද (07) සිදු කිරීමට නියමිතයි. සිද්ධිය පිළිබඳ විමර්ශන ඔක්කම්පිටිය පොලිසිය සිදු කරයි.", "URL": "https://sinhala.adaderana.lk/news.php?nid=88657", "Category": null, "Parent URL": null}