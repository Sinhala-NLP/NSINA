{"Source": "Adaderana", "Timestamp": "September 8, 2010 09:13 am", "Headline": "ද්‍රවිඩ සන්ධානයේ  සිංහල මන්ත්‍රීත් ආණ්ඩුවට හේත්තුවෙයි", "News Content": "ද්‍රවිඩ ජාතික සන්ධානයේ දිගාමඩුල්ල දිස්ත්‍රීක් පාර්ලිමේන්තු මන්ත්‍රී පී.පියසේන මහතා 18 වන ව්‍යවස්ථා සංශෝධනයට පක්ෂව ආණ්ඩුවට සහය දක්වන්නට තීරණය කර ඇතැයි දේශපාලන ආරංචි මාර්ග සඳහන් කරයි. එසේ වුවද දෙමළ ජාතික සන්ධාන මන්ත්‍රීවරු කිහිප දෙනෙකු 18 වැනි ව්‍යවස්ථා සංශෝධනයට අදාළ ඡන්ද විමසී‍මට සහභාගී වන බව එම සන්ධානයේ පාර්ලිමේන්තු මන්ත්‍රී එම්.සුමන්දිරන් මහතා පවසයි. දෙමළ ජාතික සන්ධානයේ නායක ආර්.සම්බන්දන් ඉන්දියාවේ සංචාරයක නිරතව සිටින අතර ශ්‍රිවඥානම් ශ්‍රී ධරන් සහ එස්.යෝගේෂ්වරන් යන මන්ත්‍රීවරුන් ජර්මනි‍‍යේ සංචාරයක නිරත වී සිටින බව ද සඳහන් වේ.. දෙමළ ජතික සන්ධානයේ සෙසු මන්ත්‍රීවරුන් 11 දෙ‍නා 18 වැනි ව්‍යවස්ථා සංශෝධනයට විරුද්ධව ඡන්දය ප්‍රකාශ කරන බව එම්.සුමන්දිරන් මන්ත්‍රීවරයා පවසා සිටියි.", "URL": "https://sinhala.adaderana.lk/news.php?nid=10708", "Category": null, "Parent URL": null}