{"Source": "Adaderana", "Timestamp": "December 14, 2017 12:43 pm", "Headline": "තීන්දු අසාධාරණයි කියා අද තවත් දුම්රිය සේවක පිරිසක් වර්ජනයේ", "News Content": "තවත් දුම්රිය සේවකයින් පිරිසක් අද(14) උදෑසන සිට වර්ජනයක් ආරම්භ කර තිබේ. දුම්රිය තාක්ෂණික කළමනාකරණ සහකාර නිළධාරින් මෙම වර්ජනය ආරම්භ කර ඇති බව සඳහන් වෙයි. සතියක කාලයක් වෘත්තිය සමිති කිහිපයක් එක්ව දියත් කළ වර්ජනයට සහභාගී නොවූ පිරිසක් මෙම වර්ජනයට සහභාගී වී සිටියි. දුම්රිය තාක්ෂණික කළමනාකරණ සහකාර නිළධාරින්ගේ සංගමයේ ප්‍රධාන ලේකම් කමල් පීරිස් මහතා පැවසුවේ වර්ජනයේ නිරත වූ පිරිසට ඊයේ(13) ලබාදුන් විසදුම් හේතුවෙන් තමන්ට අසාධාරණයක් සිදුව ඇති බවයි. පසුගිය සතියේ වර්ජනය දියත් කළ දුම්රිය මෙහෙයුම් අධික්ෂණ නිළධාරින්ගේ වෘත්තිය සමිති සන්ධානයේ සම කැඳවුම්කරු ලාල් ආරියරත්න මහතා මෙම වර්ජනය සම්බන්ධයෙන් ද අදහස් පල කළේය. කෙසේ වෙතත් අත්‍යාවශ්‍ය සේවාවක් බවට පත් කර ඇඩති දුම්රිය සේවය තුළ තවදුරටත් වර්ජන සිදු කරන්නේ නම් ඔවුන්ට එරෙහිව දැඩී ක්‍රියාමාර්ග ගන්නා බව ප්‍රවාහන නියෝජ්‍ය අමාත්‍ය අශෝක් අබේසිංහ මහතා කියා සිටියේය.", "URL": "https://sinhala.adaderana.lk/news.php?nid=81515", "Category": null, "Parent URL": null}