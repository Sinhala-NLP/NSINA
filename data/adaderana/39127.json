{"Source": "Adaderana", "Timestamp": "November 26, 2013 05:56 pm", "Headline": "විනය පරීක්ෂණ ගැන සොයා බැලීමට ත්‍රිපුද්ගල කමිටුවක් ", "News Content": "එ.ජා.ප. මන්ත්‍රීවරුන් සඳහා එල්ලවී ඇති විනය පරීක්ෂණ පිළිබඳව සොයා බැලීම සඳහා ත්‍රිපුද්ගල කමිටුවක් පත් කර තිබේ. පාර්ලිමේන්තු මන්ත්‍රීවරුන් වන ජෝශප් මයිකල් පෙරේරා, පී.හැරිසන් සහ රෝසි සේනානායක යන මහත්ම මහත්මින්ගේ ප්‍රධානත්වයෙන් මෙම කමිටුව පත් කර ඇති බව සඳහන් වෙයි. එක්සත් ජාතික පක්ෂ නායකත්ව මණ්ඩලය අද(26) දෙවන දිනටත් පාර්ලිමේන්තු සංකීර්ණයේ දී රැස්විය. එහිදී මෙම තීරණය ගෙන ඇති බව වාර්තා වෙයි. එක්සත් නායත්ව මණ්ඩලය පත්වීමෙන් අනතුරුව පැවැත්වෙන පළමු රැළිය අනුරාධපුර සහ පොළොන්නරු දිස්ත්‍රික්ක ඒකාබද්ධ කරමින් පැවැත්වීමට ද මෙහිදී තීරණය කර තිබේ. මීට අමතරව මාධ්‍ය කරුණු දැක්වීමේ සිද්ධියක් සම්බන්ධයෙන් පාලිත රංගේ බණ්ඩාර සහ අශෝක අබේසිංහ යන මහත්වරුන් සම්බන්ධයෙන් පරීක්ෂණයක් පැවැත්වීමට තීරණය වී ඇති බව වාර්තා වෙයි. ඒ අනුව හෙට(27) දියේ ඔවුන්ට එක්සත් නායකත්ව මණ්ඩලය හමුවේ පෙනී සිටීන ලෙස දැනුම් දී තිබේ.", "URL": "https://sinhala.adaderana.lk/news.php?nid=39127", "Category": null, "Parent URL": null}