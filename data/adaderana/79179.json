{"Source": "Adaderana", "Timestamp": "October 27, 2017 10:35 am", "Headline": "ද්විත්ව පුරවැසිභාවය බානබිට ධූරය අහිමි කරයි", "News Content": "ද්විත්ව පුරවැසිභාවයක් හේතුවෙන් ඔස්ට්‍රේලියානු උප අගමැති බානබි ජොයිස් එම ධූරය සඳහා සුදුසුකම් නොලත් අයෙකු බවට ඔස්ට්‍රේලියානු අධිකරණයක් විසින් තීන්දු කර තිබේ. බානබි ජොයිස්ට අමතරව තවත් පාර්ලිමේන්තු මන්ත්‍රීවරුන් තිදෙනෙකු ද ද්විත්ව පුරවැසිභාවය ලබා තිබීම හේතුවෙන් එම ධූර සඳහා සුදුසුකම් නොලත් පුද්ගලයින් ලෙස ඔඔස්ට්‍රේලියානු මහාධිකරණයෙන් තීරණය කර ඇති බව වාර්තා වෙයි. කෙසේවෙතත් අදාළ තීන්දුවට තමා ගරු කරන බව උප අගමැති බානබි ජොයිස් ප්‍රකාශ කර ඇති බව විදෙස් මාධ්‍ය වාර්තා කරයි. පසුගිය ජුලි මාසයේ සිට ද්විත්ව පුරවැසිභාවය හේතුවෙන් ඔස්ට්‍රේලියානු පාර්ලිමේන්තුවේ මන්ත්‍රීවරුන් කිහිපදෙනෙකු සිය ධුරවලින් ඉල්ලා අස්වුණි.", "URL": "https://sinhala.adaderana.lk/news.php?nid=79179", "Category": null, "Parent URL": null}