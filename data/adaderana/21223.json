{"Source": "Adaderana", "Timestamp": "January 7, 2012 11:01 am", "Headline": "මැලිබන් හන්දිය -අත්තිඩිය දක්වා පාර වැසෙයි", "News Content": "අපවිත්‍ර ජලය බැහැර කිරීමේ ව්‍යාපෘතියක් හේතුවෙන් ගාලුපාර, මැලිබන් හන්දියේ සිට අත්තිඩිය මාර්ගයේ මීටර් 40 ක දුරක් තාවකාලිකව වසා තබන බව පොලිස් මූලස්ථානය පවසයි. අද(07) සිට දින 45 ක කාලයක් අදාළ මාර්ග කොටස වසා තැබෙන බැවින් ප්‍රදේශවාසීන් විකල්ප මාර්ග භාවිත කළ යුතු බව පොලිසිය සඳහන් කරයි. එම විකල්ප මාර්ග ලෙස ගාලු පාරේ ශ්‍රී ධර්මධර පාරට පැමිණ මාල්ලිකාරාම මාවත ඔස්සේ අත්තිඩිය මාර්ගයට ඇතුළු වීම හා පිටවීම සිදුකළ හැකි වේ.", "URL": "https://sinhala.adaderana.lk/news.php?nid=21223", "Category": null, "Parent URL": null}