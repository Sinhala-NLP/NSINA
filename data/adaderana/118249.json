{"Source": "Adaderana", "Timestamp": "September 4, 2019 12:42 pm", "Headline": "රුසියාවේ ඩැනියල් මිද්වදේව් ටෙනිස් අවසන් පූර්ව වටයට", "News Content": "අමෙරිකා විවෘත ටෙනිස් තරගාවලියේ අවසන් පූර්ව වටයට සුදුසුකම් ලබා ගැනීමට රුසියාවේ ඩැනියල් මිද්වදේව් සමත් විය. ඒ ස්ව්ට්සර්ලන්තයේ ස්ටෑන් ව්වරින්කා පරාජය කරමින්. අමෙරිකා විවෘත ටෙනිස් තරගාවලියේ අර්ධ අවසන් පූර්ව වටයේ දී රුසියාවේ ඩැනියල් මිද්වදේව් සහ ස්ව්ට්සර්ලන්තයේ ස්ටෑන් ව්වරින්කා අතර පැවති තරගය ඉතා උණුසුම් විය. තරගයේ පළමු වටයේ දීම ලකුණු 7 ට 6 ක් ලෙස පෙරමුණ හිමි කර ගැනීමට මිද්වදේව් සමත් වූ අතර දෙවන වටයේ දී ද ඔහු ලකුණු 6 ට 3 ක් ලෙස පෙරමුණ හිමි කරගත්තේය. නමුත් තුන්වන වටයේ දී වව්රින්කා තරගයට ප්‍රවිශ්ඨ වුණත් මිද්වදේව් අවසන් වටයේ දී නැවතත් තරගයේ ජය තමන් දෙසට නතු කර ගත්තේය. ඒ අනුව තරගයේ ජය හිමි කර ගත් මිද්වදේව් අවසන් පූර්ව වටයේ තම ස්ථානය තහවුරු කර ගැනීමට සමත් විය. මේ අතර මහාබ්‍රිතාන්‍යෙයේ අංක එකේ ටෙනිස් ක්‍රීඩිකාව වන ජොහැන් කොන්ටාට අවසන් පුර්ව වටයට පිවිසීමට තිබු අවස්ථාව ගිලිහි ගියේය. ඒ යුක්රේනයේ එලීන් ස්විටෝලීනා හමුවේ ලැබු පරාජය නිසයි. ස්විටෝලීනා අවසන් පූර්ව වටයේ දී අමෙරිකාවේ සෙරීනා විලියම්ස් සමඟ තරග වදියි.", "URL": "https://sinhala.adaderana.lk/news.php?nid=118249", "Category": null, "Parent URL": null}