{"Source": "Adaderana", "Timestamp": "June 17, 2019 06:54 pm", "Headline": "මහා පරිමාණ කොල්ලයක් ගැන චමින්ද විජේසිරිගෙන් හෙළිදරව්වක්", "News Content": "වත්මන් ආණ්ඩුවේ ඇමතිවරයෙකු සිදුකරමින් සිටින මහා පරිමාණ කොල්ලයක් පිළිබඳ හෙට පාර්ලිමේන්තුවේදී විශේෂ ප්‍රකාශයක් කරන බව එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි මහතා පවසයි. මන්ත්‍රීවරයා මේ බව සඳහන් කර තිබුනේ පසුගියදා බදුල්ලේ පැවති මාධ්‍ය හමුවකදීය. වත්මන් ආණ්ඩුවේ ඇමතිවරයෙකු සිදුකරමින් සිටින මහා පරිමාණ කොල්ලයක් පිළිබඳ හෙට පාර්ලිමේන්තුවේදී විශේෂ ප්‍රකාශයක් කරන බවට චමින්ද විජේසිරි මන්ත්‍රිවරයා අද ජාතික පුවත්පතකටද පවසා තිබුණි. එම ප්‍රකාශය සිදු කර තමා දැඩි දේශපාලනික තීන්දුවක් ගන්නා බව මන්ත්‍රිවරයා එහි සඳහන් කර ඇති බව වාර්තා වෙයි. පසුගියදා බදුල්ලේ පැවති මාධ්‍ය හමුවකදී මන්ත්‍රීවරයා ඒ පිළිබඳ අදහස් පළ කළේය.", "URL": "https://sinhala.adaderana.lk/news.php?nid=112184", "Category": null, "Parent URL": null}