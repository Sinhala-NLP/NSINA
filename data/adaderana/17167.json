{"Source": "Adaderana", "Timestamp": "July 3, 2011 04:01 pm", "Headline": "උතුරට නැ‍ගෙනහිරට නීති ආධාර", "News Content": "උතුරු සහ නැගෙනහිර පළාත්වල ජනතාවට නීති අධාර ලබාදීම සඳහා පුළුල් වැඩපිළිවෙළක් ක්‍රියාත්මක කරන බව ශ්‍රී ලංකා නීති ආධාර කොමිසන් සභාව පවසයි. ඒ සඳහා නීති ආධාර මධ්‍යස්ථාන 61ක් පිහිටුවීමට තීරණය කර ඇති බව එහි ප්‍රකාශකයෙක් සඳහන් කළේය. මේ වන විට එවැනි මධ්‍යස්ථාන පහක් ක්‍රියාත්මක වේ. උතුරු - නැගෙනහිර පළාත්වල ජනතාව යළි පදිංචි කිරීම් කටයුතු අවසන් වෙමින් පවතින බැවින් එදිනෙදා කටයුතු වලදී එම ජනතාව මුහුණදෙන ගටලුවලට නීතිමය උපදෙස් ලබාදීම මෙහි අරමුණ වේ.", "URL": "https://sinhala.adaderana.lk/news.php?nid=17167", "Category": null, "Parent URL": null}