{"Source": "Adaderana", "Timestamp": "August 30, 2016 11:38 am", "Headline": "නොහික්මුණු රියදුරා කාන්තාවන් දෙදෙනෙකු යටකරයි", "News Content": "කුරුණෑගල - කැප්පෙටිගල මාර්ගයේ මාවතගම, බරන්දන ප්‍රදේශයේ දී සිදුවු රිය අනතුරකින් කාන්තාවන් දෙදෙනෙකු ජීවිතක්ෂයට පත්ව තිබේ.කුරුණෑගල දෙස සිට කැප්පෙටිගල දෙසට ධාවනය වූ වෑන් රථයක් රියදුරුට පාලනය කරගත නොහැකිව මාර්ගයෙන් ඉවතට පැන ඇති අතර මාර්ගය අයිනේ ගමන් කළ කාන්තාවන් දෙදෙනෙකු ඊට යට වී ඇති බව පොලීසිය පැවසුවේය.අනතුරෙන් එම කාන්තාවන් දෙදෙනාම මියගොස් ඇති අතර ඔවුන් බරන්දන ප්‍රදේශයේ පදිංචිකරුවන් බව සඳහන්ය. අනතුරට සම්බන්ධ වෑන් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=63598", "Category": null, "Parent URL": null}