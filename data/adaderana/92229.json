{"Source": "Adaderana", "Timestamp": "July 9, 2018 10:43 am", "Headline": "ඝාතනය වු ප්‍රියානි ජයසිංහගේ සැමියා පොලිස් අත්අඩංගුවට", "News Content": "ගායන ශිල්පිනී ප්‍රියානි ජයසිංහ මහත්මිය ඝාතනය කළ ඇයගේ සැමියා අද උදෑසන පොලීසිය විසින් අත්අඩංගුවට ගත් බව අද දෙරණ වාර්තාකරු පවසයි. පානදුර දුම්රිය ස්ථානය ආසන්නයේ දී අදාළ සැකකරු මෙලෙස අත්අඩංගුවට ගෙන තිබේ. පානදුර, අරුක්ගොඩ ප්‍රදේශයේ පිහිටි ප්‍රියානි ජයසිංහ මහත්මියගේ නිවසේ දී ඊයේ(08) රාත්‍රියේ ඇයව ඝාතනයට ලක්ව ඇත්තේ සිය සැමියා විසින් කතුරකින් සිදු කළ තුවාල හේතුවෙන් බව පොලීසිය සඳහන් කළේය. ඝාතනයට සම්බන්ධ ඇයගේ සැමියා ප්‍රදේශයෙන් පලාගොස් සිටි අතර අද උදෑසන මෙලෙස අත්අඩංගුවට පත්ව තිබේ. වසරක පමණ කාලයක සිට දෙදෙනා අතර නිතර ගැටුම්කාරී තත්ත්වයන් පැවති බව අනාවරණ වී ඇතැයිද පොලීසිය පැවසීය. ජනප්‍රිය ගීත රැසක් ගායනා කර ඇති ප්‍රියානි ජයසිංහ මහත්මිය මියයන විට 51 වන වියේ පසු විය.", "URL": "https://sinhala.adaderana.lk/news.php?nid=92229", "Category": null, "Parent URL": null}