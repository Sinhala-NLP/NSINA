{"Source": "Adaderana", "Timestamp": "February 8, 2010 07:56 am", "Headline": "ත්‍රස්තවාදය පැරදවීම පොදු ජයග්‍රහණයක්", "News Content": "ත්‍රස්තවාදය පරාජය කර රටට සාමය උදා කිරීම ශ්‍රි ලාංකික ජනතාවගේ පොදු ජයග්‍රහණයක් බව ජනාධිපති මහින්ද රාජපක්ෂ මහතා පවසයි. රුසියානු මිත්‍රත්ව සරසවිය මගින් පිරිනැමු සම්මානනීය ආචාර්ය උපාධිය පිලිගැනීමෙන් පසු පැවති උත්සව සභාව අමතමින් ජනාධිපතිවරයා ‍මේ බව සඳහන් කළේය. මෙය තමාගේ පෞද්ගලික ජයග්‍රහණයක් නොව ශ්‍රි ලාංකීය පොදු ජනතාවගේ ජයග්‍රහණයක් බව ද එහිදි අදහස් දැක්වු ජනාධිපති මහින්ද රාජපක්ෂ මහතා අවධාරණය කළේය. මීට දින කිහිපයකට පෙර සාධාරණ හා සාමකාමී මැතිවරණයක් මගින් ශ්‍රි ලංකාවේ හය වන ජනාධිපතිවරයා වශයෙන් තේරී පත්වීමෙන් අනතුරුව තමන් මෙම අවස්ථාවට සහභාගි වන බවද මහින්ද රාජපක්ෂ මහතා පැවසීය. පසුගිය සිව් වසර තුළ සංවර්ධනය අතින් විශාල වර්ධනයක් ලැබු ශ්‍රි ලංකාව වර්තමානයේ ලොව විවිධ දේශයන්හි අයෝජකයන් අතර ජනප්‍රිය වෙළද මධ්‍යස්ථානයක් වී ඇති බවද ජනාධිපතිවරයා එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6541", "Category": null, "Parent URL": null}