{"Source": "Adaderana", "Timestamp": "March 17, 2013 05:28 pm", "Headline": "කොට්ටාවේදී කුඩු ජාවාරම්කරුවන් 2ක් දැලේ", "News Content": "හෙරොයින් ළඟ තබාගත් පුද්ගලයින් දෙදෙනෙකු කොට්ටාව ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී හෙරොයින් ග්‍රෑම් 17ක් සොයාගෙන තිබේ. සැකකරුවන් දෙදෙනා වැඩිදුර පරීක්ෂණ සඳහා පොලිස් මත්ද්‍රව්‍ය නාශක කාර්යාංශයට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=32507", "Category": null, "Parent URL": null}