{"Source": "Adaderana", "Timestamp": "August 6, 2019 06:46 am", "Headline": "සුනඛ ඉවට හසුවු සැකකරුවන්", "News Content": "මඩු පොලිස් වසමේ කුංජිකුලම් ප්‍රදේශයේ මාර්ග බාධක රාජකාරී යෙදී සිටි නිලධාරීන් නිල සුනඛයෙකු මඟින් කාර් රථයක් පරීක්ෂා කිරීමේ දී ගංජා සමඟ සැකකරුවන් තිදෙනෙක් අත්අඩංගුවට පත්ව තිබේ. කාර් රථයේ ඉතා සුක්ෂම ලෙස සඟවා තිබු ගංජා පැකට් 5 ක් සොයා ගෙන ඇති අතර එහි බර කිලෝග්‍රෑම් 8 යි ග්‍රෑම් 600 ක් බව පොලීසිය සඳහන් කරයි. ඊයේ(05) රාත්‍රී 10.20ට පමණ මෙම වැටලීම සිදු කර ඇත. කෙ‍සේ වෙතත් අත්අඩංගුවට පත් සැකකරුවන් වයස අවුරුදු 27, 30, හා 26 යන වයස්වල පසුවෙන පුත්තලම, වව්නියාව යන ප්‍රදේශවල පදිංචිකරුවන් වෙයි. සැකකරුවන් අද(06) දිනයේ දී මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතයි. මඩු පොලිස් ස්ථානය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=115836", "Category": null, "Parent URL": null}