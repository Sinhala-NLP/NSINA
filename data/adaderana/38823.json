{"Source": "Adaderana", "Timestamp": "November 14, 2013 08:26 am", "Headline": "පුරාවස්තු සෙවූ 4ක් මාට්ටු ", "News Content": "වැලිකන්ද - රුහුණුකෙත ප්‍රදේශයේ වෙල්යායක පුරාවස්තු සෙවිමේ අරමුණින් කැනීම් කටයුතු කරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ. පොලීසිය සඳහන් කළේ ලැබුණු තොරතුරකට අනුව කළ වැටලිමකදි මොවුන් අත්අඩංගුවට ගත් බවයි. සැකකරුවන් සතුව තිබි කැනීම් කටයුතු සඳහා යොදාගත් උපකරණද පොලීසිය භාරයට ගෙන ඇති බව සඳහන් වෙයි. මෙලෙස අත්අඩංගුවට ගෙන ඇත්තේ වැලිකන්ද හා මහියංගනය යන ප්‍රදේශ වල පදිංචිකරුවන් වන අතර ඔවුන් අධිකරණයට ඉදිරිපත් කිරිමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=38823", "Category": null, "Parent URL": null}