{"Source": "Adaderana", "Timestamp": "July 13, 2019 01:37 pm", "Headline": "නිගඟය මැද ආනවිළුන්දාවට ආ අමුත්තන්", "News Content": "මේ දිනවල පවතින දැඩි නියඟය හේතුවෙන් පුත්තලම දිස්ත්‍රික්කයේ වැව් බොහෝමයක් සිදී ගොස් ඇත. ඇතැම් වැව් සම්පූර්ණයෙන්ම සිදී ගොස් ඇති අතර, වැව් කීපයක පමණක් ජලය මද ප්‍රමාණයක් තිබෙන බවක් දක්නට ඇති බව අද දෙරණ වාර්තාකරු පවසයි. සිඳී යමින් පවතින ආනවිළුන්දාව වැවට මේ දිනවල පැස්තුඩුවන් ඇතුළු විවිධ පක්ෂීන් විශාල ප්‍රමාණයක් පැමිණ සිටින බවක් දක්නට ඇති බවත් වාර්තා වෙයි. ජාත්‍යන්තර රැම්සා ප්‍රඥප්තියට අනුව රැම්සා තෙත් බිමක් ලෙස ආනවිළුන්දාව ප්‍රකාශයට පත් කර ඇත. සංචාරක පක්ෂීන් බොහෝමයක් වසරේ මැද කාලයේදී තම ප්‍රජනන කටයුතු සඳහා අනවිළුන්දාව රැම්සා අභය භූමිය කරා පැමිණෙන බව පරිසරවේදීන් සඳහන් කරයි. මේ දිනවල පවතින දැඩි නියඟය හේතුවෙන් සංචාරක පක්ෂීන් දක්නට නොමැති නමුත් වැවේ සිටින පැස්තුඩුවන් ඇතුළු සෙසු පක්ෂීන් සුන්දර චමත්කාරයක් මවන බව වාර්තා වෙයි.", "URL": "https://sinhala.adaderana.lk/news.php?nid=114049", "Category": null, "Parent URL": null}