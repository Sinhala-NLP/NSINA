{"Source": "Adaderana", "Timestamp": "July 5, 2017 08:19 am", "Headline": "කැළණිවැලි දුම්රිය මාර්ගයේදී ලොරියක් දුම්රියක ගැටෙයි", "News Content": "අවිස්සාවේල්ලේ සිට කොළඹ කොටුව දක්වා ධාවනය වන දුම්රියක කොස්ගම හා කිරිවන්දල අසල දී ලොරි රථයක් ගැටී ඇති බව වාර්තාවේ. මේ හේතුවෙන් මීට සුළු මොහොතකට පෙර කැළණිවැලි දුම්රිය මාර්ගයේ ප්‍රමාද දෝෂයක් සිදු වුවද මේ වන විට දුම්රිය ධාවන කටයුතු සාමාන්‍ය පරිදි සිදුවන බව අවිස්සාවේල්ල දුම්රිය ස්ථානය වාර්තා කරයි.අවිස්සාවේල්ල පොලීසිය සඳහන් කළේ පුවක්පිටිය දුම්රිය ස්ථානය ආසන්නයේ ඇති හරස් මාර්ගය හරහා අනාරක්ෂිත ලෙස මෙම ලොරිය ධාවනය කිරීම හේතුවෙන් මෙම අනතුර සිදුව ඇති බවය. සිද්ධියෙන් ලොරි රථයේ රියදුරා සුළු තුවාල ලබා අවිස්සාවේල්ල රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=74883", "Category": null, "Parent URL": null}