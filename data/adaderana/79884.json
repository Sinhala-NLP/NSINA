{"Source": "Adaderana", "Timestamp": "November 14, 2017 12:46 pm", "Headline": " SAITM අවම ප්‍රමිතිය ගැන කතා කරන්න කොමිසම 17 රැස්වෙයි", "News Content": "ශ්‍රී ලංකා වෛද්‍ය සභාව සහ වෛද්‍ය අධ්‍යාපනය සම්බන්ධයෙන් වූ අවම ප්‍රමිති කමිටුව රැස්වීමට නියමිතව තිබේ. ඒ අනුව ලබන 17 වනදා පස්වරුවේදී ශ්‍රී ලංකා වෛද්‍ය සභාව රැස්වෙන බව එහි ලේඛකාධිකාරී වෛද්‍ය ටෙරන්ස් ගාමිණී ද සිල්වා මහතා සඳහන් කළේය. නීතිපතිවරයා විසින් සකස් කරන ලද මාලඹේ පෞද්ගලික වෛද්‍ය විද්‍යාලයේ අවම ප්‍රමිතිය ඇතුළත්ව සකස් කරන ලද වාර්තාව සම්බන්ධයෙන් එහිදී සාකච්ඡා කිරීමට නියමිතය. අනතුරුව එළඹෙන එකඟතා සම්බන්ධයෙන් සෞඛ්‍ය අමාත්‍යවරයා දැනුවත් කිරීමට කටයුතු කරන බව ටෙරන්ස් ගාමිණී ද සිල්වා මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79884", "Category": null, "Parent URL": null}