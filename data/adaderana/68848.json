{"Source": "Adaderana", "Timestamp": "January 30, 2017 03:18 pm", "Headline": "ගම්මන්පිලගේ නඩුව- ඔස්ට්‍රේලියානු  යුවළට සිතාසි ", "News Content": "ව්‍යාජ ලෙස අත්සන් භාවිත කරමින් ඔස්ට්‍රේලියානු සමාගමක කොටස් අලෙවි කර රුපියල් මිලියන 20කට වැඩි මුදලක් වංචා කිරීමේ සිද්ධිය සම්බන්ධයෙන් පාර්ලිමේන්තු මන්ත්‍රී උදය ගම්මන්පිල මහතාට එරෙහි නඩුව අද(30) මහාධිකරණය හමුවේ කැඳවා තිබේ.එහිදී රජයේ නීතිඥවරයා අධිකරණයට දැනුම් දී ඇත්තේ සිද්ධිය සම්බන්ධයෙන් අධිකරණය හමුවේ පෙනී සිටින ලෙස පැමිණිලිකාර ඔස්ට්‍රේලියානු ජාතික යුවළට සිතාසි යවා ඇති බවයි.විදේශ කටයුතු අමාත්‍යංශය සහ අධිකරණ අමාත්‍යංශය හරහා එම සිතාසි යොමු කර තිබේ.ඒ සම්බන්ධයෙන් වාර්තාවක් ලබන මාර්තු 13 වන දින අධිකරණයට ඉදිරිපත් කරන ලෙස මහාධිකරණ විනිසුරු ආර්. ගුරුසිංහ මහතා රජයේ නීතිඥවරයාට නියෝග කළ බව අද දෙරණ අධිකරණ වාර්තාකරු පවසයි.", "URL": "https://sinhala.adaderana.lk/news.php?nid=68848", "Category": null, "Parent URL": null}