{"Source": "Adaderana", "Timestamp": "June 25, 2019 10:40 am", "Headline": "කිරින්ද මුහුදේ සැඟව ගිය පියා සහ දියණියන් දෙදෙනාගේ අවසන් කටයුතු අද", "News Content": "විනෝද චාරිකාවක් සඳහා යාල ප්‍රදේශයට ගොස් කිරින්ද වෙරළ තිරයේ දී පසුගිය දා සැඩ පහරකට හසු වි මිය ගිය හැටන් ප්‍රදේශයේ පියා සහ දියණියන් දෙදෙනාගේ දේහයන් ඔවුන්ගේ නිවසට ගෙනැවිත් තිබේ. ඊයේ (24) රාත්‍රී 12 ට පමණ හැටන් සාත්තු නිවාස පාරේ පිහිටි ඔහුගේ නිවස වෙත දේහයන් රැගෙන එනු ලැබීය. මෙම අනතුරෙන් ජිවිතක්ෂයට පත් වුයේ නුවන් ඉන්දික විජේසුරිය නැමති 39 හැවිරිදි පියා හා නෙසත්මා සහන්දි විජේසුරිය නැමති 6 හැවිරිදි හා නදිශා ඉනොමි විජේසුරිය නැමති වයස අවුරුදු 4 ක් වු දියණියන් දෙදෙනාය. මිය ගිය නුවන් ඉන්දික විජේසුරිය මහතාගේ බිරිඳ නුවරඑළිය නගරයේ පෞද්ගලික බැංකු ශාඛාවක විධායක නිලධාරිනිවරයෙකු වශයෙන් සේවය කරන අතර එම බැංකුව විසින් සංවිධානය කරන ලද විනෝද චාරිකාවක් සඳහා එම පිරිස ඉකුත් 22 දින යාල ප්‍රදේශයට ගොස් සංචාරක හෝටලයක නවාතැන් ගෙන ඊට පසු දින (23) උදැසන 7.30 ට පමණ වෙරළ තිරයේ රළ පැගිමට ගිය අවස්ථාවේ මෙම අනතුරට මුහුණ පා තිබුණි. අනතුරෙන් මිය ගිය නුවන් ඉන්දික විජේසුරිය මහතාගේ බිරිඳ වන හසිනි විජේසුරිය මහත්මියද මෙම අනතුරට මුහුණ පා බරපතළ තත්ත්වයෙන් අම්පාර මුලික රෝහලේ දැඩි සත්කාර ඒකකයේ ප්‍රතිකාර ලබමින් සිටියි. හැටන් ප්‍රදේශයේ සියලූම ජනතාවගේ සො සුසුම් මැද ඊයේ රාත්‍රී අනතුරෙන් මිය ගිය අයගේ සිරුරු නිවසට ගෙන විත් තැන්පත් කර ඇති අතර මිය ගිය තිදෙනාගේ අවසන් කටයුතු අද(25) පස්වරු 4 ට හැටන් කුඩාගම පොදු සුසාන භුමියේදි සිදු කිරිමට ඥාතින් සහ හිතවතුන් කටයුතු කර ඇත. මිය ගිය අයට ශෝකය පල කරමින් හැටන් නගරයේ සියලූම කඩ සාප්පුවල සුදු කොඩි ඔසවා නගරය සුදු කොඩි වැල්වලින් සරසා ඇත. අනතුරෙන් ජිවිතක්ෂයට පත් තිදෙනා මුහුදේ ගිලි හුස්ම හිර විමෙන් ජිවිතක්ෂයට පත් වි ඇති බව මරණ පරික්ෂණය පැවැත් වු තිස්සමහරාම මුලික රෝහලේ අධිකරණ වෛද්‍ය නිලධාරි වන එච්.ටි.ඩබ්ලිව් අජිත් කුමාර මහතා විසින් නිගමනය කර ඇත.", "URL": "https://sinhala.adaderana.lk/news.php?nid=112711", "Category": null, "Parent URL": null}