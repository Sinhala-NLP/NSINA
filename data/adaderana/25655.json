{"Source": "Adaderana", "Timestamp": "July 10, 2012 12:11 pm", "Headline": "රෝලෝ අතහිත සමගින් තාල වාදන දැනුම වර්ධනයට පියවර", "News Content": "ශ‍්‍රී ලංකාවේ රස කැවිලි නිෂ්පාදනයේ ප‍්‍රමුඛතම ආයතනයක් වන සිලෝන් බිස්කට්ස් සමාගමේ සාඩම්බර නිෂ්පාදනයක් වන\"රෝලෝ\"මෙරට කලා ක්ෂේත‍්‍රයේ ප‍්‍රගමනයට සුවිශේෂි දායකත්වයක් දක්වන වෙළඳ නාමයකි. එහි නවතම පියවර වන්නේ පාසල් සිසු සිසුවියන්ට බෙරවාදන දැනුම හා රසාඥතාවය වර්ධනය කිරීමේ වැඩසටහනකට මුල පිරීමයි. මේ සඳහා රෝලෝ වෙළඳ නාමයේ සන්නාම තානාපති ලෙස නාඩ්‍රෝ (Naadro)බෙර වාදන කණ්ඩායම අත්වැල් බැදගෙන තිබේ. මෙරට සිටින ලාබාලතම බෙරවාදන ශිල්පියෙකු වන රඛිත වික‍්‍රමරත්න පෙරටු කර ගත් නාඩ්‍රෝ බෙරවාදන කණ්ඩායම විසින් දිවයින පුරා තෝරාගත් පාසල්වල බෙර වාදනය හා බැදුණු නව කලාවන් පිළිබඳව සිසුන් දැනුවත් කිරීමේ වැඩමුළු පැවැත්වීමට කටයුතු යොදා තිබේ.\"Lets do it with Naadro\"යන තේමාව යටතේ මෙම වැඩමුළු කි‍්‍රයාවට නැංවීම සිදු කෙරෙයි. රඛිත වික‍්‍රමරත්න ජාත්‍යන්තර වශයෙන් ද සුවිශේෂි දක්ෂතා පෙන්වුම් කර තිබෙන බෙරවාදන ශිල්පියෙකු වන අතර ඔහු ලොව සුප‍්‍රසිද්ධ Bashiri Jhonson , Karl Perazzo හා Tony Eskapa යන බෙරවාදන ශිල්පීන් සම`ගද සංදර්ශනවලදී සිය දක්ෂතා එළි දක්වා තිබේ. මේ වසර තුළ පාසල් වැඩමුළු 31ක් පැවැත්වීමට සැලසුම් යොදා ඇති අතර මේ වන විටත් කොළඹ හා තදාසන්න ප‍්‍රදේශ රැසක පිහිටි පාසල් 12ක් ආවරණය කරමින් තාල වාදන හැකියාවන් ඔපනැංවීමේ වැඩපිළිවෙල සාර්ථකව කි‍්‍රයාත්මක කර අවසන්ව ඇත. කොළඹ ආනන්ද විදුහල, රාජකීය විදුහල, විශාඛා බාලිකා විදුහල, සිරිමාවෝ බණ්ඩාරණායක බාලිකා විදුහල, මියුසියස් බාලිකා විදුහල, ආනන්ද බාලිකා විදුහල, සපුගස්කන්ද විශාඛා බාලිකා විදුහල, ගල්කිස්ස විද්‍යා විද්‍යාලය, කොට්ටාව ධර්මපාල මහා විදුහල, හෝමාගම මධ්‍යම මහා විද්‍යාලය, කැළණිය ගුරුකුල විද්‍යාලය හා මතුගම මධ්‍ය මහා විදුහල ඒ අතරට අයත් වේ.පැවති පුහුණු වැඩමුළු හරහා සිසුන් 1800 දෙනෙකුට වැඩ පිරිසක් වෙත තාල වාදන හා බැදුණු නව අත්දැකීම් ලබා දීමට නාඩ්‍රෝ කණ්ඩායමට හැකියාව ලැබිණි. ශී‍්‍ර ලංකාවේ වාදන හැකියාවන්ගෙන් පිරි දූ දරුවන්ගේ දක්ෂතා තවදුරටත් ඔප්නංවමින් ඔවුන් ජාත්‍යන්තර තලයට ගෙන යාම වැඩපිළිවෙලෙහි අරමුණයි. එවැනි දක්ෂතා සහිත දරුවන් රැසක් පැවති වැඩමුළු තුළින් හඳුනා ගැනීමට ලැබීම ද විශේෂ ජයග‍්‍රහණයකි. මෙම නව වැඩමුළු පිළිබඳව අදහස් දක්වමින් සිලෝන් බිස්කට්ස් සමාගමේ චොක්ලට් සහ කේක් නිෂ්පාදන අංශයේ අළෙවි සාමාන්‍යාධිකාරී නදීජ කරුණාතිලක මහතා සඳහන් කළේ අනාගත පරපුර ඉලක්ක කර ගනිමින් මෙවැනි වැඩසටහනක් කි‍්‍රයාත්මක කිරීමට හැකි වීම මහත් භාග්‍යයක් ලෙස සලකන බවයි. විශේෂයෙන්ම රෝලෝ නිරතුරුවම සංගීතය හා එකට අත්වැල් බැද ගනිමින් තාරුණ්‍යයේ හද දිනා ගැනීමට සමත්ව සිටින බව ද කරුණාතිලක මහතා පෙන්වා දෙයි. ඒ නිසාම නාඩ්‍රෝ වාදන කණ්ඩායම සමග තරුණ පරපුර ඉලක්ක කර ගත් මෙවැනි සංගීතමය හැකියාවන් වැඩි දියුණු කිරීමේ මෙවැනි වැඩසටහනකට දායකත්නය ලබා දීමට රෝලෝ නිෂ්පාදනයට හැකියාව ලැබුණු බව නදීජ කරුණාතිලක මහතා කියා සිටියි. මෙරට ජනතාව කලා රසයෙන් පෝෂණය කිරීමේ වැඩපිළිවෙලෙහි පළමු අදියර ලෙස පාසල් දරුවන් ඉලක්ක කර ගත් මෙම වැඩසටහන කි‍්‍රයාත්මක කෙරෙන අතර එහි සාර්ථකත්වය මත තවදුරටත් ව්‍යාප්ත කිරීම සිලෝන් බිස්කට්ස් සමාගමේ අදහස වී තිබේ. වයස් සීමාවකින් තොරව සංගීතයට ලැදී සෑම කෙනෙකුටම තාල වාදනය පිළිබඳ නැවුම් අත්දැකීම් ලබා දෙමින් \"Lets do it with Naadro කි‍්‍රයාත්මක කිරීමට එම සමාගම අපේක්ෂාවෙන් සිටියි. සිලෝන් බිස්කට්ස් සමාගමේ සාඩම්බර නිෂ්පාදනයක් වන\"රෝලෝ\" ප‍්‍රණීත රසයෙන් යුත් කේක් නිෂ්පාදනයක් ලෙස ප‍්‍රකටව පවතියි. වැනිලා රසයෙන් පිරි, චොක්ලට් වලින් ආවරණය වූ රෝලෝ කේක් තාරුණ්‍යය වෙනුවෙන්ම නිපදවුණු ශක්ති ජනක ආහාරයක් ලෙස ද ප‍්‍රකටයි. ගත වූ කාලසීමාව තුළ යෞවනයන්ගේ හද බැඳගත්\"රෝලෝ\"තරුණ ජවයෙන් පිරි කලාකරුවන් රැසක් සමග එක්ව සමාජයට ආදර්ශ රැසක් ලබා දීමට සමත් විය. මෙවර රෝලෝ සමග අත්වැල් බැද ගත් නාඩ්‍රෝ කණ්ඩායම ශී‍්‍ර ලාංකික අන්‍යයතාවයෙන් යුත් සංස්කෘතික තාල වාදනයේ මෙන්ම ඉන්දියානු, ලතින් ඇමරිකානු හා අපි‍්‍රකානු ආභාසයන්ගෙන් ද පෝෂණය වූ තාල වාදන හැකියාවන්ගෙන් පිරුණු නව පරපුරේ සංගීත කණ්ඩයමකි. කණ්ඩායමේ සාමාජිකත්වය දරන ගයාන් මනෝකුමාර, නලින්ද දිලූපන, රංග නුවන්ත, උත්පල ඉරෝෂන්, නූපති නිලම්බර, චතුරංග චිත්රජිත්, ගයිරුක වීරසිංහ හා නුවන් දර්ශන සංගීත ක්ෂේත‍්‍රයේ නිපුණයින් වන රවිබන්දු විද්‍යාපති හා පියසර ශිල්පධීපති යන සුප‍්‍රසිද්ධ සංගීතඥයින්ගෙන් ද පුහුණුව ලබා තිබේ. 2008 වසරේ දී නාඩ්‍රෝ කණ්ඩායම සිය පළමු සංයුක්ත තැටිය එළි දක්වන ලදී.", "URL": "https://sinhala.adaderana.lk/news.php?nid=25655", "Category": null, "Parent URL": null}