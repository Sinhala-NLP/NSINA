{"Source": "Adaderana", "Timestamp": "October 7, 2013 02:06 pm", "Headline": "ජංගම දුරකථනය මව්පියෝ අවුලති", "News Content": "මහව අධ්‍යාපන කලාපයේ අඹන්පොල කාසිකෝටේ කණිෂ්ඨ විද්‍යාලයේ අයෙකු ජංගම දුරකථනයෙන් ගැහැණු ළමුන්ට පූසෙකු, සුනාමියක් හා අනතුරුව නිරුවත් ස්ත්‍රියකගේ දර්ශන පෙන්වී යැයි කියමින් අද (07) පෙරවරුවේ විදුහල ඉදිරිපිටදී මව්පියන් පිරිසක් විරෝධතාවක නිරතවී තිබේ. ඉකුත් දිනක පාසල අවසන් වූ පසු ගැහැණු දරුවන්ට මෙම දර්ශන පෙන්වා ඇති අදාළ පුද්ගලයා වහාම මාරු කර දෙන ලෙස මව්පියන් එහිදී ඉල්ලා සිටි බව අප වාර්තාකරු පැවසීය. උද්ඝෝෂණය පැවැති ස්ථානයට අඹන්පොල පොලිස් නිලධාරීන් ද මහව අධ්‍යාපන කොටිඨාසයේ අධ්‍යාපන අධ්‍යක්‍ෂක පුංචි බංඩා මහතා පැමිණ හැකි ඉක්මනින් මේ ගැටලූවට විසදුමක් ලබා දෙන බව පැවසූ බව අප වාර්තාකරු කීවේය. දරුවන් 80ක් පමණ ඉගෙනුම ලබන පාසලේ අද පැමිණියේ ගුරුවරුන් පමණක් බවත් මේ නිසා අද පාසලේ ඉගැන්වීම් කටයුතු නොකෙරුණු බවද හෙතෙම පැවසීය.", "URL": "https://sinhala.adaderana.lk/news.php?nid=37974", "Category": null, "Parent URL": null}