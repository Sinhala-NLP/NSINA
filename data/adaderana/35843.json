{"Source": "Adaderana", "Timestamp": "July 17, 2013 08:08 am", "Headline": "මන්ද මානසික දැරියකට සහ සොයුරියට අතවර කළ සිවිදෙනකුගෙන් එක් අයෙක් මාට්ටු", "News Content": "වයස අවුරුදු 14 ක් වන මන්ද මානසික දැරියක සහ අවුරුදු 13 ක් වු ඇය‍ගේ සොහොයුරියට වරින්වර ලිංගික අපරාධ සිදු කළ බව කියන පුද්ගලයින් සිව් (04) දෙනෙකුගෙන් එක් අයෙකු අත්අඩංගුවට ගෙන ඇති බව කොස්වත්ත පොලීසිය පවසයි. අත්අඩංගුවට ගෙන ඇත්තේ අතවරයට ලක්වී ඇති දැරියන්ගේ සහෝදරියගේ 26 හැවිරිදි ස්වාමිපුරුෂයෙකි. දංකොටුව - හාල්දඩුවන ප්‍රදේශයේ පදිංචිව සිටින මෙම දරුවන්ගේ පියා මව හැර ගොසිනි. පසුව මව වෙනත් පුරුෂයෙකු සමග අනියම් සම්බන්ධතාවයක් ආරම්භ කර ඇති අතර ඉතාමත්ම කුඩා නිවසක ඔවුන් පදිංචිව සිට ඇත. මේ අතර මෙම දැරියන්ගේ සහෝදරිය හා විවාහ වී සිටින දැනට අත්අඩංගුවේ පසුවන සැකකරු විසින් දැරියන් දෙදෙනාව වරදට පොළඹවාගෙන ඔවුන් සමග ලිංගික සම්බන්ධතා පවත්වා ඇති බව පොලීසිය පවසයි. දැරියන්ගේ නිවස ආසන්නයේ පදිංචි තවත් සැකකරුවන් තිදෙනෙකුද වරින්වර මෙම දැරියන්ට ලිංගික අතවර සිදු කර ඇති බව පොලීසිය කියයි. මේ බව දැන ගත් දැරියන්ගේ මිත්තනිය විසින් සිද්ධිය පොලීසියට දැනුම් දී ඇත. ඒ අනුව පරීක්ෂණ සිදු කර එක් සැකකරුවෙකුව අත්අඩංගුවට ගෙන ඇති තවත් සැකකරුවන් තිදෙනෙකු අත්අඩංගුවට ගැනීමට සිටින බව බවත් පොලීසිය කියයි. කොස්වත්ත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=35843", "Category": null, "Parent URL": null}