{"Source": "Adaderana", "Timestamp": "November 19, 2017 04:52 pm", "Headline": "කුරුල්ලන් හොරෙන් උස්සා කූඩු කර විකුණූ හොරා පොලිස් කූඩුවේ සිරවෙයි", "News Content": "වටිනා විදේශීය පක්ෂීන් සොරකම් කොට අළෙවි කිරීමේ නිරත වූ පුද්ගලයෙකු අත් අඩංගුවට ගැනීමට තංගල්ල කොට්ඨාශ අපරාධ විමර්ශන අංශයේ නිළධාරීන් සමත්වී තිබේ. හම්බන්තොට පිහිටි පෞද්ගලික කුරුළු උයනේ සිටි විදේශීය පක්ෂීන් රැසක් කිසියම් කෙනෙකු විසින් සොරකම් කරන ලද බවට ලද පැමිණිල්ලක් මත සිදු කළ විමර්ශනයකදී පක්ෂීන් සොරකම් කොට විකිණීමේ ජාවාරමට සම්බන්ධ බවට සැක කෙරෙන පුද්ගලයන් 06 කු අත් අඩංගුවට ගෙන තිබේ. සැක කරුවන් 06 දෙනා සමඟ සොරකම් කරන ලද විදේශීය පක්ෂීන් 23 දෙනෙකු පොලිස් භාරයට ගෙන ඇති අතර එම පක්ෂීන් ගේ වටිනාකම රුපියල් ලක්ෂ 50 ට ආසන්න වෙන බව පොලීසිය පවසයි. සොරකමට භාවිතා කළ මෝටර් රථයක්ද පොලීසිය විසින් සොයා ගෙන අති අතර එය ව්‍යාජ අංක තහඩු භාවිතා කොට පාවිච්චි කරන ලද බවට තොරතුරු ලැබී ඇතැයිද පොලීසිය පවසයි. මෙම මොටර් රථය සැකකරුවන් විසින් තිස්සමහාරාම ප්‍රදේශයෙන් කුලියට ගත් එකකි. සැක කරුවන් සමග පොලිස් භාරයට පත් පක්ෂීන්ද මෝටර් රථයද අද (19) දින හම්බන්තොට අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80193", "Category": null, "Parent URL": null}