{"Source": "Adaderana", "Timestamp": "March 21, 2010 09:24 am", "Headline": "අනෝමා අද සී.අයි.ඩීයට..?", "News Content": "ජෙනරාල් සරත් ‍ෆොන්සේකා මහතාගේ බිරිඳ අපරාධ පරීක්ෂණ දෙපාර්තමේන්තුවට යාමට නියමිත බව ප්‍රජාතන්ත්‍රවාදී ජාතික සන්ධා‍නයේ පක්ෂ ආරංචි මාර්ග පවසයි. අනෝමා ෆොන්සේකා මහත්මිය අද දිනය තුළ අපරාධ පරීක්ෂණ දෙපාර්තමේන්තුව වෙත යාමට බොහෝ දුරට ඉඩ ඇතැයි කියැවේ. ප්‍රකාශයක් ලබා දෙන ලෙස කළ දැනුම් දීමකට අනුව ඇය අපරාධ පරීක්ෂණ දෙපාර්තමේන්තුව වෙත යාමට නියමිත බව සඳහන් වේ. කෙසේ වෙතත් කුමන හේතුවක් මත අනෝමා ෆොන්සේකා මහත්මිය අපරාධ පරීක්ෂණ දෙපාර්තමේන්තුව වෙත කැඳවා ඇත්දැයි මේ වනතුරුත් අනාවරණය වී නැත.", "URL": "https://sinhala.adaderana.lk/news.php?nid=7415", "Category": null, "Parent URL": null}