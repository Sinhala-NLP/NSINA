{"Source": "Adaderana", "Timestamp": "August 5, 2012 03:18 pm", "Headline": "මැතිවරණවලට බිය ලොව එකම විපක්ෂය", "News Content": "මැතිවරණවලට බිය ලොව ඇති එකම විපක්ෂය මෙරට විපක්ෂය යැයි ධීවර හා ජලජ සම්පත් අමාත්‍ය රාජිත සේනාරත්න මහතා පවසයි. රට සංවර්ධනය කිරිමට ඇති එකම බාධකය ද එජාපය හා ජවිපෙ බව අමාත්‍යවරයා පෙන්වාදෙයි. කොළඹදි අද (05) පැවැති මාධ්‍ය හමුවක් අමතමින් අමාත්‍යවරයා මේ අදහස් පළ කළේය. කඩින් කඩ මැතිවරණ පැවැත්වීමෙන් විපක්ෂයට වාසි නමුත් මෙරට විපක්ෂය මැතිවරණවලට බය බව ඔහු පෙන්වා දුන්නේය. මැතිවරණවලට බියවි විපක්ෂය 18 වැනි සංශෝධනය ගැන දොඩවමින් සිටින බව අමාත්‍යවරයා එහිදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=26340", "Category": null, "Parent URL": null}