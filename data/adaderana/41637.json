{"Source": "Adaderana", "Timestamp": "March 8, 2014 12:19 pm", "Headline": "සුඛෝපභෝගි දුම්රියට තාත්තායි පුතායි බිලි", "News Content": "මීට දින කිහිපයකට ඉහතදී විවෘත කෙරුණු පලෙයි - කිලිනොච්චි දුම්රිය මාර්ගයේ අද (08) උදෑසන සිදුවු අනතුරකින් පියෙකු සහ පුතෙකු මියගොස් තිබේ. පලෙයි සිට පෙරවරු 6.50ට කොළඹ බලා පැමිණෙමින් තිබූ සුඛෝපභෝගි දුම්රියේ යතුරු පැදියක් ගැටීමෙන් මෙම අනතුර සිදුව ඇත‍. වව්නියාව, විලට්ටකුලම් ප්‍රදේ‍‍‍ශයේ දුම්රිය හරස් මාර්ගයකදී මෙම අනතුර සිදුව තිබේ. අනතුරින් මියගොස් ඇති පියාගේ වයස අවුරුදු 32කි. ඔවුන් සිය නෑදැයෙකුගේ නිවසට ගොස් නැවත එන අතර මගදී මෙම අනතුරට මුහුණ පා තිබේ. මියගිය පියා සහ පුතා වව්නියාව, සුන්දරපුරම් ප්‍රදේශයේ පදිංචිකරුවන් බව අප වාර්තාකරු පැවසීය.", "URL": "https://sinhala.adaderana.lk/news.php?nid=41637", "Category": null, "Parent URL": null}