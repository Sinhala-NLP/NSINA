{"Source": "Adaderana", "Timestamp": "November 18, 2012 10:24 pm", "Headline": " යතුරු පැදියක් ට්‍රැක්ටරයක ගැටී ළමයෙක් මරුට", "News Content": "බිබිල, පිටකුඹුර ප්‍රදේශයේදී අද (18) සවස යතුරු පැදියක් ට්‍රැක්ටරයක ගැටීමෙන් සිදුවු අනතුරකින් 17 හැවිරිදි ළමයෙකු මියගොස් ඔහුගේ සහෝදරයෙකු තුවාල ලබා තිබේ. අද සවස 6.45ට පමණ එම අනතුර සිදුව ඇතැයි පොලීසිය පවසයි. අනතුර සම්බන්ධයෙන් ට්‍රැක්ටරයේ රියදුරු අත්අඩංගුවට ගෙන ඇති අතර තුවාල ලැබු තරුණයා බිබිල රෝහලේ ප්‍රතිකාර ලබයි. අනතුරින් මියගොස් ඇත්තේ බිබිල නගරාසන්නයේ පදිංචි ළමයෙකි.", "URL": "https://sinhala.adaderana.lk/news.php?nid=29297", "Category": null, "Parent URL": null}