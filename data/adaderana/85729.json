{"Source": "Adaderana", "Timestamp": "March 15, 2018 11:11 am", "Headline": "එක කුස උපන් සහෝදරයාට ලිංගික අතවර කළ 17 හැවිරිදි තරුණයාට වැඩ වරදියි", "News Content": "එක් කුස උපන් තම බාල වයස්කාර සහෝදරයාට බරපතළ ලිංගික අපරාධයක් සිදු කළ බව කියන 17 හැවිරිදි තරුණයෙකුව අත්අඩංගුවට ගෙන ඇති බව වනාතවිල්ලුව පොලීසිය පවසයි. අතවරයට ලක්ව ඇත්තේ වනාතවිල්ලුව - බණ්ඩාරනායක පුර ප්‍රදේශයේ පදිංචිව සිටින 10 හැවිරිදි පාසල් සිසුවෙකි. නිවසේ කිසිවෙකු නොමැති අවස්ථාවේ පසුගිය 14 වැනිදා සැකකරු විසින් තම සහෝදරයාට මෙම අපරාධය සිදු කර ඇති බව විමර්ශණ වලදී හෙලිවී ඇති බව පොලීසිය පවසයි. අතවරයට පත්ව ඇති දරුවා වෛද්‍ය ප්‍රතිකාර සඳහා පුත්තලම මූලික රෝහලට ඇතුළත් කර ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇත. වනාතවිල්ලුව පොලීසිය වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=85729", "Category": null, "Parent URL": null}