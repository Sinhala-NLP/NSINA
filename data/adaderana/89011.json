{"Source": "Adaderana", "Timestamp": "May 13, 2018 10:00 am", "Headline": "එජාපයට යන්නෙත් නෑ පොහොට්ටුවට යන්නෙත් නෑ", "News Content": "තමා දේශපාලනයට පැමිණ අවුරුදු 27 ක් ගත වන බවත් එම කාලය පුරාවට ජනතාව අප කෙරෙහි විශ්වාසය තැබූයේ එක් පක්ෂයක් තුළ සිටිමින් කටයුතු කළ නිසා බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර මහතා පවසයි. එක්සත් ජාතික පක්ෂයට යාමේ කිසිඳු බලාපොරොත්තුවක් නොමැති බවත් එසේම පොහොට්ටුවට යාමේ බලාපොරොත්තුවක්ද නොමැති බවත් ශ්‍රී ලංකා නිදහස් පක්ෂයේ සිට කටයුතු කරන බව ඒ මහතා පැවසීය. ශ්‍රී ලංකා නිදහස් පක්ෂයට ආණ්ඩු සෑදීමේ හැකියාව පවතින බවත් 2020 විශ්‍රාම නොයන බව ජනාධිපති මෛත්‍රීපාල සිරිසේන මහතා ප්‍රකාශ කළ බවත් එතුමා ඉදිරිපත් වන්නේ ඉදිරි ජනාධිපතිවරණයට බව මහින්ද අමරවීර අමාත්‍යවරයා පැවසීය. සිංහල දෙමළ මුස්ලිම් ආදී සියලු ජන කොටස්වල විශ්වාසට දිනාගත හැකි එකම නායකයා මෛත්‍රීපාල සිරිසේන ජනාධිපතිවරයා බව මහින්ද අමරවීර අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=89011", "Category": null, "Parent URL": null}