{"Source": "Adaderana", "Timestamp": "May 28, 2015 12:24 pm", "Headline": "කොටකෙතන ඝාතන සැකකරුවන් 3ක් නිදොස් කොට නිදහස්", "News Content": "කහවත්ත, කොටකෙතන ප්‍රදේශයේදී මවක සහ දියණියක අභිරහස් ලෙස ඝාතනය කිරිමේ සිද්ධියට අදාළ විත්තිකරුවන් තිදෙනෙකු නිදොස් කොට නිදහස් කිරීමට කොළඹ මහාධිකරණය තීන්දු කර තිබේ.විත්තිකරුවන්ට එරෙහිව ඉදිරිපත්කර ඇති චෝදනා සාධාකරණ සැකයකින් තොරව ඔප්පු කිරිමට පැමිණිලි පාර්ශවය අසමත්වීම හේතුවෙන් කොළඹ මහාධිකරණය මෙම නියෝගය ලබා දී ඇති බව සඳහන්ය.මෙම නඩුවේ ප්‍රධාන සාක්ෂිකරුගේ සාක්ෂි පරස්පර නිසා විත්තිකරුවන් වැරදිකරුවන් කළ නොහැකි බව ‍මහාධිකරණ විනිසුරු දේවිකා තෙන්නකෝන් මහත්මිය පැවසූ බව අප වාර්තාකරු කියා සිටියේය.", "URL": "https://sinhala.adaderana.lk/news.php?nid=51636", "Category": null, "Parent URL": null}