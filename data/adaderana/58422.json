{"Source": "Adaderana", "Timestamp": "March 20, 2016 03:18 pm", "Headline": "සුමිත්ගේ මරණය ගැන නීතීඥ උඳුල් අධිකරණයෙන් ඉල්ලීමක් කරයි", "News Content": "ඇඹිලිපිටිය සුමිත් ප්‍රසන්නගේ මරණය සම්බන්ධයෙන් වන විමර්ශන ත්‍රිපුද්ගල මහාධිකරණ විනිසුරුමඩුල්ලක් හමුවේ අඛණ්ඩව විභාගයට ගන්නා ලෙස අධිකරණයෙන් ඉල්ලීමක් කරන බව නීතීඥ උඳුල් ප්‍රේමරත්න මහතා පවසයි.නීතීඥ මඩුල්ලක් ලෙස සිද්ධියට අදාළව පෙනී සිටින නීතීඥවරුන් නීතිපති දෙපාර්තමේන්තුව මඟින් අදාළ ඉල්ලීම අභියාචනාධිකරණයට ඉදිරිපත් කරන බව ඔහු සඳහන් කළේය.ඇඹිලිපිටිය ප්‍රදේශයේ සාදයක් අතරතුර දී පොලීසිය සමඟ ඇති වු ගැටුමකදී සුමිත් ප්‍රසන්න ජීවිතක්ෂයට පත්වු අතර සිද්ධිය සම්බන්ධයෙන් සැකපිට ඇඹිලිපිටිය හිටපු සහකාර පොලිස් අධිකාරීවරයා අත්අඩංගුවට ගෙන රක්ෂිත බන්ධනාගාර ගත කරනු ලැබීය.කෙසේවෙතත් උඳුල් ප්‍රේමරත්න මහතා පෙන්වා දෙන්නේ ගැටුමට අදාළව චෝදනා එල්ල වී සිටින සෙසු පොලිස් නිලධාරීන් තවමත් අත්අඩංගුවට ගෙන නොමැති බවයි.ඔවුන් සක්‍රීය ලෙස පොලිස් සේවයේ කටයුතු කිරීම තුළ සාක්ෂිකරුවන්ට ද යම් බලපෑමක් සිදුවන බව නීතීඥ උඳුල් ප්‍රේමරත්න මහතා පවසයි.", "URL": "https://sinhala.adaderana.lk/news.php?nid=58422", "Category": null, "Parent URL": null}