{"Source": "Adaderana", "Timestamp": "January 7, 2019 10:15 am", "Headline": "තියුණු ආයුධ පහරකින් පුද්ගලයෙක් මරුට", "News Content": "වරකාපොළ ඇඟලුම් කර්මාන්තශාලාවක් අසල දී තියුණු ආයුධයකින් පහරදී පුද්ගලයෙකු ඝාතනය කර තිබේ. ඊයේ(07) රාත්‍රී එම පුද්ගලයා බරපතළ තුවාල ලබා සිට ඇති අතර අනතුරුව ඔහු වරකාපොළ රෝහලට ඇතුළත් කිරීමෙන් පසු මිය ගොස් ඇති බව පොලීසිය පැවසීය. අදාළ පුද්ගලයා සිය සහෝදරියගේ පුත්‍රයා සමඟ මත් පැන් පානය කරමින් සිටි අවස්ථාවකදී ඇති වු බහන් බස් වීමක් දුරදිග යාමෙන් ඝාතනය සිදු කර ඇති බවට විමර්ශන වලදී අනාවරණය වී තිබේ. මියගොස් ඇත්තේ තුල්හිරිය බංගලාවත්ත ප්‍රදේශයේ පදිංචිව සිටි 59 හැවිරිදි පුද්ගලයෙකි. ඝාතනයට සම්බන්ධ සැකකරු අත්අඩංගුවට ගැනීම සඳහා වරකාපොළ පොලීසිය වැඩිදුර විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ‍", "URL": "https://sinhala.adaderana.lk/news.php?nid=101925", "Category": null, "Parent URL": null}