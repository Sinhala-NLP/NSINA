{"Source": "Adaderana", "Timestamp": "April 9, 2013 12:41 pm", "Headline": "බසයෙන් ගංජා අදියි", "News Content": "බස් රථයකින් රැගෙන යමින් තිබු ගංජා කිලෝ ග්‍රෑම් 03 ක් සමග සැකකරුවෙකු පුත්තලම නියෝජ්‍ය පොලිස්පති කාර්යාලයේ නිලධාරීන් විසින් අද (09) දහවල් අත්අඩංගුවට ගෙන තිබේ. කල්පිටිය - මාම්පුරිය ප්‍රදේශයේදී සැකකරු සමග ගංජා තොගය පොලිස් අත්අඩංගුවට පත්වී ඇති බව අද දෙරණ වාර්තාකරු පවසයි. අත්අඩංගුවට ගෙන ඇති සැකකරු ගනේමුල්ල උතුරු ගලහිටියාව ප්‍රදේශයේ පදිංචි 35 හැවිරිදි අයෙකි. සැකකරු කාලයක සිට කල්පිටිය ප්‍රදේශයට පිට පළාත්වලින් තොග වශයෙන් ගංජා ගෙනවිත් බෙදාහැරීම සිදු කර ඇති බවට පුත්තලම නියෝජ්‍ය පොලිස්පති කාර්යාලයට තොරතුරු ලැබී තිබී ඇත. ඒ අනුව සැකකරු සම්බන්ධයෙන් අවධානයෙන් සිට ඔහු ගමන් කළ බස් රථයේම ගොස් මෙම වැටලීම සිදු කිරීමට පොලිස් නිලධාරීන් සමත්වී තිබේ. සැකකරු සහ ගංජා තොගය පුත්තලම දිසා අධිකරණයට ඉදිරිපත් කිරීම සඳහා කල්පිටිය පොලීසියට බාර දී ඇත.", "URL": "https://sinhala.adaderana.lk/news.php?nid=33135", "Category": null, "Parent URL": null}