{"Source": "Adaderana", "Timestamp": "December 1, 2011 01:13 pm", "Headline": "පෙළපොත් බෙදාදීමේ නිල උත්සවය 6 වැනිදා", "News Content": "පාසල් සිසුන් සඳහා පෙළපොත් බෙදාදීමේ නිල උත්සවය ලබන 6 වැනිදා පැවැත්වීමට නියමිත බව අධ්‍යාපන ග්‍රන්ථ ප්‍රකාශන කොමසාරිස් ජනරාල් ඩබ්ලිව්.එම්.එස් පුෂ්පකුමාර මහතා පවසයි. තුන්වන පාසල් වාරය අවසන් වීමට පෙර සෑම දරුවෙකුටම පෙළපොත් ලබාදීම සඳහා අවශ්‍ය වැඩපිළිවෙළ සකස් කර ඇති බව පුෂ්පකුමාර මහතා සඳහන් කළේය. අග්‍රාමාත්‍යවරයාගේ සහ අධ්‍යාපන අමාත්‍යවරයාගේ ප්‍රධානත්වයෙන් මහනුවර උසස් බාලිකා විද්‍යාලයේ දී මෙම නිල උත්සවය පැවැත්වෙන බව ද ඒ මහතා කියා සිටියේය. එමෙන්ම සෑම පාසලකම උත්සවාකාරයෙන් පෙළපොත් බෙදාදීම උත්සවාකාරයෙන් සිදුකෙරෙන බව ද හෙතෙම පෙන්වාදුන්නේය. සෑම පන්ති කාමරයකම හොඳම පාසල් පෙළපොත් භාවිත කර දරුවන් තිදෙනෙකුට සහතික පත් පිරිනැමීම ද එහිදී සිදුවේ.", "URL": "https://sinhala.adaderana.lk/news.php?nid=20392", "Category": null, "Parent URL": null}