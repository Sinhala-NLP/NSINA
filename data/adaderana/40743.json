{"Source": "Adaderana", "Timestamp": "January 29, 2014 05:19 pm", "Headline": "වියට්නාමයේ පූර්ණ සහය ලංකාවටයි", "News Content": "වියට්නාම රජයේ පුර්ණ සහය ශ්‍රී ලංකාවට ලබා දෙන බව වියට්නාම ජනාධිපති ත්‍රොන්ග් ටැන් සැන්ග් මහතා පවසයි. ජ්‍යෙෂ්ඨ අමාත්‍ය ඩිව් ගුණසේකර මහතා සහ විදේශ රැකියා ප්‍රවර්ධන හා සුභසාධන අමාත්‍ය ඩිලාන් පෙරේරා මහතා පසුගියදා වියට්නාමයේ සංචාරයක නිරත වුණි. එහිදී වියට්නාම ජනාධිපතිවරයා මෙම අදහස් පළ කර තිබේ. වියට්නාම ජනාධිපතිවරයා මෙහිදී වැඩිදුරටත් පවසා ඇත්තේ දෙරට අතර සහයෝගිතාව වර්ධනය කර ගැනීම උදෙසා අවශ්‍ය ඕනෑම සහයෝගයක් ශ්‍රී ලංකා රජයට ලබාදීමට වියට්නාම රජය බලාපොරොත්තු වන බවයි.", "URL": "https://sinhala.adaderana.lk/news.php?nid=40743", "Category": null, "Parent URL": null}