{"Source": "Adaderana", "Timestamp": "September 21, 2019 10:25 am", "Headline": "හොරෙන් තේක්ක ඇද්ද අයෙක් අත්අඩංගුවට", "News Content": "ආරච්චිකට්ටුව, කුමාරකට්ටුව - අඩිප්පල මාර්ගයේදී බලපත්‍ර නොමැතිව කුඩා ප්‍රමාණයේ ලොරියකින් තේක්ක දැව කදන් තොගයක් ප්‍රවාහනයහ කරමින් සිටි සැකකරුවෙකුව අත්අඩංගුවට ගෙන ඇත. ආරච්චිකට්ටුව පොලීසියේ රථ වාහන අංශයේ නිලධාරීන් එම තේක්ක කොට තොගය සහ ලොරිය තම බාරයට ගෙන ඇත පොලිස් බාරයට ගෙන ඇති ලොරියේ තේක්ක දැව කදන් 14 ක් තිබී ඇති බව අද දෙරණ වාර්තාකරු පවසයි. එම දැව ප්‍රවාහනය කිරීම සඳහා සැකකරු නිසි පරිදි බලපත්‍රයක් ලබා ගෙන තිබී නැත. අඹකැලේ ප්‍රදේශයේ සිට තේක්ක දැව කදන් තොගය කුමාරකට්ටුව දක්වා ප්‍රවාහනය කරමින් සිටි බව සැකකරු පවසා ඇත. දැව තොගය සමග අත්අඩංගුවට ගෙන ඇත්තේ පල්ලම - පොත්තුක්කුලම ප්‍රදේශයේ පදිංචිකරුවෙකි. සැකකරුට ලබන 24 වැනිදා හලාවත මහේස්ත්‍රාත් අධිකරණය හමුවේ පෙනී සිටින ලෙස නියෝග කර ඇති පොලීසිය ඔහුව ඇප මත මුදා හැර ඇත. ආරච්චිකට්ටුව පොලීසියේ ස්ථානාධිපති පොලිස් පරීක්ෂක අනුරාධ හේරත් මහතාගේ උපදෙස් මත රථ වාහන අංශයේ පොලිස් සැරයන් 31713 බණ්ඩාර, පොලිස් කොස්තාපල් 68847 ශානක යන නිලධාරීන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=119635", "Category": null, "Parent URL": null}