{"Source": "Adaderana", "Timestamp": "April 1, 2013 06:08 pm", "Headline": "30 වසරක යුද්ධයෙන් බැට කෑ ජනතාවට ආගම්වාදී ජාතිවාදී ගැටුම් අවශ්‍ය නෑ", "News Content": "පටු දේශපාලන වාසි සහ අභිමතාර්ථ තකා, යම් යම් පුද්ගලයින් හා සංවිධාන සමාජය තුළ ජීවත් වන සාමාන්‍ය ජනතාව අසමගි කිරීමට උත්සාහ කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. වසර 30ක යුද්ධයකින් බැටකෑ මෙරට ජනතාවට නැවත ආගම්වාදී හා ජාතිවාදී ගැටුම් අවශ්‍ය නොවන බව අමත්‍යවරයා කියයි. බොරැල්ල ශ්‍රී ජයවර්ධනාරාම දහම්පාසලේ පැවති වාර්ෂික ත්‍යාග ප්‍රදානෝත්සවයකට එක්වෙමින් අමාත්‍යවරයා මේ බව පැවසීය. මේ අතර ප්‍රථම වතාවට දහම්පාසලක් සඳහා වන නිල වෙබි අඩවියක් විවෘත කිරීම ද එහිදී සිදු කෙරුණි.", "URL": "https://sinhala.adaderana.lk/news.php?nid=32921", "Category": null, "Parent URL": null}