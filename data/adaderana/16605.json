{"Source": "Adaderana", "Timestamp": "June 7, 2011 01:29 pm", "Headline": "සිය දිවි නසාගත් බව කීවත් මරණය සැකයි..!", "News Content": "මඩකළපුව,වෙල්ලාවලි පොලිස්බල ප්‍රදේශයට අයත් චින්නවත්ත ප්‍රදේශයේ සිය දිවි නසාගැනීමකින් සිදුවූ බව කියන මරණයකට සැක පිට ඇගේ සැමියා අත්අඩංගුවට ගෙන තිබේ. 18 හැවිරිදි මෙම තරුණ කාන්තාව අද(07) අලුයම එල්ලී සියදිවි හානිකරගත් බවට පොලීසියට පැමිණිලි ලැබුණු බව වෙල්ලාවලි පොලීසිය සඳහන් කරයි. එසේ වුවද ජීවන් ජූලියා නමැති මෙම තරුණියගේ මරණය සැක සහිත බැවින් ඇගේ සැමියා වන ජීවන් නමැති අය අත්අඩංගුවට ගත් බව පොලීසිය කියා සිටියි. මෙම තරුණියට වයස අවුරුදු 16 දී ජීවන් නමැති අය හා විවාහ වී ඇති බවත්,වැඩිදුර පරීක්ෂණ වෙල්ලාවලි පොලීසිය විසින් සිදුකරන බවත් අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=16605", "Category": null, "Parent URL": null}