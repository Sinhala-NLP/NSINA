{"Source": "Adaderana", "Timestamp": "October 29, 2014 09:29 am", "Headline": "මාබෝලේ අනතුරකින් පුද්ගලයෙක් මරුදකියි ", "News Content": "කොළඹ - මීගමුව ප්‍රධාන මාර්ගයේ මාබෝලේ ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. කොළඹ සිට මීගමුව බලා ධාවනය වු ලොරි රථයක් එම දිශාවටම ගමන් කළ පාපැදියක ගැටීමෙන් මෙම අනතුර සිදුව ඇති බව පොලිසිය සඳහන් කළේය. අනතුරෙන් පාපැදිකරු බරපතළ තුවාල ලබා ප්‍රතිකාර සඳහා රාගම රෝහලට ඇතුළත් කර ඇති අතර එහිදී ඔහු මියගොස් තිබේ. මියගිය පුද්ගලයා කවුරුන්ද යන්න මෙතෙක් හඳුනාගෙන නොමැත. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(29) වත්තල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47039", "Category": null, "Parent URL": null}