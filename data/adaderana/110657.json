{"Source": "Adaderana", "Timestamp": "May 25, 2019 02:40 pm", "Headline": "බෝට්ටුවක් පෙරළී දස දෙනෙක් මිය යයි", "News Content": "චීනයේ නිරිතදිග ප්‍රදේශයේදී බෝට්ටුවක් පෙරළීමෙන් පුද්ගලයන් දස දෙනෙකු ජීවිතක්ෂයට පත්ව ඇත. සිදුවීමෙන් තවත් තිදෙනෙක් අතුරුදන්ව සිටින බව විදෙස් වාර්තා සඳහන් කළේය. පුද්ගලයන් 29ක් සමඟ ගුයිචෝ පළාතේ බෙයිපෑන් නදියේ යාත්‍රා කරමින් තිබූ බෝට්ටුවක් පෙරළීගොස් ඇත. අනතුරින් පුද්ගලයන් 16 දෙනෙකුගේ දිවි බේරා ගැනීමට හැකිවී ඇති බව එරට වාර්තා සඳහන් කළේය. ඔවුන් අතරින් හය දෙනෙකු ප්‍රතිකාර සඳහා රෝහල්ගත කර ඇති බවත් සඳහන්ය. අනතුර සිදුවන අවස්ථාවේ බෝට්ටුවේ හිමිකරුද එතුළ සිට ඇති අතර ඔහු මේ වන විට පසුවන්නේ පොලිස් බාරයේයි. සිදුවීමෙන් අතුරුදන්ව සිටින පුද්ගලයන් සොයා බලධාරීන් සෝදිසි මෙහෙයුම් සිදු කරයි. අනතුර සම්බන්ධයෙන් වැඩිදුර විමර්ශණ ක්‍රියාත්මකයි.", "URL": "https://sinhala.adaderana.lk/news.php?nid=110657", "Category": null, "Parent URL": null}