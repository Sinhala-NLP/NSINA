{"Source": "Adaderana", "Timestamp": "August 1, 2016 02:44 pm", "Headline": "පක්ෂය කඩන අයට පක්ෂයේ ඉඩක් නෑ", "News Content": "ජනසටන පාදයාත්‍රාවට ප්‍රහාර එල්ල කිරීමට කිසිදු සූදානමක් නැති බවත්, එවැනි තර්ජනයක් තිබුණහොත් ඊට සම්පූර්ණයෙන්ම ආරක්ෂාව සලසන ලෙස උපදෙස් දී ඇති බවත් සමාජ සවිබල ගැන්වීම් හා සුබසාධන අමාත්‍ය එස්.බී දිසානායක මහතා පවසයි.මහින්ද රාජපක්ෂ මහතා විසින්ම හොඳින් පාරවල් සාදා ඇති නිසා යාපනය දක්වා වුවද පාදයාත්‍රා යා හැකි බව හෙතෙම කියා සිටියේ අද(01) උඩදෙල්තොටදී මාධ්‍යවේදියෙකු ඇසූ පැනයකට ප්‍රතිචාර දක්වමිනි.යාපනය මෙන්ම අනුරාධපුරය දක්වාම වුවද ‍නොනවාත්වාම පාදයාත්‍රා යන ලෙස තමන් එම පිරිසගෙන් ඉල්ලා සිටින බවද ඔහු මෙහිදී සඳහන් කළේය.පක්ෂය නොකඩන බව කියමින් වුවද මේ යන්නේ ශ්‍රීලනිපය දෙකඩකිරීමට බවත්, එවන් අයට පක්ෂය තුළ ඉඩක් නොමැති බවත් අමාත්‍යවරයා මෙහිදී අවධාරණය කළේය.ඒ නිසාම පක්ෂය විනාශ කරන අයට මින් ඉදිරියට පක්ෂය තුළ ඉඩක් නොමැති බවත්,අනිවාර්යයෙන්ම පක්ෂය ප්‍රතිසංවිධානය කරන විට ඒ අය ඉවත්කරනු ඇති බවත් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=62651", "Category": null, "Parent URL": null}