{"Source": "Adaderana", "Timestamp": "August 21, 2013 07:58 am", "Headline": "ගල්ගමුව ප්‍රා.සභා මන්ත්‍රී බී.ඒ.තිලකරත්න ජීවිතක්ෂයට පත්වෙයි", "News Content": "ගල්ගමුව ප‍්‍රාදේශීය සභාවේ එක්සත් ජනතා නිදහස් සන්ධාන මන්ත්‍රී බී. ඒ. තිලකරත්න මහතා හදිසි අනතුරකින් ජීවිතක්ෂයට පත්ව තිබේ. ඊයේ(20) පස්වරු 2.00ට පමණ අනුරාධපුර පාදෙණිය මාර්ග‍යේ තලගල්ල ප්‍රදේශයේ දී මෙම අනතුර සිදුව ඇති බව සඳහන් වෙයි. අනතුර සිදුවන අවස්ථාවේ මන්ත්‍රීවරයා විසින් වෑන් රථය පදවා ඇති බවට තොරතුරු අනාවරණය වී තිබේ. මන්ත්‍රීවරයාට වෑන් රථය පාලනය කර ගැනීමට නොහැකි වීම හේතුවෙන් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බව පොලීසිය පවසයි. සිද්ධියෙන් බරපතළ තුවාල ලැබූ මන්ත්‍රීවරයා, මහව රෝහලට ඇතුළත් කිරීමෙන් අනතුරුව වැඩිදුර ප‍්‍රතිකාර සඳහා කුරුණෑගල රෝහලට මාරුකර යවා ඇති අතර එහි දී ඔහු මියගොස් තිබේ. අනතුරින් වෑන් රථයේ ගමන් ගත් මන්ත්‍රීවරයාගේ මව සහ තවත් පුද්ගලයෙකු බරපතළ තුවාල ලබා කුරුණෑගල රෝහලේ ප්‍රතිකාර ලබයි. අනතුර සම්බන්ධයෙන් මහව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36784", "Category": null, "Parent URL": null}