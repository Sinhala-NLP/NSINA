{"Source": "Adaderana", "Timestamp": "March 6, 2016 09:11 pm", "Headline": "රතුපස්වල ප්‍රශ්නය අවසන් ඉසව්වට පැමිණෙයි", "News Content": "අප්‍රේල් 05 වන දිනට පෙර රතුපස්වල ගැටළු විසඳන බවට රජයෙන් දුන් පොරොන්දුව ඉටුකරනතුරු අවදියෙන් සිටින බව රතුපස්වල ගම්වාසීන්ගේ සියනෑ පරිසරය සුරැකීමේ ඒකාබද්ධ සංවිධානයේ ප්‍රධාන සංවිධායක සුරේෂ් පෙරේරා මහතා අද (06) පැවැති මාධ්‍ය හමුවක දී පවසා තිබේ.රතුපස්වල ජල සටන 1997 දී ආරම්භ කළ සම්පත් සමරකෝන් මහතාගේ නිවසේ දී සියනෑ පරිසරය සුරැකීමේ ඒකාබද්ධ සංවිධානය මෙම මාධ්‍ය සාකච්ඡාව සංවිධානය කර තිබුණි.පසුගිය රජය සමයේ දින ගණනක් කම්හල් ඉදිරිපිටි නිදිය ගත්තත් විසදුම් නොලැබුණු බවත්, එසේ වූයේ සන්ධානයේ ගම්පහ දිස්ත්‍රික් හිටපු නායක බැසිල් රාජපක්ෂ සහ වත්මන් යහපාලන රජයේ ඇමැතිවරයකු වන ලසන්ත අලගියවන්න නිසා බවත්, ඔවුන් ප්‍රශ්නය දෙස නොබැලූ බවත් සියනෑ පරිසරය සුරැකීමේ ඒකාබද්ධ සංවිධානයේ ප්‍රධාන සංවිධායක සුරේෂ් පෙරේරා පැවසීය.ජල සටහ ජයග්‍රහණය කිරීමට උදව් කළ ශ්‍රී ලංකා තරුණ ජනමාධ්‍යවේදීන්ගේ සංගමය ඇතුළු සිවිල් සංවිධානවලට ස්තූතිය පුද කරන බව ද ඔහු පවසා තිබේ.ජනවාරි 05 වන දින වන විට ප්‍රශ්නය විසඳුනේ නැතිනම් යළි සටහනට සූදානම් බවත් ඔහු සඳහන් කළේය.වසර තුනක පමණ කාලයත් රතුපස්වල ප්‍රශ්නය අවසන් ඉසව්වට පැමිණ ඇති බවට විශ්වාසයක් ඇතැයි සියනෑ පරිසරය සුරැකිමේ ඒකාබද්ධ සංවිදානයේ සභාපති ප්‍රසන්න පෙරේරා පැවසීය.මිලේච්ඡ ප්‍රහාරයට වගකිව යුතු පිරිස් අත්අඩංගුවට ගත යුතු බව ද ඔහු සදහන් කළේය.මේ ගැටළුවේ චූදිතයන් වී සිටින සමහර පරිසරය සම්බන්ධ ආයතන වාර්තා දෙමින් කම්හල නිදහස් කරන බවත්, එම ආයතනයම 1997 නිකුත් කළ වාර්තාවක කම්හලෙන් හානි වන බවට වාර්තා නිකු කර ඇති බවත් ඔහු සඳහන් කළේය.", "URL": "https://sinhala.adaderana.lk/news.php?nid=57944", "Category": null, "Parent URL": null}