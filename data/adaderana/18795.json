{"Source": "Adaderana", "Timestamp": "September 18, 2011 09:35 am", "Headline": "ලොරි රථය දුම්රියේ හැපී තවත් මරණයක්!", "News Content": "උතුරු දුම්රිය මාර්ගයේ මිහින්තලේ සහ පරසංගස්වැව දුම්රිය ස්ථාන අතර හරස් මාර්ගයකදී දුම්රියක ලොරි රථයක් ගැටීමෙන් අනතුරක් සිදුව තිබේ. අද අලුයම සිදුවු මෙම අනතුරින් ලොරි රථයේ රියදුරු මියගොස් ඇති බව අනුරාධපුර දුම්රිය පාලක මධ්‍යස්ථානය සඳහන් කරයි. වව්නියාවේ සිට මාතර බලා ධාවනය වු දුම්රියක් මෙම අනතුරට ලක්ව තිබේ. දුම්රිය ගේට්ටුව වසා තිබියදී ලොරි රථය ඒ හරහා ගමන් කිරීමට උත්සාහ ගැනීමේ දී මෙම අනතුර සිදුව ඇති බව දුම්රිය පාලක මධ්‍යස්ථානය ප්‍රකාශ කරයි. අනතුරින් දුම්රිය එන්ජිමට ද හානි සිදුවී ඇති අතර ලොරි රථය මාර්ගයෙන් ඉවත් කිරීමේ කටයුතු මේ වන විට සිදුවේ. එබැවින් එකී මාර්ගයේ ධාවනය වන දුම්රිය අනුරාධපුරය දක්වා පමණක් සීමා කර ඇති බව අනුරාධපුර දුම්රිය පාලක මධ්‍යස්ථානයේ ප්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=18795", "Category": null, "Parent URL": null}