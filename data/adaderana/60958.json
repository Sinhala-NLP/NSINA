{"Source": "Adaderana", "Timestamp": "June 10, 2016 10:17 am", "Headline": "තේ - රබර් - පොල් වගාකරුවන්ට පොහොර සහනාධාරයක් ", "News Content": "තේ, රබර් සහ පොල් වගාකරුවන් ලක්ෂ 08ක් සඳහා පොහොර සහනාධාරයක් ලබාදීමට රජය පියවර ගෙන තිබේ.හෙක්ටයාර් 01කට අඩු තේ, රබර්, පොල් වගාකරුවන් සඳහා මෙම පොහොර සහනාධාරය ලබාදීමට කටයුතු කරන බව රජයේ ප්‍රවෘත්ති දෙපාර්තමේන්තුව නිවේදනය කළේය.ඒ අනුව එම වගාකරුවන් ලක්ෂ 08කට වසරක කාලයක් සඳහා අදාළ පොහොර සහනාධාරය ලබා දෙනු ඇත.මෙම වැඩසටහන ආරම්භ කරමින් ගාල්ල දිස්ත්‍රික්කයේ කුඩා ඉඩම් හිමියන් 600 දෙනෙකු සඳහා ලබන 12 වනදා මෙම සහනාධාර ලබාදීමට නියමිත බව රජයේ ප්‍රවෘත්ති දෙපාර්තමේන්තුව නිවේදනය කළේය.", "URL": "https://sinhala.adaderana.lk/news.php?nid=60958", "Category": null, "Parent URL": null}