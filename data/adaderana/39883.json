{"Source": "Adaderana", "Timestamp": "December 27, 2013 10:18 am", "Headline": "කිලිනොච්චි - මුලතිව් බස් රථ වර්ජනයක් ", "News Content": "කිලිනොච්චිය සිට මුලතිව් දක්වා ධාවනය වන පෞද්ගලික බස් රථ වර්ජනයක් ආරම්භ කර තිබේ. අද දෙරණ වාර්තාකරු පැවසුවේ නීති විරෝධී ලෙස බස් රථ 8ක් සඳහා තාවකාලික බලපත්‍ර ලබාදීම හේතුවෙන් මෙම වර්ජනය ක්‍රියාත්මක වන බවයි. වර්ජනය හේතුවෙන් කිලිනොච්චිය , මන්නාරම, මුලතිව් සහ යාපනය ප්‍රදේශවල බස් රථ ධාවනය සම්පූර්ණයෙන්ම ඇණ හිට තිබේ. වව්නියාවේ සිට පරන්තන් හරහා මුලතිව් දක්වා ධාවනය කළ යුතු බස් රථ මාන්කුලම් හරහා ධාවනය කිරීමට විරෝධය පළ කරමින් වර්ජනය ක්‍රියාත්මක වෙයි‍‍. වර්ජකයන් පවසන්නේ අමතර බස් රථ ධාවනයට එක්කිරීම හේතුවෙන් තමන්ට දැඩි අසාධාරණයක් සිදුව ඇති බවය.", "URL": "https://sinhala.adaderana.lk/news.php?nid=39883", "Category": null, "Parent URL": null}