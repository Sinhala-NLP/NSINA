{"Source": "Adaderana", "Timestamp": "August 10, 2010 12:22 pm", "Headline": "බස් හිමියන්ගේ සංගමය ප්‍රවාහන අධිකාරියේ පරිපාලනයෙන් ඉවත්වෙයි", "News Content": "සමස්ත ලංකා පෞද්ගලික බස් හිමියන්ගේ සංගමය බස්නාහිර පළාත් ප්‍රවාහන අධිකාරියේ පරිපාලනයෙන් ඉවත් වීමට තීරණය කර තිබේ. අධිකරණය විසින් ලබාදුන් කිසිදු නියෝගයක් ප්‍රවාහන අධිකාරිය ක්‍රියාත්මක නොකිරීම මීට හේතුව බව පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා පවසයි. විශේෂයෙන් ජනතාවට ගුණාත්මක ප්‍රවාහන සේවයක් ලබාදීම සම්බන්ධයෙන් අධිකරණය නිකුත් කළ නියෝග කිසිවක් ප්‍රවාහන අධිකාරිය ක්‍රියාත්මක නොකරන බවට ඒ මහතා චෝදනා කරයි. මේ සම්බන්ධව මධ්‍යම රජය සමග සාකච්ඡා කොට ජනතාවට ජනතාවට ගුණාත්මක ප්‍රවාහන සේවයක් ලබාදීම වෙනුවෙන් කටයුතු කරන බව ද සභාපතිවරයා අවධාරණය කළේය.", "URL": "https://sinhala.adaderana.lk/news.php?nid=10138", "Category": null, "Parent URL": null}