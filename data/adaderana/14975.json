{"Source": "Adaderana", "Timestamp": "March 21, 2011 09:08 am", "Headline": "අද එජාපයේ තීරණාත්මක කෘත්‍යාධිකාරී මණ්ඩල රැස්වීමක්", "News Content": "එක්සත් ජාතික පක්ෂයේ තීරණාත්මක කෘත්‍යාධිකාරී මණ්ඩල රැස්වීමක් පක්ෂයේ නායක රනිල් වික්‍රමසිංහ මහතාගේ ප්‍රධානත්වයෙන් අද(21) පැවැත්වෙයි. පස්වරු තුනට සිරිකොත පක්ෂ මුලස්ථානයේ දී මෙය පැවැත්වීමට නියමිතය. මෙහිදි එක්සත් ජාතික පක්ෂයේ නව නායකත්වය සම්බන්ධයෙන් සහ මැතිවරණ ප්‍රතිඵල සම්බන්ධයෙන් සාකච්ඡා වනු ඇති බව වාර්තා වේ. නව තනතුරු සම්බන්ධයෙන් මෙහිදි සාකච්ඡාවට ගැනෙණු ඇති අතර එම තනතුරු පොදු එකඟතාවයෙන් පත්කිරීමට නියමිතය. එසේ නොවුණහොත් අදාළ තනතුරු සඳහා ඡන්ද විමසීමකට යායුතු බව නව පක්ෂ ව්‍යවස්ථාවේ දැක්වෙයි. පසුගිය වසරේ සම්මත කළ එම පක්ෂයේ නව ව්‍යවස්ථාව අනුව ප්‍රධාන තනතුරු කිහිපයක් සඳහා පුද්ගලයින් නම් කිරීම අප්‍රේල් 12 වන දිනට පෙර සිදුකළ යුතුය. මේ අතර හෙට(22) දිනයේ දී එක්සත් ජාතික පක්ෂ පාර්ලිමේන්තු කණ්ඩායම ද රැස්වීමට ද නියමිතය.", "URL": "https://sinhala.adaderana.lk/news.php?nid=14975", "Category": null, "Parent URL": null}