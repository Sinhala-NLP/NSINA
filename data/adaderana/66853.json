{"Source": "Adaderana", "Timestamp": "December 8, 2016 05:08 pm", "Headline": "    ජනතා ගැටලු විසඳීමේදී නම්‍යශීලී විය යුතුයි", "News Content": "නීතිය සහ බලය කුමන අන්දමින් පැවතියද ජනතාවගේ ගැටලුවලට විසදුම් සෙවීමේදී සියළු දෙනා නම්‍යශීලීව කටයුතු කළ යුතු බව ජනාධිපති මෛත්‍රිපාල සිරිසේන මහතා පවසයි.බලය තාවකාලික බව සඳහන් කළ ජනාධිපතිවරයා සැම විටම ප්‍රමුඛත්වය හිමිවිය යුත්තේ සුබසෙත වෙනුවෙන් ගෙන යන වැඩපිළිවෙළට බව කියා සිටියේය.ඝණ අපද්‍රව්‍ය කළමනාකරණය පිළිබදව ඊට අදාළ පාර්ශවයන්ගේ සහභාගීත්වයෙන් අද පාර්ලිමේන්තු සංකීර්ණයේ පැවති සාකච්ඡාවකට එක්වෙමින් ජනාධිපති මෛත්‍රිපාල ලසිරිසේන මහතා මෙම අදහස් පළ කළේය.මේ වන විට රටටම පොදු ගැටලුවක් බවට පත්ව ඇති ඝණ අපද්‍රව්‍ය කළමනාකරණය පිළිබද ගැටලුවට විසදුම් සෙවීමේදී තමන්ට අයත් අමාත්‍යංශ සහ ආයතන සතුව පවතින බලය ජනතා සුබසෙත සඳහා නම්‍යශීලීව භාවිත කිරීම සියළු දෙනාගේ වගකීම බව ජනාධිපතිවරයා එහිදී අවධාරණය කර සිටියේය.", "URL": "https://sinhala.adaderana.lk/news.php?nid=66853", "Category": null, "Parent URL": null}