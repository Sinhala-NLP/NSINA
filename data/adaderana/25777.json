{"Source": "Adaderana", "Timestamp": "July 14, 2012 01:39 pm", "Headline": "නිල නිවාස සහ වාහන භාරනොදුන් මැතිවරුන්ට එරෙහිව නීතිමය ක්‍රියාමාර්ග ගන්න", "News Content": "වාහන සහ නිල නිවාස මෙතෙක් භාරදී නොමැති මන්ත්‍රීවරුන්ට එරෙහිව නීතිමය ක්‍රියාමාර්ග ගන්නා ලෙස පැෆ්රල් සංවිධානය මැතිවරණ කොමසාරිස්වරයාගෙන් ඉල්ලීමක් කර තිබේ. විසුරුවා හැර ඇති පළාත් සභාවල ඇතැම් මන්ත්‍රීවරුන් මේ වන විට ඔවුන්ගේ නිල නිවාස සහ වාහන භාරදී ඇති බව සඳහන්ය. එහෙත් තවදුරටත් ඇතැම් මන්ත්‍රීවරු නිල නිවාස සහ වාහන භාරදී නොමැති බව පැෆ්රල් සංවිධානය සඳහන් කරයි. එමනිසා ඔවුන්ට එරෙහිව නීතිමය ක්‍රියාමාර්ග ගන්නා ලෙස මැතිවරණ කොමසාරිස්වරයාගෙන් ඉල්ලීමක් කළ බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය.", "URL": "https://sinhala.adaderana.lk/news.php?nid=25777", "Category": null, "Parent URL": null}