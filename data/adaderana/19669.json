{"Source": "Adaderana", "Timestamp": "October 30, 2011 09:57 am", "Headline": "රත්‍රං මාත්‍රාවට තඹ එකතු කළ තිදෙනා රිමාන්ඩ්", "News Content": "රත්‍රං සඳහා නියමිත ප්‍රමාණයට වඩා තඹ කලවම් කර රාජ්‍ය බැංකුවලට උකස් කිරීමේ ජාවාරමක නිරත වු බවට සැකපිට අත්අඩංගුවට ගත් පුද්ගලයන් තිදෙනෙකු ලබන පළමු වැනි දින දක්වා රක්ෂිත බන්ධනාගාර ගත කර තිබේ. පුත්තලම දිසා විනිසුරු හේෂාන්ත ද මෙල් මහතා ඊයේ මෙම නියෝගය ලබාදී ඇත. පුත්තලම පොලිස් කොට්ඨාසයේ විශේෂ අපරාධ විමර්ශන අංශය විසින් අත්අඩංගුවට ගත් මෙම සැකකරුවන් කල්මුණේ ප්‍රදේශයේ පදිංචිකරුවන් බව වාර්තා වේ. සැකකරුවන් විසින් වංචනික ලෙස සකස් කළ රන් පවුම් 68ක් පුත්තලම ප්‍රදේශයේ බැංකුවක තැන්පත් කර තිබියදී පුද්ගලයෙකුගෙන් ලද තොරතුරක් මත සැකකරුවන් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=19669", "Category": null, "Parent URL": null}