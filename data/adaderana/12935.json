{"Source": "Adaderana", "Timestamp": "December 18, 2010 09:04 am", "Headline": "මෙක්‍සිකෝ සිරමැදිරියකින් සිරකරුවන් පැනයයි", "News Content": "මෙක්‍සිකෝවේ සිරමැදිරියකින් සිරකරුවන් පිරිසක් පැනගොස් තිබේ. සිරකරුවන් 140 ට අධික පිරිසක් අදාළ සිරමැදිරියෙන් පැනගොස් ඇති බව විදෙස් මාධ්‍ය වාර්තා කරයි. මෙක්සිකෝවේ අමෙරිකානු දේශසීමාව ආසන්නයේ මෙම සිරමැදිරිය පිහිටා තිබූ බව සදහන්ය. පැන ගිය සිරකරුවන් බොහෝ දෙනෙ‍කු මත්ද්‍රව්‍ය ජාවාරම් සම්බන්ධයෙන් වැරදිකරුවන් බවට පත්ව දඩුවම් විඳිමින් සිටි අය බව එරට බලධාරීන් පෙන්වාදෙයි. පැනගිය සිරකරුවන් අත්අඩංගුවට ගැනිම සඳහා පොලිසිය හා හමුදාව එක්ව දැවැන්ත මෙහෙයුමක් ආරම්භ කර ඇති බව විදෙස් මාධ්‍ය වාර්තා කරයි. සිරකරුවන් අමෙරිකාවට ඇතුළු වීම වැළැක්වීම සඳහා අමෙරිකානු ආරක්ෂක අංශ ද සීරුවෙන් තබා ඇති බව සඳහන්ය.", "URL": "https://sinhala.adaderana.lk/news.php?nid=12935", "Category": null, "Parent URL": null}