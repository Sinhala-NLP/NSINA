{"Source": "Adaderana", "Timestamp": "June 10, 2018 09:43 am", "Headline": "අධීක්ෂණ මන්ත්‍රීවරුන්ට ප්‍රතිපාදන වෙන් කිරීම ගැන අගමැති මුදල් ඇමති සමඟ සාකච්ඡා කරනවා", "News Content": "අධීක්ෂණ මන්ත්‍රීවරුන් සඳහා ප්‍රතිපාදන වෙන් කිරීම සම්බන්ධයෙන් අග්‍රාමාත්‍යවරයා සහ මුදල් අමාත්‍යවරයා සමඟ මේ වන විට සාකච්ඡා කරමින් සිටින බව තිරසර සංවර්ධන, වනජීවී සහ ප්‍රාදේශීය සංවර්ධන අමාත්‍ය සරත් ෆොන්සේකා මහතා පවසයි. වේගවත් සංවර්ධනයක් ගමට ගෙනයාම සඳහා රජයේ මන්ත්‍රීවරුන්ට අවශ්‍ය ප්‍රතිපාදන ලබාදීමට මේ වන විට සැලසුම් කර ඇති බවද අමාත්‍යවරයා පැවසීය. මෙහිදී මාධ්‍යවේදීන් අල්ලස් කොමිසමේ සභාපතිවරයා අලි මිනිස් ගැටුම පිටුපසද අල්ලස පවතින බවට කළ ප්‍රකාශය සම්බන්ධයෙන් අමාත්‍යවරයාගෙන් විමසා සිටියේය. එහිදී අමාත්‍යවරයා ප්‍රකාශ කළේ අතීතයේ එවැනි සිදුවීම් ඇති වුවත් වර්තමානයේ එවැනි සිදුවීම් ඇති නොවන බවත් එවැනි සිදුවීම් ඇති වීමට ඉඩ නොතබන බවයි.", "URL": "https://sinhala.adaderana.lk/news.php?nid=90647", "Category": null, "Parent URL": null}