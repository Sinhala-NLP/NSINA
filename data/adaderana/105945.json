{"Source": "Adaderana", "Timestamp": "March 12, 2019 08:38 pm", "Headline": "කෙසෙල් වගාවක් පෙන්වමින් කළ ගංජා ව්‍යාපාරය", "News Content": "රිදීමාලියද්ද පොලිස් බල ප්‍රදේශයට අයත් ආදාඋල්පත ප්‍රදේශයේ කෙසෙල් වගාවක් අතර සඟවා තිබූ ගංජා ග්‍රෑම් තුන්සියයකට (300) අධික ප්‍රමාණයක් සැකකරුවෙකුද සම අත්අඩංගුවට ගත් බව රිදීමාලියද්ද පොලීසිය පවසයි. මෙලෙස අත්අඩංගුවට ගෙන ඇත්තේ රිදීමාලියද්ද ආදාඋල්පත ගම්මානයේ වයස අවුරුදු 42ක පුද්ගලයෙකි. කෙසෙල් වගාව තුල සගවාගෙන මොහු මෙම ගංජා ප්‍රදේශයේ ගැණුම් කරුවන් වෙත අලවිකරන්නට ඇතැයි පොලීසිය සැක පල කරයි. කෙසෙල් වගාව තුල සහ ඒ අවට තවත් ගංජා හෝ සැකකටයුතු දෑ තිබේදැයි වැඩිදුරටත් පරීක්ෂණ පවත්වන බව සඳහන්. රිදීමාලියද්ද පොලිස් විශේෂ කාර්යාංශයේ පොලිස් කොස්තාපල් (67965) ඩී එම් එන් ආර් දිසානායක මහතා වෙත ලද තොරතුරක් මත රිදීමාලියද්ද පොලිස් ස්ථානාධිපති රොෂාන් එස් බන්දුසේන මහතාගේ මෙහෙයවීමෙන් පරීක්ෂන තවදුරටත් පැවැත්වේ.", "URL": "https://sinhala.adaderana.lk/news.php?nid=105945", "Category": null, "Parent URL": null}