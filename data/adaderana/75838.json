{"Source": "Adaderana", "Timestamp": "August 1, 2017 08:41 am", "Headline": "එංගලන්ත 20යි 20 තරගයට පකිස්ථාන නවක ක්‍රීඩකයෙක්", "News Content": "එංගලන්ත “නෙට්වෙස්ට්“ 20/20 ක්‍රිකට් තරගාවලියේ සමර්සෙට් කණ්ඩායම සඳහා පාකිස්ථාන කණ්ඩායමේ නවක ක්‍රිඩක ෆකාර් සමාන් ඇතුළත් කර තිබේ. නවසීලන්ත ක්‍රිඩක කොරේ ඇන්ඩර්සන් ආබාධ තත්ත්වයක් හේතුවෙන් එම කණ්ඩායමෙන් ඉවත්වීම නිසා සමාන් ඒ සඳහා පත් කර ඇති බව වාර්තා වෙයි. 27 හැවිරිදි ෆකාර් සමාන් ජාත්‍යන්තර එක්දින තරග 4කට සහභාගී වී ලකුණු 252ක් ද 20/20 තරග 3කට සහභාගී වී ලකුණු 26 ක් ද ලබා සිටිනවා. ෆකාර් සමාන් පාකිස්ථාන කණ්ඩායමේ ආරම්භක පිතිකරු ලෙස කටයුතු කරනු ලබයි.", "URL": "https://sinhala.adaderana.lk/news.php?nid=75838", "Category": null, "Parent URL": null}