{"Source": "Adaderana", "Timestamp": "March 25, 2015 05:24 pm", "Headline": "කොළඹ වරාය  ව්‍යාපෘතියේ කොටසක යළි වැඩ!", "News Content": "අත්හිටුවා තිබු කොළඹ වරාය නගර ව්‍යාපෘතියේ කොටසක වැඩ නැවත ආරම්භ කළ බව ව්‍යාපෘති විශේෂ නියෝජ්‍ය කළමනාකරු චන්දන ගුණවර්ධන මහතා පවසයි.වාරකන් සමය හේතුවෙන් එහි සිදුකරගෙන ගිය ඉදිකිරීම් වලට හානියක් වීමට ඉඩ ඇති නිසා අදාළ කොටසේ කිලෝ මීටර් තුනහමාරක ආරක්ෂිත වැටක් ඉදිකිරීමට පියවර ගෙන ඇති බව ඔහු සඳහන් කළේය. එසේම වරාය හා නාවුක අමාත්‍යාංශයෙන් මාර්තු 18 වැනි දින ලිඛිත දැනුම්දීමක් මේ සඳහා සිදුකර ඇති බවද ඒ මහතා පැවසුවේය. පසු 5වන දින කැබිනට් තීරණ දැම්දීමේදී රජය විසින් අදාළ ව්‍යාපෘතිය තාවකාලිකව අත්හිටුවු බව නිවේදනය කළේය.", "URL": "https://sinhala.adaderana.lk/news.php?nid=50222", "Category": null, "Parent URL": null}