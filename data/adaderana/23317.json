{"Source": "Adaderana", "Timestamp": "April 6, 2012 08:30 am", "Headline": "සොහොයුරා විසින් සොයුරියගේ පපුවට ඇණයක් ගසා මරාදමලා", "News Content": "පපුවට ඇණයක් ගැසීම හේතුවෙන් මතුගම, අගලවත්ත ප්‍රදේශයේ කාන්තාවක් මියගොස් තිබේ. ඇයගේ සහෝදරයා විසින් එම ක්‍රියාව සිදුකර ඇති බව පොලිසිය පැවසීය. ඇණය වැදීම හේතුවෙන් මියගොස් ඇති කාන්තාව 37 හැවිරිදි අයෙකු වන අතර ඇය මානසික රෝග‍යකින් පෙළුණු අයෙකු බවට අනාවරණය වී ඇත. ඝාතනයට සම්බන්ධ සැකකරු ද මානසික රෝග‍යකින් පෙළුණු අයෙකු වන අතර ඔහු අත්අඩංගුවට ගෙන ඇති බව පොලිසිය සඳහන් කරයි. මේ අතර රත්නපුර, මාඋදැල්ල කොලණිය ප්‍රදේශයේ දී තියුණු ආයුධයකින් ගෙල කපා කාන්තාවක් ඝාතනය කර තිබේ. ඝාතනයට සම්බන්ධ සැකකරු හඳුනාගෙන ඇති අතර ඔහු මෙතෙක් අත්අඩංගුවට ගෙන නොමැති බව රත්නපුර පොලිසිය පැවසීය.", "URL": "https://sinhala.adaderana.lk/news.php?nid=23317", "Category": null, "Parent URL": null}