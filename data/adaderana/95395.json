{"Source": "Adaderana", "Timestamp": "September 2, 2018 07:50 am", "Headline": "දැරියකට හා කාන්තාවකට දිවි අහිමි වූ අනතුර", "News Content": "හංවැල්ල - ඌරාපොල මාර්ගයේ මැද්දෙගම ප්‍රදේශයේ දී සිදුවු අනතුරකින් කුඩා දැරියක් සහ තවත් කාන්තාවක් මියගොස් තිබේ. ත්‍රී රෝද රථයක් රියදුරුට නින්දයාම හේතුවෙන් මාර්ගයෙන් ඉවතට පැන කාණුවක වැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් ත්‍රී රෝද රථයේ පිටුපස ගමන්ගත් කාන්තාවක් සහ දැරියක් බරපතළ තුවාල ලබා රදාවාන රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 07 හැවිරිදි දැරියක් සහ 37 හැවිරිදි කාන්තාවකි. අනතුර සම්බන්ධයෙන් ත්‍රී රෝද රථ රියදුරු අත්අඩංගුවට ගෙන ඇති අතර කිරිඳිවැල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=95395", "Category": null, "Parent URL": null}