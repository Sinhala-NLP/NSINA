{"Source": "Adaderana", "Timestamp": "June 7, 2011 04:00 pm", "Headline": "පොසොන් රාජකාරීයේ සිටි නිලධාරීන්ට මරණ තර්ජනය කළැයි උද්ඝෝෂණයක්", "News Content": "පොසොන් රාජකාරී කටයුතුවල නිරතව සිටි අනුරාධපුර මහනගර සභාවේ නිලධාරීන් පිරිසකට මරණීය තර්ජන එල්ල කිරීමේ සිද්ධියකට විරෝධය පලකරමින් අද(07) පෙරවරුවේ උද්ඝෝෂණ ව්‍යාපාරයක් පැවැත්වුණි. අනුරාධපුර මහනගර සභාවේ නිලධාරීන් සහ සේවක සේවිකාවන් එක්ව සංවිධානය කර තිබූ මෙම උද්ඝෝෂණය මහනගර සභාව ඉදිරිපිටදී පැවැත්වුණි. මාර්ගය අවහිර කරමින් අදාළ උද්ඝෝෂණය පැවති අතර වාහන ගමනාගමනයට ද බාධා සිදුවු බව අද දෙරණ වාර්තාකරු සඳහන් කළේය. කෙසේ වෙතත් උතුරු මැද පළාත් ප්‍රධාන අමාත්‍ය බර්ටි ප්‍රේමලාල් දිසානායක මහතාගේ පැමිණීමත් සමඟ අදාළ උද්ඝෝෂණය නතර කිරීමට නගර සභා නිලධාරීන් කටයුතු කර තිබේ. මැර තර්ජන එල්ල කළ පුද්ගලයින්ට එරෙහිව නීතිය ක්‍රියාත්මක කිරීම සඳහා උතුරු මැද නියෝජ්‍ය පොලිස්පතිවරයාට උපදෙස් ලබාදී ඇති බව එහිදි ප්‍රධාන අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=16610", "Category": null, "Parent URL": null}