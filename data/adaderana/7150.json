{"Source": "Adaderana", "Timestamp": "March 9, 2010 08:03 am", "Headline": "නොරොච්චෝලේ හදිසි ගින්නක්", "News Content": "කල්පිටිය, නොරොච්චෝලේ තාප විදුලි බලාගාර‍යේ පිහිටි බඩු ගබඩාංගනයක හදිසි ගින්නක් ඇති වී තිබේ. අද අළුයම මෙම ගින්න හටගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. ගින්න හේතුවෙන් කිසිදු ජිවිත හානියක් වාර්තා නොමැති අතර එහි තිබූ බට සහ නල තොගයකට අලාභ හානී සිදුවී ඇති බව සඳහන්ය. පලාවිය ගුවන් හමුදා කඳවුරේ ගිනි නිවන ඒකකයේ නිලධාරීන් සහ වැඩ බිමෙහි කම්කරුවන් විසින් ගින්න මැඩපවත්වා ඇති අතර ගිනි ගැනීමට හේතුව මෙතෙක් අනාවරණය කරගෙන නොමැත.", "URL": "https://sinhala.adaderana.lk/news.php?nid=7150", "Category": null, "Parent URL": null}