{"Source": "Adaderana", "Timestamp": "October 26, 2015 03:38 pm", "Headline": " ඇෆ්ගන් භූ කම්පනයෙන් ඉන්දු - පකිස්ථානුවන් සලිතවෙයි", "News Content": "ඇෆ්ගනිස්ථානයේ රිච්ටර් පරිමාණයේ ඒකක 7.7ක ප්‍රබල භූ කම්පනයක් සිදුව ඇති අතර එහි බලපෑම ඉන්දියාවට මෙන්ම පකිස්ථානයට ද දැනී ඇති බව විදෙස් මාධ්‍ය වාර්තා කරයි.ඇෆ්ගනිස්ථානයේ, ජාර්ම් නගරයට සැතපුම් 28ක් පමණ නිරිත දිග ප්‍රදේශය ආශ්‍රිතව එය සිදුව ඇත.විදෙස් වාර්තාවලට අනූව සැතපුම් සිය ගණනක් දුරින් පිහිටි දිල්ලිය හා ඒ අවට ජම්මු, ජම්මු කාශ්මිර් මෙන්ම පකිස්ථානයේ කාබුල්, ඉස්ලාමාබාද් හා ලාහෝර් නගරද මෙම භූ කම්පනයත් සමග සෙලවී ඇති බව සඳහන්ය.එසේම උස් ගොඩනැඟිලි වල සේවය කළ බොහෝ දෙනා ද වහ වහා ඉන් ඉවත්ව ඇති බව ද මාධ්‍ය වාර්තා කරයි.අමෙරිකානු භූ විද්‍යා සමීක්ෂණ ආයතනයට අනූව එය රිච්ටර් පරිමාණයේ ඒකක 7.7ක් ලෙස සටහන්ව ඇත.‍කෙසේ වෙතත් මින් සිදුවූ දේපළ හානි හා ජීවිත හානි ගැන කිසිවක් වාර්තා වී නැත", "URL": "https://sinhala.adaderana.lk/news.php?nid=54684", "Category": null, "Parent URL": null}