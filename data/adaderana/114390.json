{"Source": "Adaderana", "Timestamp": "July 18, 2019 06:57 am", "Headline": "මෙක්සිකානු මත්ද්‍රව්‍ය ජාවාරම්කරුවෙක්ට ජිවිතාන්තය දක්වා සිරදඬුවමක්", "News Content": "මෙක්සිකානු ප්‍රධාන මත්ද්‍රව්‍ය ජාවාරම්කරුවෙකු වන ජොවාකින් එල් චකෝ ගුස්මාන්ට අමෙරිකාවේදී ජිවිතාන්තය දක්වා සිරදඬුවමක් නියම වී තිබේ. නිව්යෝක් හි පෙඩරල් අධිකරණය විසින් මෙම සිර දඬුවම ලබාදී ඇති බව විදෙස් මාධ්‍ය වාර්තා කළේය. සිරදඬුවමට අමතරව අමෙරිකානු ඩොලර් බිලියන 12.6ක වන්දි මුදලක් ගෙවිමට ද නියෝග කර තිබේ. මෙක්සිකෝවේ ප්‍රධාන මත්ද්‍රව්‍ය ජාවාරම්කරුවෙකු වන 62 හැවිරිදි ගුස්මාන් මත්ද්‍රව්‍ය ජාවාරම, මුදල් විශ්‍රද්ධීකරණ ඇතුළු චෝදනා 10කට වරදකරු වී ඇති බව වාර්තා වෙයි.", "URL": "https://sinhala.adaderana.lk/news.php?nid=114390", "Category": null, "Parent URL": null}