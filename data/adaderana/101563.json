{"Source": "Adaderana", "Timestamp": "December 31, 2018 08:57 am", "Headline": "අනතුරු රැසක් සිදු කළ මෝටර් රථ රියදුරු පළා යයි", "News Content": "යාපනය ප්‍රදේශයේදී අනතුරු ගණනාවක් සිදුකොට පළාගිය කාර් රථයක් පසුපස හඹා ගොස් අදාළ කාර් රථය අල්ලා ගැනීමට යාපනය තරුණයින් ඊයේ (30) සමත්ව ඇති බව යාපනය ආරක්ෂක අංශ පවසයි. යාපනය ආරක්ෂක අංශ පැවසූවේ පළමු අනතුරු යාපනය චුණ්ඩිකුලි ප්‍රදේශයේදී සිදුකොට පළාගිය කාර් රථයක් එලෙස අල්ලා ගැනීමට තරුණයින් කටයුතු කොට ඇති බවයි. කාර් රථය පැදවු රියදුරා යාපනය චුණ්ඩිකුලි-නල්ලූර් හා කෝපායි ප්‍රදේශයේදී අනතුරු සිදුකොට ඇති බව වාර්තා වේ. සැකකරු තරුණයින්ගේ හඹායාම හමුවේ කාර් රථය දමා පළාගොස් ඇති බවද වාර්තා වේ. ආරක්ෂක අංශ පැවසූවේ සැකකරු සිදුකළ අනතුරු හේතුවෙන් කුඩා දරුවෙකු ඇතුළු හය දෙනෙකු තුවාල ලබා ඇති බවයි. සිද්ධිය සම්බන්ධයෙන් කාර් රථයේ හිමිකරු සොයා පරීක්ෂණ මෙහෙයවන බව යාපනය කෝපායි පොලිසිය පැවසීය.", "URL": "https://sinhala.adaderana.lk/news.php?nid=101563", "Category": null, "Parent URL": null}