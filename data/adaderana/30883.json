{"Source": "Adaderana", "Timestamp": "January 19, 2013 09:18 am", "Headline": "මාධ්‍යවේදීන් 18ක් වසර 30ක් හිරේට", "News Content": "රූපවාහිනී මාධ්‍යවේදීන් ලෙස පෙනී සිටි 18 දෙනෙකුට නිකරගුවා අධිකරණයක් මගින් වසර 30 ක සිර දඩුවමක් නියම කර තිබේ. මෙක්සිකානු ජාතිකයින් පිරිසක් මෙලෙස සිර දඬුවමට නියම වී ඇති බව විදෙස් මාධ්‍ය වාර්තා කරයි. මොවුන් අමෙරිකානු ඩොලර් මිලියන 9 යි දශම 2 ක මුදලක් සමඟ නිකරගුවාවට ඇතුළු වී ඇති බව සඳහන්ය. ඔවුන් විවිධ කූට ව්‍යාපාරවල නිරත වීමේ අරමුණින් එහි රැදී සිටින්නට ඇති බව විශ්වාස කෙ‍රේ. මත්ද්‍රව්‍ය ජාවාරම්වල නිරත වීමට ද මෙම පිරිස අපේකෂාවෙන් සිට ඇති බව අදාළ පරීක්ෂණ වලින් අනාවරණය වී ඇත.", "URL": "https://sinhala.adaderana.lk/news.php?nid=30883", "Category": null, "Parent URL": null}