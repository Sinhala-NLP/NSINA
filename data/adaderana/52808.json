{"Source": "Adaderana", "Timestamp": "July 23, 2015 05:28 pm", "Headline": "මුහුදේ නාන්න ගිය සිසුන් දෙන්නා අතුරුදන්", "News Content": "ගල්කිස්ස ප්‍රදේශයේදී මුහුදේ දිය නෑමට ගිය පාසල් සිසුන් දෙදෙනෙකු දියේ ගිළී අතුරුදන්වී තිබේ.පොලීසිය පැවසුවේ අද දහවල් 12.15ට පමණ අදාළ සිසුන් දෙදෙනා මෙම අනතුරට මුහුණ දී ඇති බවයි.දියේ ගිළී ඇත්තේ ගල්කිස්ස ප්‍රදේශයේම පාසලක 11 ශ්‍රේණියේ ඉගෙනුම ලබමින් සිටි සිසුන් දෙදෙනෙක්.අද පෙරවරු‍වේ පාසල් ගොස් ගුරුවරුන්ට නොදන්වා පාසලෙන් පිටව, ඔවුන් දෙදෙනා ගල්කිස්ස මුහුදේ දිය නෑමට ගොස් ඇත් බව වාර්තා වේ.අතුරුදන්වූ සිසුන් දෙදෙනා සොයා නාවික හමුදාව මුදාගැනීමේ මෙහෙයුම් ආරම්භ කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=52808", "Category": null, "Parent URL": null}