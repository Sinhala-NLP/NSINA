{"Source": "Adaderana", "Timestamp": "November 4, 2017 09:27 am", "Headline": " පළාත් පාලන ඡන්දෙට තරුණ අපේක්ෂකත්වය අඩු වෙලා", "News Content": "ඉදිරි පළාත් පාලන මැතිවරණය සඳහා තරුණ අපේක්ෂකයින්ට ලැබී ඇති අවස්ථාව ඉතා අඩු බව කැෆේ සංවිධානය පවසයි. එම සංවිධානයේ විධායක අධ්‍යක්ෂ කීර්ති තෙන්නකෝන් මහතා පැවසුවේ ප්‍රධාන පක්ෂ මඟින් නාමයෝජනා ලබාදීමේදී පවා තරුණ නියෝජනය පහල මට්ටමක පවතින බවයි. කෙසේවෙතත් නව මැතිවරණ ක්‍රමය යටතේ තරුණයින් හට ස්වාධීනව මැතිවරණවලට ඉදිරිපත්වී ජයග්‍රහණය කිරීමේ වැඩි හැකියාවක් පවතින බව කීර්ති තෙන්නකෝන් මහතා පෙන්වා දෙයි.", "URL": "https://sinhala.adaderana.lk/news.php?nid=79489", "Category": null, "Parent URL": null}