{"Source": "Adaderana", "Timestamp": "January 18, 2018 10:09 am", "Headline": "ගෝලීය වෙළඳපොළ ජය ගැනීම ගැන ඇමති  බදියුදීන්  කියයි", "News Content": "ගෝලීයකරණය වේගවත් වීමේ ප්‍රවණතාවත් සමගම කුඩා හා මධ්‍යම පරිමාණ ව්‍යවසායක (SME - Small and Medium Entrepreneurs) අංශය, වර්ධනය හා සංවර්ධනය සඳහා නියමු බලවේගයක් බවට පත්වෙලා තිබෙන බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා පැවසීය. එම නිසා අප කුඩා හා මධ්‍යම පරිමාණ ව්‍යවසායකයන්ට ජාතික ක්‍රියාකාරී සැලැස්ම සකස් කිරීම ඔස්සේ ගෝලීය වෙළඳපොළ ජය ගැනීම අපගේ ඉලක්කය වී තිබෙන බව අමාත්‍යවරයා පැවසීය. අමාත්‍යවරයා එසේ පැවසුවේ පසුගියදා කොළඹ ටාජ් සමුද්‍ර හෝටලයේ පැවති \"කුඩා හා මධ්‍යම පරිමාණ ව්‍යවසායකත්වය සඳහා පරිසර හිතකාමී බලගැන්වීමේ ඉදිරිමග පිළිබඳ ක්‍රියාකාරී සැලැස්ම\" පිළිබඳ වැඩමුළුවේ දී ප්‍රධාන ආරාධිතයා ලෙස සහභාගී වෙමිනි. GIZ ජර්මානු තාක්‍ෂණ සහයෝගීතා ආයතනයේ හා අර්නස්ට් ඇන්ඩ් යංග් ආයතනයේ සහභාගීත්වයෙන් කර්මාන්ත හා වාණිජ කටයුතු අමාත්‍යාංශයේ ජාතික ව්‍යවසායකත්ව සංවර්ධන අධිකාරිය (NEDA) මගින් මෙම වැඩමුළුව සංවිධානය කර තිබුණි.", "URL": "https://sinhala.adaderana.lk/news.php?nid=83155", "Category": null, "Parent URL": null}