{"Source": "Adaderana", "Timestamp": "January 9, 2019 07:59 am", "Headline": "දුරකථනයෙන් තර්ජනය කර කප්පම් ගත් පුද්ගලයින් 2ක් මාට්ටු", "News Content": "දුරකථනයෙන් තර්ජනය කර බියවද්දා මුදල් රුපියල් ලක්ෂ 35 ක් කප්පම් මුදල් වශයෙන් ලබා ගැනීමට තැත් කිරීමක් සම්බන්ධයෙන් පුද්ගලයෙන් දෙදෙනෙකු අත්අඩංගුවට ගැනීමට මිරිහාන විශේෂ අපරාධ මෙහෙයුම් ඒකකය සමත්ව තිබේ. හෝමාගම ප්‍රදේශයේ පදිංචි පුද්ගලයෙකුට දුරකථනයෙන් තර්ජනය කර බියවද්දා මුදල් රුපියල් ලක්ෂ 35 ක් කප්පම් මුදල් වශයෙන් ලබා ගැනීමට තැත්කිරීමක් සම්බන්ධයෙන් බස්නාහිර පළාත් දකුණ නියෝජ්‍ය පොලිස්පතිවරයා වෙත පැමිණිල්ලක් කර තිබේ. ඒ අනුව මිරිහාන විශේෂ අපරාධ මෙහෙයුම් ඒකකයේ නිලධාරීන් විසින් වැඩිදුරටත් විමර්ශනය සිදුකර මෙම අපරාධය සිදුකිරීමට තැත් කිරීම සම්බන්ධයෙන් සැකකරුවන් දෙදෙනෙකු ජංගම දුරකථනයක් ද සමඟ ඊයේ(08) දින කඩුවෙල සහ හෝමාගම ප්‍රදේශයේ දී අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ වයස අවුරුදු 27 ක් වු කොරතොට, කඩුවෙල පදිංචිකරුවෙක් හා වයස අවුරුදු 31 වු වේකන්ද පාර, හෝමාගම ලිපිනයේ පදිංචිකරුවෙකි. මෙම සැකකරුවන් දෙදෙනා අද(09) දින හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිතය. මිරිහාන විශේෂ අපරාධ මෙහෙයුම් ඒකකයේ වැඩිදුර විමර්ශන පවත්වා ගෙන යයි.", "URL": "https://sinhala.adaderana.lk/news.php?nid=102035", "Category": null, "Parent URL": null}