{"Source": "Adaderana", "Timestamp": "June 30, 2018 07:40 pm", "Headline": "ඊ.ටී.අයි. තැන්පත්කරුවෝ මුදල්  ඉල්ලා නැවතත් නොසන්සුන් වෙයි", "News Content": "ඊ.ටී.අයි. මූල්‍ය ආයතනයේ තැන්පතුකරුවන් අද (30) දිනයේත් සිය තැන්පත් මුදල් නැවත ලබාගැනීම සඳහා එම ආයතනයට රැස්වූ අවස්ථාවේ එහි නොසන්සුන් තත්වයක් හට ගෙන තිබේ. බලධාරීන් අදාල මුදල අගෝස්තු මසදී ගෙවන බව පැවසීමත් සමඟ මෙම නොසන්සුන් තත්ත්වය හට ගෙන ඇත . ඊ.ටී.අයි. මූල්‍ය ආයතනයේ තැන්පතුකරුවන් බොරැල්ලේ පිහිටි එහි කාර්යාලය වෙත අද රැස්ව සිටියේ තම තැන්පතුවලින් සියයට දහයක මුදලක් නැවතත් ලබා දෙන බවට ආයතනයේ බලධාරීන් දී තිබූ පොරොන්දුවක් අනුවයි. එහෙත් ඊ.ටී.අයි ආයතනය වෙනුවෙන් පැමිණ සිටි නියෝජිතයන් එහිදී කියා සිටියේ තැන්පතුකරුවන්ට ලබාදෙන සියයට දහයක මුදල ලබන අගෝස්තු මසදී ලබා දීමට පියවර ගන්නා බවයි. එම අවස්ථාවේදි පැමිණසිටි පිරිස් තමන්ව රැවටීමට ලක් කර ඇති බවට චෝදනා කරමින් නොසන්සුන් ලෙස හැසිර ඇත.", "URL": "https://sinhala.adaderana.lk/news.php?nid=91757", "Category": null, "Parent URL": null}