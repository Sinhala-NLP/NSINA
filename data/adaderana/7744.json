{"Source": "Adaderana", "Timestamp": "April 9, 2010 03:44 pm", "Headline": "පොළොන්නරුව මෛත්‍රීපාලට", "News Content": "මනාප 90, 118ක් ලබාගනිමින් පොළොන්නරුව දිස්ත්‍රික්කයේ වැඩිම මනාප සංඛ්‍යාව හිමිකරගැනීමට එක්සත් ජනතා නිදහස් සන්ධාන අපේක්ෂක මෛත්‍රීපාල සිරිසේන මහතා සමත්ව තිබේ. දෙවන ස්ථානය හිමිකරගෙන ඇති රොෂාන් රණතුංග මහතා ලබා ඇති ජන්ද සංඛ්‍යාව 56, 223කි. එමෙන්ම ගම්ලත් සිරිපාල මහතා මනාප 53, 973 ක් ද චන්ද්‍රසිරි සූරියආරච්චි මහතා මනාප 44, 356ක් ද හිමිකරගෙන ඇත. එක්සත් ජාතික පක්ෂය එක් ආසනයක් පමණක් හිමිකරගෙන ඇති අතර එම ආසනය හිමිව ඇත්තේ අර්ල් ගුණසේකර මහතාටය. ඔහු ලබා ඇති මනාප සංඛ්‍යාව 26, 925කි.", "URL": "https://sinhala.adaderana.lk/news.php?nid=7744", "Category": null, "Parent URL": null}