{"Source": "Adaderana", "Timestamp": "January 10, 2018 07:25 pm", "Headline": " ජනපති ජය ශ්‍රී මහ බෝ සමිදුන් වැද පුදා ගනී", "News Content": "ජනාධිපති මෛත්‍රීපාල සිරිසේන මහතා අනුරාධපුර ඓතිහාසික ජය ශ්‍රී මහා බෝ සමිඳුන් වැඳපුදාගෙන ආශිර්වාද ලබාගෙන තිබේ. පළාත් පාලන ආයතන ඡන්ද විමසීමට අදාළ එක්සත් ජනතා නිදහස් සන්ධානයේ පළමු රැළිය අද(10) අනුරාධපුරයේ පැවැත්වෙන අතර ඊට සහභාගී වීම සඳහා එහි ගිය ජනාධිපතිවරයා අද පෙරවරුවේ ජය ශ්‍රී මහා බෝ සමිඳුන් වැදපුදා ගත් බව ජනාධිපති මාධ්‍ය අංශය සඳහන් කළේය. මෙහිදී ජනාධිපතිවරයා අටමස්ථානාධිපති අති පූජ්‍ය පල්ලේගම සිරි නිවාස නා හිමියන්ද බැහැ දැක උන්වහන්සේගේ සුව දුක් විමසා කෙටි පිළිසඳරකද නිරත වී තිබේ. මෙහිදී උන්වහන්සේ සෙත් පිරිත් සජ්ජායනා කර ජනාධිපතිවරයා වෙත සිය ආශිර්වාදය පල කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=82780", "Category": null, "Parent URL": null}