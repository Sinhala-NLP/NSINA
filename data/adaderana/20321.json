{"Source": "Adaderana", "Timestamp": "November 28, 2011 03:47 pm", "Headline": "සෞඛ්‍ය සේවකයින් ඕනෑම ප්‍රදේශයක සේවයට ඉදිරිපත් විය යුතුයි", "News Content": "සෞඛ්‍ය සේවකයින් මෙරට ඕනෑම ප්‍රදේශයක සේවය කිරීමට ඉදිරිපත් විය යුතු බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. බොහෝ රාජ්‍ය සේවකයින් සිය සේවාවන් සඳහා ඔවුන්ට පහසු ප්‍රදේශ තෝරා ගන්නා බව අමාත්‍යවරයා පෙන්වා දෙයි. සීමාවාසික වෛද්‍යවරුන් 822 දෙනෙකු සඳහා පත්වීම් ප්‍රදානය කිරීම වෙනුවෙන් අද(28) කොළඹ බණ්ඩාරනායක සම්මන්ත්‍රණ ශාලාවේ දී පැවති උත්සවයකට එක් වෙමින් අමාත්‍ය මෛත්‍රීපාල සිරිසේන මහතා මේ අදහස් පළ කළේය. තැලසීමීයා මධ්‍යස්ථානයක් වශයෙන් පවත්වාගෙන යාමට සිය දේපළ ලබා දුන් හේමලතා සුබසිංහ මහත්මිය වෙත විශේෂ උපහාර පිදීමක් ද අද සිදුවිය.", "URL": "https://sinhala.adaderana.lk/news.php?nid=20321", "Category": null, "Parent URL": null}