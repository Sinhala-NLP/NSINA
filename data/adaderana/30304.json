{"Source": "Adaderana", "Timestamp": "December 28, 2012 09:07 am", "Headline": "ඔස්ට්‍රේලියාවට පහසු ජයක්", "News Content": "ශ්‍රී ලංකාව සමග පැවති දෙවන ටෙස්ට් ක්‍රිකට් තරඟයෙන් ඉනිමක සහ ලකුණු 201 ක පහසු ජයක් ලබාගැනීමට ඔස්ට්‍රේලියානු කණ්ඩායම සමත්විය. ශ්‍රී ලංකා දෙවන ඉනිම ලකුණු 103 ට සීමා විමත් සමග ඔස්ට්‍රේලියාවට ජය අත්විණි. මෙම තරඟයේදී ශ්‍රී ලංකා ක්‍රීඩකයින් තිදෙනෙකුම ආබාධයකට ලක්වීම විශේෂත්වයකි. දෙවන ඉනිමේදී කුමාර සංගක්කාර ආබාධයකට ලක්වීම හේතුවෙන් ලකුණු 27 ක් ලබාසිටිය දී ක්‍රීඩා පිටියෙන් ඉවත්වීමට සිදුවිය. ප්‍රසන්න ජයවර්ධන සහ චානක වෙලගෙදර ද ආබාධයන්ට ලක්වීම හේතුවෙන් පන්දුවට පහරදීම සඳහා පිටිය‍ට පිවිසීමට නොහැකිව තිබිණි. ඔස්ට්‍රේලියාව පළමු ඉනිම ලකුණු 460 යි. ශ්‍රී ලංකාව පළමු ඉනිම සඳහා ලබා ගත්තේ ලකුණු 156 ක් පමණයි. ඒ අනුව තරඟාවලිය දෙකට බිංදුවක් ලෙස ඉදිරියෙන් සිටින්නේ ඔස්ට්‍රේලියානු කණ්ඩායමයි.‍", "URL": "https://sinhala.adaderana.lk/news.php?nid=30304", "Category": null, "Parent URL": null}