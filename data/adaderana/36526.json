{"Source": "Adaderana", "Timestamp": "August 10, 2013 04:35 pm", "Headline": "ගිං ග‍ඟේ ගිළුණු සිසුවාගේ සිරුර ගොඩගනියි", "News Content": "ගිං ගඟේ, බද්දේගම නාන තොටුපළේ දී දියේ ගිළී අතුරුදන්වූ පාසල් සිසුවාගේ මළ සිරුර සොයාගෙන තිබේ. අද දහවල් මෙම මළ සිරුර සොයාගත් බව පොලීසිය සඳහන් කළේය. ඊයේ පස්වරුවේ මෙම සිසුවා ඔහුගේ ඥාතීන් පිරිසක් සමඟ ගිං ගඟේ දියනාමින් සිටිය දී දියේ ගිළී අතුරුදන්ව තිබේ. පසුව පොලිසිය විසින් නාවික හමුදා කිමිදුම්කරුවන් යොදා දියේ ගිළුණු සිසුවා සෙවීමේ කටයුතු ආරම්භ කළ අතර අද දහවල් ඔහුගේ මළ සිරුර සොයාගත් බව පොලිසිය සඳහන් කළේය. 16 හැවිරිදි හැම්මෑලිය ප්‍රදේශයේ පදිංචි සිසුවෙකු මෙලෙස මියගොස් ඇත. බද්දේගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36526", "Category": null, "Parent URL": null}