{"Source": "Adaderana", "Timestamp": "June 8, 2017 04:17 pm", "Headline": "බ්‍රිතාන්‍ය මහ මැතිවරණය ඇරඹෙයි", "News Content": "බ්‍රිතාන්‍ය මහ මැතිවරණයේ ඡන්ද ප්‍රකාශ කිරීමේ කටයුතු මේ වන විට ආරම්භ වී තිබේ. එරට වේලාවෙන් අද(08) පෙරවරු 07.00ට ඡන්ද විමසීම් කටයුතු ආරම්භ කෙරුණු අතර එය රාත්‍රි 10.00 දක්වා ක්‍රියාත්මක වීමට නියමිතයි. මන්ත්‍රීවරුන් 650 දෙනකු තෝරා පත්කර ගැනිම සඳහා පැවැත්වෙන මෙම මැතිවරණයේ දී ඡන්දය ප්‍රකාශ කිරීම සඳහා ඡන්ද දායකයින් මිලියන 46යි දශම 9ක් සුදුසුකම් ලබා තිබේ. මධ්‍යස්ථාන 40,000කදී ඡන්ද ප්‍රකාශ කිරීමේ කටයුතු සිදුකෙරෙන බව සඳහන් වෙයි. මෙම මැතිවරණයෙන් ආසන 326ක් ලබා ගන්නා පක්ෂය ජයග්‍රහණය කරන අතර පාලක පක්ෂය වන තෙරේසා මේ ගේ කන්සර්වේටිව් පක්ෂය සහ ජෙරම් කොබින්ගේ කම්කරු පක්ෂය අතර තියුණු තරඟයක් පවතින බව වාර්තා වෙයි.", "URL": "https://sinhala.adaderana.lk/news.php?nid=74042", "Category": null, "Parent URL": null}