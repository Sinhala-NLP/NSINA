{"Source": "Adaderana", "Timestamp": "April 14, 2010 10:26 am", "Headline": "නව වසරට ජනපතිගෙන් සුබ පැතුම් ", "News Content": "උදාවූ සිංහල හින්දු අලුත් අවුරුද්ද සමස්ත ශ්‍රි ලංකාවාසී සියළු ජනතාව අතර හදවතින් සේම මනසින් ද සමගිය හා සහජීවනය වර්ධනය කිරීමට හේතුවක් වනු ඇති බවට තමන් විශ්වාස කරන බව නව වසරට සුබ පැතුම් පණිවිඩයක් නිකුත් කරමින් ජනාධිපති මහින්ද රාජපක්ෂ මහතා පවසයි. සිංහල හා හින්දු ජනතාව එක්ව සමරන මෙම අලුත් අවුරුද්ද එකිනෙකා අතර වන මිත්‍රශීලී සබඳතා හඳුනාගැනීමට හේතුවක් වන බවත්, මෙම අලුත් අවුරුද්ද අප රටේ වෙසෙන සියළුම ජන ‍කොටස් අතර පවතින ශක්තිමත් සංස්කෘතීන් හා සම්ප්‍රදායන් පිළිබඳ පෙන්වාදෙන බවත් ජනාධිපතිවරයා සිය පණිවිඩයෙන් අවධාරණය කරයි.", "URL": "https://sinhala.adaderana.lk/news.php?nid=7797", "Category": null, "Parent URL": null}