{"Source": "Adaderana", "Timestamp": "December 31, 2017 05:22 pm", "Headline": " අත්අඩංගුවේ සිට ඉන්දීය ධීවරයින් පිරිසක් එරටට බාරදෙයි", "News Content": "මෙරට අත්අඩංගුවේ සිට නිදහස ලැබූ ඉන්දීය ධීවරයින් පිරිසක් ඉන්දීය බලධාරීන් වෙත බාරදීමට නාවික හමුදාව පියවර ගෙන තිබේ. වෙරළ ආරක්ෂක දෙපාර්තමේන්තුවේ සහය ඇතිව අද පෙරවරුවේ ඉන්දීය ධීවරයින් 69 දෙනෙකු ඉන්දීය බලධාරීන් වෙත බාරදුන් බව නාවික හමුදාව සඳහන් කළේය. ඉන්දීය බලධාරීන් වෙත බාරදීම සඳහා එම ධීවරයින් පිරිස ශ්‍රී ලංකා නාවික හමුදාවේ සහ වෙරළ ආරක්ෂක දෙපාර්තමේන්තුවේ මුර සංචාරක නෞකා දෙකකින් රැගෙන ගොස් තිබේ. ධීවරයින් පිරිස කන්කසන්තුරයට උතුරෙන් වූ ජාත්‍යන්තර මුහුදු සීමාවේ දී ඉන්දීය වෙරළ ආරක්ෂක බලකායේ අමේයා නෞකාව වෙත බාරදීමට කටයුතු කළ බව නාවික හමුදාව පැවසුවේය.", "URL": "https://sinhala.adaderana.lk/news.php?nid=82309", "Category": null, "Parent URL": null}