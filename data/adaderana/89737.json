{"Source": "Adaderana", "Timestamp": "May 24, 2018 11:22 am", "Headline": "පිටාර ගලන ජලය නවත්වන්න තල්විල මෝය කපා දමයි", "News Content": "පිටාර ගලා යමින් පවතින කඩුපිටි ඔයේ ජලය කඩිනමින් මුහුදට බැස යාමට සැළැස්වීම සඳහා තල්විල මෝය කපා දැමීමට මහවැව ප්‍රාදේශීය ලේකම් කාර්යාලයේ නිලධාරීන් කටයුතු කර ඇත. මෝය කපා දැමීමත් සමඟ පිටාර ගලා යමින් තිබූ ජලය බැස යමින් පවතී. තල්විල මෝය කපා දැමීමත් සමඟ වෙන්නප්පුවේ සිට හලාවත දක්වා වන මුහුදු බඩ මාර්ගයේ ගමනා ගමන කටයුතුවලට බාධා එල්ල වී ඇත. මෙම ස්ථානයේ පාලමක් ඉදිකරන ලෙස ලෙස වසර ගණනාවක සිට ජනතාව වගකිව යුත්තන්ට පවසා ඇතත් එයට මෙතෙක් විසඳුමක් ලැබී නැත. කඩුපිටි ඔය පිටාර ගලා යන සෑම අවස්ථාවකදීම තල්විල මෝය කපා දැමීම සිදු වන අතර, ඊට ස්ථීර පිළියමක් යෙදීම වගකිව යුතු අංශවල යුතුකමක් බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=89737", "Category": null, "Parent URL": null}