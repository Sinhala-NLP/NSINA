{"Source": "Adaderana", "Timestamp": "March 4, 2010 03:47 pm", "Headline": "ලොව විශාලතම ප්‍රදර්ශන උපකරණ සමාගම ලංකාවට", "News Content": "ඊසි හෝල්ඩිංග්ස් සමාගමේ උප සමාගමක් වන ඊසිස් ටෙක්නොලොජිස් ලංකා සමාගම ලෝකයේ ප්‍රධානතම ප්‍රදර්ශන උපකරණ නිෂ්පාදන සමාගමක් වන සී. ස ටී. පී. වී ටෙක්නොලජි සමාගමේ නිෂ්පාදන ශ්‍රී ලංකාවට හඳුන්වා දෙන ලදී. ඊසිස් ටෙක්නොලොජිස් සමාගම මෙරට විශාලතම සහ ප්‍රධානතම පරිගණක දෘඪාංග බෙදාහැරීමේ සමාගමයි. AOC යනු ටී. පී. වී ටෙක්නොලොජි සමාගමේ නිෂ්පාදන වල වෙළද නාමය වන අතර එම සමාගම ලොකයේ විශාලතම පරිගණක මොනිටර් නිෂ්පාදන සමාගමය. පසුගිය වසරේදී එම සමාගම පරිගණක මොනිටර් මිලියන 40ක් සහ එල් සී ඩී රූපවාහිනී යන්ත්‍ර මිලියන 09ක් අලෙවි කර ඇත. එමෙන්ම ටී. පී. වී ටෙක්නොලොජිස් සමාගම ලෝකයේ විශාලතම OEM පරිගණක මොනිටර් නිෂ්පාදකයා වන අතර එය ලෝක වෙළඳපොළෙන් 40 -50% ක් අත්කරගෙන සිටී. එමෙන්ම ලෝකයේ ප්‍රධානතම පරිගණක වෙළඳනාම සඳහා මොනිටර් සපයන්නේද මෙම සමාගමයි. සමාගමේ කටයුතු ආරම්භ කිරීමේ උළෙලට ටී. පී. වී ටෙක්නොලොජි සමාගමේ අධ්‍යක්ෂ මුකේෂ් ගුප්තා මහතා සහභාගි විය. එහිදී ඔහු පැවසුවේ ඊසිස් ටෙක්නොලොජිස් ලංකා සමාගම හරහා ඔවුන් LCD මොනිටර් LCD මොනිටර් රූපවාහිනී සහ LCD රූපවාහිනී ශ්‍රී ලංකාව තුල බෙදාහරින බවය. AOC වෙළඳ නාමය දෙස බලන විට සමාගම්වලට මෙන්ම පාරිභෝගික භවතුන්ටත් විශාල වටිනාකමක් එකතු කිරිමට හැකිවන බව ඊසිස් ටෙක්නොලොජිස් සමාගමේ ප්‍රධාන විධායක ශෆ්රාස් හමාස්ඩීන් මහතා එහිදී සඳහන් කළේය. බෙදාහැරීමේ කාර්යාල 10කට අධික සංඛ්‍යාවක් හරහා පරිගණක හවුල්කරුවන් 500කට අධික සංඛ්‍යාවක් මගින් මුළු ශ්‍රී ලංකාවම ආවරණය කරන ඊසිස් සමාගම මෙතෙක් බෙදාහැරීමේ හවුල්කාරිත්වය දැරූ සියලු නිෂ්පාදන මෙරට වෙළදපොළ තුළ ඉහළින්ම තහවුරු කර ඇති අතර කෙටි කලකින් ඒවා සියල්ල අංක 1හෝ 2 දරන ජනප්‍රියතම නිෂ්පාදන බවට පත්ව ඇත. එපමණක්ද නොව ශ්‍රී ලංකාවේ අලෙවිවන සෑම පරිගණක දෙකකින් එකක් සඳහාම බලය සපයන්නේ ඊසිස් සමාගම බව ඊසි හෝල්ඩිංග්ස් සමාගමේ මූල්‍ය සහ පාලන කළමණාකරු යසිර් නිසාම් මහතා පැවසීය.", "URL": "https://sinhala.adaderana.lk/news.php?nid=7072", "Category": null, "Parent URL": null}