{"Source": "Adaderana", "Timestamp": "May 13, 2010 03:16 pm", "Headline": "ලංකාවම සජිත්ට -දයාසිරි කියයි ", "News Content": "සජිත් ප්‍රේමදාස මහතා එක්සත් ජාතික පක්ෂයේ නායකත්වය‍ට සුදුසු බවට ලංකාවේ මතයක් ගොඩනැගී ඇති බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. එක්සත් ජාතික පක්ෂය ප්‍රතිසංවිධානය විය යුතු බවට ප්‍රබල මහජන මතයක් මේ වන විට ගොඩනැගී ඇති බව ඒ මහතා පෙන්වාදෙයි. මෙතෙක් කල් එම මහජන මතය සැඟවී තිබූ බව ඔහු සඳහන් කරයි. අද කොළඹ දී පැවති මාධ්‍ය හමුවකට එක්වෙමින් දයාසිරි ජයසේකර මන්ත්‍රීවරයා මේ අදහස් පළ කළේය. ජූලි මාසයේ පැවැත්වීමට නියමිත එක්සත් ජාතික පක්ෂ මහා සම්මේලනයට පෙර එම සියලු ප්‍රතිසංවිධාන කටයුතු අවසන් විය යුතු බව මන්ත්‍රීවරයා පෙන්වාදුන්නේය. ඒ සඳහා ප්‍රාදේශීය දේශපාලඥයින්ගේ අදහස් ඉදිරි සති කිහිපය ඇතුළත ලබාගැනීම‍ට කටයුතු කළ යුතු බව ද මන්ත්‍රීවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8378", "Category": null, "Parent URL": null}