{"Source": "Adaderana", "Timestamp": "August 22, 2018 08:10 am", "Headline": "සීමාව ඉක්මවා ගිය ඉන්දීය ධීවරයින් 08ක් අත්අඩංගුවට", "News Content": "මෙරට මුහුදු සීමා උල්ලංඝණය කරමින් නීතිවිරෝධි ලෙස ධීවර කටයුතුවල නිරත වූ ඉන්දීය ධීවරයින් 08 දෙනෙකු අත්අඩංගුවට ගෙන තිබේ. කල්පිටිය, කදිරමලේ මුහුදු තීරයේදී නාවික හමුදාව විසින් එම ධීවරයින් පිරිස අත්අඩංගුවට ගෙන ඇති බව පොලීසිය සඳහන් කළේය. ඔවුන් ඉන්දියාවේ තමිල්නාඩු ප්‍රාන්තයේ පදංචිකරුවන් පිරිසක් බව වාර්තා වෙයි. අත්අඩංගුවට ගත් ධීවරයින් අද(22) පුත්තලම ධීවර කාර්යාලයට බාරදීමට නියමිත අතර කල්පිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94807", "Category": null, "Parent URL": null}