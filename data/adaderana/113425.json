{"Source": "Adaderana", "Timestamp": "July 5, 2019 11:56 am", "Headline": "යතුරු පැදි අනතුරකින් දෙදෙනෙක් රෝහලට-අයෙක්ට බරපතළයි", "News Content": "නාවලපිටියේ සිට ගිනිගත්හේන දක්වා එකම දිශාවට අධික වේගයෙන් ධාවනය වු යතුරුපැදි දෙකක් අනතුරට පත් වීමෙන් යතුරුපැදියේ ගමන් ගත දෙදෙනෙක් බරපතල ලෙස තුවාල ලබා නාවලපිටිය මුලික රෝහල වෙත ඇතුලත් කර ඇත. පසුව බරපතළ තත්ත්වයේ පසුවු එක් අයෙක් මහනුවර ශික්ෂණ රෝහල වෙත ඇතුලත් කර ඇති බව අද දෙරණ වාර්තාකරු පවසයි. ඊයේ (04) රාත්‍රි 8.30 ට පමණ මෙම අනතුර සිදු වී ඇත්තේ නාවලපිටිය ගිනිගත්හේන ප්‍රධාන මාර්ගයේ නාවලපිටිය රඹුක්පිටිය ප්‍රදේශයේදීය. නාවලපිටියේ සිට රඹුක්පිටිය දක්වා ධාවනය වු යතුරුපැදිකරු තම නිවසට යාම සඳහා ප්‍රධාන මාර්ගයෙන් දකුණුපසට හැරවීමේදි පිටුපසින් එම දිශාවටම අධික වේගයෙන් පැමිණි යතුරුපැදිය ගැටී මෙම අනතුර සිදු වි ඇති බව අනතුර පිළිබඳව පරීක්ෂණ පවත්වන නාවලපිටිය පොලීසිය ප්‍රකාශ කර ඇත.", "URL": "https://sinhala.adaderana.lk/news.php?nid=113425", "Category": null, "Parent URL": null}