{"Source": "Adaderana", "Timestamp": "October 6, 2013 08:35 pm", "Headline": "මෝටර් රිය දැරියට මරු කැඳවයි", "News Content": "මාතලේ එනමල්පොළ ප‍්‍රදේශයේදී අද (06) පෙරවරුවේ සිදු වූ රිය අනතුරකින් දැරියක් ජීවිතක්ෂයට පත්ව තිබේ. උපකාරක පන්තියකට සහභාගී වී නිවසට යමින් සිටි ඇය මෝටර් රථයක ගැටීමෙන් මෙම අනතුරට ලක්ව ඇති බව පොලිසීය පැවසුවේය. වයස අවුරුදු දහයක් පමණ වූ ඇය මාදිපොළ ප‍්‍රදේශයේ පදිංචිකාරියකි. මෝටර් රථයේ රියදුරා ගලේවෙල පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=37961", "Category": null, "Parent URL": null}