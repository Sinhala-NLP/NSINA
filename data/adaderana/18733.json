{"Source": "Adaderana", "Timestamp": "September 15, 2011 09:49 am", "Headline": "වැසිකිලියේදී හොරෙන් බැලුවාට ඩිරම් 2000 ක් දඩකයි", "News Content": "කාන්තාවක් ඩුබායිහී සුපිරි වෙළඳසැලක වැසිකිළියක් තුළ සිටියදී එම වැසිකිළිය තුළට ඇතුළු වූ බවට චෝදනා ලැබූ ශ්‍රී ලාංකිකයකුට එරට අධිකරණයක් මගින් දඩ නියම කර තිබේ. පිරිසිදු කරන්නෙකු ලෙස සේවය කළ මෙම 34 හැවිරිදි ශ්‍රී ලාංකිකයාට අධිකරණය මගින් ඩිරම් 2000 ක දඩ මුදලක් නියම කර ඇති බව අරාබි මාධ්‍ය වාර්තා සඳහන් කරයි. 29 හැවිරිදි පිලිපීන ජාතික කාන්තාව විසින් වැසිකිළිය භාවිත කරන අතරතුර වැසිකිළිය තුළට ඇතුළුව ඇය දෙස රහසිගතව බලා සිටීම තුළින් එම කාන්තාව ලිංගිකව පීඩාවට පත්කර ඇති බවට මෙම ශ්‍රී ලාංකිකයාට එරෙහිව චෝදනා ගොනුකර ඇත. තමන් වෙළඳසැලෙහි වැසිකිලියක් තුළ සිටියදී මෙම තැනැත්තා වැසිකිලි දොරට ඉහළින් බලා සිටිනු වෙනත් කාන්තාවක දැක ඇති බවත් චෝදනා එල්ල කළ පිලිපීන ජාතික කාන්තාව සඳහන් කර ඇති බව අරාබි මාධ්‍ය වාර්තා පවසයි. එම දර්ශනය දැක ඇති කාන්තාව විසින් තමන් රැඳී සිටි වැසිකිලියේ දොරට තට්ටු කර ඇය දෑත් සෝදමින් සිටියදී මෙම ශ්‍රී ලාංකිකයා හොරෙන් බලා සිටිනු දර්පණයක් තුළින් දුටු බව දැනුම් දුන් බව ද කාන්තාව සඳහන් කර ඇත.", "URL": "https://sinhala.adaderana.lk/news.php?nid=18733", "Category": null, "Parent URL": null}