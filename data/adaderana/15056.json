{"Source": "Adaderana", "Timestamp": "March 24, 2011 10:38 pm", "Headline": "ඕස්ට්‍රේලියාව ඉන්දියාවට පරදියි -ඉන්දියාව අවසන් පූර්ව වටයට", "News Content": "2011 ලෝක කුසලාන තරගාවලියේ අද(24) පැවති දෙවන අර්ධ අවසන් පූර්ව තරගයෙන් ඕස්ට්‍රේලියාව පරදා කඩුලු 05 ක තියුණු ජයග්‍රහණයක් අත්කරගැනීමට ඉන්දීය කණ්ඩායම සමත්විය. ‍ අහමදාබාද්හි පැවැති මෙම තරගයේ කාසිය වාසිය දිනාගැනීමට ඕස්ට්‍රේලියානු කණ්ඩායමේ නායක රිකී පොන්ටින් සමත් වූ අතර ප්‍රථමයෙන් පන්දුවට පහරදීමට ඔහු තීරණය කළේය. ‍ ඒ අනුව පළමුවෙන් පන්දුවට පහරදුන් ඕස්ට්‍රේලියානු කණ්ඩායම නියමිත පන්දු වාර 50 තුළ කඩුලු 06 ක් දැවී ලකුණු 260 ක් රැස් කරනු ලැබීය. ‍ පිළිතුරු ඉනිම ක්‍රීඩාකළ ඉන්දීය කණ්ඩායම පන්දු වාර 47 පන්දු 04 ක් තුළ ලකුණු 261 ක් රැස්කරමින් සිය ජයග්‍රහණය තහවුරු කිරීමට සමත්විය. ‍ මෙම ජයග්‍රණයත් සමග ඉන්දීය කණ්ඩායම ලෝක කුසලාන තරගාවලියේ අවසන් පූර්ව තරගය සඳහා සුදුසුකම් ලබාගැනීමට ද සමත්විය. ‍ ඒ අනුව අවසන් පූර්ව තරගයේදී ඉන්දියාව, පකිස්ථාන කණ්ඩායමට එරෙහිව තරග වදිනු ඇත.", "URL": "https://sinhala.adaderana.lk/news.php?nid=15056", "Category": null, "Parent URL": null}