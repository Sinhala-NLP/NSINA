{"Source": "Adaderana", "Timestamp": "January 12, 2011 10:07 am", "Headline": "එල්.ටී.ටී.ඊ සාමාජිකයින් රට පැටවූවන් ගැන නීතිපති උපදෙස් ඉල්ලයි", "News Content": "වන්නි මානූෂීය මෙහෙයුමේ අවසන් අදියරේ දී රජයේ පාලන ප්‍රදේශ වලට පළා එන එන එල්.ටී.ටී.ඊ සාමාජිකයින් විදේශ ගත කිරීමට ආධාර අනුබල දුන්නේ යැයි අත්අඩංගුවට ගන්නා ලද පුද්ගලයින් දෙදෙනෙකු තවදුරටත් රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ. පළා එන එල්.ටී.ටී.ඊ සාමාජිකයින් විදේශ ගත කිරීමට කටයුතු සූදානම් කර ඇති බවට ලැබුණු තොරතුරකට අනුව මොවුන් අත්අඩංගුවට ගත් බව පොලිසිය අධිකරණයට දන්වා සිටියි. අදාළ සැකකරුවන් සම්බන්ධයෙන් සියලු පරීක්ෂණ වාර්තා නීතීපතිවරයා වෙත ඉදිරිපත් කර ඇති අතර නීතීපති උපදෙස් මත ඉදිරි ක්‍රියාමාර්ග ගන්නා බව ද පොලිසිය අධිකරණයට දැනුම් දී තිබේ. ත්‍රස්ත මර්දන කාර්යාංශය මගින් අදාළ සැකකරුවන් අත්අඩංගුවට ගෙන අධිකරණයට ඉදිරිපත් කර තිබුණි.", "URL": "https://sinhala.adaderana.lk/news.php?nid=13435", "Category": null, "Parent URL": null}