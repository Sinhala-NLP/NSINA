{"Source": "Adaderana", "Timestamp": "March 25, 2010 11:48 am", "Headline": "කොල්ලකරුවන් 4 ක් මාට්ටු", "News Content": "මුන්දලම ප්‍රදේශයේ සිදුකරන ලද කොල්ලකෑමක් සම්බන්ධයෙන් සැකපිට පුද්ගලයින් සිව්දෙනෙකු අත්අඩංගුවට ගෙන තිබේ. මුන්දලම පොලිසිය විසින් අදාළ පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරයි. මුන්දලම, පයිනඹේ පාලම අසලදී ‍ත්‍රිරෝද රථයක් සහ ජංගම දුරකතනයක් කොල්ලකෑම සම්බන්ධයෙන් මුන්දලම පොලිසිය සිදුකළ විමර්ශනවලදී මොවුන් අත්අඩංගුවට ගැනීමට හැකිවී ඇති බව සඳහන් වේ. සොරකම් කරන ලද ත්‍රිරෝද රථය සහ ජංගම දුරකතනය ද එහිදී පොලිසිය විසින් සොයා ගෙන තිබේ.", "URL": "https://sinhala.adaderana.lk/news.php?nid=7498", "Category": null, "Parent URL": null}