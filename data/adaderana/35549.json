{"Source": "Adaderana", "Timestamp": "July 7, 2013 08:22 am", "Headline": "වාහනය පාලමේ ගැටී 5ක් රෝහලේ", "News Content": "මින්නේරිය, බටුඔය ප්‍රදේශයේදී වෑන් රථයක් අනතුරට ලක්වීමෙන් විදේශිකයින් 04 දෙනෙකු තුවාල ලබා තිබේ. ඊයේ පස්වරුවේ වෑන් රථය පාලමක ආරක්ෂක වැටක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් තුවාල ලබා ඇත්තේ බෙල්ජියන් ජාතිකයන් වන අතර එකම පවුලේ මව, දියණිය සහ පුතුන් දෙදෙනා තුවාල ලැබූවන් අතර වේ. ඔවුන් පොළොන්නරුව රෝහලට ඇතුළත් කර ඇති අතර සිද්ධියෙන් තුවාල ලැබු වෑන් රථයේ රියදුරු ද දඹුල්ල රෝහලේ ප්‍රතිකාර ලබන බව පොලීසිය පැවසුවේය.", "URL": "https://sinhala.adaderana.lk/news.php?nid=35549", "Category": null, "Parent URL": null}