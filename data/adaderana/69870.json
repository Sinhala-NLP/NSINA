{"Source": "Adaderana", "Timestamp": "February 20, 2017 01:09 pm", "Headline": "ෆුල් ෆේස් තහනමට එරෙහි වාරණය තවදුරටත් දිගුවෙයි", "News Content": "යතුරුපැදිකරුවන් සඳහා සම්පූර්ණ මුහුණු ආවරණ හිස්වැසුම් පැළදීම තහනම් කරමින් පොලීසිය පැනවූ රෙගුලාසියක් ක්‍රියාත්මක කිරීම වලක්වාලමින් අභියාචනාධිකරණය විසින් නිකුත් කර ඇති තහනම් නියෝගය තවදුරටත් දීර්ඝ කර තිබේ.අදාළ පෙත්සම අභියාචනාධිකරණයේ සභාපති විනිසුරු විජිත් මලල්ගොඩ සහ එස්. තුරේරාජා යන විනිසුරු මඩුල්ල හමුවේ අද(20) සැලකිල්ලට ගත් අවස්ථාවේදී එම තහනම තවදුරටත් දීර්ඝ කළ බව අද දෙරණ අධිකරණ වාර්තාකරු සඳහන් කළේය.එහිදී විනිසුරු මඩුල්ල පොලිස්පතිවරයා ඇතුළු වගඋත්තරකරුවන්ට නඩුවට අදාළ විරෝධතා ඇත්නම් ඉදිරිපත් කරන ලෙස දන්වා තිබේ.ඒ අනුව නඩු විභාගය ජුලි මස 12 වනදාට කල්දමා ඇත.", "URL": "https://sinhala.adaderana.lk/news.php?nid=69870", "Category": null, "Parent URL": null}