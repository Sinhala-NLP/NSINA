{"Source": "Adaderana", "Timestamp": "September 6, 2018 05:14 pm", "Headline": "නව නායකයෙකු අවශ්‍ය බව සාධාරණ සමාජයක් පවසයි", "News Content": "විධායක ජනාධිපති ක්‍රමය අහෝසි කිරීමේ ක්‍රියාවලියෙන් නිර්පාක්ෂික පොදු අපේක්ෂකයා බැහැරවී ඇති බව සාධාරණ සමාජයක් සඳහා වූ ජාතික ව්‍යාපාරය පවසයි. අද (06) කොළඹ පැවති මාධ්‍ය හමුවකට එක් වෙමින් ධාරණ සමාජයක් සඳහා වූ ජාතික ව්‍යාපාරයේ කැඳවුම්කරු මහාචාර්ය සරත් විජේසුරිය මහතා මේ බව ප්‍රකාශ කළේය. පොදු අපේක්ෂකයා මේ වන විට නැවත ජනාධිපතිවරණයක් සඳහා සූදානම් වන බවද ඒ මහතා ප්‍රකාශ කළේය. විධායක ජනාධිපති ක්‍රමය අහෝසි කිරීම සඳහා එකඟ වූ එක්සත් ජාතික පක්ෂයේ නායකත්වය අලුත් ව්‍යවස්ථාවයක් නිර්මාණය කිරීමේ කටයුත්ත පසෙකලා ජනාධිපතිවරණයකට සූදානම් වන බවද හාචාර්ය සරත් විජේසුරිය මහතා පැවසීය. නායකයන් දෙපලම සෝභිත ස්වාමීන්වහන්සේට ලබාදුන් ප්‍රතිඥාව ඉවත දමා ඇති බවත් නායකයන් දෙපල ගැන හා රටේ අනාගතය සම්බන්ධයෙන් තවදුරටත් විශ්වාසක් තැබිය නොහැකි බවද ඒ මහතා ප්‍රකාශ කළේය. රට ශීලාචාර රටක් බවට පත් කිරීමට අලුත් නායකත්වයක් වෙනුවෙන් වැඩකටයුතු කිරීමට සිදු වන බවත් නාමික වශයෙන් පුද්ගල කේන්ද්‍රීය නොවූ තිරසර ප්‍රතිපත්තියක් සහිත නිර්පාක්ෂික අපේක්ෂයෙක් අවශ්‍ය බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95667", "Category": null, "Parent URL": null}