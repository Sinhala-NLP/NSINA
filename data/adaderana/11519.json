{"Source": "Adaderana", "Timestamp": "October 15, 2010 05:08 pm", "Headline": "190 හා 280 මාර්ග අංක වල බස් වර්ජනයක්", "News Content": "මාර්ග අංක 190 මීගොඩ -පිටකොටුව පෞද්ගලික බස් රථ ධාවකයින් වර්ජනයක් ආරම්භ කර තිබේ. පිටකොටුව ප්‍රදේශයේදී පොලිස් නිලධාරියෙකු විසින් බස් රියදුරෙකුට පහරදීමට එරෙහිව මෙම වර්ජනය දියත් කර ඇති බව සඳහන්ය. මේ අතර මාර්ග අංක 280 හොරණ -මහරගම මාර්ගයේ ධාවනය කරන පෞද්ගලික බස් රථ ද වර්ජනයක නිරත වන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. එම මාර්ගයේ බලපත්‍ර රහිතව ධාවනය කරන බස් රථයක සේවකයින් තවත් බස් රථයක සේවකයින් දෙදෙනෙකුට පහරදීමට ‍එරෙහිව මෙම වර්ජනය ක්‍රියාත්මක කරන බව ඔහු සඳහන් කරයි.", "URL": "https://sinhala.adaderana.lk/news.php?nid=11519", "Category": null, "Parent URL": null}