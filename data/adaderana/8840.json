{"Source": "Adaderana", "Timestamp": "June 6, 2010 10:43 am", "Headline": "අද දෙරණ ලංකාවෙන්ම පළමු තැනට", "News Content": "ඇලෙක්සා වෙබ් තොරතුරු සේවයේ වර්ගකිරීම් මත අද දෙරණ වෙබ් අඩවිය ශ්‍රී ලංකාවේ ජනප්‍රියතම ප්‍රවෘත්ති වෙබ් අඩවිය බවට පත්ව ඇත. මාස 03ක කාලයක් තුළ සිදුකරන ලද සමීක්ෂණ ඇසුරින් ලබාගන්නා සාමාන්‍ය අගයන් මත ඇලෙක්සා මගින් අදාළ වර්ග කිරීම් දක්වන අතර එම දත්ත මත ප්‍රවෘත්ති වාර්තාකරණයේ මෙරට ජනප්‍රියම වෙබ් අඩවිය බවට අද දෙරණ වෙබ් අඩවිය පත්ව තිබේ. 2008 වර්ෂ‍යේදී\"සත්‍ය ප්‍රථමයෙන්\"පාඨය යටතේ ආරම්භ වූ අද දෙරණ වෙබ් අඩවිය මේ වන විට සිංහල, ඉංග්‍රීසි සහ දෙමළ යන භාෂා ත්‍රිත්වයෙන්ම අන්තර්ජාල පාඨකයින්ට සමීප වේ. මාස 3ක කාලයක් තුළ අන්තර්ජාල භාවිතාකරන්නන් වෙබ් අඩවිවලට පැමිණෙන ප්‍රමාණය සහ එහි රැදී සිටින කාලය අනුව දත්ත රැස්කිරීමෙන් පසුව මෙම සමීක්ෂණය සිදුකර තිබේ. අද දෙරණ වෙබ් අඩවියට පැමිණෙන පාඨකයින්ගෙන් බහුතරය මෙරට පුද්ගලයින් වන අතර මැදපෙරදිග, ඔස්ට්‍රේලියාව, ජපානය, බ්‍රිතාන්‍ය සහ ඉන්දියාව වැනි රටවල පාඨකයින් අතර ද අද දෙරණ වෙබ් අඩවිය ජනප්‍රියත්වයක් හිමිකරගෙන ඇත.", "URL": "https://sinhala.adaderana.lk/news.php?nid=8840", "Category": null, "Parent URL": null}