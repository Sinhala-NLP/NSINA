{"Source": "Adaderana", "Timestamp": "February 8, 2012 09:25 am", "Headline": "කළුවර ලී කැබලි තොගයක් සමඟ දෙදෙනෙකු අත්අඩංගුවට", "News Content": "කළුවර ලී කැබලි තොගයක් සමඟ පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. පොළොන්නරුව සිට මාතර බලා ධාවනය වූ ලංගම බස් රථයක ගමන් කරමින් සිටි පුද්ගලයින් සතුව තිබී මෙම ලී කැබලි තොගය සොයා ගෙන ඇති බව සඳහන්ය. කළුතර පාලම අසල දී බස් රථය පරීක්ෂා කළ අවස්ථාවේ දී අදාළ සැකකරු අත්අඩංගුවට ගෙන ඇත. සැකකරුවන් කළුතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර ඇති බව පොලිසිය පැවසීය.", "URL": "https://sinhala.adaderana.lk/news.php?nid=21948", "Category": null, "Parent URL": null}