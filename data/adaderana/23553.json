{"Source": "Adaderana", "Timestamp": "April 16, 2012 03:39 pm", "Headline": "ශ්‍රී ලංකාව හා පලස්තීනය අතර ද්වීපාර්ශවික ගිවිසුම් 2 ක්", "News Content": "ශ්‍රී ලංකාව සහ පලස්තීනය අතර ද්වීපාර්ශවික ගිවිසුම් දෙකකට අත්සන් තබා තිබේ. පලස්තීන ජනාධිපති මොහොමඩ් අබ්බාස් සහ ජනාධිපති මහින්ද රාජපක්ෂ මහතා ඉදිරියේ ජනාධිපති කාර්යාලයේ දී ගිවිසුම් වලට අත්සන් තැබීම අද(16) පෙරවරුවේ සිදුවිය. ශ්‍රී ලංකාව සහ පලස්තීනයේ විදේශ කටයුතු අමාත්‍යාංශය අතර දේශපාලන උපදේශනය පිළිබද ගිවිසුමකට අත්සන් කෙරුණු අතර ද්විත්ව බදුකරණය වැළැක්වීම සහ ආදායම මත ගෙවිය යුතු බදු සඳහා කල යුතු මූල්‍යමය ගෙවීම් පැහැර හැරීම් වැළැක්වීම පිළිබඳ ගිවිසුමකට ද අත්සන් තැබුණි. ශ්‍රී ලංකා විදේශ අමාත්‍ය මහාචාර්ය ජී.එල් පීරීස් මහතා සහ පලස්තීන විදේශ අමාත්‍ය ආචාර්ය රෙයිඩ් එන්.ඒ මල්කි යන මහත්වරුවන් විසින් ගිවිසුම්වලට අත්සන් තැබූ බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=23553", "Category": null, "Parent URL": null}