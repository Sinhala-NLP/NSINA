{"Source": "Adaderana", "Timestamp": "December 9, 2013 08:24 am", "Headline": "ඉන්දීය මුහුදු සීමාවේ ධීවර කටයුතු කිරීමෙන් වළකින්න ", "News Content": "ඉන්දීය මුහුදු සීමාව ආසන්නයේ ධීවර කටයුතු සිදු කිරීමෙන් වළකින ලෙස ධීවර අමාත්‍යංශය මෙරට ධීවරයින්ගෙන් ඉල්ලීමක් කර තිබේ. ඉන්දීය මුහුදු සීමාව උල්ලංඝණය කල බව පවසමින් සියයකට ආසන්න ශ්‍රී ලාංකික ධීවරයින් පිරිසක් මේ වන විට ඉන්දීය අත්අඩංගුවේ පසුවෙයි. මොවුන් බේරාගැනීම සඳහා මේ වන විටත් රාජ්‍ය තාන්ත්‍රික මට්ටමින් ක්‍රියාකර ඇති බව පවසන ධීවර අමාත්‍යංශය සඳහන් කළේය. ශ්‍රී ලාංකික ධීවරයින් ඉන්දීය මුහුදු සීමාව ආසන්නයට ගොස් මසුන් මැරීම මෙයට හේතුව වෙයි. ඉදිරියේ දී මාලදිවයින් මුහුදු සීමාව ආසන්න ප්‍රදේශයේ මසුන් මැරීම සඳහා අවශ්‍ය කටයුතු සාකච්ඡා කරමින් පවතින බවද ධීවර අමාත්‍යංශය සඳහන් කළේය. මේ නිසා ඉන්දීය මුහුදු සීමාව ආසන්නයේ මසුන් මැරීමෙන් වළකින ලෙස ධීවර අමාත්‍යංශය ශ්‍රී ලාංකික ධීවරයින්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=39434", "Category": null, "Parent URL": null}