{"Source": "Adaderana", "Timestamp": "August 14, 2018 03:31 pm", "Headline": "මංකොල්ලකෑම් රැසකට සම්බන්ධ අයෙකුට වැඩ වරදී", "News Content": "දිවියින පුරා මංකොල්ලකෑම් රැසකට සම්බන්ධ පුද්ගලයෙකු වැලිමඩ පොලීසිය මඟින් අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ වැලිමඩ මොරගෙල්ල ප්‍රදේශයේ පදිංචි 28 හැවිරිදි තරුණයෙකි. වැලිමඩ ප්‍රදේශයේ සිදුවු මංකොල්ලකෑම් කිහිපයක් සම්බන්ධව සිදුකළ විමර්ශනයකදී මෙම සැකකරු ඔහුගේ නිවසේදී අත්අඩංගුවට ගෙන ඇති බව වාර්තා වෙයි. අදාළ පුද්ගලයා හෙරොයින් පානය සඳහා ඇබ්බැහි වූ පුද්ගලයෙකු වන අතර පොලීසිය විසින් මොහු අත්අඩංගුවට ගැනීමේට නිවසට යන විටත් සැකකරු හෙරොයි පානය කරමින් සිට ඇති බව පොලීසිය පවසයි. නගරවල නවතා තබන ත්‍රීරෝද රථ ඇතුළු වාහානවල හා නිවෙස්වල කිසිවෙකු නොසිටින අවස්තාවල ඒයවායේ ඇති රියදුරු බලපත්‍ර, මුදල් පසුම්බි, ජංගම දුරකථන අදීයත් සොරකම් කිරීමේ මෙම සැකකරු යෙදී සිට ඇති බව මූලික පොලිස් පරීක්ෂණවලදී හෙළිව තිබේ. අත්අඩංගුවට ගත් සැකකරු සන්තකයේ තිබී සොරා ගන්නා ලද රුපියල් ලක්ෂයක පමණ වටිනා ජංගම දුරකථන 04ක්, ජාතික හැඳුනුම්පත් 04ක්, රියදුරු බලපත්‍ර 04ක්, මුදලින් රුපියල් පහලෙස් දහසක් සහ විදෙස් මුදල් ප්‍රමාණයක්ද හෙරොයින් මිලිග්‍රෑම් 750ක්ද පොලීසිය විසින් සොයා ගෙන තිබේ.", "URL": "https://sinhala.adaderana.lk/news.php?nid=94393", "Category": null, "Parent URL": null}