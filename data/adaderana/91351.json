{"Source": "Adaderana", "Timestamp": "June 23, 2018 08:59 am", "Headline": "ඇත් දළ කොටසක් හා නිධන් පරික්ෂා කරන ස්කෑනර් යන්ත්‍රයක් ළඟ තබාගත් අයෙකුට වැඩ වරදියි", "News Content": "ඇත් දළ කොටසක් සහ නිධන් පරික්ෂා කිරීම සඳහා යොදාගන්නා අධි බලැති ස්කෑනර් යන්ත්‍රයක් ළඟ තබාගෙන සිටි පුද්ගලයෙකු කොබෙයිගනේ ප්‍රදේශයේ දී අත්අඩංගුවට ගෙන තිබේ. කොබෙයිගනේ පොලීසියට ලද තොරතුරක් මත ප්‍රදේශයේ නිවසක් පරික්ෂා කිරීමේ දි ඇත් දළ කොටස සහ ස්කෑනර් යන්ත්‍රය සොයාගෙන ඇති බව සඳහන්ය. අත්අඩංගුවට ගත් සැකකරු 29 හැවිරිදි පොල්පිතිගම ප්‍රදේශයේ පදිංචිකරුවෙකි. ඔහු අද (23) නිකවැරටිය මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=91351", "Category": null, "Parent URL": null}