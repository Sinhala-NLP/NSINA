{"Source": "Adaderana", "Timestamp": "July 30, 2015 03:02 pm", "Headline": "ලාංකික සරණාගතයා උපවාසයේ", "News Content": "තමිල්නාඩුවේ, තිරුචි හි විශේෂ කඳවුරක රඳවා සිටින ශ්‍රී ලාංකික සරණාගතයෙකු උපවාසයක් ආරම්භ කර තිබේ.තමන් නිදහස් කරන ලෙස ඉල්ලමින් ඔහු ඊයේ දිනයේ මෙම උපවාසය ආරම්භ කර ඇති බව ඉන්දීය මාධ්‍ය වාර්තා කළේය.30 හැවිරිදි හසන් මොහොමඩ් නැමැති මෙම ශ්‍රී ලාංකිකයා ව්‍යාජ වීසා භාවිත කිරීමේ චෝදනා මත මෙලෙස විශේෂ කඳවුරක රඳවා ඇති බව සඳහන්ය.තමාගේ දඬුවම් කාලය අවසන් වී තිබුණ ද තමා නිදහස් කිරිමට බලධාරීන් කටයුතු නොකළ බවට චෝදනා කරන උපවාසකරු තමාට නිදහස ලබා තම මව් බිමට යෑමට අවශ්‍ය බව පවසා තිබේ.අදාළ ශ්‍රී ලාංකිකයා සම්බන්ධයෙන් මේ වන විට තමිල්නාඩු ප්‍රාන්ත බලධාරීන් දැනුවත් කිරීමට බලධාරීන් කටයුතු කර ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=52948", "Category": null, "Parent URL": null}