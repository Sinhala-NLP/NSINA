{"Source": "Adaderana", "Timestamp": "May 2, 2019 02:53 pm", "Headline": "මාපලගම හිමිනමගේ ඝාතකයා රිමාන්ඩ්", "News Content": "නාගොඩ පොලිස් වසමේ මාපලගම විද්‍යාතිලක පිරිවෙන් විහාරාධිපති මාපලගම ගුණසිරි හිමියන්ගේ ඝාතනය කළ බවට සැකපිට අත්අඩංගුවට ගත් සැකකරු ලබන මැයි මස 15 වන දින දක්වා රක්ෂිත බන්ධනාගාරගත කිරීමට නියම කර ඇත. අදාළ සැකකරු බන්ධනාගාරගත කිරීම සඳහා බද්දේගම මහේස්ත්‍රාත් ධම්මික හේමපාල මහතා අද (02) නියෝග කර ඇති බව අද දෙරණ වාර්තාකරු සඳහන් කර සිටියි. ගාල්ල, මාපලගම විද්‍යාතිලක පිරිවෙණේ විහාරාධිපති මාපලගම ගුණසිරි ස්වාමීන් වහන්සේගේ මරණය සම්බන්ධයෙන් සැකපිට පන්සලේ වැඩ කටයුතු කරමින් සිට අතුරුදහන් වූ ලේල්වල ගුරුගේ ගුණදාස නමැති 75 හැවිරිදි පුද්ගලයා වඳුරඹ ලේල්වලදී මෙසේ අත්අඩංගුවට ගැණුනි. පෙරේදා (30) රාත්‍රී කාලයේදී මෙම හිමිනම ඝාතනය සිදුව ඇති බව වාර්තා විය. මෙම සැකකරු ලේල්වල ප්‍රදේශයේ පදිංචි අයෙකු වන අතර ඔහු මීට ඉහත මිනී මැරුම් චෝදනාවක් මත වසර 12ක් බන්ධනාගාර ගතව සිට පැමිණි අයෙක් බව ද අනාවරණය විය. වඳුරඹ පොලීසිය සහ සහ නාගොඩ පොලීසිය එකාබද්ධව පරීක්ෂණ මේ පිළිබඳව වැඩිදුර පරීක්ෂණ මෙහෙයවනු ලැබුවේය.", "URL": "https://sinhala.adaderana.lk/news.php?nid=109108", "Category": null, "Parent URL": null}