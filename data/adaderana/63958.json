{"Source": "Adaderana", "Timestamp": "September 10, 2016 09:37 am", "Headline": " තියුණු ආයුධයකින් පහරදී මරුට", "News Content": "මාවනැල්ල ප්‍රදේශයේ සිදුවූ ගැටුමකින් පුද්ගලයෙකු මියගොස් තිබේ.ඊයේ(09) රාත්‍රියේ මෙය සිදුව ඇති බව පොලීසිය පැවසුවේය. මාවනැල්ල මයුරපාද ක්‍රීඩාංගණයේ පැවති සංගීත සංදර්ශනයකදී දෙපිරිසක් අතර ගැටුමක් හටගෙන ඇති බව සඳහන්ය.එහිදී තියුණු ආයුධයකින් ඇනීම හේතුවෙන් බරපතළ තත්ත්වයේ පසුවූ තරුණයෙකු මාවනැල්ල රෝහලට ඇතුළත් කිරීමෙන් අනතුරුව මියගොස් ඇති බව පොලීසිය පැවසුවේය.මියගොස් ඇත්තේ එම ප්‍රදේශයේම පදිංචි 24 හැවිරිදි තරුණයෙකි.", "URL": "https://sinhala.adaderana.lk/news.php?nid=63958", "Category": null, "Parent URL": null}