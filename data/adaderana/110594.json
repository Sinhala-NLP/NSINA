{"Source": "Adaderana", "Timestamp": "May 24, 2019 03:41 pm", "Headline": "මුහුදු මාර්ගයෙන් හෙරොයින් ගෙනා පස්දෙනා යළි රිමාන්ඩ්", "News Content": "මුහුදු මාර්ගයෙන් නීති විරෝධී අයුරින් මෙරටට හෙරොයින් කිලෝග්‍රෑම් 270 කට අධික තොගයක් රැගෙන ඒම සම්බන්ධයෙන් අත්අඩංගුවට ගත් සැකකරුවන් 5 දෙනා තවදුරටත් රක්ෂිත බන්ධානාගාර ගත කර ඇත. ශ්‍රී ලංකා නාවික හමුදාව විසින් නැගෙනහිර වෙරළ තීරයේදී මොවුන් අත්අඩංගුවට ගනු ලැබුවේය. ඔවුන් ලබන 4 වනදා දක්වා රක්ෂිත බන්ධනාගාර ගත කිරීමට කොළඹ ප්‍රධන මහේස්ත්‍රාත් ලංකා ජයරත්න මෙනවිය නියෝග කළ බව අද දෙරණ අධිකරණ වාර්තාකරු පැවසුවේය. මොවුන් පිළිබඳව සිදුකරන පරීක්ෂණ කඩිනම් කරන ලෙසද ලංකා ජයරත්න මෙනවිය නියෝග කර ඇත.", "URL": "https://sinhala.adaderana.lk/news.php?nid=110594", "Category": null, "Parent URL": null}