{"Source": "Adaderana", "Timestamp": "May 8, 2018 07:38 am", "Headline": "මනුෂ්‍ය ඝාතනවලින් සියයට 95ක සැකකරුවන් අල්ලලා", "News Content": "‍මෙරට සිදුවන මනුෂ්‍ය ඝාතනවලින් සියයට 95ක සැකකරුවන් අත්අඩංගුවට ගැනීමට පොලීසියට හැකි වී ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා පවසයි. ඔහු පෙන්වා දෙන්නේ මෙරට සිදුවන අපරාධවලින් සියයට 75කට වැඩි ප්‍රමාණයක සැකකරුවන් අනාවරණය කරගැනීමට ද පොලීසියට හැකි වී ඇති බවයි. ලෝකයේ අනෙක් රටවලට සාපේක්ෂව මෙරට පොලීයේ ක්‍රියාකාරීත්වය ඉතා ඉහළ මට්ටමක පවතින බව රුවන් ගුණසේකර මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88712", "Category": null, "Parent URL": null}