{"Source": "Adaderana", "Timestamp": "July 16, 2016 03:35 pm", "Headline": " ප්‍රංශයට සැකයක්", "News Content": "නීස් නගරයට එල්ල වූ ත්‍රස්ථ ප්‍රහාරය ජිහාඩ් ත්‍රස්ථ සංවිධානය විසින් සිදුකරන්නට ඇති බවට ප්‍රංශය සැක පළ කරයි.අදාළ ප්‍රහාරයේ සියලු සළකුණු ජිහාඩ් ත්‍රස්ථවාදීන්ගේ සළකුණු බව ප්‍රංශ රජය පෙන්වාදෙයි.කෙසේවෙතත් මෙම ප්‍රහාරයේ වගකීම මෙතෙක් කිසිවෙකුත් භාරගෙන නොමැත.පෙරේදා(14) රාත්‍රියේ නීස් නගරයේ පැවති ප්‍රංශයේ නිදහස් දින උළෙලට එල්ල වූ මෙම ප්‍රහාරයෙන් පුද්ගලයින් 84 දෙනෙකු මියගිය අතර තවත් 200කට වැඩි පිරිසක් තුවාල ලැබීය.අදාළ ප්‍රහාරයට පැමිණි ලොරි රථයේ රියදුරු ටියුනීසියානු ජාතික 31 හැවිරිදි පුද්ගලයෙකු බවට හඳුනාගෙන තිබේ.", "URL": "https://sinhala.adaderana.lk/news.php?nid=62121", "Category": null, "Parent URL": null}