{"Source": "Adaderana", "Timestamp": "January 2, 2012 06:12 pm", "Headline": "සෙල්ලම් භාණ්ඩය පුපුරා යයි - ජීවිතයක් අහිමි වෙයි", "News Content": "අක්කරෙයිපත්තු, බදුර්නගර් ප්‍රදේශයේදී සෙල්ලම් කිරීමට යොදා ගත් ද්‍රව්‍යයක් පිපිරීමෙන් එක් දරුවකු මිය ගොස් තවත් දරුවකු තුවාල ලබා තිබේ. අද දහවල් බදුර්නගර් පල්ලිය අසල පාළු ඉඩමක සෙල්ලම් කරමින් සිටියදී ඔවුන් මෙම අනතුරට මුහුණ පා තිබෙන බව අද දෙරණ වාර්තාකරු කියා සිටියි. මෙහිදී ජීවිතක්ෂයට පත්වූ නිලාම් නැමැති දරුවා අවුරුදු 12 ක් පමණ වන අතර තුවාල ලබා ඇත්තේ අවුරුදු 16 ක් වන ඉම්ෆාස් නැමැති දරුවෙකි. තුවාල ලැබූ දරුවා අක්කරෙයිපත්තු මූලික රෝහලේ දැඩි සත්කාර ඒකකයේ ප්‍රතිකාර ලබමින් සිටියි පිපිරීමට ලක්ව ඇත්තේ අත්බෝම්බයක් යැයි සැකකරන වග අක්කරෙයි පත්තු පොලිසිය සඳහන් කළ බව අද දෙරණ වාර්තාකරු කියා සිටියේය. සිද්ධිය සම්බන්ධයෙන් අක්කරෙයි පත්තු පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=21113", "Category": null, "Parent URL": null}