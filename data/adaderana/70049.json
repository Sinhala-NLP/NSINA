{"Source": "Adaderana", "Timestamp": "February 24, 2017 11:28 am", "Headline": " ලක්ෂ 24ක රත්‍රං කැබලි 32ක් ගුවන්තොටේදී අල්ලයි", "News Content": "රුපියල් ලක්ෂ 24 ක් වටිනා රත්‍රං කැබලි 32 ක් ඉන්දියාවේ - බැංගලෝර් වෙත රැගෙන යාමට උත්සහ කළ පුද්ගලයෙකු අත්අඩංගුවට ගත් බව ගුවන් තොටුපොළ රේගුව පවසයි. රත්‍රං කැබැලි තොගය රාජසන්තක කර ඇති බව රේගු මාධ්‍ය ප්‍රකාශකවරයා කියා සිටියේය.අදාළ පුද්ගලයා වත්තල ප්‍රදේශයේ පදිංචිකරුවෙකු වන අතර ඔහුට රුපියල් 50,000 ක දඩ මුදලක් නියම කර ඇති බවද වාර්තා වෙයි. මේ අතර ශ්‍රී ලංකාවේ සිට රත්‍රං ජාවාරමක නිරත වූ ඉන්දීය රාමනාදජුරම් කොංග්‍රස් පක්ෂයේ සභාපතිවරයා එරට පොලීසිය විසින් අත්අංගුවට ගෙන තිබේ. රත්‍රං කිලෝ ග්‍රෑම් 12ක් සමඟින් ඔහු අත්අඩංගුවට ගත් බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=70049", "Category": null, "Parent URL": null}