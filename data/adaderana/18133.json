{"Source": "Adaderana", "Timestamp": "August 17, 2011 01:59 pm", "Headline": " ත්‍රීකුණාමලය වි.සේ.ස සමිතියේ සේවකයින් වර්ජනයේ", "News Content": "ත්‍රිකුණාමලය විවිධ සේවා සමූපකාර සමිතියට අයත් සමූපකාර ප්‍රාදේශික, කෝප් සිටි ආයතන සහ මුද්‍රණ ආයතනයක් ඇතුළු සියලු ආයතනවල සේවකයින් අද වර්ජනයක් ආරම්භ කර තිබේ. ත්‍රිකුණාමලය විවිධ සේවා සමූපකාර ‍සමිතියේ සමූපකාර සංවර්ධන නිලධාරීවරිය ඉවත් කිරීමට එරෙහිව මෙම වර්ජනය ක්‍රියාත්මක කෙරෙන බව සඳහන් වේ. අදාළ සමූපකාර සමිතිය මගින් මාසිකව රුපියල් කෝටි 2 ක පමණ ආදායමක් ලබන බව වර්ජකයන් පෙන්වාදෙයි. එහෙත් පාඩු ලබන සමූපකාර සමිතියක ‍සේවය කරන නිලධාරියෙකු අදාළ තනතුරට පත්කර ඇති බවට ඔවුන් චෝදනා කරයි. එම පත්කිරීමට විරෝධය පළ කරමින් සමූපකාර සමිතියේ සේවකයින් නැගෙනහිර පළාත් ප්‍රධාන අමාත්‍ය සිවනේසතුරෙයි චන්ද්‍රකාන්තන් මහතා වෙත අද දහවල් සංදේශයක් ද භාරදී තිබේ.", "URL": "https://sinhala.adaderana.lk/news.php?nid=18133", "Category": null, "Parent URL": null}