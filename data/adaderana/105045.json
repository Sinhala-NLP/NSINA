{"Source": "Adaderana", "Timestamp": "February 26, 2019 09:58 am", "Headline": "අතුරුදන් වූ මිත්තණිය සහ සිඟිත්තා සොයා ගනී", "News Content": "පෙර පාසලට යෑමට නිවසින් පිටත්ව ගොස් අතුරුදන්ව සිටි සිව් හැවිරිදි සිඟිත්තා සහ ඔහුගේ මිත්තණිය මහනුවර ප්‍රදේශයේ සිටියදී හමු වූ බව අද දෙරණ වාර්තාකරු පවසයි. ඊයේ(25) පෙර පාසලට යෑම සඳහා නිවසින් පිටත්ව ගිය අවුරුදු 4ක් පමණ වයසැති සිඟිත්තා සහ ඔහුගේ මිත්තණිය ගම්පහ-‍බෙම්මුල්ල ප්‍රදේශයේදි අතුරුදන් වූ ඇති බවට වාර්තා විය. මෙලෙස අතුරුදන්ව හමුව ඇත්තේ ගම්පහ-‍බෙම්මුල්ල ප්‍රදේශයේ පදිංචිව සිටින ශ්‍රී ලංකා නාවික ලුතිනන් කොමාණ්ඩර් උදයවීර කුමාරතුංග යන නිලධාරියාගේ කුඩා පුතු සහ මවයි. සිය පුතු ,මිත්තණිය සමඟ පෙර පාසලට යෑමට යාමට පසුගිය 25 දා උදැසන ත්‍රී රෝද රථයකින් නිවසින් පිටත්ව ගියද ඔහු පාසලට නොපැමිණි බවට පාසලේ ගුරුවරිය දැනුම් දී තිබුණි.", "URL": "https://sinhala.adaderana.lk/news.php?nid=105045", "Category": null, "Parent URL": null}