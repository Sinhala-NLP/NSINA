{"Source": "Adaderana", "Timestamp": "April 30, 2013 10:39 am", "Headline": "රිය අනතුරකින් අයෙක් මරුට දෙදෙනෙකුට තුවාල", "News Content": "කලවංචිකුඩි, පෙරියපොරතිව් ප්‍රදේශයේ දී සිදුවූ රිය අනතුරකින් එක් අයෙකු ජීවිතක්ෂයට පත්ව තවත් දෙදෙනෙකු තුවාල ලබා තිබේ. යතුරු පැදියක් මාර්ගයෙන් ඉවතට පැන අසළ වූ ගසක ගැටීමෙන් අනතුර සිදුව ඇති බව පොලීසිය පැවසුවේය. අනතුර සිදුවන අවස්ථාවේ යතුරු පැදියේ පුද්ගලයින් තිදෙනෙකු ගමන් කර ඇති අතර යතුරු පැදිය පැදවූ පුද්ගලයා කලවංචිකුඩි රෝහලට ඇතුළත් කිරීමේ දී ජීවිතක්ෂයට පත්ව තිබේ. බරපතළ තුවාල ලැබූ අනෙක් පුද්ගලයින් දෙදෙනා කලවංචිකුඩි රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා මඩකළපුව රෝහලට මාරුකර යවා ඇති බව පොලීසිය පැවසුවේය. අනතුරින් ජීවිතක්ෂයට පත්ව ඇත්තේ 22 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=33699", "Category": null, "Parent URL": null}