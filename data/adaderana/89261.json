{"Source": "Adaderana", "Timestamp": "May 17, 2018 09:23 am", "Headline": "යුද්ධයෙන් මියගිය දෙමළ ජනතාවගේ සැමරුම් උත්සවයේ කටයුතු ගැන බලන්න  විග්නේෂ්වරන් යයි", "News Content": "මුලතිව් වෙල්ලමුල්ලිවයික්කාල් ප්‍රදේශයේ යුද්ධයෙන් මියගිය දෙමළ ජනතාව සිහි කරමින් පැවැත්වීමට නියමිත සැමරුම් උත්සවයේ කටයුතු සොයා බැලීම වෙනුවෙන් උතුරු පළාත් ප්‍රධාන අමාත්‍ය සි.වි.විග්නේෂ්වරන් මහතා මුල්ලිවයික්කාල් ප්‍රදේශයේ සංචාරයක නිරතවිණි. මුල්ලිවයික්කාල් සැමරුම් වැඩසටහන උතුරු පළාත් ප්‍රධාන අමාත්‍ය සි.වි.විග්නේෂ්වරන් මහතා ඇතුළු දෙමළ ජාතික සන්ධාන නියෝජිතයින්ගේ ප්‍රධානත්වයෙන් හෙට(18) පැවැත්වීමට නියමිතය. මැයි 18 වැනිදා උතුරු පළාත් වෙත ශෝක දිනයක් වන බවට පසුගිය උතුරු පළාත් සභා සැසි වාර‍යේදී යෝජනාවක්ද සම්මත කරගනු ලැබීය. මැයි 14 වැනිදා සිට මැයි 20 වැනිදා දක්වා ජන සංහාර සතිය පැවැත්විය යුතු බවටද උතුරු පළාත් සභාව යෝජනා සම්මත කරගනු ලැබීය. දෙමළ ජාතික සන්ධානය,යාපනය විශ්ව විද්‍යාල ශිෂ්‍ය සංගම්, සිවිල් සංවිධාන එක්ව යුද්ධයෙන් මියගිය දෙමළ ජනතාව සිහි කරමින් 18 වැනිදා සැමරුම් වැඩසටහන පැවැත්වීම සංවිධාන කරනු ලබයි.", "URL": "https://sinhala.adaderana.lk/news.php?nid=89261", "Category": null, "Parent URL": null}