{"Source": "Adaderana", "Timestamp": "July 22, 2012 03:06 pm", "Headline": "පළාත් සභා ඡන්දයේ තැපැල් ඡන්දය ලබන මස 27 හා  28 දා", "News Content": "උතුරු මැද, සබරගමුව සහ නැගෙනහිර පළාත් සභා ඡන්ද විමසීමට අදාළ තැපැල් ඡන්ද ප්‍රකාශ කිරීම ලබන මස 27 සහ 28 දෙදින තුළ සිදුකිරීමට තීරණය කර තිබේ. එම දින දෙක තුළ රජයේ ආයතනවල නිලධාරීන් සඳහා තැපැල් ඡන්දය ප්‍රකාශ කිරීමේ අවස්ථාව හිමිවන බව අතිරේක මැතිවරණ කොමසාරිස් ආර්.එම්.ඒ.එල්.රත්නායක මහතා සඳහන් කළේය. අදාළ මැතිවරණය සැප්තැම්බර් මස අට වැනිදා පැවැත්වීමට මැතිවරණ මහලේකම් කාර්යාලය තීරණය කර ඇත.", "URL": "https://sinhala.adaderana.lk/news.php?nid=25968", "Category": null, "Parent URL": null}