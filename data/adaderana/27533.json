{"Source": "Adaderana", "Timestamp": "September 18, 2012 07:23 pm", "Headline": "කාසියේ වාසිය සිම්බාබ්වේටයි", "News Content": "ශ්‍රී ලංකාව හා සිම්බාබ්වේ අතර පැවැත්වෙන විස්සයි විස්ස ලෝක කුසලාන තරගාවලියේ පළමු තරගයේ කාසියේ වාසිය දිනාගැනීමට සිම්බාබ්වේ කණ්ඩායම සමත්වී තිබේ. ඒ අනුව ප්‍රථමයෙන් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදීමට එම කණ්ඩායමේ නායක බ්‍රෙන්ඩන් ටේලර් විසින් තීරණය කර ඇත. විස්සයි විස්ස ලෝක කුසලාන තරගාවලියේ පළමු තරගය හම්බන්තොට-සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේදී පැවැත්වෙයි. අද තරගයට එක්වුණු ඩිල්ෂාන් මුණවීර විස්සයි විස්ස තරගය සඳහා ක්‍රිකට් වරම් ලැබීම විශේෂත්වයක් විය.", "URL": "https://sinhala.adaderana.lk/news.php?nid=27533", "Category": null, "Parent URL": null}