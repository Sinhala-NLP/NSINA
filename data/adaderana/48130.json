{"Source": "Adaderana", "Timestamp": "December 20, 2014 10:12 am", "Headline": "ප්‍රදේශ කිහිපයක්ම ජලයෙන් යටවෙයි ", "News Content": "පවතින අධික වර්ෂාව හේතුවෙන් ප්‍රදේශ කිහිපයක් ජලයෙන් යට වී ඇති බව වාර්තා වෙයි. පොළොන්නරුව - මඩකලපුව මාර්ගය, ගල්ලෑල්ල සහ මනම්පිටිය ප්‍රදේශ මෙලෙස ජලයෙන් යට වි ඇති බව සඳහන්ය. මේ හේතුවෙන් එම ප්‍ර දේශ වල ගමනාගමන කටයුතු වලට ද බාධා එල්ල වි ඇති බව පොලිසිය සඳහන් කළේය. එම මාර්ග භාවිත කරන්නන් විකල්ප මාර්ග භාවිත කරන ලෙස පොලිසිය රථ වාහන රියදුරන්ගෙන් ඉල්ලීමක් ද සිදුකරයි. මේ අතර බදුල්ල මහියංගණය මාර්ගයට ඊයේ රාත්‍රි 12.00 ට පමණ පස්කන්දක් කඩා වැටීමෙන් මාර්ගයේ ගමනාගමන කටයුතු වලට බාධා එල්ල වු බව වාර්තා වෙයි.", "URL": "https://sinhala.adaderana.lk/news.php?nid=48130", "Category": null, "Parent URL": null}