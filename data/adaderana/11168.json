{"Source": "Adaderana", "Timestamp": "September 29, 2010 10:03 am", "Headline": "ලොරියක සැඟවූ ගිනි අවි එළිබසියි", "News Content": "හිඟුරක්ගොඩ , මැදිරිගිරිය මාර්ගයේ මාරසිංහවත්ත ප්‍රදේශයේ දී ලොරියක් තුළ සඟවා තිබූ ගිනි අවියක් ඇතුළු පුපුරණ ද්‍රව්‍ය තොගයක් සොයා ගෙන තිබේ. අදාළ ලොරි රථය පරීක්ෂා කිරීමේ දී එහි තුළ තිබී ටී 56 ගිනි අවියක් , එම වර්ගයේ උණ්ඩ 30 ක් , ජීව අත්බෝම්බ 2ක් සොයා ගත් බව පොලිසිය පවසයි. ලොරි රථයේ ගමන් ගත් පුද්ගලයින් පස් දෙනෙකුද පොලිසිය විසින් අත්අඩංගුවට ගෙන තිබේ. ඔවුන් මැදිරිගිරිය ප්‍රදේශයේම පදිංචිකරුවන් බව පොලිසිය පවසයි. සැකකරුවන් අද හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතව ඇතැයි පොලිස් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=11168", "Category": null, "Parent URL": null}