{"Source": "Adaderana", "Timestamp": "March 13, 2011 06:43 pm", "Headline": "විපතට පත් ජපානයට ශ්‍රී ලංකාවෙන් ඇමරිකන් ඩොලර් මිලියනයක් ", "News Content": "සුනාමියෙන් විපතට පත් ජපන් ජනයාට සහන සැලසීමේ අරමුණෙන් ජපන් රජයට ලබාදීම සඳහා ඇමරිකානු ඩොලර් මිලියනයක මුදලක් වෙන් කරන ලෙස ජනාධිපති මහින්ද රාජපක්ෂ මහතා භාණ්ඩාගාර ලේකම්වරයාට නියෝග කර තිබේ. එසේම පුහුණු වි‍ශේෂඥ වෛද්‍යවරුන් කණ්ඩායමක් ජපානයට පිටත් කර යැවීමටද ජනාධිපතිවරයා තීරණය කර ඇතැයි ජනාධිපති මාධ්‍ය ඒකකය පවසයි. ජපානයේ ඇති වූ භූමි කම්පාවෙන් හා සුනාමි තත්ත්වයෙන් 10,000 ක් පමණ පිරිසක් ජීවිතක්ෂයට පත්ව ඇතැයි හා ලක්ෂ ගණනක පිරිසක් අවතැන් වී සිටින බවට විදෙස් මාධ්‍ය උපුටා දක්වයි.", "URL": "https://sinhala.adaderana.lk/news.php?nid=14819", "Category": null, "Parent URL": null}