{"Source": "Adaderana", "Timestamp": "September 5, 2012 06:30 pm", "Headline": " මැතිවරණ පවත්වන්නේ ප්‍රජාතන්ත්‍රවාදය රැකදීමටයි", "News Content": "තම රජය නියමිත වේලාවට මැතිවරණ පවත්වන්නේ රටේ ජනතාවගේ ප‍්‍රජාතන්ත‍්‍රවාදී අයිතිය රැකදීමට මිස ජනතාවට මුහුණ දීමට නොහැකි දුර්වල දේශපාලන පක්ෂ අපහසුතාවට පත් කිරීමට නොවන බව ජනාධිපති මහින්ද රාජපක්ෂ මහතා පවසයි. මැතිවරණ පැවැත්වීම තුළින් රටේ ප‍්‍රජාතන්ත‍්‍රවාදය ඉතා ශක්තිමත්ව ක‍්‍රියාත්මක කිරීමට හැකි වන බව ජනාධිපතිවරයා පෙන්වා දෙයි. එමගින් ජනතා මතය තහවුරු වීමක් මෙන්ම ජනතාවගේ ගැටලු පිළිබඳ සැබෑ අවබෝධයක් ලබා ගත හැකි වන බවද ජනාධිපතිවරයා සඳහන් කරයි. දෙහිඅත්තකණ්ඩිය මහවැලි ක‍්‍රීඩාංගණයේ පැවති මැතිවරණ ප‍්‍රචාරක රැළියකට සහභාගි වෙමින් ජනාධිපති මහින්ද රාජපක්ෂ මහතා මේ අහස් පළකළේය. වත්මන් රජය යටතේ රටේ ජනතාවට නිදහස් සංවර්ධිත රටක් හිමිවූවා පමණක් නොව ජනතාවගේ ප‍්‍රජාතන්ත‍්‍රවාදී අයිතිය ද උපරිමයෙන් සුරක්ෂිත වූ බව ජනාධිපතිවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=27164", "Category": null, "Parent URL": null}