{"Source": "Adaderana", "Timestamp": "April 24, 2011 11:07 am", "Headline": " තිස්සමහාරාමයේ ගින්නක්-වෙළඳසැල් 10 ක් විනාශයි", "News Content": "තිස්සමහාරාම වෙළඳසංකීර්ණයේ ගොඩනැගිල්ලක හදිසි ගින්නක් හටගෙන තිබේ. අද අලුයම මෙම ගින්න හටගෙන ඇති බව තිස්සමහාරාම පොලිසිය ප්‍රකාශ කරයි. ගින්නෙන් වෙළඳ සැල් 10 ක් පමණ විනාශ වී ඇති බව සඳහන්වේ. තිස්සමහාරාම පොලිසිය, වීරවිල ගුවන් හමුදා ගිනි නිවීමේ ඒකකය සහ තිස්සමහාරාම ප්‍රාදේශීය සභාව එක්ව ගින්න මැඩපවත්වා තිබේ. ගින්නට හේතුව මෙතෙක් අනාවරණ වී නොමැති අතර ගින්නෙන් සිදුවූ අලාභහානිය ද මෙතෙක් තක්සේරු කර නැතැයි වාර්තා වේ.", "URL": "https://sinhala.adaderana.lk/news.php?nid=15669", "Category": null, "Parent URL": null}