{"Source": "Adaderana", "Timestamp": "November 21, 2012 09:09 am", "Headline": "පස් කන්දක් කඩා වැටී අයෙක් මරුට", "News Content": "කහවත්ත, වැල්ලදුර ප්‍රදේශයේ නිවසක් මතට පස්කන්දක් කඩා වැටීමෙන් නිවස තුළ සිටි පුද්ගලයෙකු ජීවිතක්ෂයට පත්ව තිබේ. වැල්ලදුර 11 කණුව ප්‍රදේශයේ පිහිටි නිවසක් මතට පස්කන්ද කඩා වැටී ඇති බව සඳහන්ය. ඊයේ (20) රාත්‍රී මෙම අනතුර සිදුව ඇති බව පොලීසිය පවසයි. අනතුරින් මියගොස් ඇත්තේ 59 හැවිරිදි පුද්ගලයෙකි. සිද්ධිය සම්බන්ධයෙන් කහවත්ත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29368", "Category": null, "Parent URL": null}