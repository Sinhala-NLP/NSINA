{"Source": "Adaderana", "Timestamp": "January 2, 2013 07:32 am", "Headline": "ගුරුවරුන්ගේ තැන් මාරුවෙයි", "News Content": "දීර්ඝ කාලයක් එකම පාසැලක සේවයේ නියුතුව සිටි ගුරුවරුන් පිරිසකට ස්ථාන මාරුවීම් ලබා දී ඇති බව අධ්‍යාපන අමාත්‍යංශය පවසයි. අද (02) සිට ක‍්‍රියාත්මක වන පරිදි මෙම ස්ථාන මාරුවීම් ලබා දී ඇති බව එම අමාත්‍යංශයේ ලේකම් ගෝඨාභය ජයරත්න මහතා පැවසීය. වසර 20 ට අධික කාලයක් එකම පාසැලක සේවය කළ ගුරුවරුන් සඳහා මෙම ස්ථාන මාරුවීම් ලබා දී ඇති බව ගෝඨාභය ජයරත්න මහතා සඳහන් කරයි. දිවයින පුරා පිහිටි ජාතික පාසැල්වල සේවය කළ එවැනි ගුරුවරුන් 3100 ක පිරිසකට ස්ථාන මාරුවීම් ලබාදුන් බව ඔහු පවසයි.", "URL": "https://sinhala.adaderana.lk/news.php?nid=30429", "Category": null, "Parent URL": null}