{"Source": "Adaderana", "Timestamp": "July 7, 2016 10:14 am", "Headline": " කතුන් රවටා මුදල් ගැරූ අයෙක් කොටු", "News Content": "රජයේ බැංකු නිලධාරියෙකු ලෙස ව්‍යාජව පෙනී සිටිමින් මුදල් වංචා කළ පුද්ගලයෙකු ගල්නෑව, කුඹුක්වැව ප්‍රදේශයේදී අත්අඩංගුවට ගෙන තිබේ.කාන්තාවන් රවටා මුදල් වංචා කරන බවට ලද තොරතුරක් මත ගල්නෑව පොලීසිය සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරු සතුව තිබී, යතුරුපැදියක් සහ ව්‍යාජ ලිපිලේඛන කිහිපයක්ද පොලීසිය විසින් සොයාගෙන තිබේ.අත්අඩංගුවට ගෙන ඇත්තේ ගනේවල්පොළ ප්‍රදේශයේ පදිංචිකරුවෙකු වන අතර ඔහු අද(07) දින කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගල්නෑව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61859", "Category": null, "Parent URL": null}