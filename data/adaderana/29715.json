{"Source": "Adaderana", "Timestamp": "December 4, 2012 09:07 pm", "Headline": "එක් සිසුවියකට පොරකෑ සිසුන් දෙදෙනෙක්", "News Content": "ප්‍රේම සම්බන්ධතාවයක් මත ඇතිවූ ගැටුමකින් පාසල් සිසුන් දෙදෙනෙකු තුවාල ලබා ආණමඩුව රෝහලට ඇතුළත් කර ඇතැයි ආණමඩුව පොලීසිය පවසයි. මෙම ගැටුම හටගෙන ඇත්තේ 11 ශ්‍රේණියේ සහ 13 වන ශ්‍රේණියේ ඉගෙනුම ලැබූ සිසුන් දෙදෙනෙකු අතරය. අද (04) දහවල් පාසල් ක්‍රීඩා පිටියේ දී සහ ආණමඩුව නගරයේ දී මෙම ගැටුම ඇතිවී තිබිණි. එකම පාසල් සිසුවියකට අදාළ සිසුන් දෙදෙනාම පෙම් කර ඇති බවත්, මෙම සිද්ධිය හෙළිවීමෙන් පසුව ගැටුම හට ගෙන ඇති බවත් පොලීසිය පවසයි. කෙසේ වෙතත් රෝහල් ගතකර ඇති සිසුන් දෙදෙනාගේ තත්ත්වය බරපතළ නොවන බව පොලීසිය සඳහන් කළේය.", "URL": "https://sinhala.adaderana.lk/news.php?nid=29715", "Category": null, "Parent URL": null}