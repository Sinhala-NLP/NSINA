{"Source": "Adaderana", "Timestamp": "September 27, 2018 07:00 pm", "Headline": "ජනාධිපතිවරයා යථාර්තය තේරුම් ගැනීම ගැන සතුටු වෙනවා", "News Content": "රටම අනුමත කරන නායකයෙකු හිටපු ජනාධිපති මහින්ද රාජපක්ෂ මහතා ඉදිරිපත් කරනු ඇති බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. ඊයේ (26) පැවති උත්සවයකට එක් වෙමින් නාමල් රාජපක්ෂ මහතා මේ බව ප්‍රකාශ කළේය. සමහර මන්ත්‍රීවරුන් විවිධ අදහස් ප්‍රකාශ කළද හිටපු ජනාධිපති මහින්ද රාජපක්ෂ මහතාගේ නායකත්වය ඔවුන් පිළිගන්නා බව ඒ මහතා ප්‍රකාශ කළේය. එක්සත් ජාතීන්ගේ සමුළුවේදී ජනාධිපතිවරයා සිදුකළ ප්‍රකාශය සම්බන්ධයෙන් මාධ්‍යවේදීන් මෙහිදී පාර්ලිමේන්තු මන්ත්‍රී නාමල් රාජපක්ෂ මහතාගෙන් විමසීමක් කළේය. ජනාධිපතිවරයා අවුරුදු තුනකට පසු හේ යථාර්තය තේරුම් ගැනීම සම්බන්ධයෙන් සතුටට පත්වන බවත් පෙර පැවති එක්සත් ජාතීන්ගේ සමුළුවේදී අමෙරිකාව හා ඒකාබද්ධව යෝජනාවක් ඉදිරිපත් කර එය ක්‍රියාත්මක කරන බව පැවසූ බවද ඒ මහතා ප්‍රකාශ කළේය. ලංකාවට පැමිණි පසු වත්මන් ජානාධිපති මෛත්‍රීපාල සිරිසේන මහතාටම එය ප්‍රායෝගික නොවන බව වැටහෙන්නට ඇති බවද නාමල් රාජපක්ෂ මහතා ප්‍රකාශ කළේය.", "URL": "https://sinhala.adaderana.lk/news.php?nid=96822", "Category": null, "Parent URL": null}