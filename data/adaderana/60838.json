{"Source": "Adaderana", "Timestamp": "June 6, 2016 03:32 pm", "Headline": "රංග කලන්සූරිය වැඩ බාර ගනියි", "News Content": "මාධ්‍ය නිදහස නොමැති විට ප්‍රජාතන්ත්‍රවාදය සම්පූර්ණ නොවන බව රජයේ නව ප්‍රවෘත්ති අධ්‍යක්ෂ ජනරාල් ආචාර්ය රංග කලන්සූරිය මහතා පවසයි. ඔහු සඳහන් කළේ මෙම වකවානුවේ සිදු වන ප්‍රජාතන්ත්‍රවාදී වෙනස සම්පූර්ණවීමට නම් නව මාධ්‍ය ප්‍රතිසංස්කරණ අවශ්‍ය බවයි.අද(06) පෙරවරුවේ රජයේ ප්‍රවෘත්ති දෙපාර්මේන්තුවේදී ප්‍රවෘත්ති අධ්‍යක්ෂ ජනරාල් ධූරයේ වැඩ භාරගැනීමෙන් අනතුරුව ආචාර්ය රංග කලන්සූරීය මහතා මේ බව ප්‍රකාශ කළේය.හොඳ රටක්, හොඳ මාධ්‍යයක් නිර්මාණය කිරීමට වගකීමෙන්, උපරීම ශක්තියෙන් කටයුතු කරන බව ද ආචාර්ය රංග කලන්සූරීය මහතා එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=60838", "Category": null, "Parent URL": null}