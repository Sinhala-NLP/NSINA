{"Source": "Adaderana", "Timestamp": "February 14, 2016 09:53 pm", "Headline": "ශ්‍රී පාද වන්දනයට වාර්තාගත සංඛ්‍යාවක්", "News Content": "ශ්‍රී පාද වන්දනාව සඳහා මෙම සති අන්තයේ ලක්ෂ 5ට අධික වන්දනාකරුවන් පිරිසක් පැමිණ ඇති බව වාර්තා වේ.දිවයිනේ විවිධ ප්‍රදේශවල සිට හැටන් සහ රත්නපුර පලාබද්දල මාර්ගය ඔස්සේ මොවුන් ශ්‍රී පාද වන්දනාව සඳහා පැමිණ ඇති බව ශ්‍රී පාදස්ථාන භාරකාර පූජ්‍ය තල්ගස්කන්දේ වජිර හිමි සඳහන් කළේය.හැටන් මාර්ගය ඔස්සේ වන්දනාකරුවන් පැමිණි රථ වාහන නල්ලතන්නියේ සිට මස්කෙලිය දක්වා වු ප්‍රධාන මාර්ගයේ කිලෝමීටර් 5ක පමණ දුරක් දක්වා ගාල් කර තිබු බව සඳහන්ය.එම මාර්ගය ඔස්සේ පැමිණි බොහෝ වන්දනාකරුවන්ට ඉඳිකටුපානේ සිට ශ්‍රී පාද මළුව දක්වා යෑමට දීර්ඝ වේලාවක් ගත වී ඇති අතර ඇතැම් පිරිස් ශ්‍රී පාද මළුව කරුණා කිරීමට නොහැකිව ආපසු ගොස් ඇති බව වාර්තා වේ.ශ්‍රී පාද වන්දනාවේ පැමිණෙන වන්දනාකරුවන් වෙනුවෙන් විශේෂ ආරක්ෂක වැඩපිළිවෙළක් පොලීසිය මගින් යොදා ඇති අතර වන්දනාකරුවන්ට අවශ්‍ය පහසුකම් සැලසීමට නුවරඑළිය දිස්ත්‍රික් ලේකම් කාර්යාලය විසින් අවශ්‍ය කටයුතු සලසා ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=57219", "Category": null, "Parent URL": null}