{"Source": "Adaderana", "Timestamp": "November 13, 2017 10:52 am", "Headline": " රෙජිස්ටාර් කාර්යාලයේ සීල් 2ක් බොරු ඔප්පු හැදූ කත ගාවට ගියේ කොහොමද?", "News Content": "දොම්පේ, මාලිද , හපුගොඩ ප්‍රදේශයේදී කූඨ ලෙස සකස් කරන ලද නිල මුද්‍රා සහ ඉඩම් ඔප්පු තොගයක් සමඟ 53 හැවිරිදි කාන්තාවක අත්අඩංගුවට ගෙන තිබේ. දොම්පේ පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී අදාළ කාන්තාව අත්අඩංගුවට ගත් බව පොලිස් මූලස්ථානය සඳහන් කළේය. එහිදී සැකකාරිය සතුව තිබී ඉඩම් රෙජිස්ටාර් කාර්යාලයේ නිල මුද්‍රා 02ක්, ව්‍යාජ ලෙස සකස් කරන ලද ඉඩම් ඔප්පු, ග්‍රාමසේවා සහතික කිහිපයක් සහ ජාතික හැදුණුම්පත් 03ක් ඇතුළු ව්‍යාජ ලිපි ලේඛන තොගයක් පොලීසිය විසින් සොයාගෙන තිබේ. සැකකාරිය අද පූගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර දොම්පේ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79820", "Category": null, "Parent URL": null}