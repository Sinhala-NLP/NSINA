{"Source": "Adaderana", "Timestamp": "June 14, 2019 07:44 pm", "Headline": "ඉදිරියේදී ශිෂ්‍යත්ව - සා.පෙළ හොඳම ප්‍රතිඵල කියන්නේ නෑ", "News Content": "ඉදිරියේදී 5 ශ්‍රේණයේ ශිෂ්‍යත්ව විභාගයේ හා සාමාන්‍ය පෙළ විභාගයේ ප්‍රතිඵල වල සමස්ථ ලංකා මට්ටමින් හොඳම ප්‍රතිථල ලබාගත් ස්ථානයන් ප්‍රකාශයට පත් නොකිරීමට අධ්‍යාපන අමාත්‍යංශය තීරණය කර ඇත. ගල්ගමුව ශ්‍රී සිද්ධාර්ථ මහා විද්‍යාලයේ ප්‍රාථමික ඉගෙනුම් සම්පත් මධ්‍යස්ථානය විවෘත කිරීමේ උත්සවයකට සහභාගී වෙමින් අධ්‍යාපන ඇමති අකිල විරාජ් මහතා ප්‍රකාශ කළේ හොඳම ප්‍රතිඵල නිකුත් කිරීම මඟින් තරගයක් ඇති කිරීමට අවශ්‍ය නොවන බවයි. මේ පිළිබඳව කමිටුවක් පත් කර ඇති අතර අධ්‍යාපන අමාත්‍යංශය ඉතා ඉක්මනින් මෙම ශ්‍රේණිගත කිරීම නැවැත්වීමට කටයුතු කරන බවත් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=111989", "Category": null, "Parent URL": null}