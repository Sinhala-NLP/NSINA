{"Source": "Adaderana", "Timestamp": "November 13, 2011 08:36 am", "Headline": "පාඩු ලබන පුද්ගලික ආයතන ලබන සතියේ සිට කෙලින්කිරීම අරඹයි", "News Content": "ඌණ ක්‍රියාකාරී ව්‍යවසායන් සහ ඌණ උපයෝජිත වත්කම් පුනරුදය කිරීමේ පනතේ ඉදිරි කටයුතු ලබන සතියේ සිට ක්‍රියාත්මක කිරීමට රජය පියවර ගෙන තිබේ. අදාළ පනතට කතානායකවරයා විසින් පසුගිය සිකුරාදා අත්සන් තබා ඇති අතර ඒ අනූව ඊට නෛතික පිළිගැනීම හිමිවේ. පසුගිය 08 වැනිදා හදිසි පනත් කෙටුම්පතක් ලෙස ඉදිරිපත් කෙරුණු අදාළ පනත පාර්ලිමේන්තුවේ දී සම්මත විය. ඒ අනුව ලබන බදාදා එය අමාත්‍ය මණ්ඩලය වෙත යොමුකිරීමට නියමිතය. එහිදි රජයට පවරා ගත යුතු බවට නම් කර ඇති ආයතන සඳහා නිසි බලධාරීන් සහ සහය වන නිලධාරීන් පත්කිරීම පිළිබඳ තීරණය කෙරනු ඇත. අදාළ ආයතන සඳහා ප්‍රධාන තක්සේරුකරු සහ තක්සේරු නිලධාරීන් පත්කිරීම පිළිබඳව ද කැබිනට් මණ්ඩල සැසියේ දී තීරණය කරනු ඇති බව රාජ්‍ය මූල්‍ය දෙපාර්තමේන්තුව පවසයි.", "URL": "https://sinhala.adaderana.lk/news.php?nid=19972", "Category": null, "Parent URL": null}