{"Source": "Adaderana", "Timestamp": "April 5, 2013 01:59 pm", "Headline": "කුණු තේ ගෙනා තිදෙනෙක් දැලේ", "News Content": "කසළ තේ තොගයක් සමග පුද්ගලයින් තිදෙනෙකු වැල්ලම්පිටිය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා රාජගිරිය කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී කසළ තේ කිලෝග්‍රෑම් 20,000 ක පමණ ප්‍රමාණයක් සොයාගෙන තිබේ. සැකකරුවන් වැඩිදුර විමර්ශන සඳහා වැල්ලම්පිටිය පොලිස් ස්ථානය වෙත භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=33031", "Category": null, "Parent URL": null}