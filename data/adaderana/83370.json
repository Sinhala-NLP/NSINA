{"Source": "Adaderana", "Timestamp": "January 23, 2018 09:03 am", "Headline": " පොලීසියේ 105කට තැන් මාරු වෙයි", "News Content": "මෙවර පළාත් පාලන ආයතන ඡන්ද විමසීමට ඉදිරිපත් වී සිටින අපේක්ෂකයින්ගේ ඥාතීන් වන පොලිස් නිලධාරීන් 105 දෙනෙකුට ස්ථාන මාරුවීම් ලබා දී තිබේ. ඊට අමතරව පොලිස් ආරක්ෂක සහයකයින් තුන් දෙනෙකුට ස්ථාන මාරුවීම් ලබාදී ඇති බව පොලිස් මූලස්ථානය සඳහන් කළේය. මැතිවරණ කොමිෂන් සභාවෙන් ලැබුණු උපදෙස්වලට අනුව තාවකාලික පදනම මත මෙම ස්ථාන මාරුවීම් ලබා දී තිබේ. මෙම නිලධාරීන්ගේ ඥාතීන් ඔවුන් රාජකාරී කරන පොලිස් කොට්ඨාසය තුළම පිහිටි පළාත් පාලන ආයතනයන් වෙනුවෙන් ඡන්ද විමසීමට අපේක්ෂකයින් ලෙස ඉදිරිපත්ව ඇති බැවින් මෙලෙස ස්ථාන මාරුවීම් ලබා දී ඇති බව පොලිස් මුලස්ථානය සඳහන් කළේය. ඒ අනුව අදාළ පොලිස් නිලධාරීන් දැනට රාජකාරී කරන පොලිස් කොට්ඨාසයෙන් බැහැර වු පොලිස් කොට්ඨාසයන් වෙත මැතිවරණ කොමිෂන් සභාවේ අනුමැතිය මත ස්ථාන මාරුවීම් ලබාදී තිබේ.", "URL": "https://sinhala.adaderana.lk/news.php?nid=83370", "Category": null, "Parent URL": null}