{"Source": "Adaderana", "Timestamp": "December 30, 2014 01:12 pm", "Headline": "අම්මයි දුවයි මඟ මරුවාට බිලි", "News Content": "සියඹලාණ්ඩුව - අම්පාර ප්‍රධාන මාර්ගයේ 14කණුව ප්‍රදේශයේ සිදුවු රිය අනතුරකින් මවක සහ දියණියක මියගොස් තිබේ. අම්පාර දෙස සිට සියඹලාණ්ඩුව දෙසට ගමන් ගත් බස් රථයක පිටුපසින් පැමිණි ත්‍රීරෝද රථයක් බසයේ ගැටීමෙන් අනතුර සිදුව ඇති බව පොලිසීය සඳහන් කළේය. අනතුරෙන් ත්‍රීරෝද රථයේ ගමන් ගත් මව, පියා සහ දියණියන් දෙදෙනා තුවාල ලබා වඩිනාගල රෝහලට ඇතුළත් කර ඇති අතර එහිදී දෙදෙනාම මියගොස් ඇත. මියගොස් ඇත්තේ 45හැවිරිදි කාන්තාවක සහ 8හැවිරිදි දැරියකි. අනතුර සම්බන්ධයෙන් බස් රථයේ රියදුරු සියඹලාණ්ඩුව පොලිසිය විසින් අත්අඩංගුවට ඇත.", "URL": "https://sinhala.adaderana.lk/news.php?nid=48356", "Category": null, "Parent URL": null}