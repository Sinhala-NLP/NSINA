{"Source": "Adaderana", "Timestamp": "July 23, 2018 08:52 pm", "Headline": "වවුනියාවේ පාරේ ලියවුණ දෙමළ ගීතය", "News Content": "\"දෙමළා නිදිද\" යනුවෙන් වවුනියාව පූම්බුහාර් ප්‍රදේශයේදී මාර්ගයේ කිසියම් පිරිසක් එල්.ටී.ටී.ඊ සංවිධානයේ රණවිරු ගීත කොටස් කිහිපයක් ලියා ඇති බව වවුනියාව ආරක්ෂක අංශ පවසයි. වවුනියාව ආරක්ෂක අංශ පැවසූවේ ඊයේ(22) නිත්තිරෙයා තමිලා,නිමින්ද පාරඩා නමැති එල්.ටී.ටී.ඊ රණවිරු ගීතයක කොටසක් කිසියම් පුද්ගලයෙකු හෝ පිරිසක් එලෙස මාර්ගයේ ලියා තිබු බවයි. අදාළ ගීතය මඟින් දෙමළා නිදිද, නැගිට බලන්න යනුවෙන් අර්ථවත් වන බවද ආරක්ෂක අංශ පැවසීය. අදාළ ස්ථානයේ එල්.ටී.ටී.ඊ යනුවෙන් ලියා එල්.ටී.ටී.ඊ ලාංඡනය ඇදීමට කිසියම් උත්සහයක් ගෙන තිබු බවද වවුනියාව ආරක්ෂක අංශ පැවසූහ. අදාළ වැකි මාර්ගයේ ලියු පිරිස සොයා පරීක්ෂණ මෙහෙයවන බවද වවුනියාව පොලීසිය පැවසීය.", "URL": "https://sinhala.adaderana.lk/news.php?nid=93088", "Category": null, "Parent URL": null}