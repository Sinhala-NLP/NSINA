{"Source": "Adaderana", "Timestamp": "October 14, 2018 05:19 pm", "Headline": "සහල් කිලෝ 44000ට කුමක් වෙයිද?", "News Content": "අනුරාධපුර විලච්චිය විවිධ සේවා සමූපකාරයේ ගබඩාව පරීක්ෂා කිරීම සඳහා උතුරු මැද පළාත් හිටපු ප්‍රධාන අමාත්‍ය එස්.එම්.රංජිත් මහතා එහි පැමිණියේය. ඒ ජනතාවට බෙදා හැරීම සඳහා ඇති සහල් තොග විනාශ වී ඇති බවට ලැබුණු තොරතුරකට අනුවයි. නියං කාලේ ජනතාවට බෙදා දීම සඳහා අනුරාධපුර විලච්චිය විවිධ සේවා සමූපකාර ගබඩාවේ ගබඩා කර ඇති සහල් කිලෝ 44000ක් පමණ පරිභෝජනයට නුසුදුසු බවට ලද තොරතුරක් මත එය පරික්ෂා කිරීම සඳහා උතුරු මැද පළාත් හිටපු ප්‍රධාන අමාත්‍ය එස්.එම්.රංජිත් මහතා ඊයේ (13) පස්වරුවේ එහි පැමිණ තිබේ. මෙම චෝදනා පිළිබඳව විලච්චිය ප්‍රාදේශීය ලේකම් ජී.ආර්.තිලකරත්න මහතා දුරකතනය ඔස්සේ ප්‍රතිචාර දැක්වමින් පැවසුවේ එක් වාරයකදි බෙදා අවසන් වු පසු ඉතිරි වු සහල් එලෙස ගබඩා කර තිබු බවත් මේ වන වට තත්ත්ව පරික්ෂාවකට එම සහල් වලින් නියැධි යවා ඇති අතර එම පරික්ෂණ අනුව ඉදිරියෙදි සහල් සම්බන්ධයෙන් තිරඛයකට එළඹේන බවයි.", "URL": "https://sinhala.adaderana.lk/news.php?nid=97669", "Category": null, "Parent URL": null}