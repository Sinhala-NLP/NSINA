{"Source": "Adaderana", "Timestamp": "October 12, 2015 01:40 pm", "Headline": "පානීය ජලය ඉල්ලූ විරෝධතාකරුවන් හා පොලීසිය අතර ගැටුමක්", "News Content": "පානීය ජලය ඉල්ලා පිරිසක් තිස්ස - මාතර ප්‍රධාන මාර්ගයේ පල්ලේමලල හන්දියේදී ආරම්භ කළ විරෝධතාවයක් පොලීසිය හා කැරලි මර්දන ඒකකයේ නිලධාරීන්ගේ මැදිහත්වීමෙන් විසුරුවා හැර තිබේ.එහිදී පොලීසිය වාහන ගමනා ගමනයට ඉඩදී මාර්ගයෙන් ඉවත් ව විරෝධතාවයේ නිරතවන ලෙස විරෝධතාකරුවන්ගෙන් ඉල්ලීමක් කර ඇත.එහෙත් ඔවුන් එම ඉල්ලීම නොසලකා විරෝධතා දක්වා තිබේ.මේ අවස්ථාවේදී කැරලි මර්දන ඒකකය මැදිහත් වී ඔවුන් අවම බලය යොදා ඉවත් කිරීමට කටයුතු කළ අවස්ථාවේදී ‍විරෝධතාකරුවන්ගේ ගල්මුල් ප්‍රහාරයකින් නිලධාරීන් 6 දෙනෙකු තුවාල ලබා රෝහල් ගත කර ඇත.විරෝධතාකරුවෙකු ද මෙහිදී තුවාල ලබා රෝහල් ගත කර තිබේ.මෙම ගැටුමේදී හම්බන්තොට මූලස්ථාන පොලිස් පරික්ෂකවරයා ඇතුළු තිදෙනෙකු තුවාල ලැබූවන් අතර සිටින බව පැවසෙන අතර සැකකරුවන් 6ක්ද සැකපිට අත්අඩංගුවට ගෙන ඇති බව අප වාර්තාකරු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54394", "Category": null, "Parent URL": null}