{"Source": "Adaderana", "Timestamp": "March 16, 2018 09:48 pm", "Headline": " වයරයක් සම්බන්ධ කරද්දි විදුලිසැර වැදී 64 හැවිරිදි කාන්තාවක් මරුට", "News Content": "පොලොන්නරුව අරලගන්විල කන්දේගම ප්‍රදේශයේ කාන්තාවක් විදුලි සැර වැදී මිය ගොස් ඇතැයි අරලගන්විල පොලිසිය පවසයි. මෙසේ මිය ගොස් ඇත්තේ අංක 430 කන්දේ ගම ධම්මින්න ලිපිනයේ පදිංචි ආර්.එම් සුදු මැණිකේ නමැති 64 හැවිරිදි කාන්තාවකි. ඊයේ(15) පස්වරු කාලයේ මෙම මරණය සිදුව තිබේ. ජීවත් වූ නිවසේ තිබු අනාරක්ෂිත විදුලි වයරයක් සම්බන්ධ කිරීමට යාමේදී මෙම අනතුරට සිදුව ඇතැයි පරීක්ෂණ සිදු කරන අරලගන්විල පොලිසියේ ප්‍රක්ෂකයෙකු සදහන් කළේය. මිය ගිය කාන්තාවගේ මෘත දේහය අරලගන්විල රෝහලේ තැම්පත් කොට ඇති අතර ඒ පිළිබදව පශ්චාත් මරණ පරීක්ෂණය අද (16 ) දා සිදු කර ඇත.", "URL": "https://sinhala.adaderana.lk/news.php?nid=85826", "Category": null, "Parent URL": null}