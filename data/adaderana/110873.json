{"Source": "Adaderana", "Timestamp": "May 29, 2019 06:45 am", "Headline": "තවත් සැකකරුවන් 27ක් අත්අඩංගුවට", "News Content": "ප්‍රදේශ කිහිපයක සිදු කළ සෝදිසි මෙහෙයුම් වලදී සැකපිට පුද්ගලයින් 27 දෙනෙකු අත්අඩංගුවට ගෙන තිබේ. යුධ හමුදාව සහ පොලිසිය එක්ව මෙම මෙහෙයුම් සිදු කළ බව යුධ හමුදාව සදහන් කළේය. එහිදී මිනුවන්ගොඩ, ගල්ඔළුව ප්‍රදේශයෙන් සැකපිට පුද්ගලයින් 13 දෙනෙකු අත්අඩංගුවට ගෙන ඇත. මොරටුව ප්‍රදේශයෙන් පුද්ගලයින් 03 දෙනෙක්, හැවලොක්සිටි හිදී පුද්ගලයින් 02 දෙනෙක්, කුරුණෑගල සහ වැලිසර මාබෝල යන ප්‍රදේශවලින් පුද්ගලයින් දෙදෙනෙකු අත්අඩංගුවට ගෙන ඇති බව සදහන්. එමෙන්ම බණ්ඩාරගම ප්‍රදේශයේ සිදු කළ සෝදිසි මෙහෙයුම්වලදී සැකපිට පුද්ගලයින් 07 දෙනෙකු අත්අඩංගුවට ගත් බව යුධ හමුදාව සදහන් කළේය.", "URL": "https://sinhala.adaderana.lk/news.php?nid=110873", "Category": null, "Parent URL": null}