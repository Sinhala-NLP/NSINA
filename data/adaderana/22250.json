{"Source": "Adaderana", "Timestamp": "February 20, 2012 02:18 pm", "Headline": "යතුරු පැදියක් ලොරියක ගැටෙයි - එක් අයෙක් මියයයි", "News Content": "කොළඹ - කතරගම ප්‍රධාන මාර්ගයේ ගොඩිගමුව ප්‍රදේශයේ සිදු වූ රිය අනතුරකින් පුද්ගලයෙකු මියගොස් තිබේ. අද(20) අලුයම ‍2 ට පමණ මෙම අනතුර සිදුවී ඇති බව පොලිසිය සඳහන් කරයි. ගාල්ල සිට අම්පාර බලා ධාවනය වූ ලී පැටවූ ලොරි රථයක් මාර්ගය ආසන්නයේ නතර කර තිබිය දී එම දෙසටම ධාවනය වූ යතුරු පැදියක් ලොරි රථයේ පිටුපස ගැටීම හේතුවෙන් අනතුර සිදුව ඇත. අනතුරින් මිය ගොස් ඇත්තේ තංගල්ල නැටොල්පිටිය ප්‍රදේශයේ පදිංචි 44 හැවිරිදි පුද්ගලයෙකි. අනතුර සම්බන්ධයෙන් තංගල්ල පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=22250", "Category": null, "Parent URL": null}