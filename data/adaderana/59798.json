{"Source": "Adaderana", "Timestamp": "May 4, 2016 12:04 pm", "Headline": "කෝටි දෙකහමාරක කොකේන් ගොඩගනියි", "News Content": "රුපියල් කෝටි දෙකහමාරකට වැඩි වටිනාකමින් යුත් කොකේන් මත්ද්‍රව්‍ය තොගයක් රාගම ප්‍රදේශයෙන් සොයාගෙන තිබේ. ගල්කිස්ස පොලීසියට ලද තොරතුරක් මත සිදුකළ වැටලීමකදී එම කොකේන් මත්ද්‍රව්‍ය තොගය සොයාගෙන ඇති බව සඳහන්ය.මත්ද්‍රව්‍ය නාශක කාර්යාංශය මගින් පසුගියදා කොකේන් මත්ද්‍රව්‍ය සමග නයිජීරියානු ජාතිකයින් අට දෙනෙකු සහ ශ්‍රී ලාංකිකයින් දෙදෙනෙකු අත්අඩංගුවට ගැනිණ.ඔවුන් රැඳී සිටි නිවසකට යාබද ඉඩමක තිබී මෙම කොකේන් මත්ද්‍රව්‍ය තොගය සොයාගත් බව පොලීසිය පැවසුවේය.පොලිතින් මළුවල බහා තිබු කොකේන් මත්ද්‍රව්‍ය කිලෝග්‍රෑම් දෙකයි ග්‍රෑම් 200ක ප්‍රමාණයක් මෙලෙස සොයාගෙන ඇත.එම මත්ද්‍රව්‍ය තොගය මත්ද්‍රව්‍ය නාශක කාර්යාංශයට භාරදීමට පියවර ගත් බව ගල්කිස්ස පොලීසිය සඳහන් කළේය.", "URL": "https://sinhala.adaderana.lk/news.php?nid=59798", "Category": null, "Parent URL": null}