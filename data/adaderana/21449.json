{"Source": "Adaderana", "Timestamp": "January 17, 2012 04:29 pm", "Headline": " ආණ්ඩුව 13 න් ඔබ්බට යන්න සලකා බලන්න සූදානම් ", "News Content": "13 වන ව්‍යවස්ථා සංශෝධනයෙන් ඔබ්බට යාමට ඇති මාර්ග සලකා බැලීමට ජනාධිපති මහින්ද රාජපක්ෂ මහතා තමාට සහතික වූ බව ඉන්දීය විදේශ කටයුතු අමාත්‍ය එස්.එම් ක්‍රිෂ්ණා මහතා පවසයි. කොළඹ දී අද පැවති මාධ්‍ය හමුවකට එක් වෙමින් ක්‍රිෂ්ණා මහතා කියා සිටියේ දේශපාලන විසඳුමක් වෙනුවෙන් යන ගමනේ දී දක්වන කැපවීම පිළිබඳ ශ්‍රී ලංකා රජය අවස්ථා ගණනාවක දීම ප්‍රකාශ කර ඇති බවයි. අර්ථාන්විත බලය විමධ්‍යගත වීමක් ළඟා කර ගැනීමට සාකච්ඡා ඵලදායි ලෙස පැවැත්වීම ඉන්දීය රජයේ අපේක්ෂාව බව ද එස්.එම් ක්‍රිෂ්ණා මහතා කියා සිටියි. රජය සහ දෙමළ ජාතික සන්ධානය අතර සාකච්ඡා අඛණ්ඩව පැවැත්වීම දේශපාලන විසඳුමක් සඳහා යන ගමනට අඩිතාලමක් වනු ඇති බව ඉන්දීය විදේශ කටයුතු අමාත්‍යවරයා එහි දී වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=21449", "Category": null, "Parent URL": null}