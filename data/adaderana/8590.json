{"Source": "Adaderana", "Timestamp": "May 24, 2010 09:36 am", "Headline": "බ්‍රිතාන්‍ය ගුවන් සේවකයන් වර්ජනයක ", "News Content": "බ්‍රිතාන්‍ය ගුවන් සේවයට අයත් ගුවන් සේවකයන් දින 5ක වැඩ වර්ජනයක් ආරම්භ කර තිබේ. දීර්ඝ ගුවන් ගමන්වල නිරත වන සේවකයින් සම්බන්ධයෙන් සහ ඔවුන්ගේ වැටුප් සම්බන්ධයෙන් මුල් වූ ගැටලු කිහිපයක් මීට හේතු වි ඇති බව වාර්තා වේ. ඊයේ ආරම්භ වූ වර්ජනය හේතුවෙන් හීතෲ ගුවන්තොටුපලේ ගුවන් ගමන් සඳහා ද බාධා එල්ල වී ඇත. වෘත්තීය සමිති නායකයින් සාකච්ඡා කිරීම සඳහා පියවර ගැනීමට අසමත් වී ඇති බව බ්‍රිතාන්‍ය ගුවන් ‍සේවයේ නිලධාරීන් සඳහන් කර ඇත. මීට පෙර ද එම ගුවන් සේවකයින් විසින් සංකේත වැඩ වර්ජනයක් ක්‍රියාත්මක කර තිබුණි.", "URL": "https://sinhala.adaderana.lk/news.php?nid=8590", "Category": null, "Parent URL": null}