{"Source": "Adaderana", "Timestamp": "December 12, 2012 04:13 pm", "Headline": "බසයෙන් ඇද වැටී අයෙක් මරුට", "News Content": "අනුරාධපුර ඩී.එස් වටරවුම අසල දී බස් රථයකින් ඇදවැටීමෙන් පුද්ගලයෙකු ජීවිතක්ෂයට පත්ව තිබේ. කොළඹ සිට ජනකපුර බලා ධාවනය වූ පදවිය ඩිපෝවට අයත් බස් රථයක පා පුවරුවේ ගමන් ගත් පුද්ගලයෙකු ඉන් ඇදවැටීමෙන් අනතුර සිදුව ඇති බව පොලීසිය පවසයි. එහිදී බරපතළ තුවාල ලැබූ අදාළ පුද්ගලයා අනුරාධපුර රෝහලට ඇතුළත් කිරීමේ දී ජීවිතක්ෂයට පත්ව ඇත. ජීවිතක්ෂයට පත්ව ඇත්තේ වල්ගම්මුල්ල, වේයන්ගොඩ ප‍්‍රදේශයේ පදිංචිව සිටි 35 හැවිරිදි පුද්ගලයෙකි. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=29905", "Category": null, "Parent URL": null}