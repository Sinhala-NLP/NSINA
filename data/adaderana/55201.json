{"Source": "Adaderana", "Timestamp": "November 19, 2015 04:45 pm", "Headline": "පැමිණිලි 175ක් කළා - නීතිය ප්‍රමාදයි", "News Content": "බරපතළ දූෂණ, අක්‍රමිකතා සම්බන්ධයෙන් පැමිණිලි 175ක් පමණ තම සංවිධානය මගින් අදාළ අංශ වෙත ඉදිරිපත් කර තිබුණද ඒ සම්බන්ධයෙන් නීතිය ක්‍රියාත්මක වීම ප්‍රමාද වී ඇති බව දූෂණ විරෝධී හඬ සංවිධානය පවසයි.එහි කැඳවුම්කරු වසන්ත සමරසිංහ මහතා අද පැවති මාධ්‍ය හමුවකදී ප්‍රකාශ කළේ පැමිණිලි 30කට වැඩි සංඛ්‍යාවක් පිළිබඳ විමර්ශන අවසන් කර තිබුණද මෙතෙක් ඒ සම්බන්ධයෙන් ක්‍රියාමාර්ගයක් ගෙන නොමැති බවයි.පොලිස් මූල්‍ය අපරාධ කොට්ඨාසයට ද පැමිණිලි 40කට වැඩි සංඛ්‍යාවක් ඉදිරිපත් කර ඇති බව වසන්ත සමරසිංහ මහතා සඳහන් කළේය.දූෂණ සහ අක්‍රමිකතා සිදුකළ තැනැත්තන්ට වත්මන් පාලනය යටතේ ද එම කටයුතු සිදුකරගෙන යාම සඳහා ඉඩ ප්‍රස්ථාව ලැබී ඇති බව දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=55201", "Category": null, "Parent URL": null}