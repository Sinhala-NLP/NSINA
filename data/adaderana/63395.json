{"Source": "Adaderana", "Timestamp": "August 24, 2016 09:12 am", "Headline": "දෙමටගොඩදී රට මත්පැන් සමග දෙන්නෙක් අල්ලයි", "News Content": "විදේශීය රටක නිෂ්පාදිත මත්පැන් බෝතල් තොගයක් සමඟ පුද්ගලයින් දෙදෙනෙකු දෙමටගොඩ ප්‍රදේශයේදී අත්අඩංගුවට ගෙන තිබේ.බලපත්‍ර නොමැතිව අදාළ මත්පැන් බෝතල් තොගය සැකකරුවන් විසින් මෝටර් රථයකින් ප්‍රවාහනය කරමින් සිටියදී කොළඹ අපරාධ කොට්ඨාසයේ නිළධාරීන් පිරිසක් විසින් අත්අඩංගුවට ගෙන ඇති බව සඳහන්ය.විදේශීය රටක නිෂ්පාදිත මත්පැන් බෝතල් 125ක් මෙහිදී කොළඹ අපරාධ කොට්ඨාසය භාරයට ගෙන ඇත. අත්අඩංගුවට ගත් සැකකරුවන් යටියන්තොට, සහ පිළියන්දල ප්‍රදේශවල පදිංචිකරුවන් වන අතර ඔවුන් අද මාළිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63395", "Category": null, "Parent URL": null}