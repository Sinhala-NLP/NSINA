{"Source": "Adaderana", "Timestamp": "November 23, 2017 11:24 am", "Headline": "රායප්පු ජෝශප් පියතුමා රෝගාතුර වෙයි -  මන්නාරම නව රදගුරු ආචාර්ය ලයනල් පියතුමා", "News Content": "මන්නාරම දිසාව භාර නව රදගුරු පියතුමන් ලෙස ආචාර්ය ලයනල් ඉමානුවේල් ප‍්‍රනාන්දු පියතුමා රදගුරු සභාව විසින් ඊයේ (22) දිනයේ පත්කොට ඇති බව මන්නාරම කිතුණු පාලක සභාව පවසයි. මන්නාරම දිසාව භාර රදගුරු පියතුමා ලෙස කටයුතු කළ රායප්පු ජෝශප් පියතුමා රෝගාතුරවීමෙන් අනතුරුව පුරප්පාඩුවු මන්නාරම දිසාව භාර රදගුරු පියතුමා ලෙස ලයනල් ඉමානුවේල් ප‍්‍රනාන්දු පියතුමා පත්කොට ඇති බව මන්නාරම කිතුණු පාලක සභාව පැවසීය. රායප්පු ජෝශප් රදගුරු පියතුමා රෝගාතුරවීමෙන් අනතුරුව මන්නාරම දිසාව භාර වැඩබලන පාලක රදගුරු පියතුමන් ලෙස කිංස්ලි ස්වාමිපිල්ලේ පියතුමා පසුගිය වසර දෙකක පමණ කාලයක් කටයුතු කරනු ලැබීය. කිංස්ලි ස්වාමිපිල්ලේ පියතුමා ත‍්‍රිකුණාමලය දිසාව නියෝජනය කළ බැවින් මන්නාරම රදගුරු පියතුමන් ලෙස ආචාර්ය ලයනල් ඉමානුවේල් ප‍්‍රනාන්දු පියතුමා පත්කොට ඇති බවද මන්නාරම කිතුණු පාලක සභාව සඳහන් කළේය. නව රදගුරු පියතුමා මන්නාරම දිසාව භාර රදගුරු පියතුමන් ලෙස මන්නාරම රදගුරු නිවසේදී වැඩ භාර ගැනීමට නියමිත බව මන්නාරම කිතුණු පාලක සභාව පැවසීය.", "URL": "https://sinhala.adaderana.lk/news.php?nid=80409", "Category": null, "Parent URL": null}