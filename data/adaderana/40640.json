{"Source": "Adaderana", "Timestamp": "January 25, 2014 08:04 pm", "Headline": "නාරාහේන්පිට අභයාරාම විහාරස්ථානයේ අභිනව දම් සභා මණ්ඩපය ජනපති විවෘතකරයි", "News Content": "නාරාහේන්පිට අභයාරාම විහාරස්ථානයේ අභිනවයෙන් ඉදිකරන ලද දම් සභා මණ්ඩපය ජනාධිපති මහින්ද රාජපක්ෂ මහතාගේ ප්‍රධානත්වයෙන් අද විවෘත කෙරිණ. භික්ෂු, භික්ෂුණී, උපාසක, උපාසිකා යන සිව්වනක් පිරිසට ධර්මය දේශනා කළ අයුරු විදහා දැක්වෙන දෙමහල් දම් සභා මණ්ඩපය සරත් සෙනෙවිරත්න මහතා සහ එල්.එච්.පියසේන මහතාගේ මුලික ධන පරිත්‍යාගයෙන් ඉදිකර තිබේ. අද පෙරවරුවේ විහාරස්ථානය වෙත ගිය ජනාධිපතිවරයා බෝධින්වහන්සේ වැඳ පුදාගෙන ආශිර්වාද ලබාගෙන ඉන් අනතුරුව දම් සභා මණ්ඩපයේ විවෘතකිරීමේ අවස්ථාවට එක්වු බව ජනාධිපති මාධ්‍ය මාධ්‍ය අංශය සඳහන් කළේය. බස්නාහිර පළත් ප්‍රධාන සංඝ නායක, නාරාහේන්පිට අභයාරාමධිපති පුජ්‍ය මුරුත්තෙට්ටුවේ ආනන්ද හිමිපාණන් වහන්සේගේ 71 වැනි ජන්ම දිනය හෙටට යෙදී ඇති අතර ඒ වෙනුවෙන් උන්වහන්සේට ජන්ම දින සුභ පැතුම් පළ කළ ජනාධිපතිවරයා සමරු තිළිණයක් ද ප්‍රදානය කර තිබේ.", "URL": "https://sinhala.adaderana.lk/news.php?nid=40640", "Category": null, "Parent URL": null}