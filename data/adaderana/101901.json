{"Source": "Adaderana", "Timestamp": "January 6, 2019 08:03 pm", "Headline": "මැණික් සෙවු 7ක් නීතියේ රැහැනට හසුවෙයි", "News Content": "විශාල පරිසර හානියක් සිදු කරමින් බලපත්‍රයක් නොමැතිව අනවසරෙන් මැණික් ගරමින් සිටි සැකකරුවන් 7 දෙනෙක් මැණික් ගැරිමට උපයෝගි කර ගත් උපකරණ රැසක් සමඟ සැකපිට අත්අඩංගුවට ගත් බව බගවන්තලාව පොලීසියේ ස්ථානාධිපති ප්‍රධාන පොලිස් පරික්ෂක කේ.සි.ධර්මප්‍රිය මහාතා පැවසිය. බගවන්තලාව පොලිස් වසමට අයත් කොටියාගල වතු යායේ මැද කොටසේ තෘණ බිමක විශල වලවල් හාරා පරිසර විනාශයක් සිදු කරමින් පිරිසක් මැණික් ගරමින් සිටින බවට බගවන්තලාව පොලීසියට ලද තොරතුරක් මත ඊයේ(05) සිදු කල මෙහෙයුමකදි මෙම සැකකරුවන් අත්අඩංගුවට ගෙන ඇත. අත්අඩංගුවට ගත් සැකකරුවන් බගවන්තලාව ප්‍රදේශයේම පදිංචිකරුවන් බවත්, එම සැකකරුවන් අතරින් සැකකරුවන් කිහිපදෙනෙකු අනවසරෙන් මැණික් ගැරිමේ ජාවාරම්වල නිරතව සිට මිට ප්‍රථම නීතියේ රැහනට කොටු වි අධිකරණය හමුවේ චුදිතයන් වු අය බව බගවන්තලාව පොලීසිය කියා සිටියේය. අත්අඩංගුවට ගත් සැකකරුවන් පොලිස් ඇප මත මුදා හැර ඔහුන්ට එරෙහිව හැටන් මහෙස්ත්‍රා‍ත් අධිකරණය හමුවේ නෛතික පියවර ගැනිමට කටයුතු කරන බව බගවන්තලාව පොලීසියි පැවසිය.", "URL": "https://sinhala.adaderana.lk/news.php?nid=101901", "Category": null, "Parent URL": null}