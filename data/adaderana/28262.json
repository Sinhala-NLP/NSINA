{"Source": "Adaderana", "Timestamp": "October 14, 2012 07:56 am", "Headline": "අත්බෝම්බ ප්‍රහාරයට මගේ සම්බන්ධයක් නෑ", "News Content": "ආනමඩුව ගල්ගමුව මාර්ගයේ හෝටලයකට එල්ල වු අත්බෝම්බ ප්‍රහාරයට තමාගේ කිසිදු සම්බන්ධයක් නැතැයි එක්සත් ජාතික පක්ෂ පාර්ලිමේන්තු මන්ත්‍රී පාලිත රංගේ බණ්ඩාර මහතා පවසයි. තමන් සංවිධානය කළ රැස්වීම සඳහා එල්ල වු ප්‍රහාරයට රංගේ බණ්ඩාර මන්ත්‍රීවරයාගේ සබඳතාවක් ඇති බවට එම පක්ෂයේ ආනමඩුව සංවිධායක සහ පළාත් සභා මන්ත්‍රී ශාන්ත අබේසේකර මහතා චෝදනා කර තිබුණි. කෙසේ වෙතත් ඊයේ (13) අලුත්ගම කන්දෙවිහාරය ප්‍රදේශයේ දී පාලිත රංගේ බණ්ඩාර මහතා මාධ්‍ය වෙත අදහස් දක්වමින් අදාළ චෝදනා තරයේ ප්‍රතික්ෂේප කරන බව කියා සිටියේය.", "URL": "https://sinhala.adaderana.lk/news.php?nid=28262", "Category": null, "Parent URL": null}