{"Source": "Adaderana", "Timestamp": "August 22, 2011 09:21 am", "Headline": "ඝාතන චෝදනාවකට සිව්දෙනෙකු අත්අඩංගුවට", "News Content": "තියුණු ආයුධවලින් පහර දී පුද්ගලයෙකු ඝාතනය කිරීමේ චෝදනා මත සැකකරුවන් සිව්දෙනෙකු අත්අඩංගුවට ගෙන තිබේ. පසුගිය 14 වැනිදා කුලියාපිටිය, සිල්වතැන්න ප්‍ර‍දේශයේ දී 24 හැවිරිදි තරුණයෙකුට පහර දී බරපතල තුවාල සිදු කර තිබුණි. තුවාල ලැබූ තරුණයා ජාතික රෝහලට ඇතුළත් කිරීමෙන් පසු ඊයේ(21) මියගොස් ඇති බව පොලිසිය පැවසීය. මියගිය පුද්ගලයා සිල්වතැන්න, ගල්කසුයාය ප්‍රදේශයේ පදිංචිව සිටි අයෙකි. සැකකරුවන් අද(22) කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18225", "Category": null, "Parent URL": null}