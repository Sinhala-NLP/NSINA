{"Source": "Adaderana", "Timestamp": "June 26, 2018 09:50 am", "Headline": "අධිකරණයටත් පිටුපා ඉදි කල චීන අපනශාලාවක්", "News Content": "ඉදිකිරිම් කටයුතු නතර කරන ලෙසට අධිකරණ තින්දුවක් ලබා දි තිබියදී එම අණ නොතකා කොළඹ 07, එර්නස්ට් ද සිල්වා මාවතේ චීන ව්‍යාපාරිකයෙකුට අයත් අපනශාලාවක ඉදිකිරිම් කටයුතු සිදු කර ඇති බවට ප්‍රදේශවාසින් චෝදනා කරයි. කොළඹ 07, එර්නස්ට් ද සිල්වා මාවත අවට ව්‍යාපාරිකමය ඉදිකිරිම් කටයුතු සිදු කිරිමට අවසර නොමැති හෙයින් අධිකරණය විසින් මෙම තීන්දුව ලබා දි ඇති බවට ඔවුන් වැඩිදුරටත් පවසයි. ඉදිකිරිම් කටයුතු හේතුවෙන් ඇතිවන අධික ශබ්දය සහ දුවිල්ල නිසා සිදුවන අපහසුතා සම්බන්ධයෙන් කීහිපවතාවක්ම පොලිසිය දැනුවත් කර තිබේ. නාගරික සංවර්ධන අධීකාරිය හා කොළඹ මහ නගර සභාව ද දැනුවත් කිරිමකින් තොරව මෙම ඉදිකිරිම් කටයුතු සිදු කර ඇති බව ද මේ වන විට හෙළිවී ඇත. එම චීන ව්‍යාපාරිකයාටම අයත් තවත් අපනශාලාවක් එම ප්‍රදේශයෙම පිහිටා ඇති අතර එහි මත්පැන් අළෙවිය සඳහා ලබා දි ඇති බලපත්‍රය ඉක්මවා මත්පැන් සහ දුම්වැටි අළෙවිකර පොලීසිය මඟින් නීතිමය පියවර ගෙන තිබේ. කෙසේ වෙතත් මෙම අපනශාලා විවෘතව ඇත්තේ විදේශිකයන්ට පමණක් බව ප්‍රදේශවාසින් වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91513", "Category": null, "Parent URL": null}