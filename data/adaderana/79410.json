{"Source": "Adaderana", "Timestamp": "November 1, 2017 04:17 pm", "Headline": "සයිටම් තීන්දුවට උපකුලපතිවරුත් එකඟයි", "News Content": "සයිටම් ගැටළුව සම්බන්ධයෙන් ජනාධිපති මෛත්‍රීපාල සිරිසේන මහතා විසින් ලබා දුන් තීන්දුව සඳහා රාජ්‍ය විශ්වවිද්‍යාල උපකුලපතිවරුන්ගේ එකඟතාවය පළ කර තිබේ. අද(01)මේ සම්බන්ධයෙන් නිවේදනයක් නිකුත් කරමින් උපකුලපතිවරුන්ගේ කමිටුව මේ බව සඳහන් කර ඇත. 2017 ඔක්තෝබර් 29 වන දින රජයේ ප්‍රවෘත්ති අධ්‍යක්ෂ ජනරාල් විසින් නිකුත් කරන ලද නිවේදනය දීර්ඝ වශයෙන් අධ්‍යයනය කිරීමෙන් අනතුරුව රාජ්‍ය විශ්වවිද්‍යාල උපකුලපතිවරුන් විසින් මෙම යෝජනා මාලාව සාධනීය හා සුභවාදී යෝජනා මාලාවක් ලෙස පිළිගත හැකි බව ඒ තුළින් පවසා තිබේ. ඒ අනුව රාජ්‍ය විශ්වවිද්‍යාලවල සියලු වෛද්‍ය සිසුන්ට සිය අධ්‍යාපන සහ සායනික පුහුණු කටයුතු කර ගෙන යාම සඳහා සුභවාදී තත්ත්වයක් ගොඩනැගී ඇති බැවින් වහාම සිය අධ්‍යයන කටයුතුවල නිරතවන ලෙස උපකුලපතිවරුන් අවධාරණය කර සිටියි. පසුගිය මාස ගණනාවක් තුළ රජයේ වෛද්‍ය පීඨවල සියලූම අධ්‍යාපන කටයුතුවලට සිසුන් සහභාගි නොවීම නිසා රටේ සෞඛ්‍ය ක්ෂේත්‍රයට සිදුවූ අයහපත් බලපෑම මෙන්ම වෛද්‍ය සිසුන්ගේ අනාගතය සම්බන්ධව ඇති වී ඇති අවිනිශ්චිතතාවයන් සම්බන්ධයෙන් දැඩිව සලකා බැලීමෙන් අනතුරුව මෙම ප්‍රකාශය නිකුත් කිරිමට උපකුලපතිවරුන්ගේ කමිටුව තීරණය කර තිබේ. ඒ අනුව මෙම නිවේදනයට එකඟත්වය දැක්වු විශ්වවිද්‍යාල උපකුලපතිවරුන්ගේ ලැයිස්තුව පහතින් දැක්වෙයි. උපකුලපතිවරයාගේ නම විශ්වවිද්යාලය 01. මහාචාර්ය රංජිත් විජයවර්ධන ශ්‍රී ලංකා රජරට විශ්වවිද්‍යාලය 02. මහාචාර්ය ලක්ෂ්මන් දිසානායක කොළඹ විශ්වවිද්‍යාලය 03. මහාචාර්ය උපුල් බී. දිසානායක පේරාදෙණිය විශ්වවිද්‍යාලය 04. මහාචාර්ය සම්පත් අමරතුංග ශ්‍රී ජයවර්ධනපුර විශ්වවිද්‍යාලය 05. මහාචාර්ය ඩී.එම්. සේමසිංහ කැලණිය විශ්වවිද්‍යාලය 06. මහාචාර්ය ආනන්ද ජයවර්ධන මොරටුව විශ්වවිද්‍යාලය 07. මහාචාර්ය රත්නම් විග්නේෂ්වරන් යාපනය විශ්වවිද්‍යාලය 08. මහාචාර්ය එස්.ඒ. අරියදුරෙයි ශ්‍රී ලංකා විවෘත විශ්වවිද්‍යාලය 09. මහාචාර්ය ගාමිණී සේනානායක රුහුණ විශ්වවිද්‍යාලය 10. මහාචාර්ය ටී. ජයසිංහම් නැගෙනහිර විශ්වවිද්‍යාලය 11. මහාචාර්ය එම්. සුනිල් ශාන්ත සබරගමුව විශ්වවිද්‍යාලය 12. මහාචාර්ය ඊ.එම්.පී. ඒකනායක ශ්‍රී ලංකා වයඹ විශ්වවිද්‍යාලය 13. මහාචාර්ය එම්.එම්.එම්. නජීම් ශ්‍රී ලංකා අග්නිදිග විශ්වවිද්‍යාලය 14. ආචාර්ය ජේ.එල්. රත්නසේකර ඌව වෙල්ලස්ස විශ්වවිද්‍යාලය 15. මහාචාර්ය සරත් චන්ද්රඑජීව සෞන්දර්ය කලා විශ්වවිද්‍යාලය", "URL": "https://sinhala.adaderana.lk/news.php?nid=79410", "Category": null, "Parent URL": null}