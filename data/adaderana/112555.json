{"Source": "Adaderana", "Timestamp": "June 22, 2019 05:39 pm", "Headline": "අගෝස්තු 11 පොහොට්ටුවේ අපේක්ෂකයා ඔබේ ඇස් දෙකෙන් දකිනවා", "News Content": "එළැඹෙන අගෝස්තු 11 වනදා ශ්‍රී ලංකා පොදුජන පෙරමුණේ ජනාධිපතිවරණ අපේක්ෂකයා නිල වශයෙන් ප්‍රකාශයට පත්කරන බව එක්සත් ජනතා නිදහස් සන්ධානයේ පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. එම පක්ෂ කාර්යාලයේ අද (22) පැවැති මාධ්‍ය හමුවකට එක්වෙමින් ඔහු මේ බව සඳහන් කළේය. \"ශ්‍රී ලංකා පොදු ජන ප්‍රමුඛ සන්ධානගත වු පක්ෂ සියල්ලම එක් වී නියත ලෙසම අපි මේ රටට අවශ්‍ය කරන සෘජු කොන්ද පණ තියෙන ජනාධිපතිවරයෙක් නියත වශයෙන්ම හදනවා. හැබැයි ශ්‍රී ලංකා නිදහස් පක්ෂයේත් අපි දැක්කා එජාපය දෙස බලාගෙන හීන දකින දෙන්නෙක්. දුමින්ද දිසානායක කයෙන් ශ්‍රී ලංකා නිදහස් පක්ෂයේ. හිතෙන් ඔහු එක්සත් ජාතික පක්ෂයේ. මං කියනවා එක අභියෝගයක්. අපි ජනාධිපතිවරයෙක් රාජපක්ෂ කෙනෙක් හදනවා. පුලුවන්නම් නවත්තන්න. අගෝස්තු මාසයේ 11 එන්න සුගතදාස ගෘහස්ථ ක්‍රීඩාංගණයට. අපේක්ෂකයාව ඔබේ ඇස් දෙකෙන් ඔබ දකිනවා. කන් දෙකෙන් ඔබට ඇහෙනවා.\" යනුවෙන් ඒ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=112555", "Category": null, "Parent URL": null}