{"Source": "Adaderana", "Timestamp": "April 16, 2013 01:38 pm", "Headline": "අනතුරුවලින් 726ක් ජාතික රෝහලට ඇවිත්", "News Content": "අලුත් අවුරුදු උත්සව සමය අතරේ සිදුවු විවිධ අනතුරු හේතුවෙන් තුවාල ලැබු පුද්ගලයන් 726 දෙනෙකු කොළඹ ජාතික රෝහලට ඇතුළත් කර තිබේ. පසුගිය 13 වැනිදා රාත්‍රීයේ සිට ඊයේ දිනය දක්වා කාලය තුළ එම අනතුරු වාර්තා වී ඇති බව එම රෝහලේ ප්‍රධාන හෙද නිලධාරීනි පුෂ්පා රම්‍යානි ද සොයිසා මහත්මිය සඳහන් කළේය. පුද්ගලයින් 355 දෙනෙකු තවදුරටත් නේවාසිකව ප්‍රතිකාර ලබන බව ඇය පැවසුවාය. මේ අතර ඊයේ රාත්‍රීයේ සිට අද උදෑසන දක්වා කාලය තුළ පුද්ගලයන් 133 දෙනෙකු පමණ විවිධ අනතුරු හේතුවෙන් රෝහල් ගත කර ඇති බව කළුබෝවිල ශික්ෂණ රෝහලේ අධ්‍යක්ෂ වෛද්‍ය අසේල ගුණවර්ධන මහතා පැවසුවේය. එම කාලය තුළ රිය අනතුරුවලින් පුද්ගලයන් 21 දෙනෙකු තුවාල ලබා ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=33305", "Category": null, "Parent URL": null}