{"Source": "Adaderana", "Timestamp": "October 19, 2010 03:35 pm", "Headline": "වැලිගම රිය අනතුරකින් 20 ට තුවාලයි", "News Content": "ගාල්ල, මාතර ප්‍රධාන මාර්ගයේ වැලිගම කුඹල්ගම ප්‍රදේශයේ සිදුවු බස් රථ අනතුරකින් පුද්ගලයින් විසි දෙනෙකු තුවාල ලබා තිබේ. අද(19) පෙරවරු 9ට පමණ මෙම අනතුර සිදුව ඇති බව පොලිසිය පැවසීය. මාතර සිට ගාල්ල බලා ධාවනය වු පෞද්ගලික බස් රථයක් මගීන් නංවා ගැනීම සඳහා නවතා තිබියදී පිටුපසින් පැමිණි බස් රථයක් එහි ගැටීමෙන් අනතුර සිදුව තිබේ. සිද්ධියෙන් තුවාල ලැබුවන් වැලිගම වලාන රෝහලට ඇතුළත් කර ඇති බව පොලිසිය පවසයි. රිය අනතුරට වගකිය යුතු බස් රථයේ රියදුරු පොලිස් අත්අඩංගුවේ පසුවෙයි.", "URL": "https://sinhala.adaderana.lk/news.php?nid=11606", "Category": null, "Parent URL": null}