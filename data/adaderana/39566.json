{"Source": "Adaderana", "Timestamp": "December 13, 2013 04:28 pm", "Headline": "සිරියාවේ රසායනික අවි භාවිතා කර ඇති බව තහවුරුයි ", "News Content": "සිරියාවේ ප්‍රදේශ 7කින් ප්‍රදේශ 5කම රසායනික අවි භාවිත කර ඇති බවට එක්සත් ජාතීන්ගේ සංවිධානය අනාවරණය කරගෙන තිබේ. සිරියාවේ රසායනික අවි භාවිතය සම්බන්ධයෙන් සොයා බැලීම සඳහා එක්සත් ජාතීන්ගේ සංවිධානයේ නියෝජිතයින් පිරිසක් සිදුකළ විමර්ශනයකින් අනතුරුව මේ බව තහවුරු වී ඇති බව සඳහන් වෙයි. කෙසේ වෙතත් රසායනික අවි භාවිතය සිදුකරන්නේ සිරියානු රජය විසින් ද නැතහොත් කැරලිකරුවන් විසින්ද යන්න පිළිබඳ මේ වන තෙක් තහවුරු වී නොමැති බව එක්සත් ජාතීන්ගේ සංවිධානය පවසයි. පසුගිය අගෝස්තු මස 21 වන දින සිරියාවේ ඩමස්කස් නුවර ආසන්නයේ සිදුවු රසායනික අවි ප්‍රහාරයකින් පුද්ගලයින් සිය ගණනක් ජීවිතක්ෂයට පත් විය.", "URL": "https://sinhala.adaderana.lk/news.php?nid=39566", "Category": null, "Parent URL": null}