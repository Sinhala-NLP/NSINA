{"Source": "Adaderana", "Timestamp": "August 11, 2016 11:11 am", "Headline": "මාවනැල්ලේ අනතුරකින් යතුරුපැදිකරුවන් 2ක් මරුට", "News Content": "මාවනැල්ල, බෙලිගම්මන ප්‍රදේශයේදී සිදුවූ රිය අනතුරකින් තරුණයින් දෙදෙනෙකු මියගොස් තිබේ.මහනුවර දෙසට ධාවනය වූ මෝටර් රථයක්, ඉදිරියෙන් පැමිණි යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය.බරපතළ තුවාල ලැබූ යතුරුපැදිකරු සහ පසුපැදිකරු මැවනැල්ල රෝහලට ඇතුළත් කිරීමේදී මියගොස් තිබේ.මියගොස් ඇත්තේ 20 හැවිරිදි උඩුමුල්ල, මාවනැල්ල ප්‍රදේශයේ පදිංචිව සිටි තරුණයින් දෙදෙනෙකි.අනතුරත් සමග මෝටර් රථය පළාගොස් ඇති අතර එහි රියදුරා අත්අඩංගුවට ගැනීම සඳහා මාවනැල්ල පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=62965", "Category": null, "Parent URL": null}