{"Source": "Adaderana", "Timestamp": "January 26, 2015 09:37 am", "Headline": " පාපැදිය වෑන් රථයේ ගැටී අයෙක් මරුට ", "News Content": "කුරුණෑගල, පුත්තලම මාර්ගයේ මුවන්වැල්ල ප්‍රදේශයේ සිදුවු රිය අනතුරකින් පුද්ගලයකු මියගොස් තිබේ. පාපැදියක් වෑන් රථයක ගැටීමෙන් මෙම අනතුර සිදුව ඇති බව වාරියපොළ පොලිසිය සඳහන් කළේය. අනතුරින් තුවාල ලැබු පැදිකරු සහ වෑන් රථයේ ගමන් කළ සිව් දෙනෙකු ප්‍රථිකාර සඳහා වාරිපොළ රෝහලට ඇතුළත් කිරිමෙන් පසු පැදිකරු මියගොස් තිබේ. මෙලෙස මියගොස් ඇත්තේ 64 හැවිරිදි පාදෙණිය ප්‍රදේශයේ පදිංචිව සිටි පුද්ගලයෙකි. වෑන් රථයේ රියදුරු අත්අඩංගුවට ගෙන ඇති අතර ඔහු අද දින වාරියපොළ මහේස්ත්‍රාත් අධිකණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=48945", "Category": null, "Parent URL": null}