{"Source": "Adaderana", "Timestamp": "November 8, 2010 08:54 am", "Headline": "ජාතික ලේඛනාරක්ෂක සතිය අදින් ඇරඹෙයි", "News Content": "ජාතික ලේඛනාරක්ෂක සතිය අද(08) ආරම්භ වේ. \"අයලේඛන ආශ්‍රිත නව ප්‍රවණතා\"යන තේමාව යටතේ මෙවර ලේඛනාරක්ෂක සතිය ක්‍රියාවට නැංවීමට නියමිතය. සමාරම්භක සම්මන්ත්‍රණය හා ප්‍රදර්ශනය ජාතික උරුමයන් හා සංස්කෘතික කටයුතු පිළිබඳ ඇමති පවිත්‍රා වන්නිආරච්චි මහත්මියගේ ප්‍රධානත්වයෙන් අද පෙරවරු‍ 930ට ලේඛනාරක්ෂක දෙපාර්තමේන්තුවේදී ආරම්භ වේ. ඓතිහාසික ලේඛනවල මුල්පිටපත් ඇසුරින් ප්‍රදර්ශනය සංවිධානය කර තිබේ. ප්‍රදර්ශනය ලබන 14 වන දින දක්වා පැවැත්වෙන බව ජාතික ලේඛනාරක්ෂක දෙපාර්තමේන්තුව පවසයි.", "URL": "https://sinhala.adaderana.lk/news.php?nid=12000", "Category": null, "Parent URL": null}