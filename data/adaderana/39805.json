{"Source": "Adaderana", "Timestamp": "December 23, 2013 02:53 pm", "Headline": "ලාංකික ධීවරයින් සමඟ සාකච්ඡාවකට තමිල්නාඩුව සූදානම්", "News Content": "ඉන්දු ශ්‍රී ලංකා මුහුදු සීමාවන් උල්ලංඝණය කිරීම සම්බන්ධයෙන් මෙරට ධීවර නියෝජිතයින් සමඟ සාකච්ඡා කිරීමට බලාපොරොත්තු වන බව තමිල්නාඩු මහ ඇමතිනී ජයලලිතා ජයරාම් ප්‍රකාශ කර තිබේ. මේ මාසය අවසන් වීමට පෙර ඉන්දීය මධ්‍යම රජය සහ ශ්‍රී ලංකා නියෝජිතයින් සමඟ සාකච්ඡා සඳහා පහසුකම් සලසන බවට මහ ඇමතිවරිය මීට පෙර ප්‍රකාශ කර තිබුණි. එහෙත් මේ දක්වා එම සාකච්ඡා පවත්වා නොමැති බව වාර්තා වෙයි. ඉන්දීය ධීවරයින් මෙරට නාවික හමුදාව විසින් අත්අඩංගුවට ගැනීම සම්බන්ධයෙන් තමිල්නාඩු මහ ඇමතිවරිය විසින් චෝදනා එල්ල කර තිබේ. කෙසේ වුවද මෙරට නාවික හමුදාව පවසන්නේ නීති විරෝධි ලෙස මුහුදු සීමාව උල්ලංඝණය කළ ධීවරයින්ට එරෙහිව පමණක් ක්‍රියාකර ඇති බවයි.", "URL": "https://sinhala.adaderana.lk/news.php?nid=39805", "Category": null, "Parent URL": null}