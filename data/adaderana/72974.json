{"Source": "Adaderana", "Timestamp": "May 8, 2017 10:34 pm", "Headline": "වෙසක් සතිය තුළ දිවයිනපුරා විශේෂ ආරක්ෂක වැඩපිළිවෙළක්", "News Content": "වෙසක් සතිය තුළ දිවයිනම ආවරණය වන පරිදි විශේෂ ආරක්ෂක වැඩපිළිවෙළක් ක්‍රියාත්මක කෙරෙන බව පොලිස් මූලස්ථානය නිවේදනය කරයි.ඊයේ(7) දිනයේ සිට අදාළ ආරක්ෂක වැඩපිළිවෙළ ආරම්භ කළ බව පොලිස් මූලස්ථානය සඳහන් කළේය.මෙම වැඩපිළිවෙළ යටතේ කොළඹ ඇතුළු ප්‍රධාන නගර , උප නගර, ග්‍රාමිය ප්‍රදේශතුල එම ප්‍රදේශයන් අයත් පොලිස් ස්ථාන මඟින් මෙම ආරක්ෂක වැඩපිළිවෙළ ක්‍රියාත්මක කරුණු ඇත.විශේෂයෙන් සන්ධ්‍යා සහ රාත්‍රි කාලවල මහජනතාවට වඩාත් නිදහස්ව සාමකාමිව වෙසක් සිරි නැරඹීමට ඉඩ ප්‍රස්ථා ලබාදීම අරමුණු කර ගනිමින් මෙම වැඩපිළිවෙළ ක්‍රියාත්මක කෙරේ.කොළඹ නගරය තුළ ක්‍රියාත්මක කෙරෙන විශේෂ ආරක්ෂක වැඩපිළිවෙළ යටතේ වෙසක් කලාප ලෙස නම් කර ඇති දියවන්නාව, චෛතිය පාර, හුණුපිටිය ගංගාරාම වැනි ප්‍රදේශ සඳහා වැඩි නිලධාරින් සංඛ්‍යාවක් යෙදවීමට පියවර ගෙන ඇති අතර රථ වාහන රාජකාරි කටයුතු සඳහා අතිරේක පොලිස් නිලධාරින් යෙදවීමට නියමිතය.", "URL": "https://sinhala.adaderana.lk/news.php?nid=72974", "Category": null, "Parent URL": null}