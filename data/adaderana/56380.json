{"Source": "Adaderana", "Timestamp": "January 15, 2016 05:19 pm", "Headline": "වතු ජනතාවට තිරසාර විසදුම් ලබාදිමට කාලය එළඹිලා", "News Content": "වතු නිවාස වල වාසය කරන ජනතාවට තිරසාර විසදුම් ලබාදිමට කාලය එළඹ ඇති බව අර්ජුන රණතුංග අමාත්‍යවරයා ප්‍රකාශකර තිබේ.ඒ මහතා පවසන්නේ දිනෙන් දින ඉහළයන සංකීර්ණ සමාජ වටපිටාව හමුවේ ඔවුගේ ජිවන රටාව ද දුෂ්කර වන බවකි.මෙතෙක් කාලයක් වතු නිවාසවල ජිවත්වන ජනතාවගෙන් දේශපාලන වාසි ලබාගත් පිරිස් පසුව ඔවුන් මුලාවට පත් කළ බව හෙතම පෙන්වා දී ඇත.එම ජනතාවගේ ගැටළුවලට විසදුම් ලබා දී ඔවුන්ගේ ජිවන තත්ත්වය ඉහළ මට්ටමකට ගෙන ඒම සෑම දේශපාලකයෙකුගේම යුතුකමක් බව අර්ජුන රණතුංග අමාත්‍යවරයා හැටන් ප්‍රදේශයේ පැවැති තෛපොංගල් උත්සවයකට එක්වෙමින් පැවසුවේය.", "URL": "https://sinhala.adaderana.lk/news.php?nid=56380", "Category": null, "Parent URL": null}