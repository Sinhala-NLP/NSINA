{"Source": "Adaderana", "Timestamp": "April 24, 2018 08:39 am", "Headline": " සීනි කැකිරි ගොවීන්ට හොඳ කලක් උදා වෙයි", "News Content": "යාපනයේ සීනි කැකිරි වගා කළ ගොවීන්ට මෙවර ඉතා හොඳ කලක් උදා වී ඇති බව වාර්තා වෙයි. මේ දිනවල උතුරු ප්‍රදේශයේ පවතින දැඩි රශ්මිය හා උණුසුම් පරිසරය නිසා උතුරේ වසියෝ සීනි කැකිරි වැඩි වශයෙන් මිලට ගැනීමට පටන් ගෙන තිබේ. මීට පෙර වර්ෂවල සීනි කැකිරි කිලෝවක් රුපියල් 100 කටවත් අලෙවි කරගැනීමට නොහැකි වූ යාපනයේ සීනි කැකිරි ගොවීන්ට මෙවර එක් කිලෝවක් රුපියල් 250 කට කිසිඳු ප්‍රශ්නයකින් තොරව අලෙවි කරගැනීමට අවස්ථාව උදාවී තිබේ. එක් සීනි කැකිරි ගෙඩියක කිලෝ එකහමාරත් දෙකත් අතර බරක් ඇති නිසා යාපනයේ ගොවීන්ට සීනිකැකිරි ගෙඩියක් රුපියල් 500 කට අලෙවි කරගැනීමට හැකි වී ඇත. ශරීරයේ උෂ්ණත්වය පාලනය කිරීමට මෙන්ම ශක්තිය වැඩි කිරීමේ බලයක් සීනි කැකිරිවලට තිබීමත් පිපාසය සංසිදුවීමට සීනි කැකිරි වලට හැකියාවක් ඇති නිසාත් උතුරේ වැසියන් සීනි කැකිරි මිලට ගෙන පානයක් ලෙසත් ඇතමුන් සීනි සමඟ කෑමටත් මේ දිනවට වැඩි වශයෙන් පුරුදු වී සිටිති.", "URL": "https://sinhala.adaderana.lk/news.php?nid=87924", "Category": null, "Parent URL": null}