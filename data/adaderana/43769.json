{"Source": "Adaderana", "Timestamp": "June 6, 2014 07:09 am", "Headline": " පොසොන් සමයට වැව් ආශ්‍රිතව ජීවිත ආරක්ෂක කණ්ඩායම්", "News Content": "පොසොන් සමයේ අනුරාධපුරයේ වන්දනාමාන කටයුතු වලට පැමිණෙන සැදැහැවතුන් ස්නානය සඳහා ප්‍රවේශ වන ප්‍රධාන වැව් ආශ්‍රිතව ජිවිතාරක්ෂක කණ්ඩායම් යොමු කිරීමට නාවික හමුදාව පියවර ගෙන තිබේ. ප්‍රධාන වැව් 08ක් ආශ්‍රිතව ජීවිතාරක්ෂක කණ්ඩායම් 16ක් පමණ යෙදවීමට නියමිතව ඇතැයි සඳහන්ය. ලබන 09 වැනිදා සිට 15 වන දින දක්වා එම ජීවිතාරක්ෂක කණ්ඩායම් රාජකාරි වල යොදවා ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. එසේම පසුගිය දින වල පැවති අයහපත් කාලගුණික තත්ත්වය සමඟ සිදුවු අනතුරු වලින් පුද්ගලයින් 404 දෙනෙකු පමණ නාවික හමුදාවේ මැදිහත්විමෙන් මුදාගෙන තිබේ. මේ අතර ආපදා අවස්ථාවන් හිදි සිවිල් පරිපාලන බලධාරින්ගේ ඉල්ලීම් මත පමණක් ත්‍රිවිධ හමුදාව යොදවන බව නාවික හමුදා මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=43769", "Category": null, "Parent URL": null}