{"Source": "Adaderana", "Timestamp": "January 27, 2018 02:35 pm", "Headline": " බස් එක ගඟට පෙරළිලා-13ක් මැරිලා", "News Content": "කුඩා බස් රථයක් ගඟකට පෙරළීමෙන් සිදු වූ අනතුරකින් පුද්ගලයින් 13දෙනෙකු මියගොස් තිබේ. ඉන්දියාවේ මුම්බායි නුවර මහාරාෂ්ඨ ප්‍රදේශයේදී මෙම අනතුර සිදුව තිබේ. තුවාල ලැබූ තවත් පුද්ගලයින් සිව් දෙනෙකු ප්‍රතිකාර සඳහා රෝහල් ගත කර ඇති බව විදෙස් මාධ්‍ය වාර්තා කළේය. අනතුර සිදුවන අස්ථාවේදී එහි මඟීන් 17 දෙනෙකු ගමන් කර තිබේ. විනෝද චාරිකාවක් සඳහා ගමන් කරමින් තිබූ කුඩා බස් රථයක් මෙලෙස අනතුරට ලක්ව ඇති අතර මියගිය අය අතර කාන්තාවන් තිදෙනෙකු සහ කුඩා ළමුන් 07 දෙනෙකු ද වන බව සඳහන්ය. බස් රථයේ රියදුරුට වේගය පාලනය කර ගත නොහැකිවීමෙන් අනතුර සිදුව ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ.", "URL": "https://sinhala.adaderana.lk/news.php?nid=83620", "Category": null, "Parent URL": null}