{"Source": "Adaderana", "Timestamp": "August 25, 2012 09:37 am", "Headline": "යතුරු පැදි ‍ජාවාරමක් හෙළි වෙයි", "News Content": "මාරවිල, මූතුකටුව ප්‍රදේශයේ ති‍බී නීති විරෝධී ලෙස ආනයනය කළ යතුරු පැදි 9 ක් පොලීසිය භාරයට ගෙන තිබේ. මෙරට ධාවනයට නුසුදුසු ධාරිතාවයකින් යුතු මෙම යතුරුපැදිවල අදාළ ලිපි ලේඛණ ද නොතිබූ බව පොලීසිය පවසයි. මේ සම්බන්ධයෙන් පුද්ගලයින් දෙදෙනෙකු සැකපිට අත්අඩංගුවට ගෙන මාරවිල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදාහැර තිබේ. මාරවිල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26868", "Category": null, "Parent URL": null}