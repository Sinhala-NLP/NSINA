{"Source": "Adaderana", "Timestamp": "August 29, 2014 07:25 am", "Headline": "නිල ඡන්ද පත්‍රිකා අද සිට බෙදයි", "News Content": "ඌව පළාත් සභා ජන්ද විමසීමට අදාළව නිල ඡන්ද දැන්වීම් පත්‍රිකා බෙදා හැරීමේ කටයුතු අද සිට ආරම්භ කරන බව තැපැල් දෙපාර්තමේන්තුව පවසයි. මැතිවරණ මහලේකම් කාර්යාලය විසින් ඌව පළාත් සභා ඡන්ද විමසීමට අදාළ නිල ඡන්ද දැන්වීම් පත්‍රිකා මේ වන විට තැපැල් දෙපාර්තමේන්තුව වෙත බාරදී තිබේ. ඒ අනුව අද (29)සිට ලබන සැප්තැම්බර් 12 වන දින දක්වා නිල ඡන්ද දැන්වීම් පත්‍රිකා බෙදාහැරීම සිදුකිරීමට නියමිතය. සැප්තැම්බර් මස 07 වන ඉරිදා දිනය නිල ඡන්ද දැන්වීම් පත්‍රිකා බෙදීමේ විශේෂ දිනයක් ලෙස ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=45676", "Category": null, "Parent URL": null}