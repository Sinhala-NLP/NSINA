{"Source": "Adaderana", "Timestamp": "September 25, 2016 02:23 pm", "Headline": " යතුරුපැදිය ලොරියේ ගැටී ළමුන් 2ක් මරුට", "News Content": "සේරුනුවර, සෙල්වනගර් නිවාස සියය ප්‍රදේශයේ දී සිදුවු රිය අනතුරකින් ළමුන් දෙදෙනෙකු මියගොස් තිබේ.යතුරුපැදියක්, ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුර සිදුවන අවස්ථාවේ යතුරුපැදියේ ළමුන් තිදෙනෙකු ගමන් කර ඇති අතර ඉන් දෙදෙනෙකු මෙලෙස මියගොස් ඇති බව සඳහන්ය. මියගොස් ඇත්තේ සෙල්වනගර් ප්‍රදේශයේ පදිංචිව සිටි අවුරුදු 15 සහ 16 යන වයසේ ළමුන් දෙදෙනෙකු බව පොලීසිය පැවසුවේය. යතුරුපැදියේ ගමන්ගත් අනෙක් ළමයාට කිසිඳු අනතුරක් සිදුව නොමැති අතර සේරුනුවර පොලීසිය අනතුර සම්බන්ධයෙන් වැඩිදුර විමර්ශන සිදුකරන බව පොලීසිය පැවසුවේය.", "URL": "https://sinhala.adaderana.lk/news.php?nid=64428", "Category": null, "Parent URL": null}