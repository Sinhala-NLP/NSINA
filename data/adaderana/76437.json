{"Source": "Adaderana", "Timestamp": "August 18, 2017 04:40 pm", "Headline": "මෙග් ලෙනින් අළුබඳුනෙන් ඉවතට", "News Content": "ආබාධයකට ලක්වීම හේතුවෙන් ඔස්ට්‍රේලියානු කාන්තා කණ්ඩායමේ නායිකා මෙග් ලෙනින්ග් හට අළුබදුන කාන්තා ක්‍රිකට් තරගාවලියෙන් ඉවත් වීමට සිදුව තිබේ. ඇයට උරහිසේ සැත්කමකට මුහුණදීමට සිදුව ඇති අතර මේ හේතුවෙන් මාස 6 ත් 08 ත් අතර කාලයක් විවේක ගැනීමට සිදුවනු ඇති බව වාර්තා වෙයි. මේ හේතුවෙන් ඔක්තෝබර් 22 වනදා ආරම්භ වන අලුබඳුන ක්‍රිකට් තරගාවලිය සඳහා සහබාගී වීමේ අවස්ථාව මෙග් ලෙනින්ග් හට අහිමි වන බව ඔස්ට්‍රේලායානු ක්‍රිකට් ආයතනය පවසයි. පුරප්පාඩු වන කාන්තා කණ්ඩායමේ නායකත්වය සඳහා කවුරුන් පත් කරන්නේ ද යන්න පිළිබඳ ඔස්ට්‍රේලියානු ක්‍රිකට් ආයතනය මෙතෙක් තීරණය කර නොමැති බව සඳහන් කරයි. අළුබඳුන කාන්තා ක්‍රිකට් තරගාවලිය ටෙස්ට්, එක්දින සහ 20/20 යන සියලුම ක්‍රිකට් තරගවලින් සමන්විතයි.", "URL": "https://sinhala.adaderana.lk/news.php?nid=76437", "Category": null, "Parent URL": null}