{"Source": "Adaderana", "Timestamp": "July 26, 2018 04:49 pm", "Headline": "වී අලෙවි මණ්ඩලය හරහා වී මිලදී ගන්න වැඩපිළිවෙලක් අරඹයි", "News Content": "වී අලෙවි මණ්ඩලය හරහා වී මිලදී ගැනීම සඳහා මේ වන විට වැඩපිළිවෙලක් ආරම්භ කර ඇති බව කෘෂිකර්ම අමාත්‍ය මහින්ද අමරවීර මහතා පවසයි. අද (26) කොළඹ පැවති මාධ්‍ය හමුවකට එක් වෙමින් අමාත්‍යවරයා මේ බව ප්‍රකාශ කළේය. වී මිලදී ගැනීම සඳහා ප්‍රතිපාදන පසුගිය කැබිනට් මණ්ඩල රැස්වීමේදී අනුමත වූ බවද අමාත්‍යවරයා ප්‍රකාශ කළේය. ගොවි ජනතාවට ගැටළුවකින් තොරව වී මිලදී ගැනීම සිදු කිරීමට බලාපොරොත්තු වන බවද මහින්ද අමරවීර මහතා පැවසීය. ප්‍රථම වතාවට වී අලෙවි මණ්ඩලය හරහා වී මිලදී ගෙන සහල් බවට පත් කර පී.එම්.බී සහල් ලෙස වෙලඳ පොලට නිකුත් කිරීමට බලාපොරොත්තු වන බවද අමාත්‍යවරයා පැවසීය. සහල් අතිරික්තයක් පැමිණිය හොත් පාන්පිටි සඳහා බද්ධක් පැනවීමට බලාපොරොත්තු වන බව අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93260", "Category": null, "Parent URL": null}