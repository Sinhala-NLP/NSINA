{"Source": "Adaderana", "Timestamp": "August 1, 2019 05:08 pm", "Headline": "වතුකරයේ දරුවන්ටත් හොඳ රැකියා අවස්ථාවලට මාවත විවර කළ යුතුයි", "News Content": "වතුකරයේ දරුවන්ට ද ඉහළ අධ්‍යාපනයක් ලබා දී හොඳ රැකියා අවස්ථා සඳහා යොමුවීමේ මාවත විවෘත කරදිය යුතු බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා මේ බව ප්‍රකාශ කළේ හපුතලේ තොටලාගල දෙමළ පාසලේ නව දෙමහල් පංතිකාමර ගොඩනැඟිල්ල සිසු අයිතියට පවරාදීමේ අවස්ථාවට අද (01) දහවල් එක් වෙමිනි. දිවයිනේ සියලූ පළාත්වල පාසලවලට අවශ්‍ය පහසුකම් ලබාදීමට රජය කටයුතු කරන්නේ රටේ සියලූ දරුවන්ට සම අධ්‍යාපන අයිතින් ලබාදීමට බව මෙහිදී පැවසු ජනාධිපතිවරයා දැයේ සියලූ දරුවන්ට ලෝකය දිනා දීමේ වගකීම ඉටුකිරීම වෙනුවෙන් ඉකුත් සිවු වසර තුළ සුවිශේෂි වැඩකොටසක් ඉටුකර තිඛෙන බව ද කියා සිටියේය. රුපියල් මිලියන 09ක ප්‍රතිපාදන මත සියලූ පහසුකම් සහිතව මෙම පංතිකාමර ගොඩනැඟිල්ල ඉදිකර තිබේ. විද්‍යාලය වෙත ගිය ජනාධිපතිවරයා හින්දු චාරිත්‍රානුකූලව පිළිගැනුණු අතර සමරු ඵලකය නිරාවරණය කර පංතිකාමර ගොඩනැඟිල්ල සිසු අයිතියට පවරා එහි නිරික්ෂණ චාරිකාවක ද නිරත විය. ජනාධිපතිතිවරයාගේ පැමිණීම සනිටුහන් කරමින් විද්‍යාල පරිශ්‍රයේ පැළයක් ද රෝපණය කෙරිණි. වතුකරයේ උපාධිධාරී ගුරු ගැටලූව කෙරෙහි ද මෙහි දී ජනාධිපතිවරයාගේ අවධානය යොමු කෙරුණු අතර ජනාධිපතිවරයා කියා සිටියේ අධ්‍යාපන අමාත්‍යාංශය සහ පළාත් සභාව සමග සාකච්ඡා කර ඒ සඳහා විසඳුමක් ලබාදීමට අවශ්‍ය මැදිහත්වීම සිදුකරන බවයි.", "URL": "https://sinhala.adaderana.lk/news.php?nid=115526", "Category": null, "Parent URL": null}