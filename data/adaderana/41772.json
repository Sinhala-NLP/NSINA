{"Source": "Adaderana", "Timestamp": "March 13, 2014 02:25 pm", "Headline": "දැව ජාවාරම්කරුවෝ ලුණුගම්වෙහෙර ජාතික උද්‍යානය වනසති", "News Content": "සිද්ධියට අදාළ ජායා රූ- රාහුල් සමන්ත ලුණුගම් වෙහෙර ජාතික උද්‍යානයේ, විලඹ වැව ප්‍රදේශයේ කාලයක් තිස්සේ කරගෙන ගිය තේක්ක දැව ජාවාරමක් වටලා, තේක්ක දැව තොගයක්, ට්‍රැක්ටර් රථයක්, යතුරු පැදි 02ක්, ගස් කැපීමට ගන්නා චේන්සෝ 02ක් (කියත්) සමග සැකකරුවන් 03 දෙනෙකු අත්අඩංගුවට ගෙන තිබේ. අත්අඩංගුවට ගත් සැකකරුවන් තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය. මෙම වැටලීම ඌව වනජීවී සහකාර අධ්‍යක්ෂක සිසිර කුමාර මහතාගේ උපදෙස් මත උද්‍යාන භාරකරු ඩබ්.ඒල්.පී. ඒදිරිසිංහ මහතාගේ ප්‍රධානත්වයෙන් අඩවි සහකාර ඒ.අයි.කැළුම් ප්‍රියන්ත, ඉන්දික සිල්වා, අයි.පී රජිත්, වන සත්ව නියාමක ඒච්.කුලරත්න, කුමාරසිරි, අමිල ආනන්ද, සහය නිලධාරී ක්‍රිෂාන්, ශාන්ත යන අය විසින් සිදුකර ඇත.", "URL": "https://sinhala.adaderana.lk/news.php?nid=41772", "Category": null, "Parent URL": null}