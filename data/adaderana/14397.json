{"Source": "Adaderana", "Timestamp": "February 22, 2011 09:09 am", "Headline": "ලිබියාවේ තත්ත්වය අශෝභනයි - ඩේවිඩ් කැමරුන්", "News Content": "ලිබියාවේ උද්ගතව ඇති ගැටුම්කාරී තත්ත්වය දැඩි ලෙස හෙළා දකින බව එංගලන්තය පවසයි. ලිබියාවේ සිදු වන මෙම තත්ත්වය ඉතා අශෝභන සහ නොපිළිගත හැකි තත්ත්වයක් බව එංගලන්ත අග්‍රාමාත්‍ය ඩේවිඩ් කැමරුන් සඳහන් කරයි. ලිබියාවේ ප්‍රජාතන්ත්‍රවාදය රැක ගැනීම සඳහා ප්‍රතිසංස්කරණය අවශ්‍ය බවත් ප්‍රජාතන්ත්‍රවාදය මැඩපැවැත්වීම සිදු නොකළ යුතු බව අග්‍රාමාත්‍යවරයා පෙන්වා දෙයි. උද්ඝෝෂකයින්ට ලිබියානු රජය සිදු කරන පහර දීම් වහාම නතර කළ යුතු බව එංගලන්ත රජය පවසයි. ලිබියාවේ මේ වන විට 3500 ට අධික බ්‍රිතාන්‍ය ජාතිකයින් පිරිසක් පුරවැසි භාවය ලබා සිටින අතර පවතින තත්ත්වය අනුව ඔවුන් නැවත බ්‍රිතාන්‍යයට ගෙන්වා ගැනීමට බලාපොරොත්තු වන බව බ්‍රිතාන්‍ය අග්‍රාමාත්‍යවරයා සඳහන් කරයි. මේ වන විට ලිබියාවේ ඇති වූ ගැටුම් වලින් පුද්ගලයින් 233 දෙනෙකු පමණ ජීවිතක්ෂයට පත්ව ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=14397", "Category": null, "Parent URL": null}