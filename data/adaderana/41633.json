{"Source": "Adaderana", "Timestamp": "March 8, 2014 10:11 am", "Headline": "අතුරුදන් වූ යානයේ ලාංකිකයින් නෑ", "News Content": "මලයාසියාවේ, ක්වාලාලම්පූර් නුවර සිට බීජිං බලා පියාසර කරමින් තිබියදී අද (08) අලූයම අතුරුදන් වූ ගුවන් යානයේ කිසිදු ලාංකියෙකු නොසිටින බව වාර්තා වෙයි. මගීන් 239 දෙනෙකු රැගත් මලයාසියානු ගුවන් සේවයට අයත් ගුවන් යානයක් අද (08) උදෑසන ගුවනේ දී අතුරුදන් වී තිබේ. මලයාසියාවේ, ක්වාලාලම්පූර් නුවර සිට චීනයේ, බීජිං නුවර බලා ඊයේ මධ්‍යම රාත‍්‍රියේ පියාසර කරමින් තිබූ එම ගුවන් යානය රේඩාර් පද්ධතියෙන් ඉවත්ව ඇති බව විදෙස් වාර්තා සඳහන් කරයි. මේ නිසා එම යානය සමග පැවති සබඳතා සියල්ල බිඳ වැටී ඇත. බෝයිං 777 වර්ගයේ එම ගුවන් යානයේ රටවල් කිහිපයකට අයත් මගීන් මෙන්ම, ළදරුවන් දෙදෙනෙකු සහ කාර්ය මණ්ඩලයේ 12 දෙනෙකු සිටි බවද එම වාර්තා අනාවරණය කරයි.", "URL": "https://sinhala.adaderana.lk/news.php?nid=41633", "Category": null, "Parent URL": null}