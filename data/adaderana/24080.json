{"Source": "Adaderana", "Timestamp": "May 7, 2012 04:28 pm", "Headline": "ටී.එන්.ඒ නියෝජිත පිරිසක් ඉන්දියාවට යති", "News Content": "දෙමළ ජාතික සන්ධානයේ නියෝජිත පිරිසක් මේ සතියේ දී ඉන්දියාවේ සංචාරයක නිරතවීමට තීරණය කර තිබේ. එම සන්ධානයේ නායක ආර්.සම්බන්ධන් මහතාගේ නායකත්වයෙන් යුත් අදාළ පිරිස ඉන්දීය රජය සමඟ සාකච්ඡා කිරීමට නියමිතය. දේශපාලන විසඳුමක් පිළිබඳව මෙන්ම උතුරු නැගෙනහිර ප්‍රදේශවල සංවර්ධන කටයුතු සම්බන්ධයෙන් ඔවුන්ගේ අවධානය යොමුවනු ඇති බව වාර්තා වේ. සති කිහිපයකට පෙර ඉන්දීය පාර්ලිමේන්තුවේ නියෝජිතයින් පිරිසක් මෙරට පාර්ලිමේන්තුවේ සංචාරයක නිරත වූ අතර ඔවුන්ගේ වාර්තාව ද මේ වන විට ඉන්දීය රජය වෙත භාර දී ඇත.", "URL": "https://sinhala.adaderana.lk/news.php?nid=24080", "Category": null, "Parent URL": null}