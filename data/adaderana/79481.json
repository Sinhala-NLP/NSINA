{"Source": "Adaderana", "Timestamp": "November 3, 2017 03:45 pm", "Headline": "කොටගල හර්තාල්", "News Content": "හැටන් කොටගල නගරයේ වෙළදසැල් අද(03) උදැසන සිට වසා දමා ඇති බව අද දෙරණ වාර්තාකරු පවසයි. ලංකා කමිකරු කොංග‍්‍රසයේ ආධාරකරුවන් පිරිසක් ආරම්භ කර ඇති උද්ඝෝෂණයකට සහයෝගය දැක්විම පිණිස වෙළදසැල් වසා දමා ඇති බව වාර්තා වෙයි. දිවංගත සෞම්‍ය මුර්ති තොන්ඩමන් මහතාගේ නම හැටන් තොන්ඩමන් වෘත්තිය පුහුණු මධ්‍යස්ථානයෙන් හා නොර්වුඩ් තොන්ඩමන් කි‍්‍රඩාංගණයෙන් ඉවත් කිරිමට එම වෘත්තිය පුහුණු මධ්‍යස්ථානය හා කි‍්‍රඩාංගණයේ වත්මන් පාලන අධිකාරිය මඟින් තොන්ඩමන් මහතාගේ නම ඉවත් කිරිමට එරෙහිව මෙම උද්ඝෝෂණය ආරම්භකර තිබුණේය. හැටන් කොටගල නුවරඑළිය ප‍්‍රාදේශිය සභා කාර්යාලය අසලින් ආරම්භ කළ උද්ඝෝෂණය කොටගල කෝවිල දක්වා පැමිණ තිබේ. මෙම උද්ඝෝෂණයේ නියලි සිටි ලංකා කම්කරු කොංග‍්‍රසයේ ආධාරකරුවන් පවසන්නේ තොන්ඩමන් නාමය ජනතාවගේ හිත්වලින් ඉවත් කිරිමට කිසිවෙකුටත් නොහැකි බවයි.", "URL": "https://sinhala.adaderana.lk/news.php?nid=79481", "Category": null, "Parent URL": null}