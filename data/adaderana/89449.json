{"Source": "Adaderana", "Timestamp": "May 20, 2018 04:39 pm", "Headline": "දුම්වැටි තොගයක් සමඟ කාන්තාවක් ගුවන් තොටේදී අත්අඩංගුවට", "News Content": "නීති විරෝධී ලෙස ඩුබායි සිට මෙරටට රැගෙන එන ලද රුපියල් ලක්ෂ 10ක් පමණ වටිනා විදේශීය දුම්වැටි තොගයක් සමඟ කාන්තාවක් අද (20) කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. කාන්තාවගේ වයස අවුරුදු 40 ක් පමණ වන බව වාර්තා වේ. කුවේට් ගුවන් සේවයට අයත් කේ.යු 363 දරණ ගුවන් යානයෙන් මෙම කාන්තාව ඩුබායි සිට මෙරටට පැමිණ ඇති අතර කාටුන් 102 ක් ගුවන් තොටුපළින් පිටතට රැගෙන යාමට උත්සහ කිරීමේදී අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=89449", "Category": null, "Parent URL": null}