{"Source": "Adaderana", "Timestamp": "January 17, 2013 04:17 pm", "Headline": "රේගු අධ්‍යක්ෂවරයා 24 තෙක් යළි රිමාන්ඩ්", "News Content": "අල්ලස් චෝදනා මත අත්අඩංගුවට ගත් රේගු නිවාරණ අංශයේ අධ්‍යක්ෂවරයා යළි රක්ෂිත බන්ධනාගාර ගත කිරීමට අධිකරණය නියෝග කර තිබේ. ඒ අනුව සැකකාර රේගු අධ්‍යක්ෂවරයා ලබන 24 වැනි දින දක්වා රක්ෂිත බන්ධනාගාර ගත කරන ලෙස කොළඹ ප්‍රධාන මහේස්ත්‍රාත් රශ්මි සිංගප්පුලි මහතා අද නියෝග කළේය. ආනයනය කළ වාහන අමතර කොටස් රැගත් කන්ටේනරයක් නිදහස් කර ගැනීමේ බලපත්‍රයක් ලබාදීම සඳහා ව්‍යාපාරිකයෙකුගෙන් රුපියල් ලක්ෂ 10 ක අල්ලසක් ලබාගත් බවට රේගු අධ්‍යක්ෂවරයාට චෝදනා එල්ල වී තිබිණි. අදාළ රේගු අධ්‍යක්ෂවරයා ඔහුගේ වසර 30 ක සේවා කාලය තුළ රේගු දෙපාර්තමේන්තුවට විශාල සේවයක් සිදු කර ඇති බව අද නඩුව යළි කැඳවූ අවස්ථාවේ දී සැකකරු වෙනුවෙන් පෙනි සිටි නීතීඥවරයා අධිකරණය හමුවේ කියා සිටියේය. එමෙන්ම වැටලීම්වලින් රජයට විශාල මුදලක් උපයා දී ඇති බව ද නීතීඥවරයා අධිකරණය හමුවේ පවසා තිබේ.", "URL": "https://sinhala.adaderana.lk/news.php?nid=30838", "Category": null, "Parent URL": null}