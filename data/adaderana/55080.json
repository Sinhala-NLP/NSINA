{"Source": "Adaderana", "Timestamp": "November 13, 2015 04:49 pm", "Headline": "කාලගුණේ අයහපත්!", "News Content": "ශ්‍රී ලංකාවට ගිනිකොණ දෙසින් ස්ථාන ගතව ඇති වායුගෝලීය කැළඹිලි සහගත තත්ත්වයක් හේතුවෙන් ඉදිරි දින කිහිපය තුළ දිවයිනේ අහස වලාකුළින් බරව පවතින අතරම වැසි සහිත කාලගුණික තත්ත්වය තවදුරටත් අපේක්ෂා කරන බව කාලගුණ විද්‍යා දෙපාර්තමේන්තුව පවසයි.එසේම දිවයිනට බස්නාහිර සහ දකුණු දෙසින් වන මුහුදු ප්‍රදේශවල විටින් විට තරමක් තද සුළං ඇති විය හැකිය.වායුගෝලයේ පවතින කැළඹිලි ස්වභාවය නිසා දිවයිනේ ‍බොහෝ ප්‍රදේශ වල සහ දිවයින වටා වන මුහුදු ප්‍රදේශයේ වැසි හෝ ගිගිරුම් සහිත වැසි ඇති වේ. සමහර ස්ථාන වලට තද වැසිද (මිලී මීටර් 100 ට වඩා) ඇතිවීමට ඉඩ ඇත.ගිගුරුම් සහිත වැසි ඇති වන විට එම ප්‍රදේශ වල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=55080", "Category": null, "Parent URL": null}