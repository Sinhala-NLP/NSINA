{"Source": "Adaderana", "Timestamp": "December 21, 2010 01:10 pm", "Headline": "රටට ආදරය නැති නම් දක්ෂයෙක් වුවත් ශ්‍රේෂ්ඨයෙක් නොවේ", "News Content": "රටට ආදරය නැති පුද්ගලයා කෙතරම් දක්ෂයෙකු වුව ද ශ්‍රේෂ්ඨයෙකු නොවන බව ජනාධිපති මහින්ද රාජපක්ෂ මහතා පවසයි. පළිගැනීමේ චේතනාවෙන් මානුෂිකත්වයට නොගැළපෙන දඩුවම් කිසිවෙකුටත් නොදිය යුතු බව ජනාධිපතිවරයා සඳහන් කරයි. දියතලාව ශ්‍රී ලංකා යුද හමුදා විද්‍යා පීඨයේ පැවති විසිරයාමේ උළෙලකට අද(21) පෙරවරුවේ එක්වෙමින් මහින්ද රාජපක්ෂ මහතා මේ අදහස් පළ කළේය. යුද හමුදා සාමාජිකයින් හමුදා නීතියටත් රටේ නීතියටත් යටත් විය යුතු බව එහිදී තවදුරටත් අදහස් දක්වමින් ජනාධිපතිවරයා සඳහන් ‍කළේය. එම ආයතන දෙකෙන්ම පනවන දඬුවම්වලට ද ඔවුන් යටත් විය යුතු බව ද ජනාධිපති මහින්ද රාජපක්ෂ මහතා එහිදී අවධාරණය කර සිටියේය.", "URL": "https://sinhala.adaderana.lk/news.php?nid=13003", "Category": null, "Parent URL": null}