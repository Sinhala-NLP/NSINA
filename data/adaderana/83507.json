{"Source": "Adaderana", "Timestamp": "January 25, 2018 11:48 am", "Headline": "ගවයින්ගේ මළ සිරුරු නිසා දුඟද හමන බෝපත්තලාව ", "News Content": "ජාතික පශු සම්පත් මණ්ඩලය යටතේ පාලනය වන රජයේ සත්ත්ව ගොවිපළේ මැරෙන ගවයන් හා ගව පැටවුන් වල දැමීම වෙනුවට එම සතුන්ගේ සිරුරු තෘණ බිමි වල ගෙනවිත් දැමීම නිසා බෝපත්තලාව රජයේ සත්ත්ව ගොවිපළේ විශාල දුගන්ධයක් හා විශාල පරිසර හානියක් සිදුවි ඇති බව එම සත්ත්ව ගොවිපළේ සේවකයන් පවසයි. දිනපතා එම සත්ත්ව ගොවිපළේ ඇතැම් එළදෙනුන් හා ගවයන් තෘණ බිමි වල රංචු පිටින් මුදාහරින අතර එහිදි අසනිප තත්ත්වයේ සිටින එළදෙනුන් හා ගවයන් එම තෘණ බිමි වල මියයන බවත් තවද සත්ත්ව ගොවිපළේ අළුතින් බිහිවි මියයන ගව පැටවුන් මෙසේ තෘණ බිමි වලට එම සත්ත්ව ගොවිපළේ බලධාරින් විසින් ගෙනවිත් මුදාහරින බව සේවකයින් පවසයි. කොත්මලාඔයේ ප‍්‍රධාන ජල මුලාශ‍්‍රකිහිපයක්ද බෝපත්තලාව රජයේ සත්ත්ව ගොවිපළ තුල ඇති බවත් එම ජල මුලාශ‍්‍ර හරහා ලබා ගන්නා ජලය තම නිවසේ අවශ්‍ය කටයුතු සඳහා ලබාගන්නා බව එම සත්ත්ව ගොවිපළේ සේවකයන්ද පවසයි. මේ පිළිබදව සේවකයින් විසින් සත්ත්ව ගොවිපළේ පාලකයින්ට පැමිණීළි කලද ඒ පිළිබදව සත්ත්ව ගොවිපළේ බලධාරින් මුණිවත රකින බව සේවකයින් පවසයි. එසේ තෘණ බිමි වෙත ගෙනවිත් දමා ඇති මියගිය ගවයන් එළදෙනුන්ගේ නරක්වී තිබු සිරුරු සහ අස්ථි කොටස් අපට දක්නට ලැබුණු බව අද දෙරණ වාර්තාකරු පැවසීය. එම සත්ත්ව ගොවිපළ තුල විශාල වශයෙන් එළදෙනුන් හා ගවයන් විවිධ රෝගා බාධ වලට ලක්වි ඉතා අසාධ්‍ය තත්ත්වයේ සිටින බවද සේවකයින් කියා සිටියි. මේ සමිබන්ධයෙන් අද දෙරණ වාර්තාකරු එම රජයේ සත්ත්ව ගොවිපළේ කළමණාකාරවරයා සම්බන්ධ කර ගැනිමට අවස්ථා කිහිපයකදී උත්සහ කළත් එය ව්‍යාප්ත වූ බව ඔහු පැවසීය.", "URL": "https://sinhala.adaderana.lk/news.php?nid=83507", "Category": null, "Parent URL": null}