{"Source": "Adaderana", "Timestamp": "March 5, 2017 09:06 am", "Headline": " තබ්බෝව-විල්පත්තුව දක්වා විශේෂ සංචාරක කලාපයක් ", "News Content": "තබ්බෝව සිට විල්පත්තුව දක්වා වූ කලාපය සම්බන්ධ කර විශේෂ සංචාරක කලාපයක් ඇති කිරීමට රජය තීරණය කර ඇති බව නිපුණතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර මහතා පවසයි. ප්‍රදේශයේ පවතින සුන්දරත්වය නිසි පරිදි ආරක්ෂා කරගනිමින් එම වටිනාකම් රටේ ආර්ථික හා සමාජ සංවර්ධනය වෙනුවෙන් උපයෝගී කරගැනීම මෙම ව්‍යාපෘතියේ අරමුණ බව අමාත්‍යවරයා සඳහන් කළේය. මේ යටතේ සෘජු හා වක්‍ර රැකියා අවස්ථාවන් 15,000ක් පමණ නිර්මාණය වන බව ද අමාත්‍යවරයා කියා සිටියේය. ආනමඩුව කරුවලගස්වැව ප්‍රාදේශීය සංවර්ධන කමිටු රැස්වීමේදී නිපුණතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර මහතා මේ අදහස් පළ කළේය.", "URL": "https://sinhala.adaderana.lk/news.php?nid=70438", "Category": null, "Parent URL": null}