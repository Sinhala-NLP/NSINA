{"Source": "Adaderana", "Timestamp": "June 4, 2019 12:10 pm", "Headline": "මෙක්සිකෝවේ ගංවතුරින් කාන්තාවක් මරුට-පිරිසක් අතුරුදන්", "News Content": "මෙක්සිකෝ හි ඇති වූ ගංවතුරක් හේතුවෙන් කාන්තාවක් මියගොස් තවත් පිරිසක් අතුරුදන්වූ බවට වාර්තා වෙයි. ගංවතුරෙන් දේපළ රැසකටද හානි වී ඇති බවට සදහන් වෙයි. මෙක්සිකෝ හි ජලිස්කෝ නගරයට බලපෑ ගංවතුර තත්ත්වයක් හේතුවෙන් එක් අයෙක් මියගොස් තවත් 10කට ආසන්න පිරිසක් අතුරුදන්ව තිබේ. මෙසේ මියගොස් ඇත්තේ තිස්හය හැවිරිදි කාන්තාවක්. මඩ සමඟින් ගලා ආ ගංවතුර නගරය ආක්‍රමණය කළ ආකාරය පටිගතව තිබුණි. මෙසේ හදිසි ගංවතුරක් ඇතිවුණේ ජලිස්කෝ නගරය සමීපයෙන් ගලා යන සැන් ගාබ්‍රියෙල් නදිය පිටාර යාමෙන්. ප්‍රචණ්ඩ ගංවතුරෙන් නගරයේ ගොඩනැගිලි, රථවාහන සහ ගොවි බිම්වලට හානිවී තිබුණි. ගංවතුරෙන් නිවාස හානිවූ පිරිස් නගරයේ පාසල් සහ විශ්වවිද්‍යාලවල පිහිටුවා ඇති කදවුරුවල රැදවීමට බලධාරීන් කටයුතු කළේය.", "URL": "https://sinhala.adaderana.lk/news.php?nid=111296", "Category": null, "Parent URL": null}