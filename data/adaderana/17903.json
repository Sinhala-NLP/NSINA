{"Source": "Adaderana", "Timestamp": "August 7, 2011 10:09 am", "Headline": "උද්ධමනය ඉහළට", "News Content": "ජූනි මාසයට සාපේක්ෂව ජූලි මාසයේ උද්ධමනය 0.4% ඉහළ ගොස් ඇති බව ශ්‍රී ලංකා මහ බැංකුව පවසයි. ජන ලේඛන හා සංඛ්‍යා ලේඛන දෙපාර්තමේන්තුව විසින් ගණනය කරනු ලබන කොළඹ පාරිභෝගිකයන්ගේ මිල දර්ශකය අනූව මෙම ඉහළ යාම වාර්තා කර තිබේ. මෙම මාසික ඉහළ නැගීම කෙරෙහි ආහාර නොවන භාණ්ඩවල මිල ගණන් ඉහළ යාම ප්‍රධාන වශයෙන් දායක වී ඇති බව වාර්තා වේ. ඊට අමතරව ආහාර හා මධ්‍යසාර නොවන පාන වර්ගවල මිල ගණන් සැලකිය යුතු පහල යාමක් පෙන්නුම් කරන බව මහ බැංකුව පෙන්වා දෙයි. එළවළු වර්ග , පොල් , පොල් තෙල් , සහල් , පරිප්පු සහ රතු ළූණු ආදියේ මිල ගණන්ද ජුනි මාසයට සාපේක්ෂව ජූලි මාසයේ පහත වැටී තිබේ.", "URL": "https://sinhala.adaderana.lk/news.php?nid=17903", "Category": null, "Parent URL": null}