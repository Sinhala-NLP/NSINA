{"Source": "Adaderana", "Timestamp": "June 18, 2010 08:30 am", "Headline": "සීගිරියේදී සද්ද දැමූ විදෙස් කත අත්අඩංගුවට ", "News Content": "සීගිරිය නැරඹීමට ගොස් කලහකාරී ලෙස හැසිරුණු කොරියානු ජාතික කාන්තාවක් පොලිසීය අත්අඩංගුවට ගෙන තිබේ. අදාළ කාන්තාව මහජනතාවට සීගිරි පර්වත භුමිය නැරඹීමට විවෘතව නොමැති අවස්ථාවේදී එය නැරඹීමට අවසර ඉල්ලා මෙලෙස කලහකාරී ලෙස හැසිර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. ඇය සීගිරිය සංස්කෘතික ත්‍රිකෝණයට අයත් ප්‍රදේශයට අනවසරෙන් ඇතුළු වී එහි රාජකාරීයේ යෙදී සිටි ආරක්ෂක නිලධාරීන්ට ද බාධා කර ඇති බව සඳහන්ය. සිගිරිය පොලිසිය මේ සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=9071", "Category": null, "Parent URL": null}