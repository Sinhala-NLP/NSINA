{"Source": "Adaderana", "Timestamp": "November 12, 2010 08:33 pm", "Headline": "කදිරගාමර් ඝාතනය සිදුවූ තැන නිරීක්ෂණයට නියෝගයක්", "News Content": "ලක්ෂ්මන් කදිරගාමර් ඝාතනය සිදුවූ ස්ථානයට ගොස් නීරීක්ෂණය සිදුකිරීමට කොළඹ මහාධිකරණය අද(12) දින නියම කරනු ලැබීය. ඒ අනුව දෙසැම්බර් මස පළමු වැනිදා දහවල් දෙකට එම ස්ථානයට ගොස් නීරීක්ෂණ සිදුකරන බව කොළඹ මහාධිකරණ විනිසුරු කුමුදුනී වික්‍රමසිංහ මහත්මිය නිවේදනය කළාය. නඩු විභාගය ඇරඹීමට පෙර ඝාතනය සිදුවු ස්ථානයට ගොස් අධිකරණය මූලික විමර්ශනයක් පවත්වන ලෙස මීට පෙර අදාළ නඩුව කැඳවු අවස්ථාවේ විත්තියේ නීතීඥවරුන් ඉල්ලීමක් කරනු ලැබීය. ඒ සඳහා රජයේ නීතීඥවරයාගේ ද එකඟතාව පළවූ බැවින් ඝාතනය සිදුවු ස්ථානයට ගොස් මූලික නීරීක්ෂණයක් සිදුකිරීමට මහාධිකරණය තීරණය කර තිබේ.", "URL": "https://sinhala.adaderana.lk/news.php?nid=12110", "Category": null, "Parent URL": null}