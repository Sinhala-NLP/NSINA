{"Source": "Adaderana", "Timestamp": "February 20, 2012 03:22 pm", "Headline": "භූමිතෙල් සහනාධාරය සාර්ථක නෑ", "News Content": "විදුලිය නොමැති අඩු ආදායම් පවුල් සඳහා භූමිතෙල් සහනාධාරයක් ලබා දීමට රජය ගෙන ඇති ක්‍රියාමාර්ගය සාර්ථක නොවන බව සමෘද්ධි සංවර්ධන නිලධාරීන්ගේ සංගමය පවසයි. සහනාධාරය මගින් එක් පවුලකට දිනකට හිමිවන්නේ රුපියල් 6 .66 ක් වැනි අඩු මුදලක් බව එම සංගමය පෙන්වා දෙයි. 2008 වර්ෂයේ දී ද මෙවැනි සහනාධාර වැඩපිළිවෙළක් ක්‍රියාත්මක වුවත් එය අසාර්ථක වූ බව සමෘද්ධි සංවර්ධන නිලධාරීන්ගේ සංගමය පවසයි. එබැවින් සහනාධාර වෙනුවට ඉන්ධන මිල පහත හෙළීමට පියවර ගන්නා ලෙස එම සංගමය රජයෙන් ඉල්ලීමක් කරයි.", "URL": "https://sinhala.adaderana.lk/news.php?nid=22251", "Category": null, "Parent URL": null}