{"Source": "Adaderana", "Timestamp": "July 24, 2018 07:34 pm", "Headline": "ගාලු පිටියෙන් දකුණු පළාත් සභාවත් කැලඹෙයි", "News Content": "ගාල්ල ජාත්‍යන්තර ක්‍රිකට් ක්‍රීඩාංගනය පිළිබඳව අද(24) දකුණු පළාත් සභාවේ උණුසුම් තත්ත්වයක් ඇති විය. අද පැවති දකුණු පළාත් සභා රැස්වීමේදී එක්සත් ජන‍තා නිදහස් සන්ධානයේ මන්ත්‍රී සම්පත් අතුකෝරාළ මහතා ගාල්ල ජාත්‍යන්තර ක්‍රිකට් ක්‍රීඩාංගනය සම්බන්ධයෙන් සභාවේ අවධානයට යොමු කළේය. මෙහිදී වජිර අබේවර්ධන අමාත්‍යවරයා විසින් නිකුත් කරනු ලැබූ මාධ්‍ය නිවේදනයක් සම්බන්ධයෙන් මෙහිදී කථාවට ලක් විය. සභාව තුළ ගාලු ක්‍රීඩාංගනය සම්බන්ධයෙන් පළවු නොයෙක් අදහස් මෙහිදී කථාබහට ලක් වු අතර එහිදී සභාවේ ඇතිවූයේ උණුසුම් තත්ත්වයක්. අනතුරුව පළාත් ප්‍රධාන අමාත්‍යවරයා සිය ස්ථාවරය පැහැදිලි කරමින් කියා සිටියේ, ජාත්‍යන්තර ක්‍රිඩාංගනයේ මීට පෙරත් ගොඩනැඟිලි සදා ඇත්තේ නීතියානුකූල නොවන අන්දමට බවත්, අද සිදු කිරීමට යන දේත් නිවැරදි නොවන බවත්, කෙසේ හෝ මෙම ක්‍රීඩාංගනය තවදුරටත් ගාලු නගරය තුළ තිබිය යුතු බවයි.", "URL": "https://sinhala.adaderana.lk/news.php?nid=93144", "Category": null, "Parent URL": null}