{"Source": "Adaderana", "Timestamp": "December 18, 2017 08:52 am", "Headline": " පල්ලියකට බෝම්බ ගහලා-4ක් නසී", "News Content": "පකිස්ථානයේ ක්වාටා ප්‍රදේශයේ පල්ලියකට එල්ල වූ මරාගෙන මැරෙන බෝම්බ ප්‍රහාරයකින් පුද්ගලයින් සිව් දෙනෙකු මියගොස් තිබේ. තවත් පුද්ගලයින් 20 දෙනෙකු පමණ තුවාල ලබා ඇති බව විදෙස් වාර්තා පවසයි. මියගිය සහ තුවාල ලැබූවන් ආගමික වතාවත් සඳහා පැමිණි පිරිස් වෙයි. බලුකිස්ථාන් ප්‍රාන්ත ප්‍රධාන අමාත්‍යවරයා ප්‍රකාශ කර ඇත්තේ ප්‍රහාරය සඳහා පුද්ගලයින් දෙදෙනෙකු සහභාගී වන්නට ඇති බවයි. මේ අතර පකිස්ථානයේ කරච්චි සහ ලාහෝර් නගරවල දහස් ගණන් මුස්ලිම් ජනතාව, ජෙරුසෙලම ඊශ්‍රායලයේ අගනුවර බවට පිළිගනිමින් අමෙරිකාව කළ ප්‍රකාශයට එරෙහිව විරෝධතාවක නිරත වුණි.", "URL": "https://sinhala.adaderana.lk/news.php?nid=81687", "Category": null, "Parent URL": null}