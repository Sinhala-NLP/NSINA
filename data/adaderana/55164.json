{"Source": "Adaderana", "Timestamp": "November 18, 2015 10:25 am", "Headline": "මිත්තණිය දර පළද්දී පොරො පහරක් වැදී සිඟිත්තා මරුට", "News Content": "මහියංගණය, දියකොමළ ප්‍රදේශයේදී පොරව පහරක් වැදීමෙන් කුඩා දරුවෙකු මියගොස් තිබේ.සිය මිත්තණිය විසින් දර පළමින් සිටි අවස්ථාවේදී අදාළ දරුවා දර කැබැල්ලක් ගැනීම සඳහා එම ස්ථානයට පැමිණ ඇති අතර එහිදී දරුවාගේ හිස ප්‍රදේශයට පොරව පහර වැදී ඇති බව පොලීසිය පැවසුවේය.අනතුරෙන් බරපතළ තුවාල ලැබූ දරුවා බිබිල රෝහලට ඇතුළත් කර වැඩිදුර ප්‍රතිකාර සඳහා බදුල්ල රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ වයස අවුරුදු එකහමාරක් වන කුඩා දරුවෙකි.සිද්ධිය සම්බන්ධයෙන් මහියංගණය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55164", "Category": null, "Parent URL": null}