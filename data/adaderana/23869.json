{"Source": "Adaderana", "Timestamp": "April 28, 2012 04:53 pm", "Headline": "පසුගිය සමයේ ඖෂධවල ප්‍රමිතිය ගැන පැමිණිලි ලැබුණේ නෑ", "News Content": "ඖෂධවල ප්‍රමිතිය පිළිබඳ පැමිණිලි පසුගිය සමයේ තමන් වෙත වාර්තා වී නොමැති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අමාත්‍යාංශ‍යේ සහ ඖෂධ සංස්ථා‍වේ සිදුකළ සංශෝධන එම තත්ත්වයට හේතු වී ඇති බව අමාත්‍යවරයා විශ්වාසය පළ කළේය. ඖෂධ සහ උපකරණ මිලදී ගැනීමේ දී දැනට ක්‍රියාත්මක ටෙන්ඩර් පටිපාටිය වෙනසකට ලක්කිරීමේ අවශ්‍යතාව ද මෛත්‍රීපාල සිරිසේන අමාත්‍යවරයා පෙන්වාදෙයි. ඒ සඳහා පත්කළ අමාත්‍ය අනු කමිටුවේ නිර්දේශ ක්‍රියාත්මක කිරීමට පියවර ගන්නා බව ද සෞඛ්‍ය අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=23869", "Category": null, "Parent URL": null}