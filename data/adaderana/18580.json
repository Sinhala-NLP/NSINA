{"Source": "Adaderana", "Timestamp": "September 7, 2011 04:11 pm", "Headline": "රාජකාරී නිරීක්ෂණයේ යෙදී සිටි නාවික සෙබළෙක් අතුරුදහන්", "News Content": "ගාල්ල ප්‍රදේශයේ මුහුදේ රාජකාරී නිරීක්ෂණ කටයුතුවල නිරතව සිටි නාවික හමුදා සෙබළෙකු අතුරුදහන්ව තිබේ. පසුගිය සඳුදා සිට මෙම නාවික හමුදා සෙබළා අතුරුදන්ව ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. අතුරුදහන්වූ නාවික හමුදා සෙබළා කුරුණෑගල ප්‍රදේශයේ පදිංචිකරුවෙකු බව සඳහන්ය. සෙබළා සෙවීමේ කටයුතු තවදුරටත් ක්‍රියාත්මක අතර ගාල්ල පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18580", "Category": null, "Parent URL": null}