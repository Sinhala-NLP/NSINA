{"Source": "Adaderana", "Timestamp": "December 25, 2017 01:47 pm", "Headline": " දේශීය සහ විදේශීය සහල් මිශ්‍රකර විකිණීමේ ජාවාරමක්", "News Content": "දේශීය සහ විදේශීය සහල් මිශ්‍රකර පාරිභෝගිකයින්ට අලෙවි කිරීමේ ජාවාරමක් ක්‍රියාත්මක බව මරදගහමුල සහල් නිෂ්පාදන සංගමය පවසයි. එම සංගමයේ සභාපති බී.කේ රංජිත් මහතා සඳහන් කළේ නිසි ප්‍රමිතියෙන් තොර එම සහල් ඉතා වැඩි මිලට වෙළෙඳපලේ අලෙවියට ඇති බවයි. මේ සම්බන්ධයෙන් අදාළ බලධාරීන් දැනුම්වත් කළ ද මේ දක්වා කිසිඳු පියවරක් ගෙන නොමැති බැවින් සහල් මිලදී ගැනිමේදී මේ පිළිබඳ දැඩි සැලකිල්ලක් දක්වන ලෙස බී.කේ රංජිත් මහතා පාරිභෝගික ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=82062", "Category": null, "Parent URL": null}