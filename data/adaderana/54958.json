{"Source": "Adaderana", "Timestamp": "November 8, 2015 01:47 pm", "Headline": " යුද හමුදා නිලධාරියෙක් සියදිවි නසාගනියි ", "News Content": "අම්පාර, කොන්ඩුවටවාන යුද හමුදා කඳවුරේ දී යුද හමුදා නිලධාරියෙකු සියදිවි හානිකරගෙන තිබේ.අද උදෑසන සිය රාජකාරී ගිනි අවියෙන් වෙඩි තබාගෙන ඔහු සියදිවි හානිකරගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ 27 හැවිරිදි යුධ හමුදා ලුතිනන්වරයෙකු බව සඳහන්ය. ඔහු කුරුණෑගල මාවතගම ප්‍රදේශයේ පදිංචිකරුවෙකු බව පොලීසිය පැවසුවේය. සියදිවි හානිකරගැනීමට හේතුව මෙතෙක් අනාවරණය වී නොමැති අතර අම්පාර පොලීසිය මේ සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=54958", "Category": null, "Parent URL": null}