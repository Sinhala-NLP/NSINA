{"Source": "Adaderana", "Timestamp": "December 17, 2015 11:49 pm", "Headline": "ඒක නාමල්ගෙන් අහගන්න ", "News Content": "රට වත්මන් තත්ත්වයට ආවේත්, උතුරට යන්න පුළුවන් වුණේත්, තමන්ට එරෙහිව නඩුදාන්න හැකිවුණේත්, තමා රටට නිදහස ලබාදුන් නිසා යැයි හිටපු ජනපති මහින්ද රාජපක්ෂ මහතා කියයි.හිටපු ජනපති මේ බව කියා සිටියේ අද ජනපති පරීක්ෂණ කොමිසම හමුවේ පෙනී සිටීමෙන් පසු ඩිලාන් පෙරේරා රාජ්‍ය අමාත්‍යවරයා ඊයේ කර ඇති ප්‍රකාශයක් ගැන මාධ්‍යවේදියෙකු ඇසූ ප්‍රශ්නයකට පිළිතුරු ලෙසය.එල්.ටී.ටී.ඊය සමග ඩීල්දැමීම ගැන ඩිලාන් පෙරේරා ඊයේ පැවැති මාධ්‍ය හමුවකදී කළ ප්‍රකාශය මෙන්ම නාමල් රාජපක්ෂ මන්ත්‍රීවරයා ගැන කළ ප්‍රකාශයද එහිදී හිටපු ජනපතිගෙන් ප්‍රශ්න කරනු ලදුව “ඒක නාමල්ගෙන් අහගන්න“ යැයිද හෙතෙම පිළිතුරු දුන්නේය.තමන්ට ඩිලාන්ට උත්තර නොදෙන බවද ඔහු තමා සමග සිටි අයෙකු බවද මහින්ද රාජපක්ෂ මහතා කියා සිටියේය.", "URL": "https://sinhala.adaderana.lk/news.php?nid=55788", "Category": null, "Parent URL": null}