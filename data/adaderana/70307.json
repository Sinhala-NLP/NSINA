{"Source": "Adaderana", "Timestamp": "March 2, 2017 09:24 am", "Headline": "ගිනි අවියක් සමඟ 2 ක් හම්බන්තොට දී අත්අඩංගුවට", "News Content": "ගිනි අවියක් ළඟ තබාගෙන සිටි පුද්ගලයින් දෙදෙනෙකු හම්බන්තොට, කටුවැව හංදිය ප්‍රදේශයේදී අත්අඩංගුවට ගෙන තිබේ. එහිදී ටී 56 වර්ගයේ ගිනි අවියක් හා ඒ සඳහා භාවිත කරන පතොරම් 15ක් සොයාගත් බව පොලීසිය පැවසුවේ ය. සැකකරුවන් බිංගිරිය සහ සූරියවැව ප්‍රදේශවල පදිංචි පුද්ගලයන් වන අතර බිංගිරිය ප්‍රදේශයේ පදිංචි පුද්ගලයා විසින් මීට පෙරද අවි පෙන්වා, බියගන්වා කොල්ලකෑමේ සිද්ධියකටද සම්බන්ධ අයෙකු බවට ද අනාවරණය වී තිබේ. කෙසේ වෙතත් ඔවුන් දෙදෙනා යම් අපරාධයක් සිදුකිරීමට පැමිණ ඇති බවට පොලීසිය සැක පළ කරන්නේ ය. අත්අඩංගුවට ගත් පුද්ගලයින් දෙදෙනා අද (02) දින හම්බන්තොට මහේස්ත්‍රාත් අධිකරණයට ඉදිරිපත් කිරිමට නියමිත අතර හම්බන්තොට පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=70307", "Category": null, "Parent URL": null}