{"Source": "Adaderana", "Timestamp": "September 15, 2016 11:50 am", "Headline": " අංකුඹුරේ ගුටි කෙළියකින් 4ට තුවාලයි", "News Content": "මහනුවර, අංකුඹුර - ගල්හින්න නගරයේදී දෙපිරිසක් අතර ඇතිවූ බහින්බස් වීමක් දුරදිගයාමෙන් ඇතිවූ ගැටුමකින් පුද්ගලයින් සිව්දෙනෙකු තුවාල ලබා තිබේ.ඊයේ රාත්‍රී 10.00 ට පමණ මෙය සිදුව ඇත. තුවාලකරුවන් අංකුඹුර රෝහලට ඇතුළත් කිරීමෙන් පසු තිදෙනෙකුගේ තත්ත්වය බරපතළ බැවින් ඔවුන් මහනුවර මහරෝහල වෙත මාරුකර යවා තිබේ.අනෙක් පුද්ගලයා අංකුඹුර පොලිසියේ උප පොලිස් පරික්ෂකවරයෙකු ද වේ. ඔහු ඊයේ රාත්‍රියේ ගැටුම ඇතිවූ මොහොතේ එය පලනය කිරීමට ගිය අවස්ථාවේ කිසියම් පුද්ගලයෙකු පොළු පහරක් වැදී තුවාල ලබා තිබේ. තුවාල ලැබූවන් අතර පූජාපිටිය ප්‍රාදේශීය සභාවේ හිටපු මන්ත්‍රීවරයෙකුද සිටියි.එම සිද්ධිය සම්බන්ධයෙන් පුද්ගලයින් 5 දෙනෙක් අත්අඩංගුවට ගෙන ඇති අතර යතුරුපැදි 2ක්ද පොලිස් බාරයට ගෙන ඇත.ප්‍රදේශයේ ආරක්ෂාව සඳහා අවට පොලිසිවලින් නිලධාරීන් කැඳවා ඇති අතර මේවනවිට ප්‍රදේශයේ තත්ත්වය පාලනය කර තිබේ.", "URL": "https://sinhala.adaderana.lk/news.php?nid=64106", "Category": null, "Parent URL": null}