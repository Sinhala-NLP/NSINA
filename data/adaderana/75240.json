{"Source": "Adaderana", "Timestamp": "July 14, 2017 02:49 pm", "Headline": " සති 2න් ගම්මිරිස් සඳහා ස්ථීර මිලක්", "News Content": "ඉදිරි සති දෙක තුළ ගම්මිරිස් මිලදී ගැනීම සදහා ස්ථීර මිලක් නියම කිරීමට කටයුතු කරන බව ප්‍රාථමික කර්මාන්ත අමාත්‍ය දයා ගමගේ මහතා පවසයි.අමාත්‍යවරයා මේ බව කියා සිටියේ රජයේ ප්‍රවෘත්ති දෙපාර්තමේන්තුවේ අද (14) පැවති මාධ්‍ය හමුවකට එක්වෙමිනි. ඉදිරියේදී කැබිනට් මණ්ඩලයෙන් අනුමැතිය ගෙන ඒ සඳහා අවශ්‍ය මුදල් ප්‍රතිපාදන මුදල් අමාත්‍යාංශයෙන් වෙන් කර ගැනීමට කටයුතු කරන බව ද අමාත්‍යවරයා එහිදී සඳහන් කර සිටියේය. එමෙන්ම, මෙරට ග්‍රාමීය කර්මාන්ත තවදුරටත් ප්‍රවර්ධනය කිරීමට ද කටයුතු කරන බව අමාත්‍යවරයා කියා සිටියේය.ගම්මිරිස් මිල පහත වැටී ඇති බව පවසමින් රත්නපුර - කොළොන්න ප්‍රදේශයේ ගම්මිරිස් ගොවීන් දහසකට අධික පිරිසක් ඊයේ ඇඹිලිපිටිය - රත්නපුර ප්‍රධාන මාර්ගය ගොඩකවෙල ප්‍රදේශයෙන් අවහිර කරමින් උද්ඝෝෂණයක නිරත වුණි. විරෝධතාවයේ යෙදුණු පිරිසට කිසියම් පිරිසක් පහරදීමත් සමඟ එම ස්ථානයේ උණුසුම් තත්ත්වයක්ද හට ගත්තේය.", "URL": "https://sinhala.adaderana.lk/news.php?nid=75240", "Category": null, "Parent URL": null}