{"Source": "Adaderana", "Timestamp": "May 8, 2015 01:56 pm", "Headline": "මත්පැන් වල සැර අඩු ද වැඩි ද බැලීමට යයි", "News Content": "දිවයින පුරා අලෙවි කිරීමට ඇති මත්පැන් වර්ග වල සාම්පල ලබාගැනීමේ වැඩසටහනක් ආරම්භ කර ඇති බව පාරිභෝගික කටයුතු පිළිබඳ අධිකාරිය පවසයි.එහි සභාපති රූමි මර්ෂුක් මහතා පැවසුවේ මත්පැන් වර්ග වල ඇල්කොහොල් ප්‍රතිශතය පරික්ෂා කිරීමේ අරමුණින් එම කටයුතු සිදුකරන බවයි.මත්පැන් බෝතල් වල ඇල්කොහොල් සීයයට 22.8 – 48.5 දක්වා ප්‍රතිශතයක් අඩංගු වන අතර ඇතැම් මත්පැන් වල ඇල්කොහොල් ප්‍රතිශතය ලේබලයේ සඳහන් ප්‍රමාණය ඉක්මවා හෝ අවම වී ඇති බවට පැමිණිලි ලැබී ඇති බව වාර්තා වේ.මේ හේතුවෙන් ශ්‍රී ලංකා ප්‍රමිති ආයතනය සහ රජයේ රස පරීක්ෂණ ආයතනය එක්ව මත්පැන් සාම්පල පරික්ෂා කිරීමට නියමිත බව පාරිභෝගික අධිකාරිය සඳහන් කළේය.", "URL": "https://sinhala.adaderana.lk/news.php?nid=51186", "Category": null, "Parent URL": null}