{"Source": "Adaderana", "Timestamp": "November 21, 2017 06:10 am", "Headline": "ශ‍්‍රීලනිපය බෙදන අය ගැන සුසිල් කියයි", "News Content": "ශ‍්‍රී ලංකා නිදහස් පක්ෂය බෙදා වෙන්කිරීමට උත්සහා කරනුයේ ග‍්‍රාමීය මට්ටමීන් ශ‍්‍රි ලංකා නිදහස් පක්ෂය විනාශ කළ පිරිසක් බව ශ‍්‍රී ලංකා නිදහස් පක්ෂ මාතලේ දිස්ත‍්‍රික් සංවිධායක සුසිල් පේ‍්‍රමරත්න මහතා පවසයි. පසුගිය සමයේ විවිධ කොන්ත‍්‍රාත් කරමින් ජරාජීර්න වූ ප‍්‍රාදේශිය සභා සභාපතිවරු හා මන්ත‍්‍රිවරු පිරිසක් උත්සහ කරමින් ඇත්තේ මහින්ද රාජපක්ෂගේ නම විකුණා ඡන්දයට මුහුණ දීමට බව ද ඔහු පැවසීය. සමාජ විරෝධි ක‍්‍රියාවන් සිදුකල පිරිස් සඳහා ශ‍්‍රී ලංකා නිදහස් පක්ෂයට නාම යෝජනා නොලැබෙන බවත් ඒ නිසාම යුද්ධය දිනු මහින්ද ට ලබාදෙන ඡන්දය ඔවුන්ට ලබාගන්නට උත්සහදරන කල්ලියක් මෙවර මැතිවරණයට ඉදිරිපත් වීමට උත්සහා දරන බව ද සුසිල් පේ‍්‍රමරත්න මහතා සඳහන් කළේය. වත්මන් දේශපාලන තත්ත්වය පිළිබඳව මාධ්‍ය දැනුවත් කිරීම සඳහා ඊයේ(20* නාඋල දී විශේෂ මාධ්‍ය හමුවක් පවත්වමින් සුසිල් පේ‍්‍රමරත්න මහතා මේ බව සඳහන් කළේය. එහි දී වැඩිදුරටත් අදහස් දැක්වු ශ‍්‍රී ලංකා නිදහස් පක්ෂ මාතලේ දිස්ත‍්‍රික් සංවිධායක සුසිල් පේ‍්‍රමරත්න මහතා මෙසේ ද කීය. ‘‘මේ වෙනකොට කිසිම තැනක මහින්ද මහත්තයා කියලා නැ පොහොට්ටුවට ඡන්දේ දෙන්න කියලා. මේ මැතිවරණයේ දී ශ‍්‍රී ලංකා නිදහස් පක්ෂයේ සැබෑ නියෝජිතයෝ පිරිසක් වත්මන් සභාපති මෛත‍්‍රිපාල සිරිසේන මහතා යොදවන්න කටයුතු කරනවා. ඒ දාන පිරිස දූෂිතයෝ,කොන්ත‍්‍රාත්කරුවන්,හරක් හොරු,ස්ත‍්‍රි දූෂකයෝ ,කසිප්පු කාරයෝ,ගංජා කාරයෝ , කැලෑ කපපු මිනිස්සු වගේම වැලි පටෝපු මිනිස්සුත් නෙමෙයි. බුද්ධිමත් පිරිසක් ඒ සඳහා සූදානම් කරලා තියෙන්නේ. හැබැයි පාක්ෂිකයා දැනගන්න ඕනේ මහින්ද මහත්තයා ඉන්නනේ කොතනද කියලා. මහින්ද මහත්තයා පපුවට ගහගෙන කියනවා මම ශ‍්‍රී ලංකා කාරයෙක් කියලා එතකොට කොහොමද කියන්නනේ එතුමා පොහොට්ටුවේ කියලා.\"", "URL": "https://sinhala.adaderana.lk/news.php?nid=80274", "Category": null, "Parent URL": null}