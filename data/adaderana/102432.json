{"Source": "Adaderana", "Timestamp": "January 16, 2019 12:38 pm", "Headline": "ලොව අංක එකේ ටෙනිස් ක්‍රීඩකයා විවෘත ටෙනිස් තරගාවලියේ දෙවන වටයට", "News Content": "ඔස්ට්‍රේලියානු විවෘත ටෙනිස් තරගාවලියේ දෙවන වටය සඳහා සුදුසුකම් ලබා ගැනීමට ලොව අංක එකේ ටෙනිස් ක්‍රීඩක සර්බියාවේ නොවැක් ජොකොවිච් සමත් විය. ඒ අමෙරිකාවේ මිචෙල් කෘගර් ඊයේ(15) පැවැති පලමු වටයේ තරගයකදී පරාජයට පත් කරමිනි. තරගයේ පළමු වටයේ දී මිචෙල් කෘගර් විසින් ප්‍රබල අභියෝගයක් නොවැක් ජොකොවිච්ට එල්ල කළේය. ඒ අනුව එම වටය ලකුණු 6ට 3ක් ලෙස ජය ගැනීමට සමත් වුණේ නොවැක් ජොකොවිච් විසිනි. අනතුරුව ආරම්භ වු තරගයේ දෙවන වටය ලකුණූ 6ට 2ක් ලෙස ඉතා පහසුවෙන් නොවැක් ජොකොවිච් ජය ගත්තේය. තීරණාත්මක තුන්වන සහ අවසන් වටයද ලකුණූ 6ට 2ක් ලෙස ජය ගත් නොවැක් ජොකොවිච් තරගය තරග වට 3ට 0ක් ලෙස ජය ගනිමින් දෙවන වටය සඳහා සුදුසුකම් ලබා ගැනීමට සමත් විය. නොවැක් ජොකොවිච් හමුවේ පරාජය වු මිචෙල් කෘගර් ලෝක ටෙනිස් ශ්‍රේණිගත කිරීමේ සටහනේ පසුවන්නේ 230 වන ස්ථානයේයි.", "URL": "https://sinhala.adaderana.lk/news.php?nid=102432", "Category": null, "Parent URL": null}