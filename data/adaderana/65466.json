{"Source": "Adaderana", "Timestamp": "October 28, 2016 08:47 am", "Headline": " බැඩ්මින්ටන් තරගකරුවන් දුෂ්කරතාවයක ", "News Content": "ජාතික බැඩ්මින්ටන් ශූරතාවලියේ ඊයේ(27) දිනයේ පැවැත්වීමට නියමිතව තිබූ තරග කිහිපයක් නොපැවැත්වීමෙන් තරගකරුවන් දුෂ්කරතාවට පත්ව සිටින බව වාර්තා වෙයි.කුරුණෑගල, වෙලගෙදර ගෘහස්ථ ක්‍රීඩාංගණයේ සහ යුද හමුදා ක්‍රීඩාංගණයේ තරග පැවැත්වූ අතර ඊයේ පස්වරු 04න් පසු තරග පැවත්වීමට නොහැකි වී තිබේ.ඊට හේතුවී ඇත්තේ තරග සඳහා අවශ්‍ය පිහාටු පන්දු ප්‍රමාණවත් ලෙස නොලැබීමයි.ඊයේ දිනයේ පැවත්වීමට නියමිතව තිබූ තරග සියල්ල අද(28) දිනයේ පැවැත්වීමට සංවිධායකයින් තීරණය කර තිබේ.එහෙත් ක්‍රීඩකයින් පෙන්වා දෙන්නේ අද දිනයේ කේවල, යුගල සහ මිශ්‍ර යුගල වශයෙන් තරගාවලියට සහභාගී වන ක්‍රීඩකයින්ට තරග 06කට පමණ ක්‍රීඩා කිරීමට සිදු වන බවයි.මේ සම්බන්ධයෙන් කළ විමසීමකදී ශ්‍රී ලංකා බැඩ්මින්ටන් සංගමයේ ලේකම් වින්කමාන්ඩර් අමල් ඩයස් මහතා සදහන් කළේ ක්‍රීඩකයින්ට අසාධාරණයකින් තොරව අද උදෑසන සිට තරග පවත්වන බවයි.", "URL": "https://sinhala.adaderana.lk/news.php?nid=65466", "Category": null, "Parent URL": null}