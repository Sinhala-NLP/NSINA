{"Source": "Adaderana", "Timestamp": "March 5, 2013 09:36 pm", "Headline": "වජිර නාහිමියන් අග්‍ර මහා පණ්ඩිත උපාධියෙන් පිදුම් ලබයි", "News Content": "මහාචාර්ය කඹුරුගමුවේ වජිර නාහිමියෝ අග්‍ර මහා පණ්ඩිත උපාධියෙන් පිදුම් ලැබ තිබේ. සම්බුද්ධ ශාසනයේ විරස්ථිතිය උදෙසා ධර්ම ශාස්ත්‍රීය සේවයේ යෙදෙන වියත් යතිවරයන් වහන්සේලා උදෙසා මියන්මාර රාජ්‍යය පිරිනමන උසස්ම ගෞරව සම්මානය වන අග්‍රමහාපණ්ඩිත උපාධියෙන් පිදුම් ලැබීමට පෑලියගොඩ විද්‍යාලංකාර පිරිවෙන්වාසී සාහිත්‍යචක්‍රවර්තී මහාචාර්ය කුඹුරුගමුවේ වජිර නා හිමියන් වෙත මෙලෙස පිරිනමා ඇත. ඒ හිමියෝ සබරගමුව විශ්ව විද්‍යාලයේ කුලපති පදවිය හා විද්‍යාලංකාර ධර්මවිද්‍යාලාධිපති ධුරය හොබවන වජිර නා හිමියෝ සර්ව ආගමික සංවිධානයේ හා සම්සත ලංකා පැවිදි සංවිධානයේ සභාපති පදවිය ඇතුළු ජාතික ආගමික සංවිධාන රැසක නායකත්වය දරමින් ධර්ම ශාස්ත්‍රීය සේවා මෙන්ම සාමය සහජීවනය වෙනුවෙන් ජාතික මෙහෙවරක් ඉටුකළ අයෙක් බව සඳහන්ය. මහාචාර්ය කුඹුරුගමුවේ වජිර නා හිමිපාණන් වහන්සේට අග්‍රමහාපණ්ඩිත උපාධිය පිරිනැමෙන් රාජ්‍ය උත්සවය මියන්මාර අගනුවර දී මේ මස 26 වන දින පැවැත්වේ.", "URL": "https://sinhala.adaderana.lk/news.php?nid=32141", "Category": null, "Parent URL": null}