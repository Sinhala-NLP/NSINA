{"Source": "Adaderana", "Timestamp": "October 12, 2011 04:26 pm", "Headline": "ගබඩාවකින් ලැප්ටොප් කොල්ලකෑ සිව්දෙනෙක් අත්අඩංගුවට ", "News Content": "කෙරවලපිටිය ප්‍රදේශයේ ගබඩාවකින් ලැප්ටොප් පරිගණක යන්ත්‍ර 60 ක් කොල්ලකෑමේ සිද්ධියකට සම්බන්ධබවට සැකපිට පුද්ගලයින් සිව්දෙනෙකු අත්අඩංගුවට ගෙන තිබේ. වත්තල ප්‍රදේශයේ දී අද(12) අත්අඩංගුවට ගත් මෙම සැකකරුවන් කළුතර ප්‍රදේශයේ පදිංචිකරුවන් බවට හඳුනාගෙන ඇති බව වත්තල පොලිසිය සඳහන් කරයි. ඔවුන් විසින් සොරකම් කරන ලද පරිගණක යන්ත්‍රවල වටිනාකම රුපියල් ලක්ෂ 70 ක් පමණ වන බවට ගණන් බලා ඇත. සැකකරුවන් හෙ‍ට(13) වත්තල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19315", "Category": null, "Parent URL": null}