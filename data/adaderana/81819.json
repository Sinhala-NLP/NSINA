{"Source": "Adaderana", "Timestamp": "December 20, 2017 12:46 pm", "Headline": "ශ්‍රී ලංකා ඉන්දියා 20 යි 20 තරඟය අද  - කුසල් නැවත කණ්ඩායමට?", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර පළමු විස්සයි විස්ස ක්‍රිකට් තරඟය අද පැවැත්වේ. තරඟය ඉන්දියාවේ කටක් හි බරාබාති ක්‍රීඩාංගණයේදී රාත්‍රී 07.00 ට ආරම්භ වීමට නියමිතය. තිසර පෙරේරා විස්සයි විස්ස නිත්‍ය නායකත්වයට පත් වීමෙන් අනතුරුව ශ්‍රී ලංකා කණ්ඩායම සහභාගී වන පළමු විස්සයි විස්ස තරඟය මෙය වේ. අද තරඟය සඳහා කුසල් ජනිත් පෙරේරා හෝ සධීර සමරවික්‍රම ශ්‍රී ලංකා කණ්ඩායමට එක්වන අතර එක්දින තරඟාවලිය සඳහා සහභාගී වූ සුරංග ලක්මාල් මෙම තරඟය සදහා සහභාගී වන්නේ නැහැ. තිසර පෙරේරාගේ නායකත්වයෙන් යුත් කණ්ඩායමේ 11 දෙනා අතරට ධනුශ්ක ගුණතිලක, උපුල් තරංග, ඇන්ජලෝ මැතිව්ස්, නිරෝෂන් දික්වැල්ල, අසේල ගුණරත්න, සචිත් පතිරණ, අකිල ධනංජය, දුෂ්මන්ත චමීර සහ නුවන් ප්‍රදීප් යන ක්‍රීඩකයින් බොහෝ දුරට ඇතුලත් වනු ඇති බවයි ක්‍රිකට් ආරාංචි මාර්ග සදහන් කළේය.", "URL": "https://sinhala.adaderana.lk/news.php?nid=81819", "Category": null, "Parent URL": null}