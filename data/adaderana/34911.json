{"Source": "Adaderana", "Timestamp": "June 14, 2013 12:32 pm", "Headline": " ශරීර අභ්‍යන්තරයෙන් රත්‍රන් කැබලි 32 ක් - චෙන්නායි පන්නන්න හදලා", "News Content": "චෙන්නායි බලා යාමට සිටි ශ්‍රී ලාංකිකයෙකුගේ ශරීර අභ්‍යන්තරයේ රත්‍රන් කැබලි 32 ක් පවතින බවට අනාවරණය වී තිබේ. ඊයේ රාත්‍රීයේ කටුනායක ජාත්‍යන්තර ගුවන්තොටුපළින් චෙන්නායි බලා පිටත්වීමට සිටි මොහු පිළිබඳ සැක සිතී මූලික ප්‍රශ්න කිරීමෙන් අනතුරුව රේගුව විසින් අත්අඩංගුවට ගෙන ඇත. ඉන්පසු මෙම පුද්ගලයා මීගමුව මූලික රෝහලට ඇතුළත් කර එක්ස් රේ පරීක්ෂණයකට භාජනය කළ බවත්, එහිදී රත්‍රන් කැබලි 32 ක් පවතින බවට අනාවරණය වූ බවත් ශ්‍රී ලංකා රේගුවේ ආදායම් අධීක්ෂණ අංශයේ අධ්‍යක්ෂ, පරාක්‍රම බස්නායක මහතා පවසයි. වත්තල ප්‍රදේශයේ පදිංචිකරුවෙකු වන මොහු පිළිබඳ වැඩිදුර විමර්ශන සිදුකරන බව බස්නායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=34911", "Category": null, "Parent URL": null}