{"Source": "Adaderana", "Timestamp": "November 12, 2010 04:01 pm", "Headline": "සිරුරේ ඇල්පෙ‍නෙති සහිතව ශ්‍රී ලාංකික කතක් යළි දිවයිනට  ", "News Content": "කුවේට්හි ගෘහ සේවිකාවක් ලෙස සේවය කර නැවත ශ්‍රී ලංකාවට පැමිණි කාන්තාවකගේ ශරීරගතව ඇල්පෙනෙති තිබීමේ සිද්ධියක් වාර්තා වී ඇති බව කුරුණෑගල ප්‍රදේශය භාර ජ්‍යෙෂ්ඨ පොලිස් අධිකාරි වාස් ගුණවර්ධන මහතා පවසයි. 38 හැවිරිදි වීරයියා ලෙච්ඡමි නැමැති මෙම ගෘහ සේවිකාව පසුගිය 8 වන දින කුවේට්හි සිට ශ්‍රි ලංකාවට පැමිණ තිබේ. මෙම කාන්තාව දැනට රෝහලෙහි ශල්‍ය කර්මයකට භාජනය කිරීමට නියමිත බව ද ගුණවර්ධන මහතා පැවසීය. ඇය ඉබ්බාගමුව, ගොකරැල්ල ප්‍රදේශයේ පදිංචිකාරියක බව ද සඳහන්ය. මේ සම්බන්ධයෙන් අද දෙරණ විදේශ සේවා නියුක්ති කාර්යාංශයේ සභාපති කිංස්ලි රණවක මහතාගෙන් විමසීමක් කළ අතර එම කාන්තාව සම්බන්ධයෙන් පැමිණිල්ලක් මේ වන විට ‍විදේශ සේවා නියුක්ති කාර්යාංශයට ලැබී ඇති අතර ‍ඒ පිළිබඳව පරීක්ෂණ ආරම්භ කර ඇති බව එහිදි ඔහු ප්‍රකාශ කළේය.", "URL": "https://sinhala.adaderana.lk/news.php?nid=12105", "Category": null, "Parent URL": null}