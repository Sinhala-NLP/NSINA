{"Source": "Adaderana", "Timestamp": "January 31, 2016 11:45 am", "Headline": "තවත් ඉන්දීය ධීවරයින් 9ක් දැලේ", "News Content": "නීති විරෝධී ලෙස මෙරට මුහුදු සීමාවේ ධීවර කටයුතුවල නිරත වු ඉන්දීය ධීවරයින් නව දෙනෙකු වෙරළ ආරක්ෂක නිලධාරීන් විසින් අත්අඩංගුවට ගෙන තිබේ.නාවික හමුදාවේ සහය ඇතිව ඩෙල්ෆ් දූපතට උතුරු මුහුදු ප්‍රදේශයේ දී අද අලුයම ඉන්දීය ධීවරයින් අත්අඩංගුවට ගත් බව නාවික හමුදා මාධ්‍ය ප්‍රකාශක කපිතාන් අක්‍රම් අළෙවි මහතා ප්‍රකාශ කළේය. ඉන්දීය ධීවරයින් නව දෙනා පැමිණි ටෝලර් යාත්‍රා දෙකක් ද එහිදී වෙරළ ආරක්ෂක නිලධාරීන්ගේ භාරයට ගෙන තිබේ. අත්අඩංගුවටගත් ඉන්දීය ධීවරයින් කන්කසන්තුරෙයි වරායට රැගෙන ඒමෙන් අනතුරුව ධීවර පරීක්ෂක කාර්යාලයට භාරදෙන බව නාවික හමුදා මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=56810", "Category": null, "Parent URL": null}