{"Source": "Adaderana", "Timestamp": "February 2, 2010 07:55 am", "Headline": "යාපනය නව රථ සැලැස්ම ගැටලුකාරීයි", "News Content": "යාපනය අර්ධද්වීපයේ ක්‍රියාත්මක නව රථවාහන සැලැස්ම ක්‍රියාත්මක කිරීමේ දී ගැටලු රැසක් මතු වී ඇති බව පොලීසිය පවසයි. ත්‍රස්තවාදය අවසන් කිරීමෙන් පසුව පසුගිය දෙසැම්බර් මාසයේ සිට යාපනය අර්ධද්වීපයේ නව රථවාහන සැලැස්මක් ක්‍රියාත්මක කළේය. ජනතාව දැනුවත් කර මෙම රථ වාහන සැලැස්ම ක්‍රියාත්මක කළ ද මේ වන විට ගැටලු මතු වී ඇති බව පොලීසිය සඳහන් කරයි. යාපනය අර්ධද්වීපයේ ජනතාව හුරු වී සිටි සාම්ප්‍රදායික ක්‍රම වලින් බැහැර නොවීම සහ මාර්ග වල පවතින දුෂ්කරතා බව එයට හේතු ලෙස පොලීසිය දක්වයි. මේ හේතුවෙන් නැවත වරක් මෙම රථ වාහන සැලැස්ම පිළිබඳව කඩිනමින් ජනතාව දැනුවත් කිරීම අවශ්‍ය වන බව ද පොලීසිය පවසයි.", "URL": "https://sinhala.adaderana.lk/news.php?nid=6405", "Category": null, "Parent URL": null}