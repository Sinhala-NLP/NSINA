{"Source": "Adaderana", "Timestamp": "March 18, 2012 02:15 pm", "Headline": "   කසළ ලොරියේ හැපී අයෙක් මරුට-තවත් 4 දෙනකුට තුවාලයි", "News Content": "කොටහේන අල්විස් ප්‍රදේශයේ සිදුවු රිය අනතුරකින් පුද්ගලයෙකු ජිවිතක්ෂයට පත්වී තිබේ. කොළඹ නගර සභාවට අයත් කැලි කසළ ප්‍රවාහනය කරන ලොරි රථයක් මාර්ගය අසල නවතා තිබියදී එය පිටුපසට ගොස් නිවසක ගැටී මෙම අනතුර සිදුවී ඇති බව කොටහේන පොලිසිය ප්‍රකාශ කරයි. අනතුරෙන් එම නිවසේ සිටි පුද්ගලයින් පස් දෙනෙකු තුවාල ලබා රෝහල් ගත කර තිබේ. ඉන්පසුව එක් පුද්ගලයෙකු මියගොස් ඇති බව කොටහේන පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=22876", "Category": null, "Parent URL": null}