{"Source": "Adaderana", "Timestamp": "March 24, 2019 02:00 pm", "Headline": "ඉන්දියාවේ වසන්ත උත්සවයක්", "News Content": "ඉන්දියාවේ පැවැත්වෙන වසන්ත සැණකෙළියක් පිළිබඳව විදෙස් මාධ්‍ය තොරතුරු වාර්තා කර සිටියි. එම සැණකෙළිය හඳුන්වන්නේ යාඕෂන්ග් නමිනි. ඉන්දියාවේ මනිපුර් ප්‍රාන්තයේ ඉම්පාල් යාඕෂන්ග් වසන්ත සැණකෙලිය පසුගිය සිකුරාදා ආරම්භ වුණි. නගරයේ හින්දු දේවස්ථානයකදී පැවැත්වුණු එම අවස්ථාවට බොහෝ පිරිසක් සහභාගිවී සිටියේය. ඊට සමගාමීව නගරයේ හින්දු දේවස්ථානවල විශේෂ ආගමික වතාවත් සිදුකෙරුණු බවද විදෙස් වාර්තාවල සඳහන්ය. යාඕෂන්ග් සැණකෙළිය හෝලි උත්සවයට බොහෝ දුරට සමාන බවද එම වාර්තාවල දැක්වෙයි. මෙම සැණකෙළිය දින පහක් පුරා පැවැත්වීමට නියමිතය.", "URL": "https://sinhala.adaderana.lk/news.php?nid=106667", "Category": null, "Parent URL": null}