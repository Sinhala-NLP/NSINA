{"Source": "Adaderana", "Timestamp": "January 12, 2014 10:19 am", "Headline": "ලක්ෂ 12ක දුම්වැටි රේගුවේ හිරවෙයි", "News Content": "නීති විරෝධී ලෙස දුම්වැටි තොගයක් මෙරටට රැගෙන ආ ඉන්දීය ජාතිකයින් තිදෙනෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ. අද අලුයම 1.30 පමණ මලයාසියාවේ ක්වාලාලාම්පුර් නුවර සිට මෙම ඉන්දීය ජාතිකයින් තිදෙනා මෙරටට පැමිණ ඇති බව සඳහන්ය. ඔවුන් සතුව තිබී රුපියල් ලක්ෂ 12 කට අධික වටිනාකමින් යුත් දුම්වැටි කාටුන් 400 ක් සොයාගෙන ඇත. අත්අඩංගුවට ගත් ඉන්දීය ජාතිකයින් සම්බන්ධයෙන් වැඩිදුර පරීක්ෂණ ආරම්භ කර ඇති බව ගුවන්තොටුපළ රේගුව සඳහන් කළේය.", "URL": "https://sinhala.adaderana.lk/news.php?nid=40288", "Category": null, "Parent URL": null}