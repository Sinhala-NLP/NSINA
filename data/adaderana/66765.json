{"Source": "Adaderana", "Timestamp": "December 6, 2016 02:04 am", "Headline": "තමිල්නාඩුව පනීර්සෙල්වම්ට යයි", "News Content": "තමිල්නාඩු ප්‍රාන්තයේ මුදල් අමාත්‍යවරයා වශයෙන් කටයුතු කළ ඕ.පනීර්සෙල්වම් තමිල්නාඩු ප්‍රධාන අමාත්‍යවරයා වශයෙන් දිවුරුම් දී තිබේ.තමිල්නාඩු ප්‍රධාන අමාත්‍යවරිය වූ ජයලලිතා ජයරාම් මියගේ හදිසි වියෝවෙන් පුරප්පාඩු වූ ඒ.අයි.ඒ.ඩී.එම්.කේ පක්ෂයේ නායකත්වයද ඔහුට පිරිනමා ඇති බව සඳහන්ය.ජයලලිතා ජයරාම් මිය ඊයේ පෙරවරු‍වේ හදිසි හෘදයාබාද තත්ත්වයක් හේතුවෙන් රෝහල් ගත කෙරුණු අතර එදින රාත්‍රීයේ ඇය අවසන් හුස්ම හෙළීමත් සමගින් ඒ.අයි.ඒ.ඩී.එම්.කේ පක්ෂයේ නායකත්වය මෙන්ම තමිල්නාඩුවේ ප්‍රධාන අමාත්‍ය ධූරය හිස්විය.", "URL": "https://sinhala.adaderana.lk/news.php?nid=66765", "Category": null, "Parent URL": null}