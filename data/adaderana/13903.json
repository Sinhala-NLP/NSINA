{"Source": "Adaderana", "Timestamp": "February 1, 2011 10:58 am", "Headline": "පුරාවිද්‍යාත්මක ස්ථාන දෙලක්ෂ පනස් දහසක් සංරක්ෂණය කෙරෙයි", "News Content": "දිවයින පුරා ඇති පුරාවිද්‍යාත්මක වටිනාකමින් යුත් ස්ථාන දෙලක්ෂ පනස් දහසක් සංරක්ෂණය කිරීමට රජය පියවර ගෙන තිබේ. පුරාවිද්‍යා ස්මාරක හා පූජා භූමි සියල්ල මේ යටතේ සංවර්ධනය කරන බව ජාතික උරුමයන් පිළිබඳ අමාත්‍යාංශය පවසයි. ඒ සඳහා විධිමත් සැලැස්මක් මේ වන විටත් සකස් කර ඇති බව ඔවුන් සඳහන් කරයි. මේ යටතේ අනුරාධපුර යුගයට අයත් නොච්චියාගම, අඩම්පනේ දෙමටවැල්විහාර පුරාණ චෛත්‍යයේ සංවර්ධන කටයුතු ආරම්භ කර ඇති බව ජාතික උරුමයන් පිළිබඳ අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=13903", "Category": null, "Parent URL": null}