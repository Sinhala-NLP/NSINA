{"Source": "Adaderana", "Timestamp": "September 11, 2010 08:25 am", "Headline": "ළමුන් ඇතුළත් කර ගැනීමේ ලැයිස්තු ඔක්තෝම්බර් මුල් සතියේදී", "News Content": "එළඹෙන ඔක්තෝම්බර් මුල් සතිය තුළ දී 2011 වසරේ පළමු වසරට ළමුන් ඇතුළත් කර ගැනීමේ මූලික ලැයිස්තු ඉදිරිපත් කිරීමට හැකි වනු ඇති බව අධ්‍යාපන අමාත්‍යාංශයේ ලේකම් සුනිල් සිරිසේන මහතා පවසයි. ගැටලුවකින් තොරව ගත වූ කාලය තුළ පළමු වසරට ළමුන් ඇතුළත් කර ගැනීමේ මූලික කටයුතු සිදු කිරීමට හැකි වූ බව සුනිල් සිරිසේන මහතා සඳහන් කරයි. විදුහල්පතිවරුන්ට එරෙහිව පාසල් වලට ළමුන් ඇතුළත් කර ගැනීම සම්බන්ධයෙන් බරපතල පැමිණිලි ලැබී නොමැති බව හෙතෙම කියා සිටියි. කෙසේ වෙතත් සම්මුඛ පරීක්ෂණ සඳහා කැඳවීම් ලිපි නොලැබූ බවට පැමිණිලි කිහිපයක් ලැබී ඇති බව සුනිල් සිරිසේන මහතා පවසයි. මේ සම්බන්ධයෙන් අමාත්‍යාංශ මට්ටමින් පරීක්ෂණ පවත්වන බව ද අධ්‍යාපන අමාත්‍යාංශ ලේකම් සුනිල් සිරිසේන මහතා අවධාරණය කරයි.", "URL": "https://sinhala.adaderana.lk/news.php?nid=10779", "Category": null, "Parent URL": null}