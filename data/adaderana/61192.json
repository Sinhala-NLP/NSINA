{"Source": "Adaderana", "Timestamp": "June 17, 2016 01:58 pm", "Headline": "අධිකරණය තුළදී සියදිවි නසාගනියි", "News Content": "මර්ජුවානා වගාකිරීමේ ජාවාරමක නිරත හේතුවෙන් සිරදඩුවම් නියම වූ අමෙරිකානු ජාතිකයෙකු සිය දිවි හානිකරගෙන තිබේ.දඩුවම නියම කළ අවස්ථාවේ අධිකරණය තුළ දීම ඔහු සිය දිවි හානිකරගෙන ඇති බව විදෙස් මාධ්‍ය වාර්තා කළේය.මර්ජුවානා වගා කිරීම සම්බන්ධයෙන් වරදකරු වීම හේතුවෙන් 41 හැවිරිදි මෙම අමෙරිකානු ජාතිකයාට වසර 4ක සිරදඩුවමක් අධිකරණය විසින් නියම කර ඇති බව සඳහන්ය.එහිදී එම දඩුවම පිළිබඳ අප්‍රසාදය පළ කර ඇති එම පුද්ගලයා තමාට තවදුරටත් ජීවත්වීමට අවශ්‍යතාවක් නොමැති බව පවසා කතුරකින් ගෙල කපාගෙන තිබේ.ප්‍රතිකාර සඳහා රෝහල් ගත කළ ද ඒ වන විටත් ඔහු මියගොස් සිටි බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=61192", "Category": null, "Parent URL": null}