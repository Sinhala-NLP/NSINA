{"Source": "Adaderana", "Timestamp": "October 23, 2011 10:18 am", "Headline": "මහවැලි ගඟ ආසන්නයෙන් ආර්.පී.ජී උණ්ඩ තොගයක්", "News Content": "සේරුනුවර නිලපොල ප්‍රදේශයේ මහවැලි ගඟ ආසන්නයේ කැලෑ ප්‍රදේශයක තිබි ආර්.පි.ජි. උණ්ඩ කිහිපයක් සොයාගෙන තිබේ. සේරුනුවර පොලිස් ස්ථානයේ බුද්ධි අංශ නිලධාරීන් විසින් සිදුකළ වැටලීමකදී මෙම උණ්ඩ සොයාගෙන ඇති බව සඳහන්වේ. උරයක බහා තිබියදී සොයාගත් උණ්ඩ අතර ආර්.පි.ජි.උණ්ඩ තුනක් වන බව පොලිසිය ප්‍රකාශ කරයි. මේ අතර රඹුක්කන දැල්වල ප්‍රදේශයේ දී විදේශ රටක නිෂ්පාදිත පිස්තෝලයක් සමඟ පුද්ගලයෙකු අත් අඩංගුවට ගෙන තිබේ. අත්අඩංගුවට ගත් සැකකරු මනුෂ්‍යය ඝාතනයක් සිදුකිරීමට තැත් කිරීම සම්බන්ධයෙන් පොලිසියට අවශ්‍යව සිටි පුද්ගලයෙකු බව වාර්තා වේ.", "URL": "https://sinhala.adaderana.lk/news.php?nid=19533", "Category": null, "Parent URL": null}