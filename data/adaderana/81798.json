{"Source": "Adaderana", "Timestamp": "December 19, 2017 05:10 pm", "Headline": "සංක්‍රමණිකයින් මිලියන 258ක් ඉන්නවා", "News Content": "ලොව පුරා මේ වන විට සංක්‍රමණිකයින් මිලියන 258ක් සිටින බවට එක්සත් ජාතීන්ගේ සංවිධානය විසින් ඇස්තමේන්තුගත කර තිබේ. එක්සත් ජාතීන්ගේ ආර්ථික හා සමාජයීය කටයුතු දෙපාර්තමේන්තුව විසින් ඊයේ දිනයේ නිකුත් කළ නිවේදනයකින් මේ පිළිබද අනාවරණය වී ඇති බව විදෙස් මාධ්‍ය වාර්තා කළේය. එම වාර්තාවට අනුව ඉහළ ආදායම් ලබන රටවල වාසය කරන සංක්‍රමණිකයින් සංඛ්‍යාව 2000 වර්ෂයේ දී සියයට 9යි දශම 6ක් වු අතර මේ වසරේ දී එය සියයට 14 දක්වා වැඩි වී තිබේ. සංක්‍රමණිකයින් සඳහා සත්කාරකත්වය දරන රටවල් අතර සෞදි අරාබියාව, රුසියාව, ජර්මනිය සහ බ්‍රිතාන්‍ය යන රටවල් පෙරමුණ ගෙන සිටින බව සඳහන්ය. එමෙන්ම උතුරු අමෙරිකානු සහ ඔසියානා කලාපයේ රටවල ජනගහනය වර්ධනය වීම සඳහා සංක්‍රමණික ජනගහනය හේතු වී ඇති බව ද අදාළ වාර්තාවේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=81798", "Category": null, "Parent URL": null}