{"Source": "Adaderana", "Timestamp": "July 30, 2017 02:58 pm", "Headline": " කෙන්යා උප ජනපතිගේ නිවසට වෙඩි ප්‍රහාරයක් ", "News Content": "කෙන්යානු උප ජනාධිපති විලියම් රූටෝගේ නිවසට වෙඩි ප්‍රහාරයක් එල්ල වී තිබේ. නාදුනන තුවක්කුකරුවන් පිරිසක් විසින් මෙම වෙඩි ප්‍රහාරය එල්ල කර ඇති බව විදෙස් මාධ්‍ය වාර්තා කළේය. පැයක පමණ කාලයක් වෙඩි ප්‍රහාර එල්ල වී ඇති අතර එම අවස්ථාවේ කෙන්යානු උප ජනාධිපති විලියම් රූටෝ සහ ඔහුගේ පවුලේ සාමාජිකයන් නිවසේ සිට නොමැති බව වාර්තා වෙයි. කේන්යානු ජනාධිපතිවරණයට ඉදිරිපත්ව සිටින වත්මන් ජනාධිපති උහුරු කෙන්යාටාට විලියම් රූටෝ සහය පළ කරන අතර ජනාධිපතිවරණයට දින 10ක් තිබියදී මෙම වෙඩි ප්‍රහාරය එල්ල වී ඇති බව විදෙස් වාර්තා පෙන්වා දෙයි.", "URL": "https://sinhala.adaderana.lk/news.php?nid=75771", "Category": null, "Parent URL": null}