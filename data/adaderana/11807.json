{"Source": "Adaderana", "Timestamp": "October 29, 2010 10:40 am", "Headline": "අරක්කු හා බියර් බදු ඉහළට ", "News Content": "අරක්කු සම්මත සැර ලීටරයක් සඳහා රුපියල් 50න් බදු ඉහළ නැංවීමට රජය තීරණය කර ඇති බව සුරාබදු දෙපාර්තමේන්තුවේ අධ්‍යක්ෂ ජනරාල් ඩී. ජී. එම්. වී. හපුආරච්චි මහතා පැවසුවේය. ඊට අමතරව බියර් ලීටරයක් සඳහා රුපියල් 5 න් බදු මුදල් ඉහළ නැංවීමට ද රජය තීරණය කර තිබෙන බව හපුආරච්චි මහතා සඳහන් කළේය. මීට සාපේක්ෂව වෙළඳපොළේ අරක්කු සහ බියර් මිල ඉහළ යනු ඇති බව ඔහු පෙන්වාදෙයි. ඒ අනුව අරක්කු ලීටරයක් රුපියල් 15 ත් 20 ත් අතර මුදලකින් මිල ඉහළ යනු ඇත.", "URL": "https://sinhala.adaderana.lk/news.php?nid=11807", "Category": null, "Parent URL": null}