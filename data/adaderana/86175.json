{"Source": "Adaderana", "Timestamp": "March 23, 2018 08:26 am", "Headline": "‍පාසල් පෝෂණ වැඩසටහනට අලුතින් පාසල් 1000 ක් එක්වෙයි", "News Content": "‍පාසල් පෝෂණ වැඩසටහන සදහා මේ වසරේදී අලුතින් පාසල් 1000ක් එක් කර ඇති බව අධ්‍යාපන අමාත්‍යංශය පවසයි. ඒ අනුව පාසල් 7904ක සිසුන් මිලියන 1.2කට නොමිලේ දිවා ආහාරය ලබා දෙන බව අමාත්‍යංශය සඳහන් කළේය. ඒ අනුව උතුරු නැගෙනහිර ඇතුලු මෙරට සමස්ත පාසල් සංඛ්‍යාෙවන් සියයට 27ක මෙම වැඩසටහන ක්‍රියාත්මක වන අතර ප්‍රාථමක අංශ සහිත පාසල් වලින් සියයට 56ක් මේ යටතට අයත් වේ. මේ අතර පාසල් දරුවන්ගේ පෝෂණ ගැටළු විසදීමට හැකි වන පරිදි පාසල් ආපනශාලා වලින් නිකුත් කරන ආහාරවල පෝෂකගුණය සම්බන්ධයෙන් ප්‍රමුඛ අවධානයක් යොමු කිරිමට තීරණය කර තිබේ. අධ්‍යාපන හා සෞඛ්‍ය අමාත්‍යංශය අතර පැවති සාකච්ඡාවකදී එම තීරණය ගත් බව අධ්‍යාපන අමාත්‍යංශය පවසයි.", "URL": "https://sinhala.adaderana.lk/news.php?nid=86175", "Category": null, "Parent URL": null}