{"Source": "Adaderana", "Timestamp": "May 7, 2019 04:18 pm", "Headline": "රාජකාරියෙන් ඔබ්බට ගිය මනුෂ්‍යත්වය-සංවේදී දර්ශන පෙළක්", "News Content": "පසුගිය පාස්කු ඉරිදා ප්‍රහාර මාලාවෙන් පසු හමුදාව සහ පොලීසිය විසින් දිවයින් පුරා අදටත් සොදිසි මෙහෙයුම් ක්‍රියාත්මක කරයි. ඒ සෝදිසි මෙහෙයුම් අතර තුර සිදුවූ විශේෂ සිදුවීමක් අද දෙරණ කැමරා කාචයේ සටහන්වූයේ දෙනතෙටද කඳුලක් එක් කරමින්ය. ගම්පහ, මාල්වාන ප්‍රදේශයේ අද(07) යුද හමුදාව හා පොලීසිය එක්ව සිදු කළ සොදිසි මෙහෙයුමක් අතරතුර රෝදපුටුවක් තල්ලු කර ගෙන පැමිණෙන අසරණ වියපත් යුවළකට හමුදා නිලධාරීන් විසින් සත්කාර කරන ආකාරය අපට දක්නට ලැබිණි. යුද ඇඳුමෙන් ශරීරය වසාගත්ත ද ඒ මිනිස්කම අද මෙන්ම දස වසරකට පෙර පැවති එල්.ටී.ටී.ඊ රුඳුරු ත්‍රස්තවාදීන්ගේ කාලයේත් අපට දැක ගන්නට හැකි විය. ත්‍රස්ත මෙහෙයුම්වලදී පමණක් නොව රටේ සිදුව සෑම ව්‍යසනවලදී පෙරමුණ ගෙන කටයුතු කරන මේ අපුරු මිනිසුන් අප මාතෘ භූමියට සිදු කරන්නේ අමිල සේවයකි. ජාත්‍යන්තරයෙන් ශ්‍රී ලංකික රණවිරුවන් ඇතැම් විට විවේචනය කරනු ලැබූවද ඔවුන්ගේ සෑබෑම ස්වරූපය මෙය වන බව නම් නොරහසකි. ගිනි අවි අතින් දරා ගෙන බිහිසුණු ත්‍රස්ථවාදීන් සමඟ උරින් උර ගැටෙමින් රට දකින මේ උදාර මිනිසුන්ගේ ඇති උදාරත්වය සැමදා නොමියන බව නම් සත්‍යයකි. එනිසාම මෙම සංවේදී දර්ශන කීපය ඔබ සමඟ බෙදා ගන්නට අද දෙරණ අපි සුදානම්.", "URL": "https://sinhala.adaderana.lk/news.php?nid=109458", "Category": null, "Parent URL": null}