{"Source": "Adaderana", "Timestamp": "June 26, 2013 07:09 am", "Headline": "හරවා යැව්වාට හිඟ නෑ - ඒත්..?", "News Content": "ඩීසල් මෙට්‍රික් ටොන් 40,000 ක ඩීසල් නෞකාවක ඇනවුම් ප්‍රතික්ෂේප කිරීම මගින් රට තුළ ඩීසල් හිඟයක් ඇති නොවන බව ලංකා ඛණිජ තෙල් නීතිගත සංස්ථාව පවසයි. එම සංස්ථාව පවසන්නේ පසුගිය 22 වැනිදා කොළඹට ගෙන ආ ඩීසල් තොගයක් කොළොන්නාව හා සපුගස්කන්ද පරීක්ෂණාගාරවල දී පරීක්ෂා කිරීමෙන් අනතුරුව එම ඩීසල් නිසි ප්‍රමිතියෙන් තොර බවට තහවුරු වූ බවයි. මේ හේතුවෙන් අදාළ ඉන්ධන තොගය ප්‍රතික්ෂේප කළ බව එම සංස්ථාව පවසයි. මෙම ඩීසල් තොගය එමිරේට්ස්හි ඉනොක් සමාගම විසින් ගෙන්වු බව ඛනිජ තෙල් නීතිගත සංස්ථාව පවසයි. කෙසේ වෙතත් ඛනිජ තෙල් වෘත්තීය සමිති පෙන්වා දෙන්නේ බාල ඩීසල් ගෙන්වූ අදාළ සමාගමෙන් කිසිදු වන්දි මුදලක් ලබා නොගෙන මුදාහැරීමට බලධාරීන් කටයුතු කර ඇති බවයි. එමෙන්ම යළි එම සමාගමටම නිසි ප්‍රමිතියෙන් යුත් ඩීසල් රැගෙන එන ලෙස ද ඇනවුම් කර ඇති බව ද ඛනිජ තෙල් වෘත්තීය සමිති පෙන්වා දෙයි.", "URL": "https://sinhala.adaderana.lk/news.php?nid=35249", "Category": null, "Parent URL": null}