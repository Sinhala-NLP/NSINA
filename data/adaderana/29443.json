{"Source": "Adaderana", "Timestamp": "November 24, 2012 10:03 am", "Headline": "  කුඹුරට වතුර හැරවීමට ගිය දෙන්නා මරලා", "News Content": "කුඹුරට වතුර හැරවීම සඳහා ගිය පුද්ගලයින් දෙදෙනෙකු කපා කොටා ඝාතනය කිරීම සම්බන්ධයෙන් ‍එප්පාවල පොලීසිය පරීක්ෂණ ආරම්භ කර තිබේ. එප්පාවල මහඉලුප්පල්ලම ප්‍රදේශයේ පදිංචිකරුවන් දෙදෙනෙකු පෙරේදා (22) රාත්‍රී 8.00ට පමණ කුඹුරට වතුර හැරවීම සඳහා නිවෙසින් පිටත්ව ගොස් ඇත. කෙසේ වෙතත් කැපුම් තුවාල සහිතව වැටී සිටි ඔවුන්‍ දෙදෙනා පසුදින එනම් ඊයේ (23) උදේ 6.00ට පමණ ප්‍රදේශවාසීන් විසින්ට හමුවීමෙන් පසු එප්පාවල රෝහලට ඇතුළත් කර තිබේ. එහෙත් ඔවුන්ගේ තත්ත්වය බරපතළ බැවින් අනුරාධපුර රෝහලට මාරු කර යවා ඇතත් ඊයේ පස්වරු 2.40ට පමණ මියගොස් ඇත. මෙසේ මියගොස් ඇත්තේ මහඉලුප්පල්ලම ප්‍රදේශයේ පදිංචි 32 හැවිරිදි හා 37 හැවිරිදි පුද්ගලයින් දෙදෙනෙකි. එම මරණ සම්බන්ධයෙන් මහේස්ත්‍රාත් පරීක්ෂණ හා පශ්චාත් මරණ පරීක්ෂණ පැවැත්වීමට කටයුතු යොදා තිබේ.", "URL": "https://sinhala.adaderana.lk/news.php?nid=29443", "Category": null, "Parent URL": null}