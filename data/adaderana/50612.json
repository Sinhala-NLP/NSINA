{"Source": "Adaderana", "Timestamp": "April 12, 2015 01:10 pm", "Headline": "අවුරුදු ගණනකින් ප්‍රථම වතාවට මාර්තු මාසයේදී ජීවන වියදම අඩුවෙලා", "News Content": "අවුරුදු 6කින් පමණ ප්‍රථම වතාවට ලංකාවේ ජිවන වියදම මාර්තු මාසයේ අඩු වී ඇති බව අග‍්‍රාමාත්‍ය රනිල් වික‍්‍රමසිංහ මහතා පවසයි.වසර ගණනාවකට පසුව පීඩාවකින් තොරව මෙවර ජනතාවට අවුරුදු සැමරීමට අවස්ථාව උදා වී ඇති බව ද ඒ මහතා කියයි.වත්මන් රජයේ පාලන කාලය තුළ ජනතාවගේ ජීවන බර අවම කිරීමට හැකි වී ඇති බව ඊයේ (11) ඇල්පිටිය නගරයේ පැවැති උත්සවයකට එක්වෙමින් ඔහු මේ බව පැවසීය.වැඩ කරන පන්තිය ඉතා අමාරුවෙන් ණය වෙලා ජිවත් වු බවත්, එහි ප්‍රතිඵලයක් ලෙස අතේ මුදල් නොමැති නිසා ණය වෙලා අවුරුදු කෑව බවත් අග්‍රාමාත්‍යවරයා එහිදී කියා සිටියේය.එසේම පසුගිය ආණ්ඩුව මුදල් ණයට ගනු ලැබුවද මුදල් දැම්මේ සංවර්ධන ව්‍යාපෘති වෙනුවෙන් පමණක් බවත් ඉන් කොමිස් ලැබුණේ ඒ අයට පමණක් බවත්, ඔහු වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=50612", "Category": null, "Parent URL": null}