{"Source": "Adaderana", "Timestamp": "June 22, 2019 07:21 am", "Headline": "අන්තවාදී මත දරන්නන් පුනුරුත්ථාපනය කළ යුතුයි", "News Content": "මුස්ලිම් ප්‍රජව තුළින් අන්තවාදය පිටු දැකිම සඳහා එම ආගමික නායකයින් මූලිකත්වය ගත යුතු බව විපක්ෂනායක මහින්ද රාජපක්ෂ මහතා පවසයි. එවැනි මත දරණ පුද්ගලයින් හදුනාගෙන පුනුරුත්තාපනය කිරිම සදහා පියවර ගත යුතු බවය හෙතෙම පවසන්නේය. පාස්කු ඉරුදින ප්‍රහාර මාලාවෙන් මියගිය පුද්ගලයින් සිහිකිරීම වෙනුවෙන් කොළඹ විහාරමහා දේවි එලිමහන් රංග පීඨයේ පැවති සැමරුම් උත්සවයකට සහභාගී වෙමින් විපක්ෂනායක මහින්ද රාජපක්ෂ මහතා මේ බව කියා සිටියේය. ජාතික ආරක්ෂාව තහවුරු කළ හැකි නායකයෙකු රටේ අනාගතය වෙනුවෙන් ජනාධිපතිවරණයට ඉදිරිපත් කරන බවද විපක්ෂ නායකවරයා එහිදි පැවසීය. පවතින ආණ්ඩුවට තව ඇත්තේ මාස 4ක් වන බවත් ඕනෑම මැතිවරණයකින් ජනතාවගේ ආරක්ෂාව තහවුරු කළ හැකි නායකයෙක් ඉදිරිපත් කරන බවත් ඒ මහතා වැඩිදුරටත් පැහැදිලි කළේය. පාස්කු ඉරුදින ප්‍රහාරයේ දෙමස් පූර්ණය නිමිත්තෙන් ජාතික නිදහස් පෙරමුණ සංවිධාන කළ ඉටිපහන් වැට සැමරුම විපක්ෂනායක මහින්ද රාජපක්ෂ මහතාගේ ප්‍රධානත්වයෙන් ඊයේ (21) පස්වරුවේ පැවැත්වුණේ කොළඹ විහාරමහාදේවී එළිමහන් රංගපීඨයේදීයී.", "URL": "https://sinhala.adaderana.lk/news.php?nid=112513", "Category": null, "Parent URL": null}