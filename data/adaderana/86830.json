{"Source": "Adaderana", "Timestamp": "April 3, 2018 02:30 pm", "Headline": " අධිකරණ සංවිධාන සංශෝධන පනත් කෙටුම්පත ගැන ශ්‍රේෂ්ඨාධිකරණයේ මතය මෙන්න ", "News Content": "අධිකරණ සංවිධාන සංශෝධන පනත් කෙටුම්පතේ ඇතැම් වගන්ති ව්‍යවස්ථාවට අනුකූල නොවන බැවින් එය තුනෙන් දෙකක බහුතරයකින් සම්මත විය යුතු බව ශ්‍රේෂ්ඨාධිකරණය කථානායකවරයාට දැනුම් දී තිබේ. අදාළ පනත් කෙටුම්පත සම්බන්ධයෙන් ශ්‍රේෂ්ඨාධිකරණයේ මතය කථානායක කරූ ජයසූරිය මහතා විසින් අද(03) පාර්ලිමේන්තුවට දැනුම් දුන් බව අද දෙරණ පාර්ලිමේන්තු වාර්තාකරු සඳහන් කළේය. අධිකරණ සංවිධාන සංශෝධන පනත් කෙටුම්පතට පක්ෂව සහ විපක්ෂව පාර්ශව කිහිපයකින් ශ්‍රේෂ්ඨාධිකරණයට පෙත්සම් ඉදිරිපත් කර තිබුණි. අදාළ පෙත්සම් විභාග කළ ශ්‍රේෂ්ඨාධිකරණ ත්‍රිපුද්ගල විනිසුරු මඩුල්ල එහි තීන්දුව පසුගිය මස 22 දා කථානායකවරයා වෙත දැනුම් දුන්නේය.", "URL": "https://sinhala.adaderana.lk/news.php?nid=86830", "Category": null, "Parent URL": null}