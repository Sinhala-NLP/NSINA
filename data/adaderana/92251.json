{"Source": "Adaderana", "Timestamp": "July 9, 2018 04:43 pm", "Headline": "පක්ෂයක්-වැඩ පිළිවෙලක් නැති නායකයෙක් පස්සේ අපි යන්නේ නැහැ", "News Content": "නිසි පක්ෂයක් හො නිසි වැඩ පිළිවෙලක් නොමැති නායකයන් පිටුපස ශ්‍රී ලංකා නිදහස් පක්ෂයට ගමන් කළ නොහැකි බව එම පක්ෂයේ මහලේකම් මහාචාර්ය රෝහණ ලක්ෂ්මන් පියදාස මහතා පැවසීය. මහනුවර ගලගෙදර ශ්‍රී ලංකා නිදහස් පක්ෂ ආසන බලමණ්ඩල රැස්විමට එක්වෙමින් ඒ මහතා මේ බව සඳහන් කළේය. නිෂ්පාදන ආර්ථිකයක් ,ස්වදේශීක දැක්මක් සහ ජනතාවට නිදහසේ ජිවත් විය හැකි රටක් ඇති කිරිම ශ්‍රි ලංකා නිදහස් පක්ෂයේ අරමුණ බවද ඒ මහතා පැවසීය. එම රැස්විම ඇමතු අමාත්‍ය නිමල් සිරිපාලද සිල්වා මහතා පැවසුවේ වත්මන් දේශපාලන ප්‍රවාහය සහ අණ්ඩු ක්‍රම ව්‍යවස්තාව අනුව සන්ධාන ආණ්ඩුවක් මිස තනි පක්ෂයකට ආණ්ඩුවක් පිහිටවිය නොහැකි බවය. එහිද අදහස් දැක්වු අමාත්‍ය සරත් අමුණුගම මහතා පැවසුවේ ශ්‍රි ලංකා නිදහස් පක්ෂය නැවත ගොඩනැගිමේ අවශ්‍යතාව පවතින බවත් පක්ෂ සමාජිකයන් වශයෙන් එය ඉටු කරන බවත්ය.", "URL": "https://sinhala.adaderana.lk/news.php?nid=92251", "Category": null, "Parent URL": null}