{"Source": "Adaderana", "Timestamp": "August 17, 2012 04:14 pm", "Headline": " තිලක් කරුණාරත්න ගෙදර යයි", "News Content": "සුරැකුම්පත් හා විනිමය කොමිසන් සභාවේ සභාපති තිලක් කරුණාරත්න මහතා ස්වකීය ධූරයෙන් ඉල්ලා අස්වීමේ ලිපිය මීට සවල්ප මොහොතකට පෙර යොමුකර තිබේ. තමා ඉල්ලා අස්වීමට තීරණය කළ බව ඔහු විසින් ප්‍රථම වරට හෙළිදරව් කරනු ලැබුවේ ඉකුත් අඟහරුවාදා දිනය. කූට ව්‍යාපාරිකයින් පිරිසක් හා ඔවුන්ට අත්වැල් බැදගෙන සිටින තැරැව්කාරයින් පිරිසකගේ වංචනික ලෙස හැසිරීම නිසා ඔවුන්ට එරෙහිව ක්‍රියා මාර්ග ගැනීමේ දී එල්ල වන බලපෑම් හේතුවෙන් තමා මෙසේ ඉල්ලා අස්වීමට තීරණය කළ බව ඔහු එදින කියා සිටියේය. මෙම පිරිසට එරෙහිව නිසි ක්‍රියාමාර්ග ගැනීමටත් සුරැකුම්පත් හා විනිමය කොමිසන් සභාවේ නිසි මගට ගැනීමට නියාමයන් හදුන්වාදීමටත් තමාට අවස්ථාවක් නොලැබුණු බවත් එකී අවස්ථාව සලසා ගැනීමට ක්‍රියාකිරීම නිසා තමන්ට දැඩි බලපෑම් එල්ල වූ බවත් කරුණාරත්න මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=26663", "Category": null, "Parent URL": null}