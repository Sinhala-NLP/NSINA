{"Source": "Adaderana", "Timestamp": "July 11, 2017 11:03 am", "Headline": "වැලි ලොරි ගමන් කිරීම නිසා අම්බලන්තොට ජනයා දුෂ්කරතාවයේ", "News Content": "අම්බලන්තොට නගරය හරහා වැලි පැටවූ ටිපර් රථ විශාල වශයෙන් ගමන් කිරීම හේතුවෙන් ප්‍රදේශයේ ජනතාව දැඩි දුෂ්කරතාවට පත්ව ඇති බව වාර්තාවේ.අම්බලන්තොට, බෝලාන ප්‍රදේශයේ සිට අම්බලන්තොට නගරය හරහා මල්පෙත්තාව ප්‍රදේශයේ වැලි ගබඩා කිරීමේ මධ්‍යස්ථානයක් වෙත මෙම වැලි පැටවූ ටිපර් රථ දිනය පුරාම ගමන් කරන බව සඳහන්වේ. එම ටිපර් රථ හේතුවෙන් හටගන්නා දූවිල්ල නගරය පුරා පැතිර පවතින අතර මෙම තත්ත්වය තුළ අම්බලන්තොට නගරයේ ජනතාව මෙන්ම වෙළෙඳසැල් හිමියන්ද දැඩි දුෂ්කරතාවට පත්ව සිටින බව අද දෙරණ වාර්තාකරු සඳහන් කළේය.මේ සම්බන්ධයෙන් බලධාරීන් දැනුවත් කළද මෙතෙක් කිසිවෙකුගේ අවධානය යොමුව නොමැති බව ප්‍රදේශවාසීන් පෙන්වා දී ඇත.", "URL": "https://sinhala.adaderana.lk/news.php?nid=75120", "Category": null, "Parent URL": null}