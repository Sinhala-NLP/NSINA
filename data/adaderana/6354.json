{"Source": "Adaderana", "Timestamp": "January 30, 2010 02:33 pm", "Headline": "‍ මහින්ද චින්තන ඉදිරි දැක්ම කඩිනමින්", "News Content": "මහින්ද චින්තන ඉදිරි දැක්ම ප්‍රතිපත්ති ප්‍රකාශයේ යෝජනා කඩිනමින් ක්‍රියාවට නැංවීමට පියවර ගන්නා ලෙස ජනාධිපති මහින්ද රාජපක්ෂ මහතා අදාළ නිලධාරීන්ට උපදෙස් දී තිබේ. එම නිලධාරීන් පිරිස සමඟ අරලියගහ මන්දිරයේ පැවති සාකච්ඡාවකදී ජීවන වියදම පහත හෙළීමේ යෝජනා කඩිනමින් ක්‍රියාත්මක කරන ලෙස ජනාධිපතිවරයා විසින් උපදෙස් ලබා දී ඇති බවද සඳහන් වන අතර නිවාස , විදුලිය , ජලය සහ නස්නිවේදන පහසුකම් සියලු දෙනාට ලබා දීමට ගෙන ඇති යෝජනා ක්‍රියාත්මක කිරීමට ද සැලසුම් කර තිබේ. මහින්ද චින්තන ඉදිරි දැක්ම ප්‍රතිපත්ති ප්‍රකාශය තුළින් ශ්‍රී ලංකාව ආසියාවේ ආශ්චර්ය බවට පත් කරන බව ජනාධිපතිවරයා පසුගිය මැතිවරණයේ දී ප්‍රතිඥා දුන්නේය.", "URL": "https://sinhala.adaderana.lk/news.php?nid=6354", "Category": null, "Parent URL": null}