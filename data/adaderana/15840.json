{"Source": "Adaderana", "Timestamp": "May 2, 2011 03:12 pm", "Headline": "කිරිපිටි මිල ඉහළ නගියි", "News Content": "අද(02) මධ්‍යම රාත්‍රියේ සිට කිරි පිටි මිල ඉහළ නැංවීමට පාරිභෝගික සේවා අධිකාරිය තීරණය කර තිබේ. ඒ අනුව ග්‍රෑම් 400 කිරි පිටි පැකට්ටුවක මිල රුපියල් 20කින් සහ කිලෝග්‍රෑම් 01ක කිරිපැකට්ටුවක මිල රුපියල් 49කින් ඉහළ නැංවීමට තීරණය කළ බව පාරිභෝගික සේවා අධිකාරියේ සභාපති රූමි මර්ෂුක් මහතා සඳහන් කළේය. කිරි පිටි සමාගම් විසින් සිදු කළ ඉල්ලීම් සලකා බලා මෙම තීරණය ගත් බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15840", "Category": null, "Parent URL": null}