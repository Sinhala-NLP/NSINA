{"Source": "Adaderana", "Timestamp": "February 21, 2011 03:28 pm", "Headline": "ඉදිකිරීම් නිසි කලට අවසන් නොකළැයි කොන්ත්‍රාත්කරු අසාදු ලේඛනගත කරයි", "News Content": "මහනුවර ශික්ෂණ රෝහලෙහි රුපියල් මිලියන 175ක වියදමින් ඉදිකිරීම් ආරම්භ කර තිබෙන නව ශල්‍යාගාර සංකීර්ණයෙහි කටයුතු 2009 වසරේ දී අවසන් කිරීමට තිබූ අතර කොන්ත්‍රාත්කරු එය නිසි කාලයේ දී අවසන් නොකිරීම හේතුවෙන් එම කොන්ත්‍රාත්කරු අසාදු ලේඛනගත කිරීමට සෞඛ්‍ය අමාත්‍යාංශය තීරණය කර තිබේ. සෞඛ්‍ය ‍නියෝජ්‍ය අමාත්‍ය ලලිත් දිසානායක මහතා මහනුවර රෝහලෙහි ඉදි වන ශල්‍යාගාරයෙහි කටයුතු සොයා බැලීම සඳහා ඊයේ(20) ගිය අවස්ථාවේ දී කොන්ත්‍රාත්කරු අසාදු ලේඛනගත කරන ලෙස මේ සම්බන්ධයෙන් අමාත්‍යාංශ නිලධාරීන්ට උපදෙස් ලබා දී ඇත. අවශ්‍ය ප්‍රතිපාදන ලබා දී තිබියදීත් රෝහල් වල ප්‍රතිපාදන ප්‍රමාද කරන මෙවැනි කොන්ත්‍රාත්කරුවන් හේතුවෙන් සෞඛ්‍ය සේවාවේ නොයෙකුත් ගැටලු පැන නැඟී ඇති බව නියෝජ්‍ය අමාත්‍යවරයා මෙහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14381", "Category": null, "Parent URL": null}