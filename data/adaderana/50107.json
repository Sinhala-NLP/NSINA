{"Source": "Adaderana", "Timestamp": "March 20, 2015 01:15 pm", "Headline": "ගම්මුන් බලා සිටියදී කඳුළු වගුරවමින් අලියා බිම ඇද වැටී මැරෙයි", "News Content": "වෙඩි වැදීමෙන් දින ගණනක් තුවාල ලබා සිටි වනඅලියෙකු අද උදෑසන සෝමාවතිය සංඝබෝධි ගමට පැමිණ කඳුළු වගුරවමින් සිට, ගම්මුන් බලා සිටියදීම බිම ඇද වැටී මියගොස් තිබේ.සෝමාවතිය ජාතික වනෝද්‍යානයේ ජීවත් වූ අවුරුදු 15ක් පමණ වන මෙම අලියා අද උදෑසන සංඝබෝධි ගමට පැමිණි අවස්ථාවේ කලබලයට පත්වූ ගම්වැසියන් මේ ගැන පුලස්තිපුර පොලීසියටත් ගමේ පන්සලේ විහාරාධිපති යටියලගල උපතිස්ස හිමියන්ටත් දැනුම්දී ඇත.එම අවස්ථ‍ාවේ පිරිස අලියා සිටින ස්ථානයට ගිය විට උගේ දෑසීන් කඳුළු වැටෙමින් තිබූ බව ස්වාමින් වහන්සේ කියයි.ඒ සමගම අලියා බිම වැටී මියගොස් තිබේ.පොලීසිය ද ඒ වන විට එම ස්ථානයට පැමිණ ඇති අතර ටී 56 ගිනි අවියකින් වෙඩි වැදුණු සලකුණු කිහිපයක්ම අලියාගේ සිරුර ඇති බව හඳුනාගෙන ඇත.ඡායා රූපවල දැක්වෙන්නේ එසේ බිම ඇද වැටී මිය ගිය අලියා‍ය.ඡායා රූ - ගාමිණි ඔබේසේකර", "URL": "https://sinhala.adaderana.lk/news.php?nid=50107", "Category": null, "Parent URL": null}