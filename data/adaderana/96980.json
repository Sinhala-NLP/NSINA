{"Source": "Adaderana", "Timestamp": "October 1, 2018 10:14 am", "Headline": "ඔට්ටු ඇල්ලීම මරණයෙන් අවසන් වෙයි", "News Content": "සීදුව ප්‍රදේශයේ මුදලට ඔට්ටු ඇල්ලීමේ ආයතනයක් තුළදී පහරදීමෙන් පුද්ගලයෙකු ඝාතනය කර තිබේ. දෙදෙනෙකු අතර ඇති වු බහින්බස්විමක් දුරදිග යාමෙන් අදාල ඝාතනය සිදුව ඇති බව පොලිසිය පවසයි. පහරකෑමෙන් බරපතල තුවාල ලැබූ එම පුද්ගලයා මීගමුව රෝහලට ඇතුළත් කිරිමෙන් පසු මියගොස් ඇත. මියගොස් ඇත්තේ කටුනායක ප්‍රදේශයේ පදිංචිව සිටි 30 හැවිරිදි පුද්ගලයෙක්. පහරදීමට සම්බන්ධ සැකකරු අත්අඩංගුවට ගෙන ඇති අතර සීදුව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96980", "Category": null, "Parent URL": null}