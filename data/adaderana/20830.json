{"Source": "Adaderana", "Timestamp": "December 20, 2011 03:06 pm", "Headline": "දිවයිනේ ප්‍රදේශ රැසකට අද පස්වරුවේ වැසි", "News Content": "ඊසාන දිග මෝසම් කාලගුණ තත්ත්වය සක්‍රිය වී ඇති හෙයින් දිවයිනේ ප්‍රදේශ රැසකට අද(20) පස්වරුවේ වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. දිවයින අවට වායුගෝලයේ සුළු කැළඹිලි ස්වභාවයක් වර්ධනය වී ඇති බව කාර්යයේ නියුතු කාලගුණ විද්‍යාඥ අනූෂා වර්ණසූරිය මහත්මිය සඳහන් කරයි. මේ හේතුවෙන් උතුරු, උතුරු මැද, නැගෙනහිර හා ඌව යන පළාත්වලට වැසි ඇතිවිය හැකි බව ඇය පෙන්වාදෙයි. මෙසේ ඇති වන වර්ෂා සමග තද සුළං ද වර්ධනය විය හැකි බව අනූෂා වර්ණසූරිය මහත්මිය වැඩිදුරටත් ප්‍රකාශ කළාය.", "URL": "https://sinhala.adaderana.lk/news.php?nid=20830", "Category": null, "Parent URL": null}