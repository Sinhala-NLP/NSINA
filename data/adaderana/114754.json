{"Source": "Adaderana", "Timestamp": "July 22, 2019 07:50 pm", "Headline": "සමනලවත්ත කැළයට ගිය පුංචි සහන් එනතුරු මඟ බලා සිටින දෙමව්පියන්", "News Content": "බලංගොඩ සමනලවත්ත ප්‍රදේශයේ පදිංචිව සිටි සහන් කුමාර නමැති දස හැවිරිදි දරුවා අතුරුදන්ව මේ වන විට වසරක් ගතව තිබේ. සහන් පිළිබඳව කොතෙකුත් සොයා බැලුවද ඔහු පිළිබද මෙතෙක් කිසිඳු තොරතුරක් ලැබී නැත. 2018 වසරේ ජුලි මස 20 වැනිදා කුඩා සහන් කුමාර පාසල් නිමවි නිවසට පැමිණි පසු නැවත සමනලවත්ත කැලැයට යන්නේ තම පියා සොයාගෙනයි. එදින රාත්‍රියවන තුරුම ඔහු නැවත නිවසට නොපැමිණිමත් සමඟ මව්පියන් බලංගොඩ පොලිසිය හමුවේ පැමිණිල්ලක් ගොනු කර ඇත. ඒ අනුව පොලිසිය, යුද හමුදාව හා ප්‍රදේශවාසින් එක්ව සති ගණනාවක් පුරා සමනලවත්ත කැලය පුරා කුඩා සහන් සොයා මෙහෙයුම් දියත් කළ ද අද වන තුරු ඔහු පිළිබඳ කුඩා හෝ තොරතුරක් අනාවරණ කර ගැනිමට හැකියාවත් ලැබි තිබුණේ නැත. වසරක් පුරා අතුරුදන්ව සිටින තම පුත්‍රයා යළි පැමිණෙන තෙක් සහන්ගේ මව්පියන් හා නැඟණිය හැඬු කඳුලින් තවමත් මඟ බලා සිටියි.", "URL": "https://sinhala.adaderana.lk/news.php?nid=114754", "Category": null, "Parent URL": null}