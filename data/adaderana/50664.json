{"Source": "Adaderana", "Timestamp": "April 15, 2015 10:25 am", "Headline": "අලුත් අවුරුද්දේ ජීවිතය එපාවෙයි ", "News Content": "බද්දේගම ප්‍රදේශයේ පුද්ගලයෙකු සියදිවි හානි කරගෙන තිබේ. සිරුරට භුමිතෙල් වත්කරගෙන ඔහු මෙලෙස සිරුරට ගිනි තබාගෙන ඇති බව පොලීසිය සඳහන් කළේය.ගිනි තබාගැනීමෙන් බරපතළ තත්ත්වයේ පසුවූ ඔහු කරාපිටිය රෝහලට ඇතුළත් කිරීමේදී මියගොස් ඇති බව සඳහන්ය. මෙම පුද්ගලයා බීමත්ව තම බිරිඳ සමඟ ඇතිකරගත් ආරවුලක් සියදිවි හානි කරගැනීමට හේතු වී ඇති බව පොලීස් විමර්ශන වලදී අනාවරණය වී ඇත. මළ සිරුර කරාපිටිය රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=50664", "Category": null, "Parent URL": null}