{"Source": "Adaderana", "Timestamp": "March 7, 2011 06:15 pm", "Headline": "කෙන්යාව පළමු ඉනිමේ ලකුණු 198 යි", "News Content": "ලෝක කුසලාන තරගාවලියේ කැනඩාව සහ කෙන්යාව අතර ඉන්දියාවේ නවදිල්ලි නුවර පැවති තරගයේදී කෙන්යානු කණ්ඩායම සිය පළමු ඉනිමේදී නියමිත පන්දුවාර පනහ අවසානයේ සියලුදෙනාම දැවී ලකුණු 198 ක් ලබා ගන්නා ලදී. අද කාසියේ වාසිය දිනූ කෙන්යානු කණ්ඩායමේ නායක චිමී කමාන්ඩේ ප්‍රථමයෙන් පන්දුවට පහරදෙන්නට තීරණය කළ අතර තරගය පැවතියේ නවදිල්ලි නුවර ෆෙරෝස් ෂහා කොට්ලා ක්‍රීඩාංගණයේදීය. කෙන්යාව හා කැනඩාව අතර අද දින පැවතියේ 2011 ලෝක කුසලාන තරගාවලියේ 23 වන තරගයයි. මෙම තරගයේ පළමු ඉනිම තුළ ටැන්මේ මිස්රා ලකුණු 51 ක්ද,තෝමස් ඔඩායෝ ලකුණු 51 ද ලබාගැනීම විශේෂත්වයක් විය. මෙම තරගයේ ජයග්‍රහණය තහවුරු කරගැනීමට කැනඩා කණ්ඩායම ලකුණු 199 ක් ලබාගත යුතු අතර ලකුණු ලබාගත යුතු දල වේගය 3.97 ක පමණ වේ.", "URL": "https://sinhala.adaderana.lk/news.php?nid=14686", "Category": null, "Parent URL": null}