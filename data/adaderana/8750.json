{"Source": "Adaderana", "Timestamp": "June 1, 2010 04:11 pm", "Headline": "පළමු ශ්‍රේණියට ළමුන් ඇතුළත් කිරීම ගැන උපදෙස් හෙට ", "News Content": "ලබන වර්ෂය සඳහා පළමු ශ්‍රේණියට ළමුන් ඇතුළත් කිරීම සම්බන්ධයෙන් උපදෙස් ඇතුළත් චක්‍රලේඛය හෙට‍ නිකුත් කිරීමට නියමිත බව අධ්‍යාපන අමාත්‍යාංශය පවසයි. නව චක්‍රලේඛයට අනුව රජයේ පාසල් වල පළමු ශ්‍රේණිය සඳහා ළමුන් ඇතුළත් කර ගැනීමේ සම්පුර්ණ බලතල විදුහල්පතිවරයා වෙත පවරා ඇති බව එම අමාත්‍යාංශය සඳහන් කරයි. ඒ අනුව ඒ සඳහා කිසිදු මැදිහත්වීමක් සිදුනොකරන බව ද අධ්‍යාපන අමාත්‍යාංශය අවධාරණය කරයි. කෙසේ වෙතත් පළමු ශ්‍රේණියට ඇතුළත් වීමට නොහැකි වන සිසුන්ගේ අභියාචනා සලකාබැලීම සඳහා අමාත්‍යාංශය මගින් නිලධාරියෙකු පත් කරනු ඇත. පළමු ශ්‍රේණියට ළමුන් ඇතුළත් කර ගැනීමට අදාළ අයදුම්පත්‍රද හෙට ප්‍රකාශයට පත්කරන බව අධ්‍යාපන අමාත්‍යාංශය වැඩිදුරටත් පැවසුවේය.", "URL": "https://sinhala.adaderana.lk/news.php?nid=8750", "Category": null, "Parent URL": null}