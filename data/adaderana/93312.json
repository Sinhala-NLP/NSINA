{"Source": "Adaderana", "Timestamp": "July 27, 2018 06:54 pm", "Headline": "මහින්ද - මහින්දට ඇගිල්ල ඇඟිල්ල දිගුකරයි", "News Content": "මැතිවරණ කොමිසමේ සභාපතිවරයාට සැබෑ වුවමනාවක් ඇත්නම් කඩිනමින් මැතිවරණය පැවැත්වීමට නිතීමය හැකියාවක් ඇති බව හිටපු ජනාධිපති මහින්ද රාජපක්ෂ මහතා පවසයි. අද(27) තංගල්ල කාල්ටන් නිවසේ පැවති පොහොය වැඩසටහනට සහබාගී වීමට පැමිණි අවස්ථාවේ මාධ්‍ය වෙත අදහස් දක්වමින් හිටපු ජනාධිපතිවරයා මේ බව සඳහන් කළේය. මැතිවරණ කල්යාමේ වගකීම මැතිවරණ කොමිසමේ සභාපතිවරයා විසින් බාරගත යුතු බව හිටපු ජනාධිපති මහින්ද රාජපක්ෂ මහතා පෙන්වා දෙයි. ආණ්ඩුව මැතිවරණ පැවැත්විම කල්දැමුව ද මැතිවරණ පැවැත්විමට මැතිවරණ කොමිසමට හැකියාවක් පවතින බව හිටපු ජනාධිපතිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=93312", "Category": null, "Parent URL": null}