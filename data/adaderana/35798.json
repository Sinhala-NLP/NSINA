{"Source": "Adaderana", "Timestamp": "July 15, 2013 01:44 pm", "Headline": "වතු අධිකාරී ඝාතනය - හිටපු සභාපති ඇතුළු 18ක් යළි රිමාන්ඩ්", "News Content": "දැරණියගල, නූරි වතුයායේ වතුඅධිකාරී නිහාල් පෙරේරා මහතාගේ ඝාතනය සම්බන්ධයෙන් අත්අඩංගුවට ගත් දැරණියගල ප්‍රාදේශීය සභාවේ හිටපු සභාපති ඇතුළු සැකකරුවන් 18 දෙනෙකු ලබන 24 දින දක්වා තවදුරටත් රක්ෂිත බන්ධනාගාර ගත කර තිබේ. සිද්ධිය සම්බන්ධයෙන් අත්අඩංගුවට ගත් සැකකරුවන් අද (15) දින දක්වා රක්ෂිත බන්ධනාගාර ගත කර තිබු අතර එම සැකකරුවන් අද අවිස්සාවේල්ල මහේස්ත්‍රාත් අධිකරණයට ඉදිරිපත් කළ අවස්ථාවේදී මහේස්ත්‍රාත් අනුෂ්ක සෙනෙවිරත්න මහතා ඔවුන් රිමාන්ඩ් කරන ලෙසට මෙම නියෝගය ලබාදී ඇත. දැරණියගල , නූරිවතුයායේ අධිකාරීවරයාට කිසියම් පිරිසක් පසුගිය 05 වැනිදා පහරදී කපා කොටා ඝාතනය කර තිබුණි. එදින උදෑසන 9.30 ට පමණ නිහාල් පෙරේරා නමැති වතු අධිකාරිවරයා මාර්ගයේ ගමන් කරමින් සිටියදී කැබ් රථයකින් පැමිණි පිරිසක් මෙම ප්‍රහාරය එල්ල කර ඇති බව පොලීසිය පැවසීය.", "URL": "https://sinhala.adaderana.lk/news.php?nid=35798", "Category": null, "Parent URL": null}