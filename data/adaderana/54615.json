{"Source": "Adaderana", "Timestamp": "October 22, 2015 04:54 pm", "Headline": "ලබන වසරේ ජාතික පරිසර සමුළුවක් පවත්වනවා", "News Content": "ලබන වසරේ මුල් භාගයේදී ජාතික පරිසර සමුළුවක් පැවැත්වීමට කටයුතු කරන බව ජනාධිපති මෛත්‍රීපාල සිරිසේන මහතා පවසයි.පරිසර විද්‍යාඥයින්, ලේඛකයින්, සාහිත්‍යධරයින්, විශ්ව විද්‍යාල ශිෂ්‍යයින්, පාසල් සිසුන් ඇතුළු පරිසරයට ඇළුම් කරන සියලු දෙනාට ඊට සහභාගී විය හැකි බව ජනාධිපතිවරයා කියයි.අද පෙරවරුවේ කොටුව ජනාධිපති මන්දිරයේ පැවති පරිසර නියමු ජනාධිපති පදක්කම් ප්‍රධානොත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.ලබන වසරේ පවත්වන ජාතික පරිසර සමුළුවේදී පරිසරය වෙනුවෙන් කැපකිරීම් කරන සියලුදෙනා ඇගයීමට ලක් කිරීමට සහ පරිසරය රැකගැනීමේ දීප ව්‍යාප්ත වැඩපිළිවෙළට සියලු දෙනාගේ දායකත්වය ලබාගැනීමට බලාපොරොත්තු වන බව ජනාධිපතිවරයා එහිදී පැවසීය.", "URL": "https://sinhala.adaderana.lk/news.php?nid=54615", "Category": null, "Parent URL": null}