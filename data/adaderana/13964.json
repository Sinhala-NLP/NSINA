{"Source": "Adaderana", "Timestamp": "February 3, 2011 04:49 pm", "Headline": "අන්තරේ කැඳවුම්කරු 14 දක්වා රිමාන්ඩ්", "News Content": "අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු සංජීව බණ්ඩාර මහතා ලබන 14 වෙනි දින දක්වා රක්ෂිත බන්ධනාගාර ගත කරන ලෙස මාතර මහේස්ත්‍රාත් අධිකරණය විසින් නියෝග කර තිබේ. අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු සංජීව බණ්ඩාර සිසුවා අත්අඩංගුවට ගනු ලැබුවේ රුහුණු විශ්ව විද්‍යාල සිසුන් දෙදෙනෙකුට කරන ලද පහරදීමක් සම්බන්ධයෙන් වන චෝදනාවකට බව පොලිස් මාධ්‍ය ප්‍රකාශක,පොලිස් අධිකාරී ප්‍රිශාන්ත ජයකොඩි මහතා පැවසීය. ඊයේ රාත්‍රීයේ තිහගොඩ පොලීසිය විසින් අත්අඩංගුවට ගනු ලැබූ මොහු අධිකරණයට ඉදිරිපත් කිරීම සඳහා අද (03)මාතර පොලීසියට බාර දී තිබුණු අතර ඒ අනුව අද දහවල් මාතර මහේස්ත්‍රාත් අධිකරණයට මොහු පමුණුවනු ලැබිණි.", "URL": "https://sinhala.adaderana.lk/news.php?nid=13964", "Category": null, "Parent URL": null}