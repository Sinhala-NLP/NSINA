{"Source": "Adaderana", "Timestamp": "October 15, 2016 06:00 pm", "Headline": "නොරොච්චෝලේ කඩිනමින් යථා තත්ත්වයට", "News Content": "බිඳ වැටීමකට ලක්ව තිබෙන නොරොච්චෝලයේ තාප විදුලි බලාගාරයේ විදුලි ජනනය ජාතික පද්ධතියට එක් කිරීම සඳහා මේ වන විට අවශ්‍ය පියවර ගනිමින් සිටින බව විදුලිබල මණ්ඩලය පවසයි.එහි සැලසුම් අධ්‍යක්ෂ සුලක්ෂණ ජයවර්ධන මහතා සඳහන් කළේ නොරොච්චෝලයේ බලාගාරය බිඳ වැටීම සම්බන්ධයෙන් මේ වන විට පරීක්ෂණයක් ද ක්‍රියාත්මක වන බවයි.අද පෙරවරුවේ නොරොච්චෝලයේ විදුලි බලාගාරයේ ඒකක තුනම හදිසියේ බිඳවැටුණු අතර එමගින් මෙගාවොට් 900ක විදුලි ධාරිතාවක් ජාතික විදුලිබල පද්ධතියට අහිමි වුණි.මේ හේතුවෙන් අනුරාධපුරයේ සිට චුන්නාකම් දක්වා ප්‍රදේශවලට විදුලිබලය ඇණ හිට තිබූ අතර මෙය වන විට එය යථා තත්ත්වයට පත් කර ඇත.", "URL": "https://sinhala.adaderana.lk/news.php?nid=65078", "Category": null, "Parent URL": null}