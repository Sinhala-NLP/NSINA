{"Source": "Adaderana", "Timestamp": "June 20, 2010 11:50 am", "Headline": "නිල ඇඳුම් ඇඳීම ගැන සොයා බලයි", "News Content": "පෞද්ගලික බස් රථවල රියදුරන්ට සහ කොන්දස්තරවරුන්ට ලබාදී ඇති නිල ඇඳුම් භාවිතා කිරීම සම්බන්ධයෙන් සමීක්ෂණයක් සිදුකිරීමට ජාතික ගමනාගමන කොමිසන් සභාව තීරණය කර තිබේ. මේ වන විට පෞද්ගලික බස් රථ සඳහා නිල ඇඳුම් දහසක් පමණ ප්‍රමාණයක් ලබාදී ඇති බව වාර්තා වේ. එහෙත් බොහෝ බස්රථ සේවකයින් නිල ඇඳුම් පැළඳීම ප්‍රතික්ෂේප කර ඇති බව ජාතික ගමනාගමන කොමිසන් සභාවේ ධාවන අධ්‍යක්ෂ එච්. ඩබ්ලිව්. විපුලසේන මහතා ප්‍රකාශ කළේය. මේ සම්බන්ධයෙන් විශේෂ සමීක්ෂණයක් සිදුකර එම තත්ත්වයට හේතුව සොයාගෙන නිල ඇඳුම විධිමත්ව බස් රථ සේවකයින්ට ලබාදීමට කටයුතු කරන බව විපුලසේන මහතා වැඩිදුරටත් සඳහන් කළේය. එම සමීක්ෂණ කටයුතු මේ වන විටත් ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=9116", "Category": null, "Parent URL": null}