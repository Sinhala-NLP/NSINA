{"Source": "Adaderana", "Timestamp": "January 29, 2017 04:04 pm", "Headline": "මුවමස් තොගයක් සමඟ 1ක් දැලේ", "News Content": "මුවමස් තොගයක් සමඟ තණමල්විල ප්‍රදේශයේ දී පුද්ගලයෙකු අත්අඩංගුවට ගෙන තිබේ.කිරින්ද වෙරළ ආරක්ෂක දෙපාර්තමේන්තුවට ලද තොරතුරක් මත නාවික හමුදාව සහ පොලිස් විශේෂ කාර්යය බලකායේ කතරගම කදවුරේ නිලධාරීන් එක්ව සිදුකළ වැටලීමකදී අදාළ සැකකරු අත්අඩංගුවට ගෙන ඇති බව සඳහන් වේ.ඔහු සතුව තිබී මුවමස් කිලෝග්‍රෑම් 26යි ග්‍රෑම් 500ක් එහිදි නාවික හමුදාව සහ පොලිස් විශේෂ කාර්යය බලකාය විසින් සොයාගෙන තිබේ.ඉදිරි නීතිමය කටයුතු සඳහා සැකකරු තණමල්විල පොලීසිය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=68809", "Category": null, "Parent URL": null}