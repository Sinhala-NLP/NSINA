{"Source": "Adaderana", "Timestamp": "January 24, 2013 08:19 pm", "Headline": "බොරු ප්‍රචාර - විදුලිබිල වැඩි වන්නේ නෑ ", "News Content": "විදුලිබිල වැඩි කරන බවට පැතිර යන ආරංචි සම්පූර්ණයෙන් ප්‍රතික්ෂේප කරන බවත් කඩිනමින් විදුලිබිලෙ හි වැඩිවීමක් සිදුනොවන බව වගකීමෙන් යුතුව පවසන බවත් විදුලිබල හා බලශක්ති අමාත්‍යංශය පවසයි. විදුලිබිල වැඩි කිරීමට අදාළ නිර්දේශ මහජන උපයෝගිතා කොමිෂන් සභාවට ඉදිරිපත් කළ හැකි බව එම අමාත්‍යංශය කියයි. මහජන උපයෝගිතා කොමිසම ජනාධිපතිවරයා යටතේ පාලනය වන ආයතනයක් බවද විදුලිබිල වැඩි කිරීමට අදාළ තීරණ ගත හැක්කේ කැබිනට් මණ්ඩල අනුමැතියකින් පමණක් බවද විදුලිබල හා බලශක්ති අමාත්‍යංශය සඳහන් කරයි. කැබිනට් මණ්ඩල අනුමැතියකින් තොරව විදුලිබිල වැඩි කිරීමට හැකියාවක් නැතැයිද එසේ පූර්ව දැනුම්දීමකින් තොරව විදුලිබිල වැඩි කළහොත් මෙරට ලක්ෂ 55ක් පමණ වන විදුලි පාරිභෝගිකයින්ට අසාධාරණයක් වන බවද එම අමාත්‍යංශය වැඩිදුරටත් පවසයි.", "URL": "https://sinhala.adaderana.lk/news.php?nid=31046", "Category": null, "Parent URL": null}