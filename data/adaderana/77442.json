{"Source": "Adaderana", "Timestamp": "September 12, 2017 12:26 pm", "Headline": "සීමා උල්ලංඝණය කළ 12ක් මාට්ටු", "News Content": "මෙරට මුහුදු සීමාව උල්ලංඝණය කරමින් ධීවර කටයුතුවල නිරත වූ ඉන්දීය ධීවරයින් 12 දෙනෙකු නාවික හමුදාව විසින් අත්අඩංගුවට ගෙන තිබේ.කච්චතිවු දූපත ආසන්න මෙරට මුහුදු සීමාවේ ධීවර කටයුතුවල නිරත වෙමින් සිටියදී මොවුන් අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් ලංකානාථ දිසානායක මහතා සඳහන් කළේය.එහිදී එම ධීවරයින් පැමිණි යාත්‍රා දෙකක් ද නාවික හමුදාව බාරයට ගෙන ඇති අතර අත්අඩංගුවට ගත් ධීවරයින් සහ යාත්‍රා යාපනය ධීවර පරීක්ෂක කාර්යාලය වෙත බාරදීමට පියවර ගත් බව මාධ්‍ය ප්‍රකාශකවරයා කියා සිටියේය.මේ අතර දිවයිනේ විවිධ ප්‍රදේශවල නීතිවිරෝධී කටයුතුවල නිරත වෙමින් සිටි පුද්ගලයින් 51 දෙනෙකු ද නාවික හමුදාව විසින් අත්අඩංගුවට ගෙන තිබේ.නීතිවිරෝධී ධීවර කටයුතුවල නිරත වූ පුද්ගලයින් 41 දෙනෙකු, සුදු මෝරුන් ඇල්ලූ පුද්ගලයින් 7 දෙනෙකු, කැස්බෑ මස් ළඟ තබා ගත් පුද්ගලයින් දෙදෙනෙකු සහ මත් පෙති ළඟ තබාගත් පුද්ගලයෙකු අත්අඩංගුවට ගත් පිරිස අතර වන බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=77442", "Category": null, "Parent URL": null}