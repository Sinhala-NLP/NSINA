{"Source": "Adaderana", "Timestamp": "April 15, 2015 02:53 pm", "Headline": "පොදු සමාව සාර්ථකයි - කාලය තවත් දීර්ඝ කරයි ", "News Content": "සේවයෙන් පළාගිය හමුදා සෙබලුන් හට නීත්‍යානුකූලව ඉන් ඉවත්වීමට ලබාදුන් පොදු සමා කාලය දීර්ඝ කර තිබේ.ඒ අනුව ලබන 25 වන දින දක්වා එම කාලය දීර්ඝ කර ඇති බව යුද හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා පැවසුවේය.අප්‍රේල් 02 වන දින සිට හෙට දිනය දක්වා සේවයෙන් පළාගිය හමුදා සෙබලුන් හට නීත්‍යානුකූලව ඉවත් වීමට කාලය ලබා දී තිබුණි.ඒ අනුව මේ වන විට හමුදා සෙබලුන් 12,060 දෙනෙකු පමණ වාර්තා කර ඇති බව යුද හමුදා මාධ්‍ය ප්‍රකාශක ජයනාත් ජයවීර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=50668", "Category": null, "Parent URL": null}