{"Source": "Adaderana", "Timestamp": "August 22, 2011 04:09 pm", "Headline": "නව විදෙස් නියෝජිතයින් 6 දෙනෙකු අක්තපත්‍ර බාරදෙයි", "News Content": "තේරී පත් වී ආ නව මහකොමසාරිස්වරයෙකු සහ තානාපතිවරුන් 5 දෙනෙකු ජනාධිපතිවරයා හමුවේ අද(22) සිය අක්තපත්‍ර බාර දී තිබේ. ට්‍රිනිඩෑඩ් සහ ටුබැගෝ රාජ්‍ය සඳහා නව මහකොමසාරිස්වරයෙක් සහ ඩෙන්මාර්කය සහ ඇෆ්ගනිස්ථානය, යුක්රේනය, ඩොමිනික් රාජ්‍යය මෙන්ම ඊශ්‍රායලය සඳහා නව තානාපතිවරුන් ද මෙසේ අක්තපත්‍ර බාර දී ඇති බව ජනාධිපති මාධ්‍ය අංශය සඳහන් කරයි. එම අවස්ථාවට විදේශ කටයුතු අමාත්‍ය ජී.එල් පීරීස් මහතා මෙන්ම ජනාධිපති ලේකම් ලලිත් වීරතුංග මහතා ද එක්ව තිබේ.", "URL": "https://sinhala.adaderana.lk/news.php?nid=18240", "Category": null, "Parent URL": null}