{"Source": "Adaderana", "Timestamp": "October 23, 2018 06:41 am", "Headline": "මහරගම ගින්නක්", "News Content": "මහරගම පොලිස් වසමේ පරණ පාර ප්‍රදේශයේ පිහිටි රෙදිපිළි වෙළෙඳ සැලක හදිසි ගින්නක් හට ගෙන තිබේ. ඊයේ(22) රාත්‍රී 7.05 ට පමණ මේ සම්බන්ධයෙන් පොලීසියට ලද පණිවිඩයක් අනුව වහාම ක්‍රියාත්මක වු නිලධාරීන් සහ කෝට්ටේ නගර සභා ගිනි නිවන ඒකකය එක්ව ගින්න මැඩ පවත්වා තිබේ. ගින්න හේතුවෙන් ජීවිත හානි කිසිවක් සිදුව නොමැති අතර, සිදුවු අලාභය ගැන මෙතෙක් තක්සේරු කර නොමැත. ගින්න ඇතිවීමට හේතුව මෙතෙක් අනාවරණය වී නොමැත. මහරගම පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=98081", "Category": null, "Parent URL": null}