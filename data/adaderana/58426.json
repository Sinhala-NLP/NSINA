{"Source": "Adaderana", "Timestamp": "March 20, 2016 05:21 pm", "Headline": "බ්‍රසීලයේ සාඕපෝලෝහිදී කුඩා ගුවන් යානයක් කඩා වැටෙයි", "News Content": "බ්‍රසීලයේ සාඕපෝලෝ ප්‍රදේශයේ දී කුඩා ගුවන් යානයක් කඩා වැටීමෙන් එරට ප්‍රකට ව්‍යාපාරිකයෙකු ඇතුළු පුද්ගලයින් හත් දෙනෙකු ජීවිතක්ෂයට පත්වී තිබේ.එම ව්‍යාපාරිකයාට අයත් අදාළ යානය නිවසක් මතට කඩා වැටී ඇති බව විදෙස් මාධ්‍ය වාර්තා කළේය.අනතුර සිදුවන අවස්ථාවේ එම ව්‍යාපාරිකයාගේ බිරිඳ දරුවන් දෙදෙනා ඇතුළු පුද්ගලයින් හය දෙනෙකු ගමන් කරමින් සිට ඇති අතර ඔවුන් සියලුදෙනා සහ යානයේ නියමුවා අනතුරෙන් ජීවිතක්ෂයට පත්ව ඇති බව සඳහන්ය.යානය කඩා වැටුණු නිවසේ සිටි කාන්තාවක් ද සුළු තුවාල ලබා රෝහල් ගත කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=58426", "Category": null, "Parent URL": null}