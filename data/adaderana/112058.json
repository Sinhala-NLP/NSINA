{"Source": "Adaderana", "Timestamp": "June 16, 2019 06:54 am", "Headline": "එජාපයේ මයන්තගෙන් පොහොට්ටුවේ ජනපති අපේක්ෂකයා පිළිබඳ අනාවරණයක්", "News Content": "විපක්ෂයේ ජනාධිපති අපේක්ෂකයා බවට අනාවරණය වී ඇති චමල් රාජපක්ෂ මහතාට රට වෙනුවෙන් සුබපතන බව එක්සත් ජාතික පක්ෂ පාර්ලිමේන්තු මන්ත්‍රී මයන්ත දිසානායක මහතා පවසයි. ඔහු පෙන්වා දෙන්නේ පක්ෂ පාට භේදයකින් තොරව තමා ඔහුට සුබපතන බවයි. දොඩම්වල දියකෙලිනාවල කිත්සිරි මෙවන් රජමහා විහාරස්ථානයේ 21 රියන් බුද්ධ ප්‍රතිමා වහන්සේගේ නේත්‍රා ප්‍රතිශ්ඨාපනය හා නිරාවරණය කිරීමේ පුණ්‍යෝත්සවයට එක්වෙමින් මන්ත්‍රීවරයා මේ බව ප්‍රකාශ කළේය. එම අවස්ථාවට එක්වෙමින් අනුශාසනාවක් සිදුකළ අස්ගිරි පාර්ශවයේ මහනායක අති පුජ්‍ය වරකාගොඩ ශ්‍රී ඥානරතන හිමි සඳහන් කළේ මයන්ත දිසානායක මහතාට ද ප්‍රතිපාර්ශවයට පැමිණ රට වෙනුවෙන් කටයුතු කරන ලෙස ඉල්ලා සිටින බවයි.", "URL": "https://sinhala.adaderana.lk/news.php?nid=112058", "Category": null, "Parent URL": null}