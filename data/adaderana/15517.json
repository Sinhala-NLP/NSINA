{"Source": "Adaderana", "Timestamp": "April 17, 2011 10:21 am", "Headline": "ප්‍රීමා ගණන් ඉස්සුවොත් පාන් මිල වැඩිවේවි", "News Content": "ප්‍රීමා සමාගම ද පිටි මිල ඉහළ දමන්නේ නම් පාන් මිල ඉහළ දැමීමට සිදුවන බව බේකරි හිමියන්ගේ සංගමයේ සභාපති එන්.කේ.ජයවර්ධන මහතා පවසයි. මේ ‍වන විට සෙරන්ඩිබ් සමාගම පිටි කිලෝග්‍රෑමයක මිල රුපියල් 3 න් ඉහළ දමා ඇති බව ඔහු පවසයි. එහෙත් එය බේකරි නිෂ්පාදනවලට විශාල බලපෑමක් සිදු නොකරන බව හෙතෙම කියා සිටියි. ගෑස් හා ඉන්ධන මිල ඉහළ යාම මත බේකරි නිෂ්පාදනවල මිල ඉහළ දැමීමට කිසිදු අදහසක් නොමැති බව අද දෙරණ කළ විමසිමක දී එන්.කේ.ජයවර්ධන මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=15517", "Category": null, "Parent URL": null}