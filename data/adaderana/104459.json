{"Source": "Adaderana", "Timestamp": "February 16, 2019 02:30 pm", "Headline": "සහයෝගය දෙන්නේ ජනතාවට යහපතක් වන අයවැයකට පමණයි", "News Content": "රටට ජනතාවට යහපතක් වන අයවැයකට පමණක් තමන් සහයෝගය දක්වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්ද අමරවීර මහතා පැවසීය. හම්බන්තොට ප්‍රදේශයේ පැවති ජන හමුවකට එක්වෙමින් මන්ත්‍රීවරයා මේ බව සඳහන් කළේය. ජනතාව තලා පෙළා දමන හෝ ජනතාව අපහසුතාවයකට පත් කරන දේවල් අයවැය තුලින් සිදු වේ නම් ඒ සඳහා සහයෝගය ලබා නොදෙන බව මන්ත්‍රීවරයා පැවසීය. ඔහු පැවසූවේ ඉදිරිපත් වන්නේ ජනතාවට හිතකර අයවැයක් නම් පාර්ලිමේන්තුවේ 225ම වුවද ඡන්දය දෙනු ඇති බව සැකයකින් තොරව ප්‍රකාශ කළ හැකි බවයි.", "URL": "https://sinhala.adaderana.lk/news.php?nid=104459", "Category": null, "Parent URL": null}