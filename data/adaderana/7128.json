{"Source": "Adaderana", "Timestamp": "March 8, 2010 08:26 am", "Headline": " \"ගුවන් හමුදා පා පැදි සවාරිය\"ඇරඹේ", "News Content": "දෙරණ නාලිකාවේ මාධ්‍ය අනුග්‍රහය යට‍තේ, ශ්‍රී ලංකා ගුවන් හමුදාව මගින් සංවිධානය කරනු ලැබූ \"ගුවන් හමුදා පා පැදි සවාරිය\" මීට සුළු මොහොතකට පෙර ගුවන් හමුදා මූලස්ථානය අසලින් ආරම්භ විය. මෙම පා පැදි සවාරිය පැවැත්වෙන්නේ ශ්‍රී ලංකා ගුවන් හමුදාවේ 59වන සංවත්සරය වෙනුවෙනි. ශ්‍රි ලංකා පා පැදි සම්මේලනයේ මෙහෙයවීමෙන් සහ සිංගර් ශ්‍රි ලංකා සමාගමේ අනුග්‍රහය යටතේ ශ්‍රී ලංකා ගුවන් හමුදාව සංවිධානය කරන මෙම පා පැදි සවාරිය මෙවර පැවැත්වෙන්නේ 11 වැනි වරටය. අදියර තුනකින් සමන්විත පා පැදි සවාරියේ පළමු අදියර කොළඹ සිට පාලවිය දක්වා ද, දෙවැනි අදියර පුත්තලම සිට මහනුවර දක්වා ද, තෙවැනි අදියර මහනුවරින් ආරම්භ වී අනුරාධපුරයෙන් ද අවසන් වීමට නියමිතය. තරගාවලියට ක්‍රීඩකයින් 125 කට ආසන්න පිරිසක් සහ කණ්ඩායම් 30 ක් එක්ව සිටී. එමෙන්ම සිංගර් සමාගමේ අනුග්‍රහයෙන් ක්‍රීඩකයින්ට මුදල් ත්‍යාගද පිරිනැමීමට නියමිතව ඇත.", "URL": "https://sinhala.adaderana.lk/news.php?nid=7128", "Category": null, "Parent URL": null}