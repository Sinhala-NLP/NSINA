{"Source": "Adaderana", "Timestamp": "May 4, 2018 09:19 am", "Headline": "සැර මුහුද සමඟ ඔට්ටුවෙන්න බැරිව නැවතුන ජීවිත(ඡායාරූප සහිතයි)", "News Content": "මාතර මිදිගම වෙරළෙන් හමු වූ බටු කැස්බෑ පැටවුන් විශාල ප්‍රමාණයක් මුහුදට මුදා හැර තිබේ. මේ දිනවල මුහුදේ පවතින රළු ස්වභාවය හේතුවෙන් එම පැටවුන්ට මුහුදට ප්‍රවිෂ්ට වීමට නොහැකිව වෙරළේ රැඳී සිට ඇති බව මිරිස්ස සමූද්‍රජීවි ඒකකය පවසයි. මාතර මිදිගම ප්‍රදේශයේ බිත්තර බිදී එළියට පැමිණ වෙරළේ තීරයේ රැඳී සිටි බටු කැස්බෑ පැටවුන් 400ක් පමණ දුටු ප්‍රදේශවාසීන් ඒ පිළිබඳව මිරිස්ස සමුද්‍රජීවී ඒකක දැනුවත් කර තිබේ. පසුව එම ස්ථානයට පැමිණි නිළධාරීන් එම පැටවුන් පරීක්ෂාකර ඔවුන් මුහුදට මුදා හැරීමට කටයුතු කර ඇත. සමුද්‍රජීවී ඒකකයේ අඩවි නිළධාරී රවින්ද්‍ර කුමාර මහතා සඳහන් කළේ, මුහුදේ රළු ස්වභාවය හේතුවෙන් මෙම බටු කැස්බෑ පැටවුන් මුහුදට ප්‍රවිෂ්ට වීමට නොහැකිව වෙරළේ සිට ඇති බවයි.", "URL": "https://sinhala.adaderana.lk/news.php?nid=88490", "Category": null, "Parent URL": null}