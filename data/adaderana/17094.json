{"Source": "Adaderana", "Timestamp": "June 30, 2011 11:35 am", "Headline": "නිසි මිලක් නැති නිසා අස්වනු නෙලීම අත්හරින්න සිදුවෙලා ", "News Content": "තක්කාලි සඳහා නිසි මිලක් නොමැතිකම හේතුවෙන් අස්වනු නෙලීම අත්හැර දැමීමට සිදුව ඇතැයි මාතලේ දිස්ත්‍රික්කයේ තක්කාලි ගොවීන් පවසයි. මේ දිනවල වෙළෙඳපළේ තක්කාලි කිලෝග්‍රෑමයක මිල රුපියල් 5ත් 15ත් අතර වන බව ඔවුන් සඳහන් කරයි. තක්කාලි අස්වනු නෙළීම සඳහා වැය වන මුදල අලෙවි කිරීමෙන් නොලැබෙන බවට ද ගොවීන් මැසිවිලි නගයි. මාතලේ, යටවත්ත, දඹුල්ල, නාවුල වැනි ගොවි කලාපවල ගොවීන් මේ හේතුවෙන් දැඩි දුෂ්කරතාවට පත්ව ඇති බව සඳහන්ය.", "URL": "https://sinhala.adaderana.lk/news.php?nid=17094", "Category": null, "Parent URL": null}