{"Source": "Adaderana", "Timestamp": "May 26, 2011 08:58 pm", "Headline": "අන්තර්ජාල වීසා ක්‍රමයට කැබිනට් අනුමැතිය හිමිවෙයි", "News Content": "ශ්‍රී ලංකාවට පැමිණෙන විදේශිකයින් හා ශ්‍රී ලංකාව හරහා ගමන්කරන විදේශකයින් සඳහා අන්තර්ජාලය ඔස්සේ පහසුවෙන් වීසා නිකුත්කිරීමේ ක්‍රමවේදයක් ආගමන විගමන දෙපාර්තමේන්තුවේ සකස් කිරීමට අමාත්‍ය මණ්ඩලයේ අනුමැතිය හිමිව තිබේ. ‍ මෙම ක්‍රමවේදය ක්‍රියාත්මක කිරීම සඳහා වන ව්‍යාපෘතිය සැලසුම් කිරීම හා පිරිවිතර සකස්කිරීම ආදී කරුණු ඇතුළත් වන තාක්ෂණික සේවාව මොරටුව විශ්ව විද්‍යාලයේ පරිගණක ඉංජිනේරු දෙපාර්තමේන්තුව වෙත පැවරීමට තීරණය කර ඇති බව අද(26) පැවති කැබිනට් තීරණ දැනුම් දීමේ රැස්වීමේදී අමාත්‍ය ලක්ෂ්මන් යාපා අබේවර්ධන මහතා සඳහන් කළේය. ‍ මෙම නව ක්‍රමවේදය යටතේ විදේශිකයින්හට දෙපාර්තමේන්තුවේ වෙබ් අඩවිය හරහා වීසා ඉල්ලුම් කිරීමේ සිට මුදලු ගෙවීමේ කටයුතු ඇතුළු සියලු සේවාවන් සිදුකර ගැනීමට හැකියාව ලැබෙන බව ද අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=16353", "Category": null, "Parent URL": null}