{"Source": "Adaderana", "Timestamp": "November 9, 2012 05:46 pm", "Headline": " රැඳවියන් ගල් ගසයි - එස්.ටී.එෆ් කඳුළුගෑස් ගසයි", "News Content": "වැලිකඩ බන්ධනාගාරය අභ්‍යන්තරයේ ඇති වු නොසන්සුන්කාරී තත්ත්වය පාලනය කිරීම සඳහා කඳුළු ගැස් ප්‍රහාරයක් එල්ල කළ බව පොලිස් විශේෂ කාර්ය බලකායේ අණදෙන නිලධාරි නියෝජ්‍ය පොලිස්පති ආර්.ඩබ්ලිව්.එම්.සී. රණවන මහතා පවසයි. අද (09) පස්වරුවේ බන්ධනාගාර නිලධාරීන් හා එක්ව එහි පරික්ෂාවක් සිදුකළ බවත් එහිදී ජංගම දුරකතන කිහිපයක් සොයා ගත් බවත් ඔහු පවසයි. එසේ පරික්ෂා කර නැවත පැමිණෙන අවස්ථාවේදී රැඳවියන් විසින් ගල් ප්‍රහාරයක් එල්ල කළ බවත් එහිදී ඇති වු නොසන්සුන්කාරී තත්ත්වය පාලනය කිරීම සඳහා කඳුළු ගෑස් ප්‍රහාරයක් එල්ල කිරීමට සිදුවු බවත් රණවන මහතා සඳහන් කරයි. වැලිකඩ බන්ධනාගාරය තුළ විවිධ ජාවාරම් සිදුවන බවට ලැබුණු තොරතුරකට අනුව මෙම සෝදිසි මෙහෙයුම ආරම්භ කළේ යැයිද ඔහු පවසයි.", "URL": "https://sinhala.adaderana.lk/news.php?nid=29056", "Category": null, "Parent URL": null}