{"Source": "Adaderana", "Timestamp": "March 5, 2014 10:48 am", "Headline": "ඉල්ලීම් දෙන තුරු විකිරණ තාක්ෂණවේදීන් අකුරට වැඩ", "News Content": "රජයේ විකිරණ විද්‍යා තාක්ෂණවේදීන්ගේ සංගමය විසින් ආරම්භ කළ අකුරට වැඩ කිරීමේ වෘත්තීය සමිති ක්‍රියාමාර්ගය මේවනවිටත් ක්‍රියාත්මක වෙමින් තිබේ. අමතර සේවා දීමනා වැඩිකිරීම ඇතුළු ඉල්ලීම් 7ක් මුල්කරගනිමින් ඊයේ පස්වරුවේ සිට දිවයින පුරා සියලු රෝහල්වල අකුරට වැඩ කිරීමේ වෘත්තීය ක්‍රියාමාර්ගයක නිරතවීමට එම සංගමය තීරණය කළේය. තම ඉල්ලීම් සම්බන්ධයෙන් සෞඛ්‍ය අමාත්‍යංශ බලධාරීන්ගේ කිසිදු ප්‍රතිචාරයක් මේ වන තෙක් යොමුවී නොමැති බව රජයේ විකිරණ විද්‍යා තාක්ෂණවේදීන්ගේ සංගමයේ උප සභාපති චානක ධර්මවික්‍රම මහතා පැවසුවේය. මේ හේතුවෙන් වෘත්තීය සමිති ක්‍රියාමාර්ගය අඛණ්ඩව සිදුකිරීමට තීරණය කළ බව චානක ධර්මවික්‍රම මහතා සඳහන් කළේය.", "URL": "https://sinhala.adaderana.lk/news.php?nid=41551", "Category": null, "Parent URL": null}