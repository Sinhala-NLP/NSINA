{"Source": "Adaderana", "Timestamp": "April 9, 2011 08:53 am", "Headline": "පැරණි ගීත අනාගතයට දායාද කිරීම යුගයේ අවශ්‍යතාවක් ", "News Content": "පැරණි ගීත සංරක්ෂණය කර අනාගත පරපුර වෙත දායාද කිරීම යුගයේ අවශ්‍යතාවක් බව ජනාධිපති මහින්ද රාජපක්ෂ මහතා පවසයි. පැරණි ගීත අලූත් කිරීම හේතුවෙන් මුල් ගීතය පිළිබඳ අවධානය වත්මන් පුරපුරෙන් ගිලිහී ගොස් ඇති බව ඔහු සඳහන් කරයි. එහෙයින් සෑම පැරණි ගීතයක්ම සංරක්ෂණය කිරීම වැදගත් බව හෙතෙම පෙන්වා දෙයි. මෙම තත්ත්වය චිත‍්‍රපට කර්මාන්තයට ද බලපා ඇති බැවින් ඒ සඳහා අදාළ කි‍්‍රයාමාර්ග ගන්නා ලෙස නිලධාරීන්ට උපදෙස් දී ඇති බව ද ජනාධිපති මහින්ද රාජපක්ෂ මහතා ප්‍රකාශ කරයි. මුල් ගීත වලට සිදු කරන අසාධාරණයන් සොයා බලා කටයුතු කිරීමටත්, බුද්ධිමය දේපළ පනත යටතේ නීතිමය කි‍්‍රයාමාර්ග ගත හැකි වන පරිදි ජනමාධ්‍ය හා ප‍්‍රවෘත්ති අමාත්‍යාංශයේ වෙනම ඒකකයක් පිහිටු වන ලෙස උපදෙස් දී ඇති බව ජනාධිපතිවරයා අවධාරණය කරයි.", "URL": "https://sinhala.adaderana.lk/news.php?nid=15361", "Category": null, "Parent URL": null}