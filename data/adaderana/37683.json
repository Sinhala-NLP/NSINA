{"Source": "Adaderana", "Timestamp": "September 25, 2013 01:09 pm", "Headline": "සන්ධානය බෝනස් ආසන පුරවයි", "News Content": "උතුරු,මධ්‍යම හා වයඹ පළාත් සභා මැතිවරණයෙන් එක්සත් ජනතා නිදහස් සන්ධානයට ලැබුණු බෝනස් ආසන වෙනුවෙන් මන්ත්‍රීවරුන් නම් කර තිබේ. ඒ අනුව මධ්‍යම පළාත් සභාවට නුවරඑළිය දිස්ත්‍රීක්කයෙන් නිමල් පියතිස්ස මහතාද,මාතලේ දිස්ත්‍රීක්කයෙන් තල්ගහවත්ත දොන් ජයතිස්ස මහතාද, පත්කර තිබේ. එසේම වයඹ පළාත් සභාව වෙනුවෙන් ලැබුණු බෝනස් සඳහා පුත්තලම දිස්ත්‍රීක්කයෙන් එන්.පී.එම්.එම් තහීර් මහතාද,කුරුණෑගල දිස්ත්‍රීක්කයෙන් ඒ.පී කීර්තිරත්න මහතාද පත්කර ඇති බව එක්සත් ජනතා නිදහස් සන්ධානයේ මහලේකම් සුසිල් ප්‍රේමජයන්ත මහතා සඳහන් කරයි.", "URL": "https://sinhala.adaderana.lk/news.php?nid=37683", "Category": null, "Parent URL": null}