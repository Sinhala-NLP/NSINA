{"Source": "Adaderana", "Timestamp": "November 25, 2012 05:00 pm", "Headline": "  මිහින්තලේදී බසයක් පෙරළී 18ට තුවාලයි", "News Content": "අවමංගල්‍ය උත්සවයකට සහභාගි වීම සඳහා පුද්ගලයින් පිරිසක් රැගෙන යමින් තිබු බස් රථයක් මිහින්තලේ ප්‍රදේශයේදී මාර්ගයෙන් ඉවතට පැන පෙරළීමෙන් පුද්ගලයින් 18 දෙනෙකු තුවාල ලබා තිබේ. පෞද්ගලික බස් රථයක් මෙලෙස අනතුරට ලක්ව ඇති අතර තුවාල ලැබූවන් ප්‍රතිකාර සඳහා මිහින්තලය රෝහලට ඇතුළත් කර ඇතැයි පොලීසිය පවසයි. ඔවුන්ගෙන් බරපතළ තත්ත්වයේ පසුවූ 5 දෙනෙකු වැඩිදුර ප්‍රතිකාර සඳහා අනුරාධපුර ශික්ෂණ රෝහලට මාරුකර යවා තිබේ. සිද්ධිය සම්බන්ධයෙන් මිහින්තලය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=29478", "Category": null, "Parent URL": null}