{"Source": "Adaderana", "Timestamp": "March 31, 2019 01:09 pm", "Headline": "පේරු රාජ්‍යයේ දරුණු ගංවතුර තත්ත්වයක්-51ක් ජීවිතක්ෂයට", "News Content": "පේරු රාජ්‍යයේ හුනින් ප්‍රදේශයට දරුණු ගංවතුර තත්ත්වයක් බලපා ඇත. අයහපත් කාලගුණය හේතුවෙන් එරටින් පුද්ගල මරණ 51ක්ද වාර්තාවී තිබුණි. හුනින්හි ග්‍රාමීය ප්‍රදේශ රැසක් මේ වන විටත් ගංවතුරට හසුව ඇත. මේ අතර ගංගාවක ඉවුරු පුපුරායාමෙන් නිවාස ඇතුළු දේපළ රැසක් ගසාගෙන යන අයුරු දැක්වෙන වීඩියෝ පටයක්ද විදෙස් මාධ්‍ය වාර්තා කර තිබුණි. නිවාස 22ක් පමණ මුළුමණින් විනාශ වී ඇති බවට තොරතුරු වාර්තාවන අතර තවත් දේපළ රැසකටද හානි සිදුව ඇත. ගංවතුර හේතුවෙන් අවතැන්වී සිටින පිරිස දහතුන්දහසකට අධිකය. පවතින තත්ත්වය සැලකිල්ලට ගනිමින් මෙම ප්‍රදේශයට හදිසි තත්ත්වයක් ප්‍රකාශයට පත්කිරීමටත් බලධාරීන් පියවර ගෙන ඇත. එමෙන්ම ගංවතුරට සිරවී සිටි පුද්ගලයන් සහ සත්ත්වයන් මුදාගැනීමේ විශේෂ මෙහෙයුමක්ද ක්‍රියාත්මකය.", "URL": "https://sinhala.adaderana.lk/news.php?nid=107079", "Category": null, "Parent URL": null}