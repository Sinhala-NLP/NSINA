{"Source": "Adaderana", "Timestamp": "March 3, 2017 01:32 pm", "Headline": "බලපත් නැතිව මැණික් ගැරූ 6ක් දැලේ", "News Content": "කිරිඇල්ල, හොරකැටිය ප්‍රදේශයේ බලපත්‍ර නොමැතිව මැණික් ගැරීමේ නිරතව සිටි පුද්ගලයින් 06 දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා පූගොඩ කඳවුරේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගත් බව වාර්තා වෙයි. එහිදී ඔවුන් සතුව තිබී මැණික් ගැරීම සඳහා යොදා ගන්නා උපකරණ තොලයක් ද පොලිස් විශේෂ කාර්යය බලකාය බාරයට ගෙන තිබේ. අත්අඩංගුවට ගත් සැකකරුවන් සහ උපකරණ වැඩිදුර විමර්ශන සඳහා රත්නපුර මැණික් හා ස්වර්ණාභරණ අධිකාරිය වෙත භාර දුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=70365", "Category": null, "Parent URL": null}