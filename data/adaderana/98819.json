{"Source": "Adaderana", "Timestamp": "November 7, 2018 12:10 pm", "Headline": "17 හැවිරිදි පාසල් සිසුවෙක් ජලයේ සැඟව යයි", "News Content": "බුලත්කොහුපිටිය, මොරොන්තොට, ගුරුගොඩ ඔයේ දිය නාමින් සිටි පාසල් සිසුවෙකු දියේ ගිලී අතුරුදන්ව තිබේ. පාසල් සිසුන් තිදෙනෙකු අදාළ ඔයේ දිය නෑමට ගොස් ඇති අතර ඉන් එක් අයෙකු මෙලෙස දියේ ගිලී අතුරුදන්ව ඇති බව පොලීසිය පැවසුවේය. මෙලෙස අතුරුදන්ව ඇත්තේ වරකාපොල, ඇත්නාවල ප්‍රදේශයේ පදිංචි 17 හැවිරිදි, දෙවුරංගල ප්‍රභාෂ්වර නැමති කෑගල්ල ප්‍රදේශයේ පාසලක සිසුවෙකු බව සඳහන් වෙයි. පොලීසිය, නාවික හමුදාව හා ප්‍රදේශවාසීන් එක්ව අතුරුදන් වූ සිසුවා සෙවීමේ කටයුතු සිදුකරනු ලබයි. බුලත්කොහුපිටිය පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=98819", "Category": null, "Parent URL": null}