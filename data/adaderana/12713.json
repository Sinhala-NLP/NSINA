{"Source": "Adaderana", "Timestamp": "December 9, 2010 08:24 am", "Headline": "පුද්ගලයෙක් පැහැරගෙන ගොස් මරා දැමූ පාතාල සාමාජිකයන් දෙදෙනා රිමාන්ඩ්", "News Content": "මාළිගාවත්ත ප්‍රදේශයේ පුද්ගලයෙකු පැහැරගෙන ගොස් මරා දැමීමේ චෝදනා මත අත්අඩංගුවට ගත් ප්‍රබල පාතාල කල්ලි සාමාජිකයන් දෙදෙනෙකු රිමාන්ඩ් භාරයේ තැබීමට අධිකරණය නියෝග කර තිබේ. කොළඹ මධ්‍යම පොලිස් බුද්ධි ඒකකය විසින් සැකකරුවන් දෙදෙනා අත්අඩංගුවට ගෙන අධිකරණයට ඉදිරිපත් කර තිබුණි. සිද්ධියට අදාළව තවත් සැකකරුවන් 6 දෙනෙකු අත්අඩංගුවට ගැනීම සඳහා පරීක්ෂණ පවත්වන බව පොලිසිය අධිකරණයට දැනුම් දී තිබේ. ඉදිරිපත් වු කරුණු සලකා බැලු මාළිගාකන්ද මහේස්ත්‍රාත් අධිකරණය සැකකරුවන් දෙදෙනා ලබන 29 වන දින දක්වා රක්ෂිත බන්ධනාගාරයේ තැබීමට නියෝග කරනු ලැබීය.", "URL": "https://sinhala.adaderana.lk/news.php?nid=12713", "Category": null, "Parent URL": null}