{"Source": "Adaderana", "Timestamp": "June 25, 2015 10:33 am", "Headline": " වැලි ජාවාරම්කරුවන් 52ක් අත්අඩංගුවට", "News Content": "නීති විරෝධී ලෙස වැලි ජාවාරමේ නිරත වූ පුද්ගලයින් 52ක් හුංගම, පල්ලෙරොට ප්‍රදේශයේදී අත්අඩංගුවට ගෙන තිබේ.පොලිස් මාධ්‍ය ප්‍රකාශක සහකාර පොලිස් අධීකාරී රුවන් ගුණසේකර මහතා සඳහන් කළේ අද උදෑසන සිදුකළ විශේෂ වැටලීමකදී මොවුන් අත්අඩංගුවට ගෙන ඇති බවයි.තංගල්ල ප්‍රදේශය භාර නියෝජ්‍ය පොලිස්පතිවරයාගේ උපදෙස් පරිදි මෙම වැටලීම සිදුකර ඇත.එහිදී වැලි පැටවීම සඳහා යොදාගත් ටිපර් රථ 51ක් සහ වැලි කැණීම සඳහා යොදාගත් යන්ත්‍ර කිහිපයක්ද පොලීසිය බාරයට ගෙන ඇති බව රුවන් ගුණසේකර මහතා සඳහන් කළේය.අත්අඩංගුවට ගත් සැකකරුවන් අද දින අඟුණකොලපැලැස්ස අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52238", "Category": null, "Parent URL": null}