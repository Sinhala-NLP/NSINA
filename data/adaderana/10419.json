{"Source": "Adaderana", "Timestamp": "August 24, 2010 03:28 pm", "Headline": "බදුල්ලේ වතු යායක කම්කරුවන්ට බඹර ප්‍රහාරයක්", "News Content": "බදුල්ල, පස්සර, ලුණුගල ප්‍රදේශයේ තේ වතු යායක සිටි කම්කරුවන් පිරිසකට බඹර ප්‍රහාරයක් එල්ල වි තිබේ. අද දහවල් වාර්තා වූ මෙම සිද්ධියෙන් පුද්ගලයින් 25 දෙනෙකු තුවාල ලබා ඇති බව ලුණුගල පොලිසිය සඳහන් කළේය. ඉන් සිව්දෙනෙකු ලුණුගල රෝහලේ‍ නේවාසිකව ප්‍රතිකාර ලබන අතර සෙසු පිරිස ප්‍රතිකාර ලබා රෝහලෙන් පිටව ගොස් ඇති බව ලුණුගල පොලිසියේ ප්‍රකාශකයෙකු පැවසීය. අදාළ පිරිස සේවය කරමින් සිටි වතුයාය සමීපයේ තිබූ බඹර වදයකට උකුස්සෙකු පහරදිමෙන් පසු මෙම ප්‍රහාරය එල්ල වී තිබේ.", "URL": "https://sinhala.adaderana.lk/news.php?nid=10419", "Category": null, "Parent URL": null}