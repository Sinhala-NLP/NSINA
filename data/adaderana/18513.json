{"Source": "Adaderana", "Timestamp": "September 4, 2011 04:13 pm", "Headline": "එක්සත් ජාතීන් තවත් දරුවන් 582 ක් සොයයි", "News Content": "මානුෂීය මෙහෙයුම පැවති සමයේ සිය පවුල්වලින් වෙන්වූ දරුවන් යළි එම පවුල් වෙත එක්කිරීම වෙනුවෙන් ක්‍රියාත්මක වැඩපිළිවෙළ පුළුල් කිරීමට එක්සත් ජාතීන්ගේ ළමා අරමුදල තීරණය කර තිබේ. අදාළ වැඩසටහන ආරම්භ වූයේ 2009 වසරේ දීය.. ශ්‍රී ලංකා රජයේ සහය මත ක්‍රියාත්මක මෙම වැඩපිළිවෙළ මගින් ප්‍රධාන වශයෙන් ඉලක්ක කර තිබුණේ උතුරු පළාතය. යුනිසෙෆ් වාර්තා අනුව පවුල් වලින් වෙන්වූ ළමුන් 45 දෙනෙකු යළි ඔවුන්ගේ පවුල් වෙත භාරකිරීමට හැකිවී තිබේ. එහෙත් අතුරුදන්ව සිටින තවත් දරුවන් 582 දෙනෙකු සෙවීමේ කටයුතු තවදුරටත් සිදුවන බව එම ආයතනය පවසයි.", "URL": "https://sinhala.adaderana.lk/news.php?nid=18513", "Category": null, "Parent URL": null}