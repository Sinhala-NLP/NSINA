{"Source": "Adaderana", "Timestamp": "May 25, 2014 02:12 pm", "Headline": "කොරළවැල්ලේ රිය අනතුරකින් 2ක් මරුට ", "News Content": "මොරටුව, කොරළවැල්ල ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. යතුරු පැදියක් ලොරි රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් මියගොස් ඇත්තේ විසි හැවිරිදි තරුණයෙකු සහ 16 හැවිරිදි තරුණියක බව සඳහන් වෙයි. මේ අතර එම අවස්ථාවේදීම තවත් යතුරුපැදියක් අදාළ ලොරි රථයේ ගැටී ඇති අතර එහි ගමන් කළ පුද්ගලයා ද තුවාල ලබා තිබේ. ඔහු කොළඹ ජාතික රෝහලේ ප්‍රතිකාර ලබමින් සිටින බව පොලීසිය සඳහන් කළේය. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=43455", "Category": null, "Parent URL": null}