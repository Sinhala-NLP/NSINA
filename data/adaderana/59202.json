{"Source": "Adaderana", "Timestamp": "April 16, 2016 10:57 am", "Headline": "ජපානයට තවත් භූමිකම්පාවක්", "News Content": "ජපානයට තවත් භූමිකම්පාවකින් බලපැම් එල්ල වී තිබේ.දකුණු ජපානයේ කුමමොටෝ නගරයට මෙයින් දැඩි බලපැම් එල්ල වී ඇති බව සඳහන්ය.රිච්ටර් මාපකයේ ඒකක 7යි දශම 3ක් ලෙස එහි කම්පනය සටහන් වී ඇති බව වාර්තා වෙයි.ඉන් පුද්ගලයින් තිදෙනෙකු මියගොස් තවත් සිය ගණනක් තුවාල ලැබූ බව වාර්තා වෙයි.භූමිකම්පාවත් සමඟ සුනාමි අනතුරු ඇගවීමක් ද අදාළ ප්‍රදේශයට නිකුත් කර තිබුණි.කෙසේවෙතත් මිනිත්තු 50කට පමණ පසුව එම අනතුරු ඇගවීම ඉවත් කෙරුණු බව විදෙස් මාධ්‍ය වාර්තා කරයි.පසුගිය බ්‍රහස්පතින්දා දිනයේ ද මේ ආශ්‍රිත ප්‍රදේශයේ භූමිකම්පාවක් හටගත්තේය.ඉන් පුද්ගලයින් 09 දෙනෙකු ජීවිතක්ෂයට පත්වුණි.ඊයේ හටගත් භූමිකම්පාවෙන් කුමමොටෝ නගරයේ ගොඩනැගිලි රැසකට හානි සිදුව ඇති බව වාර්තා වෙයි.දහස් ගණනක පිරිසක් ආරක්ෂිත ප්‍රදේශ කරා ගොස් ඇති බවද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=59202", "Category": null, "Parent URL": null}