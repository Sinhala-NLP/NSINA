{"Source": "Adaderana", "Timestamp": "December 27, 2016 04:22 pm", "Headline": "දුම්රියට හරස් කැපූවන් සොයා පොලීසියෙන් මෙහෙයුමක්", "News Content": "අනුරාධපුර ශ්‍රාවස්තිපුර දුම්රිය ස්ථානය ආසන්නයේදි දුම්රිය ධාවනයට බාධා වන අයුරින් දුම්රිය මාර්ගය අවහිර කළ පුද්ගලයින් සොයා පොලීසිය පුළුල් මෙහෙයුම් ආරම්භ කර තිබේ.කොළඹ කොටුව සිට වව්නියාව බලා ධාවනය වු නගරාන්තර සීඝ්‍රගාමි දුම්රිය ධාවනය අවහිර කරමින් කිසියම් පිරිසක් විසින් අනුරාධපුර ශ්‍රාවස්තිපුර දුම්රිය ස්ථානය ආසන්නෙය්දී දුම්රිය පීලි මත තවත් රේල් පීල්ලක් දමා තිබුණි.මේ හේතුවෙන් එම දුම්රිය ගමනාගමනයට බාධා එල්ල වු බව දුම්රිය පාලක මැදිරිය සඳහන් කළේය.ඒ අනුව අදාළ සිද්ධියට සම්බන්ධ පුද්ගලයින් සොයා පොලිස් කණ්ඩායම් කිහිපයක් ඔස්සේ මේ වන විට මෙහෙයුම් ආරම්භ කර ඇති බව අනුරාධපුර පොලීසිය සඳහන් කළේය.", "URL": "https://sinhala.adaderana.lk/news.php?nid=67418", "Category": null, "Parent URL": null}