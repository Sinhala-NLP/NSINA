{"Source": "Adaderana", "Timestamp": "May 29, 2011 08:47 am", "Headline": "සංචාරක වීසාවෙන් රැකියා සොයා යන්නන්ට වැටබැඳෙයි", "News Content": "සංචාරක වීසා ලබා දී රැකියා සඳහා මෙරට ශ්‍රමිකයින් විදේශ ගත කිරීමට උත්සහ කරන විදේශ රැකියා නියෝජිත ආයතන පිළිබඳව විශේෂ පරීක්ෂණයක් ආරම්භ කර ඇති බව විදේශ සේවා නියුක්ති කාර්යාංශය පවසයි. සංචාරක වීසා මඟින් විදෙස් රට වලට ගොස් ඇතැම් පුද්ගලයින් රැකියා වල නිරත වන බව කාර්යාංශය පෙන්වා දෙයි. එලෙස ශ්‍රමිකයින් විදේශ ගත කිරීමේ ජාවාරමක් ක්‍රියාත්මක බව ද විදේශ සේවා නියුක්ති කාර්යාංශය ප්‍රකාශ කරයි. සංචාරක වීසා ලබාගෙන මලයාසියාවේ රැකියා සඳහා පිටත්ව යාමට ගුවන්තොටුපළට පැමිණි පුද්ගලයින් 11 දෙනෙකු අත්අඩංගුවට ගෙන ඇති බව කාර්යාංශය කියා සිටියි. මින් ඉදිරියට සංචාරක වීසා ලබාගෙන රැකියා සඳහා විදේශ ගත වීමට උත්සහ කරන පුද්ගලයින් අත්අඩංගුවට ගන්නා අතර එලෙස පුද්ගලයින් විදේශ ගත කිරීමට උත්සහ කරන නියෝජිත ආයතන වලට එරෙහිව නීතීමය පියවර ගන්නා බව ද විදේශ සේවා නියුක්ති කාර්යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=16392", "Category": null, "Parent URL": null}