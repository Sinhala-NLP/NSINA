{"Source": "Adaderana", "Timestamp": "July 22, 2014 07:00 am", "Headline": " සීනි බද්ද ඉහළට - මිල වෙනසක් නෑ", "News Content": "ආනයනික සීනි කිලෝ ග්රෑම් එකක් සඳහා අය කරන විශේෂ වෙළෙඳ භාණ්ඩ බද්ද රුපියල් තුනකින් ඉහළ දැමීමට මුදල් අමාත්‍යංශය තීරණය කර තිබේ. පසුගිය 16 වන දින සිට ක්‍රියාත්මක වන පරිදි අදාළ මිල වැඩි කිරීම සිදුකර ඇති බව වාර්තා වේ. ඒ අනුව ආනයනික සීනි කිලෝ ග්රෑම් එකක් සඳහා අය කළ රුපියල් විසි පහක බද්ද රුපියල් විසි අටක් දක්වා ඉහළ ගොස් තිබේ. දේශීය සීනි නිෂ්පාදනය පිළිබඳව සැලකිල්ලට ගෙන සහ ලෝක වෙළෙඳපළේ සීනි මිල අඩුවීම හේතුවෙන් සීනි සඳහා පනවා ඇති විශේෂ වෙළෙඳ භාණ්ඩ බද්ද වැඩි කිරීමට පියවර ගත් බව මුදල් අමාත්‍යංශය ප්‍රකාශ කරයි. කෙසේ වෙතත් මෙම බදු ඉහළ දැමීම මෙරට වෙළෙඳපළේ සීනි මිල ඉහළ යාමට හේතුවක් නොවන බව මුදල් අමාත්‍යංශය අවධාරණය කර සිටියි.", "URL": "https://sinhala.adaderana.lk/news.php?nid=44831", "Category": null, "Parent URL": null}