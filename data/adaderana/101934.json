{"Source": "Adaderana", "Timestamp": "January 7, 2019 12:36 pm", "Headline": "නාවික මෙහෙයුමකින් ගංජා කිලෝ 114 ක් හසුවෙයි", "News Content": "නාවික හමුදාව විසින් සිදුකල විශේෂ මෙහෙයුමකින් කේරළ ගංජා කිලෝග්‍රෑම් 114 කට ආසන්න ප්‍රමාණයක් අත්අඩංගුවට ගෙන තිබේ. නාවික හමුදාවට ලද ‍තොරතුරකට අනුව උතුරු නාවික විධානයට අයත් නාවිකයින් පිරිසක් විසින් අද ( 07) අළුයම පේදුරුතුඩුව මුහුදු වෙරළ ප්‍රදේශයේ සිදුකළ විශේෂ මෙහෙයුමකින් මෙම ගංජා තොගය අත්අඩංගුවට ගෙන ඇත. සැකකරැවන් පලාගොස් ඇත. ගංජා කිලෝ ග්‍රෑම් 114ක් අත්අඩංගුවට ගත් අතර, සැකකරුවන් පළා ගොස් ඇති බව ද නාවික හමුදාව පවසයි. අත්අඩංගුවට ගත් කේරළ ගංජා තොගය ඉදිරි නීතිමය කටයුතු සඳහා පේදුරු තුඩුව, පොලිසිය වෙත භාර දීමට කටයුතු කෙරුණු අතර, සැකකරැවන් සෙවීමේ මෙහෙයුම තවදුරටත් සිදුකරණු ලබයි.", "URL": "https://sinhala.adaderana.lk/news.php?nid=101934", "Category": null, "Parent URL": null}