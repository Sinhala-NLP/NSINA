{"Source": "Adaderana", "Timestamp": "October 15, 2011 08:11 am", "Headline": "එක් ධජයක් සෙවණේ ජාතික සමගිය ශක්තිමත් කිරීමට කැපවී සිටිනවා", "News Content": "ශ්‍රී ලංකාව එක් ධජයක් සෙවණේ ජාතික සමගිය ශක්තිමත් කිරීමට තමා කැපවී සිටින බව ජනාධිපති මහින්ද රාජපක්ෂ මහතා පවසයි. වසර 30 ක කාලයක් පැවති යුද්ධය නිමා කොට රට ශක්තිමත් පදනමක පවතින බව ජනාධිපතිවරයා සඳහන් කරයි. ශ්‍රී ලංකාව මේ වන විට 8% ක ආර්ථික වර්ධන වේගයක් ලබාගනිමින් වේගවත් සංවර්ධනයක් කරා ගමන් කරන බව හෙතෙම පෙන්වාදෙයි. එමගින් ශ්‍රී ලාංකික පුරවැසියන්ට පමණක් නොව වෙනත් රටවල් සඳහා ද අගනා අවස්ථා උදාකර දී ඇති බව ජනාධිපති මහින්ද රාජපක්ෂ මහතා අවධාරණය කරයි. තෙදින නිල සංචාරයක් සඳහා දිවයිනට පැමිණ සිටින වියට්නාම ජනාධිපති ට්‍රොන්ග් ටැන් සැන්ග් මහතා වෙනුවෙන් ඊයේ(14) රාත්‍රී පැවති භෝජන සංග්‍රහයකදී ඔහු මේ බව පැවසුවේය.", "URL": "https://sinhala.adaderana.lk/news.php?nid=19364", "Category": null, "Parent URL": null}