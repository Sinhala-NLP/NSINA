{"Source": "Adaderana", "Timestamp": "July 21, 2017 04:16 pm", "Headline": " රයන් ජයලත් පැහැර ගැනීමට තැත් කිරීම හෙළා දකිනවා!", "News Content": "වෛද්‍ය පීඨ ශිෂ්‍යය ක‍්‍රියාකාරී කම්ටුවේ කැඳවුම්කරු පැහැර ගැනීමේ උත්සාහය හෙළා දකිමින් සමස්ත ලංකා වෛද්‍ය නිලධාරීන්ගේ සංගමය හා ලංකා ගුරු සේවා සංගමය විසින් නිවේදන නිකුත් කර තිබේ.එම නිවේදන පහත පරිදි වෙයි,වෛද්‍ය පීඨ ශිෂ්‍යය ක‍්‍රියාකාරී කම්ටුවේ කැඳවුම්කරු පැහැර ගැනීමේ උත්සාහය හෙළා දකිමු.(20) දින සවස විද්වත් වෘත්තිකයින්ගේ සංගම් ශාලාව අසළදී සුදු වෑන් රථයකින් පැම්ණි රනිල් මෛත‍්‍රී ආණ්ඩුවේ මැරයන් විසින් වෛද්‍ය පීඨ ශිෂ්‍යය ක‍්‍රියාකාරී කම්ටුවේ කැඳවුම්කරු රයන් ජයලත් සහෝදරයා පැහැර ගැනීමට ගත් උත්සාහය දැඩි පිළිකුලින් යුක්තව හෙළා දකින සමස්ත ලංකා වෛද්‍ය නිලධාරීන්ගේ සංගමය රාජපක්ෂ ආණ්ඩුවේ ප‍්‍රජාතන්ත‍්‍ර විරෝධී ක‍්‍රියාවන්ට එරෙහිව බලයට පැමිණි වර්තමාන ආණ්ඩුවේ ප‍්‍රජාතන්ත‍්‍රවාදය මෙය දැයි ප‍්‍රශ්න කර සිටී.සුදු වෑන් සංස්කෘතිය තම විරුද්ධවාදීන් දඩයම් කිරීමට භාවිතා කළ රාජපක්ෂ ආණ්ඩුව පන්නා දැමීමට හේතු වූයේ ඔවුන්ගේ එම ජනතා විරෝධී ක‍්‍රියාවන්ය. එම ක‍්‍රියාදාමයන්ම ආරම්භකර ඇති වර්තමාන ආණ්ඩුව පෙන්නුම් කරමින් සිටින්නේ හවුල් ආණ්ඩුවේ අවසානය ආසන්න බවයි. රෝහල රජයට පවරා ගැනීම වැනි ව්‍යාජ ඇස්බැන්දුම් වලින්, අත්තඩංගුවට ගැනීමෙන්, සිරබාරයේ තබා ගැනීමෙන් හා තර්ජනය කිරීම්වලින් සයිටම් විරෝධී බලවේග නිහඬ කළ නොහැකි බව ආණ්ඩුවට දැඩිව අවධාරණය කර සිටිමු.ආණ්ඩුවේ ප‍්‍රජාතන්ත‍්‍ර විරෝධී ක‍්‍රියාවන්ට එරෙහිව තම අයිතිවාසිකම් රැක ගැනීමට පෙරටඑන ලෙස සියලූ දෙනාගෙන් ඉල්ලා සිටිමු.ස්තූතියි. වෛද්‍ය ජයන්ත බණ්ඩාරප‍්‍රධාන ලේකම්සමස්ත ලංකා වෛද්‍ය නිලධාරීන්ගේ සංගමය.--වෛද්‍ය ශිෂ්‍ය කි‍්‍රයාකාරී කමිටුවේ කැඳවුම්කරු රයන් ජයලත් සිසුවා පැහැර ගැනීමට තැත් කිරීම තරයේ හෙලා දකිමු.පොලීසිය යැයි කියාගනිමින් ජූලි 20 (ඊයේ) ප.ව. 5.00 ට පමණ සිවිල් ඇඳුමින් සැරසුනු මැරයින් පිරිසක් සුදු වෑන් රථයකින් පැමිණ වෛද්‍ය ශිෂ්‍ය රයන් ජයලත් සිසුවා පැහැර ගැනීමට සිදුකළ නින්දිත උත්සාහය ලංකා ගුරුසේවා සංගමය දැඩි පිළිකුලෙන් යුතුව හෙලා දකිමු.ඊයේ (ජූලි 20) පස්වරුවේ සයිටම් විරෝධී ජන පවුර ලෙස පැවති විශේෂ සාකච්ඡාවෙන්අනතුරුව ඊට සහභාගී වී පිටත්ව යමින් සිටියදී සුදු වෑන් රථයකින් පැමිණි මෙම පිරිස රයන් ජයලත් සිසුවා පැහැර ගැනීමට තැත් කළ අවස්ථාවේ අදාළ රැස්වීමට සහභාගී වී සිටි වෘත්තීය සමිති නායකයින්, වෛද්‍යවරුන්, ගුරුවරුන්, විශ්වවිද්‍යාල සිසුන්, දෙමව්පියන්ගේ මැදිහත්වීම නිසා උත්සාහය ව්‍යර්ථවූ අතර ආණඩුව මෙම නිර්ලජ්ජිත, බියගුලූ ක‍්‍රියාව වසා ගැනීමට පොලීසිය පසුව මාධ්‍ය මඟින් රටටත්, ජනතාටවත් සජීවීව දැකගත හැකිවිය.යහපාලන යැයි කියා ගන්නා වර්තමාන මෛතී‍්‍ර- රනිල් ආණ්ඩුව දූෂණ මර්දන ලේකම් කාර්යාල වසා දමමින් රටේ මහජන මුදල් කෝටි ගණන් මංකොල්ල කෑ සොරුන් එක පෙලට ආරක්‍ෂා කරද්දී රටේ අනාගත පරපුරේ නිදහස් අධ්‍යාපන අයිතිය ආරක්‍ෂා කරදීමට සටන් කරන වෛද්‍ය ශිෂ්‍යයන් බොරු චෝදනා මත මහ දවල්, මිණී මරුවන්, මංකොල්ලකාරයින් අත්අඩංගුවට ගන්නා ආකාරයට කටයුතු කිරීම කණගාටුවට කරුණක් වන අතර එසේම මෙම බියගුළු කි‍්‍රයාව රාජපක්‍ෂ පාලනයේ සුදු වෑන් සංස්කෘතිය සිහිගැන්වීමකි.කෙසේ නමුත් රටට අවශ්‍ය වෛද්‍යවරුන් බිහි කිරීම නෙවිල් ප‍්‍රනාන්දු වැනි කළු කඩමුදලාලිලාට පවරමින් අත පිසදමා ගැනීමට තැත් කරන මෛතී‍්‍ර-රනිල් බංකොලොත් ආණ්ඩුව, පෙර පැවති රාජපක්‍ෂ ආණ්ඩුවේ මගයමින් මේ වනවිට ආරම්භ කරමින් තිබෙන ජනතා විරෝධී, ප‍්‍රජාතන්ත‍්‍ර විරෝධී වැඩපිළිවෙළ පරාජය කිරීමට එකාවන්ව නැගී සිටීමට කාලය පැමිණ ඇති බව පෙන්වා දෙන ලංකා ගුරුසේවා සංගමය මෙම අරගලය මර්දනය කිරීමට හෝ රටේ ප‍්‍රජාතන්ත‍්‍රවාදය වැළලීමට කිසිසේත් ඉඩ නොතබන බව දැඩිව අවධාරණය කරමු.මහින්ද ජයසිංහ ප්‍රධාන ලේකම්ලංකා ගුරු සේවා සංගමය", "URL": "https://sinhala.adaderana.lk/news.php?nid=75491", "Category": null, "Parent URL": null}