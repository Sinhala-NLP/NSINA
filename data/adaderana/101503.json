{"Source": "Adaderana", "Timestamp": "December 29, 2018 09:23 pm", "Headline": "පොලිස් ජීවිතාරක්ෂක කණ්ඩායමට ලැබුණ ජය", "News Content": "ශ්‍රී ලංකා ජීවිතාරක්ෂක සංගමය මගින් 67 වන වරට පවත්වන ලද ජාතික ජීවිතාරක්ෂක ශූරතාවලිය පොලිස් පිහිනුම් තටාකයේ සහ ගල්කිස්ස වෙරළ තීරයේදී පවත්වා තිබේ. ඊයේ(28) දින පවත්වන ලද ජාතික ජීවිතාරක්ෂක ශූරතාවලිය සඳහා කණ්ඩායම් 14ක් සහභාගී වූ අතර එහිදී සමස්ථ ලකුණු 253ක් ලබාගෙන ප්‍රථම ස්ථානය දිනා ගැනීමට ශ්‍රී ලංකා පොලිස් ජීවිතාරක්ෂක කණ්ඩායමේ නිලධාරීන් සමත් විය. ශ්‍රී ලංකා ජාතික ජීවිතාරක්ෂක කණ්ඩායමේ ක්‍රීඩකයින් 06ක් සිටින අතර ඉන් තිදෙනෙකුම ශ්‍රී ලංකා පොලීසිය නියෝජනය කරන නිලධාරීන් වේ. ශ්‍රී ලංකා පොලිස් ජීවිතාරක්ෂක සංගමය විසින් දිවයිනේ විවිධ ප්‍රදේශ 28ක් තුල පැය 24 පුරාම ක්‍රියාත්මක වන ජීවිතාරක්ෂක ස්ථාන ස්ථාපිත කර තිබේ. එම ජීවිතාරක්ෂක ස්ථාන වල නිලධාරීන් විසින් 2018 වර්ෂය තුලදී ජීවිත 128ක් බේරාගෙන ඇති අතර, ඊට අමතරව 2018 වර්ෂය තුලදී සිදු වූ ආපදා තත්ත්වයන් තුලදී පුද්ගලයින් 1100කට ආසන්න ප්‍රමාණයක ජීවිත බේරා දී තිබේ.", "URL": "https://sinhala.adaderana.lk/news.php?nid=101503", "Category": null, "Parent URL": null}