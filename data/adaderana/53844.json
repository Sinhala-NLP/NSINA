{"Source": "Adaderana", "Timestamp": "September 14, 2015 05:26 pm", "Headline": "එහෙම වුණොත් මම දැලි පිහියෙන් බඩ කපාගන්නවා ", "News Content": "ලංකා ගුරු සේවා සංගමයේ ලේකම් වන මහින්ද ජයසිංහ මහතාගෙන් කෝටි 50ක වන්දායක් ඉල්ලා එන්තරවාසියක් යවන බව එජනිස පාර්ලිමේන්තු මන්ත්‍රී බන්දුල ගුණවර්ධන මහතා පවසයි.පසුගිය මහ මැතිවරණයේදී කොළඹ දිස්ත්‍රික්කයෙන් තරග කළ තමාට මනාප ලක්ෂයක් පමණ අහිමි වීමට ලංකා ගුරු සේවා සංගමයේ ලේකම් මහින්ද ජයසිංහ මහතා සිදුකළ අසත්‍ය ප්‍රකාශයක් හේතු වී ඇතැයි ඒ මහතා ප්‍රකාශ කළේය.මහින්දෝදය තාක්ෂණික විද්‍යාගාර ඉදිකිරීමේදී කෝටි ගණනින් මුදල් වංචා කර ඇති බවට ජයසිංහ මහතා ගෙන ගිය ප්‍රචාර හේතුවෙන් මෙම මනාප ප්‍රමාණය අහිමි වී ගිය බව ගුණවර්ධන මහතා සඳහන්කර සිටියේය.ඒ අනුව තමා කෝටි 50ක වන්දියක් ඉල්ලා එන්තරවාසියක් යවන බව ඒ මහතා නාරාහේන්පිට අභයාරාමයේදී අද (14දා) පැවැති ප්‍රවෘත්ති සාකච්ඡාවකදී කීවේය.කෙසේ වෙතත් අදාළ සිද්ධිය සම්බන්ධයෙන් තමා අධිකරණයෙන් වරදකරුවුවහොත් ගාලු මුවදොර පිටියට පැමිණ තමා දැලි පිහියෙන් බඩ කපාගන්නා බවද හෙතෙම එම අවස්ථාවේදී වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=53844", "Category": null, "Parent URL": null}