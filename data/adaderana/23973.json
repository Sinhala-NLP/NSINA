{"Source": "Adaderana", "Timestamp": "May 3, 2012 05:47 am", "Headline": " එක්සත් ජාතීන්ගේ වෑන් රථයට කතක් බිලි-දෙදෙනකුට තුවාලයි", "News Content": "මඩකළපුව සිට වාලච්චේන බලා ධාවනය වූ එක්සත් ජාතීන්ගේ සංවිධානයට අයත් වෑන් රථයක ගැටීමෙන් කාන්තාවක ජීවිතක්ෂයට පත්ව තිබේ. ඊයේ රාත්‍රීයේදී මඩකළපුව, වණ්ඩාරමුල්ල ප්‍රදේශයේදී මෙම අනතුර සිදුව ඇති අතර තුවාල ලැබූ තවත් දෙදෙනකු ප්‍රතිකාර සඳහා රෝහල් ගත කර ඇති බව පොලීසිය පවසයි. අනතුර සිදුකළ බව කියන එක්සත් ජාතීන්ගේ සංවිධානයට අයත් වෑන් රථයේ රියදුරු අත්අඩංගුවට ගෙන ඇති අතර සැකකරු අද අධිකරණයට ඉදිරිපත් කිරීමට නියමිතය. සිද්ධිය සම්බන්ධව එරාවුර් පොලිසිය වැඩිදුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=23973", "Category": null, "Parent URL": null}