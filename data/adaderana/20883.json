{"Source": "Adaderana", "Timestamp": "December 23, 2011 09:30 am", "Headline": "පරීක්ෂා කිරීමට ගිය බෝම්බය පිපිරී 6 දෙනෙකුට තුවාලයි", "News Content": "පුලියන්කුලම, මනියමඩු ප්‍රදේශයේ සිත්තපරන්තන් ඔය අසල තිබී හමුවූ බෝම්බයක් පරීක්ෂා කිරීමට යාමේ දී එය පිපිරීමෙන් පුද්ගලයින් 6 දෙනෙක් තුවාල ලබා තිබේ. ඊයේ(22) පස්වරුවේ අනතුර සිදුව ඇති අතර තුවාල ලැබූවන් වව්නියාව රෝහලේ ප්‍රතිකාර ලබන බව පුලියන්කුලම පොලිසිය සඳහන් කරයි. මේ අතර අනුරාධපුර, ගුවන්තොටුපළ පාරේ පිහිටි වාරිමාර්ග ඉංජිනේරු කාර්යාලයට ටිපර් රථයකින් ගෙන එන ලද වැලි අතර තිබී උණ්ඩ තොගයක් සොයාගෙන තිබේ. ආර්.පී.ජී. උණ්ඩ 2ක් සහ එම්.පී.එම්.ජී. උණ්ඩ 157 ක් ඒ අතර තිබූ බව අනුරාධපුර පොලිසිය පැවසීය. යටවත්ත, දිවුල්ල ප්‍රදේශයේ වත්තක් එළිපෙහෙළි කිරීමේ දී ජීව අත්බෝම්බයක් සොයාගෙන ඇති බව යටවත්ත පොලිසිය පවසයි.", "URL": "https://sinhala.adaderana.lk/news.php?nid=20883", "Category": null, "Parent URL": null}