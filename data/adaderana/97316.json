{"Source": "Adaderana", "Timestamp": "October 7, 2018 06:55 pm", "Headline": "නාවලපිටිය -තලවාකැලේ ප්‍රධාන මාර්ගය ගිලා බසී", "News Content": "නාවලපිටිය -තලවාකැලේ ප්‍රධාන මාර්ගයේ දිඹුල තේ වත්ත ප්‍රදේශයේ බොක්කුවක් පිහිටි ස්ථානක මාර්ගය මැද ගිලා බැසීමක් සිදවී තිබේ. එම හේතුව නිසා එම මාර්ගයේ බර වාහන ධාවනය කිරිම අවධානම් තත්ත්වයක් උද්ගතවී ඇත. නාවලපිටිය නගරයේ සිට තලවාකැලේ නගරය හරහා නුවරඑළිය දක්වා ගමන් ගැනීමට ඇති කෙටිම හා ප්‍රධානම මාර්ගය මෙය වේ. මාර්ගය මැදින් මෙලෙස ගිලා බැසීමත් සමග මගී ප්‍රවාහන බස් හා අත්‍යවශ්‍ය ආහාර ද්‍රව්‍ය ඇතුළු වෙනත් බාණ්ඩ ප්‍රවාහනය කිරිම සම්බන්ධව ගැටළුකාරි තත්ත්වයක් මතුවී තිබේ. මගී ප්‍රවාහන බස් රථ අද උදෑසන එම ස්ථානයේදී මගින් බස්සවා ධාවනය කිරිමට කටයුතු කරමින් සිටින අතර භාණ්ඩ ප්‍රවාහනය කරන බර වාහන කරුවන් දැඩි දුෂ්කර තාවයකට මුහුණපා සිටිති. ප්‍රදේශයට පවතින අධික වර්ෂාව සහිත කාලගුණය නිසා එම ගල් බෝක්කුව හරහා ගලා බසින ජල ප්‍රමාණය ඉහල මට්ටමක පවතින නිසා මෙම තත්ත්වය උත්වගතන්නට ඇත.තවදුටත් වර්ෂාව පැවතිය හොත් මෙම ගිලා බැස්ම වර්ධනය විය හැකි වන අතර එවන් තත්ත්වක් හමුවේ දැඩි ප්‍රවාහන දුෂ්කරතාවයකට ප්‍රදේශවාසීන්ට මුහුණ පෑමට සිදුවනු ඇත.", "URL": "https://sinhala.adaderana.lk/news.php?nid=97316", "Category": null, "Parent URL": null}