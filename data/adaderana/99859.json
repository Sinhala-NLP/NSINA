{"Source": "Adaderana", "Timestamp": "November 27, 2018 09:58 am", "Headline": "O/L පෞද්ගලික අයදුම්කරුවන්ට නිවේදනයක්", "News Content": "මෙවර අ.පො.ස සාමාන්‍ය පෙළ විභාගය දිවයින පුරා මධ්‍යාස්ථාන 4661ක දී දෙසැම්බර් මස 03වනදා සිට 12වනදා දක්වා පැවැත්වේ. පෞද්ගලික විභාග අයදුම්කරුවන් සංඛාව 233,791 කි. විභාගයට පෙනී සිටින පෞද්ගලික අයදුම්කරුවන්ගේ විභාග ප්‍රවේශ පත්‍ර මේ වන විට තැපැල් කර යවා ඇති බව විභාග දෙපාර්තමේන්තුව නිවේදනයක් නිකුත් කරමින් දන්වා තිබේ. එසේ නොලැබුණු යම් අපෙක්ෂකයෙක් වෙතොත් එම සිසුන් කළ යුත්තේ ශ්‍රී ලංකා විභාග දෙපාර්ලමේන්තුවේ නිල වෙබ් අඩවිය පිවිස ජාතික හැඳුනුම්පත් අංකය යොදා විභාග ප්‍රවේශ පත්‍රයක් ලබා ගැනිම බවද එම නිවේදනයේ සඳහන් වේ. ශ්‍රි ලංකා විභාග දෙපාර්තමේන්තුවේ නිල වෙබ් අඩවිය වන්නේ (WWW.doenets.lk) යයි. එම වෙබ් අඩවියට පිවිස News headlines යටතේ තමන්ගේ ජාතික හැදුනුම්පත් අංකය යොදා විභාග ප්‍රවේශ පත්‍රය බාගත කර ගත හැකි බව එම දෙපාර්තමේන්තුව දන්වා ඇත.", "URL": "https://sinhala.adaderana.lk/news.php?nid=99859", "Category": null, "Parent URL": null}