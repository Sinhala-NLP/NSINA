{"Source": "Adaderana", "Timestamp": "August 25, 2018 04:33 pm", "Headline": "වසර කිහිපයකට පසු දැවැන්තම හමුදා පෙළපාලියක්", "News Content": "වසර කිහිපයක කාලය තුළ පැවති දැවැන්තම හමුදා පෙළපාලිය පිළිබඳව පසුගියදා යුක්‍රේනයෙන් වාර්තා විය. රටේ නැගෙහිර රුසියානු හිතවාදී බෙදුම්වාදීන්ට එරෙහිව සටන් කිරීම සඳහා ඔවුන් සතුව පවතින යුධ ශක්තිය ප්‍රදර්ශනය කරමින් මෙය පැවති බව විදෙස් වාර්තා සඳහන් කළේය. නිදහස් දිනයට සමගාමීව යුක්‍රේනය පසුගියදා දැවැන්ත හමුදා පෙළපාලියක් පැවැත්වුවාය. පසුගිය වසර කිහිපය තුළ රටේ පැවති දැවැන්තම හමුදා පෙළපාලිය මෙය බවද සඳහන් වේ. සේවයේ නිරත හමුදා සොල්දාදුවන් 4500ක් සහ මෑතකාලීනව සැළසුම් කළ සන්නද්ධ රථද ඇතුළුව යුධ කටයුතු සඳහා අවශ්‍ය දෘඩාංග 250 ක් හමුදා පෙළපාලිය සඳහා එක්කර තිබුණි. හමුදාවේ විවිධ අංශ නියෝජනය කරමින් මේ සඳහා එක් වූ සොල්දාදුවන් පෙළපාලියේ ගමන් කරමින් රටේ නැගෙහිර රුසියානු හිතවාදී බෙදුම්වාදීන්ට එරෙහිව සටන් කිරීම සඳහා ඔවුන් සතුව පවතින යුධ ශක්තිය ප්‍රදර්ශනය කළේය. 2014 වර්ෂයේදී මොස්කව් පාලනය ක්‍රිමියාව ඈඳා ගැනීමෙ සහ පුද්ගලයින් 10 000කට අධික පිරිසක් මරණයට පත්කරමින් රටේ නැගෙනහිර ප්‍රදේශයන්ගේ ඇති වූ ක්‍රේම්ලිනයේ අනුග්‍රහය ලබන බෙදුම්වාදී කැරලි යුක්‍රේනය සහ රුසියාව අතර සබඳතා බිඳ වැටීමට හේතුවක් විය. අමෙරිකානු ජාතික ආරක්ෂක උපදේශක ජෝන් බෝල්ටන්ගේ සංචාරයකට සමගාමීව යුක්‍රේනය සිය 27 වන නිදහස් දින සැමරුම මෙලෙස අභිමානවත් ලෙස සැමරීමට පියවර ගැනීම විශේෂත්වයක් බවද විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=95009", "Category": null, "Parent URL": null}