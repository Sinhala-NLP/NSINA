{"Source": "Adaderana", "Timestamp": "July 21, 2013 01:56 pm", "Headline": "බ්‍රිතාන්‍ය පාර්ලි‍මේන්තු කණ්ඩායමක් හෙට එයි", "News Content": "බ්‍රිතාන්‍ය පාර්ලිමේන්තු මන්ත්‍රී කණ්ඩායමක් මෙරට සංචාරයක නිරතවීමට නියමිතව තිබේ. සිව්දින නිල සංචාරයක් සඳහා ඔවුන් හෙට දිනයේ දිවයිනට පැමිණීමට නියමිතව ඇති බව විදේශ කටයුතු අමාත්‍යංශය සඳහන් කළේය. බ්‍රිතාන්‍ය පාර්ලිමේන්තුවේ කන්සවේටිව් පක්ෂයේ සහ කම්කරු පක්ෂයේ මන්ත්‍රීවරුන් තිදෙනෙකු ඇතුළු කණ්ඩායමක් මෙම සංචාරය සඳහා සහභාගී වනු ඇත. ඔවුන් මෙම සංචාරය තුළදී ජනාධිපති මහින්ද රාජපක්ෂ මහතා කථානායක චමල් රාජපක්ෂ මහතා සහ විදේශ කටයුතු අමාත්‍ය ජී.එල් පීරිස් මහතා හමුවී සාකච්ඡා පැවැත්වීමට නියමිතව තිබේ. ඊට අමතරව මෙරටට පැමිණෙන බ්‍රිතාන්‍ය පාර්ලිමේන්තු මන්ත්‍රී කණ්ඩායම විපක්ෂ නායක රනිල් වික්‍රමසිංහ මහතා ඇතුළු විපක්ෂයේ පක්ෂ රැසක නායකයින් හමුවීමට ද සැලසුම් කර ඇති බව වාර්තා වේ.", "URL": "https://sinhala.adaderana.lk/news.php?nid=35973", "Category": null, "Parent URL": null}