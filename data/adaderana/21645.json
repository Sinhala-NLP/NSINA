{"Source": "Adaderana", "Timestamp": "January 25, 2012 09:53 pm", "Headline": "පසුගිය මාස තුනට කොළඹින් 15 ක් උස්සලා", "News Content": "පළාත් සභා සඳහා ඉඩම් සහ පොලිස් බලතල දීමට තමන්ද එකඟ නොවන බව ජන අරගල ව්‍යාපාරයේ දේශපාලන කටයුතු ලේකම් පුබුදු ජයගොඩ මහතා පවසයි. අද පැවති මාධ්‍ය හමුකට එක්වෙමින් හෙතෙම මේ බව කියා සිටියේය. එහිදී ඔහු මෙසේද සඳහන් කළේය. \"දහතුන්වෙනි සංශෝධනයට එහා ගිය බලය බෙදීමක් ගැන සහ සෙනෙට් සභාවක් පිළිබඳ සංවාදයක් ඇවිත් තිබෙනවා. පළාත් සභා සඳහා ඉඩම් සහ පොලිස් බලතල දීමට අපි එකඟ නැහැ. ඒ එකඟ නොවන්නේ දෙමළ ජනතාවට අයිතීන් දීමට විරුද්ධයි කියන පදනමින් නොවෙයි, තිබෙන ප‍්‍රශ්නයට එය විසඳුමක් නොවේය කියන පදනමින්. පුළුල් දෙමළ සමාජය ඉල්ලනවා නම් ඔවුන් බලාපොරොත්තු වන විසඳුම එයයි කියලා අපි ඒ අයිතියට ගරු කරනවා. නමුත් අපි දිගටම කියනවා, එය ප‍්‍රශ්නයට උත්තරයක් නොවෙයි කියලා. මේ ප‍්‍රශ්නය ඉතාම සංකීර්ණයි. නමුත් දැන් උත්සාහ කරන්නේ දේශපාලන විද්‍යාවේ උගන්වන ඒකීය රාජ්‍ය සංකල්පය සහ බලය බෙදීම කියන සංකල්ප දෙකට ලඝු කරන්න. නමුත් අපි හිතන්නේ දේශපාලන විද්‍යාවේ සාම්ප‍්‍රදායික සීමාවන් ඉක්මවා ගිය මැදිහත්මක් මේ ප‍්‍රශ්නය සඳහා අවශ්‍යයි. ආණ්ඩුව හිටි ගමන් කියනවා දහතුන් වැනි සංශෝධනයට එහා ගිය බලය බෙදීමක් දෙන්න සූදානම් කියලා. එහෙම කියන ආණ්ඩුව මොකද කරන්නේ? උතුරට ප‍්‍රජාතන්ත‍්‍රවාදය දෙන්නේ නැහැ. පැහැර ගෙන යාම්, අතුරුදහන් කිරීම් සිදු වෙනවා. පසුගිය දෙසැම්බර් නව වැනිදා ලලිත් සහ කුගන් පැහැර ගෙන ගියා තවමත් ඔවුන් ගැන තොරතුරක් නැහැ. පසුගිය මාස තුනක කාලය තුළ කොළඹ නගරයේ 15 දෙනකු පැහැර ගෙන ගොස් තිබෙනවා. ආණ්ඩුව ඒ ගැන කතා කරන්නේ නැහැ. අතුරුදහන් වූවන් සම්බන්ධයෙන් ඔවුන් ජීවත්ව ඉන්නවාද නැද්ද යන්නවත් කියන්නේ නැහැ. උතුරේ ප‍්‍රජාතන්ත‍්‍රවාදය නැහැ. අඩුම තරමේ අත්පත‍්‍රිකාවක්වත් බෙදන්න දෙන්නේ නැහැ. ඒ නිසා ඕනෑම දේශපාලන විසඳුමක් ක‍්‍රියාත්මක කරන්න කලින් උතුරේ ජනතාවට කතා කිරීමට නිදහස දිය යුතුයි. ඔවුන්ට පූර්ණ ප‍්‍රජාතන්ත‍්‍රවාදය දිය යුතුයි. අද වෙන කොට ගොවියන්, කම්කරුවන් උද්ඝෝෂණ කරමින් ඉන්නවා. සිසුන් උද්ඝෝෂණ කරමින් ඉන්නවා. ඒ නිසා ආණ්ඩුවට එරෙහි විරෝධයක් තිබෙනවා. ඒ නිසා ආණ්ඩුව කැමතියි ජාතිවාදය අවුස්සන්න පුළුවන් නම්. ප‍්‍රධාන ප‍්‍රශ්න යටපත් කරන්න...\"", "URL": "https://sinhala.adaderana.lk/news.php?nid=21645", "Category": null, "Parent URL": null}