{"Source": "Adaderana", "Timestamp": "October 15, 2018 09:01 pm", "Headline": "දින 600 ක් ගතවුවද විසඳුම් නෑ", "News Content": "යුද සමයේ අතුරුදහන්වූවන් සොයාදෙන ලෙසට ඉල්ලා අතුරුදහන්වූවන්ගේ ඥාතීන් උපවාසයක් ආරම්භ කොට දින 600 ක් ගතවුවද අතුරුදහන්වූවන්ගේ ගැටළුව වෙනුවෙන් නිසි විසදුම් නොලැබීමට විරුද්ධව වවුනියාව අතුරුදහන්වූවන්ගේ ඥාතීන් අද (15) වවුනියාව කන්දසාමි කෝවිලේ දේව කන්නලව්වක් සිදුකොට වවුනියාව තැපැල් කාර්යාලය ඉදිරිපස විරෝධතාවයක නිරතවිණ.විරෝධතාවයට එක්වු වවුනියාව අතුරුදහන්වූවන්ගේ ඥාතීන් පැවසූවේ තමන් 2017 වසරේ ජනවාරි 23 වැනිදා තමන්ගේ ඥාතීන් සොයාදෙන ලෙසට ඉල්ලා නිරාහාරව උපවාසයක් පැවැත්වු බවයි. අදාළ උපවාසය පැවැත්වු අවස්ථාවේ රාජ්‍ය නියෝජිතයින් පැමිණ සති දෙකක කාලයක් තුළ තමන්ට විසදුම් ලබාදෙන බවට පැවසුවද දැනට තම උපවාසයට දින 600 ක කාලයක් ගතවි ඇතත්, තමන්ගේ ඥාතීන්ට සිදුවුයේ කුමක්ද යන්න සම්බන්ධයෙන් තවමත් නිසි පිළිතුරක් රජය හරහා ලබානොදුන් බවයි. දෙමළ ජාතික සන්ධාන නියෝජිතයින්ද තම ගැටළුවට විසදුම් ලබාදෙන බවට පවසමින් තමන්ගේ ජන්දය ලබාගත්තද, අදාළ පිරිස හරහාද තමගේ ඥාතීන් සොයා ගැනීම හෝ ඥාතීන්ට සිදුවු සිදුවීම සම්බන්ධයෙන් පිළිතුරක් මෙතෙක් ලබා ගැනීම නොහැකි වු බවය. අතුරුදහන්වූවන්ගේ ඥාතීන් පැවසූවේ තමන්ගේ ඥාතීන්ට සිදුවුයේ කුමක්ද යන්න සම්බන්ධයෙන් දැන ගන්නා තෙක් තමන් අඛණ්ඩව උපවාසයේ නිරතවන බවයි. මෙවර ජිනීවා මානව හිමිකම් කොමිසමේ අවධානය පිණිස තමන් තම ගැටළුව ඉදිරිපත් කිරීමට නියමිත බවද අතුරුදහන්වූවන්ගේ ඥාතීන් පැවසූහ. අතුරුදහන්වූවන්ගේ ඥාතීන් පැවසූවේ ජාත්‍යන්තර මැදිහත්වීමක් මත මෙරට අතුරුදහන්වූවන්ගේ ගැටළුව වෙනුවෙන් නිසි විසදුමක් ලබාදිය යුතු බවය.", "URL": "https://sinhala.adaderana.lk/news.php?nid=97739", "Category": null, "Parent URL": null}