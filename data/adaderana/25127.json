{"Source": "Adaderana", "Timestamp": "June 18, 2012 12:47 pm", "Headline": "ජනපති අද කියුබානු උප ජනාධිපති හමුවෙයි", "News Content": "කියුබාවේ තෙදින නිල සංචාරයක නිරතව සිටින ජනාධිපති මහින්ද රාජපක්ෂ මහතා සහ කියුබානු උප ජනාධිපතිවරයා අතර හමුවක් අද(18) පැවැත්වෙයි. ශ්‍රී ලංකා කියුබානු සබඳතා තවදුරටත් පුළුල් කරගැනීම කෙරෙහි මෙම හමුවේ දී විශේෂ අවධානය යොමු කෙරෙනු ඇති බව ජනාධිපති මාධ්‍ය අංශය නිවේදනය කරයි. ශ්‍රී ලංකාවේ පොල් කර්මාන්තය ප්‍රවර්ධනය කිරීම සඳහා වූ අවබෝධතා ගිවිසුමකට ද අද දිනයේ අත්සන් තැබීමට නියමිතය. මේ අතර ජනාධිපති මහින්ද රාජපක්ෂ මහතා හෙට දිනයේ කියුබාවේ ජීව තාක්ෂණ මධ්‍යස්ථානයක් නැරඹීමේ අවස්ථාවකට සහභාගී වේ. මෙරට කෘෂිකර්මාන්තයේ ප්‍රවර්ධනයට කියුබාවේ ජීව තාක්ෂණය යොදා ගැනීමට ඇති හැකියාව පිළිබඳ සොයා බැලීම එහි අරමුණ වී ඇත.", "URL": "https://sinhala.adaderana.lk/news.php?nid=25127", "Category": null, "Parent URL": null}