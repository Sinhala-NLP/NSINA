{"Source": "Adaderana", "Timestamp": "March 8, 2014 05:19 pm", "Headline": "පකිස්ථානය 260යි - මාලිංග කඩුලු 5යි", "News Content": "12 වැනි ආසියානු කුසලාන එක්දින තරඟාවලියේ අවසන් තරඟයේ කාසියේ වාසිය දිනා පළමුවෙන් පන්දුවට පහරදුන් පකිස්ථානු කණ්ඩායම කඩුලු 5ක් දැවී ලකුණු 260ක් ලබා ගැනීමට සමත් විය. පකිස්ථානු පිල වෙනුවෙන් පවාඩ් අලාම් නොදැවි ලකුණු 114ක් ලබාගත් අතර එය ඔහුගේ පළමු ශතකය ද වේ. එසේම නායක මිස්බා උල්හක් ලකුණු 65ක් ලබා ගත් අතර උමාර් අක්මාල් වේගවත් ලකුණු 59ක් ලබා ගැනීමට සමත් විය. පාකිස්ථානු ඉනිමේ දැවී ගිය කඩුලු 5ම ලබා ගත්තේ ලසිත් මාලිංග වීම විශේෂත්වයකි. ඒ අනූව ශ්‍රී ලංකා කණ්ඩායමට මෙම තරඟය ජය ගැනීම සඳහා ලකුණු 261ක ඉලක්කයක් ලැබී තිබේ.", "URL": "https://sinhala.adaderana.lk/news.php?nid=41646", "Category": null, "Parent URL": null}