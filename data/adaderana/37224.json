{"Source": "Adaderana", "Timestamp": "September 7, 2013 07:25 pm", "Headline": " අතුරුදහන් වූවෙක් නෑ - ඔක්කොම මැරිලා ඇති", "News Content": "යුද්ධයේ අවසන් සමයේදී අතුරුදහන් වූවා යැයි පැවසෙන කොටසක් නැතැයිද ඔවුන් සියලුදෙනා මිය යන්නට ඇතැයිද ප්‍රජාතන්ත්‍රවාදී පක්ෂයේ නායක සරත් ෆොන්සේකා මහතා පවසයි. යාපනයේදී අද (07) පැවැති මාධ්‍ය හමුවකදී ඔහු මේ බව කීය. යුද්ධයේ අවසන් කාලයේදී ත්‍රස්තවාදින් 23,000ක් පමණ මිය ගිය බවද 12,000ක් නැවත පුනරුත්ථාපනයට බඳවා ගත් බවද ෆොන්සේකා මහතා පැවසීය. දිනකට ත්‍රස්තවාදීන් 50-60ත් අතර සංඛ්‍යාවක් මියගිය බවද කී සරත් ෆොන්සේකා මහතා ඔවුන්ගේ අවසන් කටයුතු සෙසු ත්‍රස්තවාදීන් විසින් සිදුකර ඇති බවද කීය. මියගිය ත්‍රස්තවාදීන්ගේ අවසන් කටයුතු සෙසු ත්‍රස්තවාදීන් විසින් සිදුකරන අයුරු නියමුවන් රහිත ගුවන් යානාවලින් ලබාගත් දර්ශනවලින් තහවුරු වූ බවද ඔහු පැවසීය. එසේ මියගිය ත්‍රස්තවාදී සාමාජිකයින් ගැන ඔවුන්ගේ පවුල්වල අය දැනුවත් කිරීමට සෙසු ත්‍රස්තවාදීන් ක්‍රියා නොකිරීම නිසා ඔවුන් අතුරුදහන් වී ඇති බව එම පවුල්වල සාමාජිකයින් කියමින් සිටින්නේ යැයි ෆොන්සේකා මහතා වැඩිදුරටත් පෙන්වාදෙන ලදී.", "URL": "https://sinhala.adaderana.lk/news.php?nid=37224", "Category": null, "Parent URL": null}