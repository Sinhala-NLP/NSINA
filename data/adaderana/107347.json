{"Source": "Adaderana", "Timestamp": "April 4, 2019 11:00 am", "Headline": "ගජමුතු දෙකක් සමඟ 2ක් අත්අඩංගුවට", "News Content": "දඹගල්ල, නිලවබැද්ද ප්‍රදේශයේදී අලෙවි කිරීම සඳහා සූදානම් කර තිබූ ගජමුතු දෙකක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. සියඹලාණ්ඩුව විශේෂ කාර්යය බලකා නිලධාරින් සහ දඹගල්ල පොලිසිය එක්ව සිදු කළ වැටලීමකදී අදාළ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. අත්අඩංගුවට ගත් සැකකරුනක් දොඹගහවෙල ප්‍රදේශයේ පදිංචි 50 හැවිරිදි සහ 67 හැවිරිදි පුද්ගලයින් දෙදෙනෙකි. ඔවුන් අද(04) මොණරාගල මහේස්ත්‍රාත් අධිකරණයට ඉදිරිපත් කිරීමට නියමිත අතර දඹගල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107347", "Category": null, "Parent URL": null}