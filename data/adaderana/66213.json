{"Source": "Adaderana", "Timestamp": "November 20, 2016 12:31 pm", "Headline": "  කෝටි දෙකක හෙරොයින් සමග විදෙස් ජාතිකයින් 4ක් මාට්ටු", "News Content": "රුපියල් කෝටි දෙකකට අධික වටිනාකමකින් යුත් හෙරොයින් තොගයක් සමග විදේශීකයින් සිව් දෙනෙකු ගල්කිස්ස ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් අතර මාලදිවයින් ජාතිකයින් තිදෙනෙකු සහ පකිස්ථාන ජාතිකයෙකු සිටින බව පොලීසිය සඳහන් කළේය.ඔවුන් සතුව තිබී හෙරොයින් කිලෝග්‍රෑම් දෙකකට ආසන්න ප්‍රමාණයක් පොලීසිය විසින් සොයාගෙන තිබේ. අත්අඩංගුවට ගත් සැකකරුවන් සම්බන්ධයෙන් පොලිස් මත්ද්‍රව්‍ය නාශක කාර්යාංශය වැඩිදුර පරීක්ෂණ පවත්වනු ලබයි.මේ අතර හෙරොයින් ග්‍රෑම් 200යි මිලිග්‍රෑම් 380ක ප්‍රමාණයක් ත්‍රිරෝද රථයකින් ප්‍රවාහනය කරමින් සිටි පුද්ගලයෙකු මෝදර ප්‍රදේශයේදී අත්අඩංගුවට ගෙන තිබේ.මෝදර පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති අතර ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය. ‍", "URL": "https://sinhala.adaderana.lk/news.php?nid=66213", "Category": null, "Parent URL": null}