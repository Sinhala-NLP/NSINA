{"Source": "Adaderana", "Timestamp": "July 14, 2019 12:38 pm", "Headline": "බදුලු ඔයේ දිය නෑ කතක් අතුරුදන්", "News Content": "බදුලු ඔයේ ‘‘ අක්කා වල‘‘ නැමැති ස්ථානයේ දිය නෑමට ගිය කාන්තාවක් ඔයේ සැඩ පහරකට හසුව ගසාගෙන ගොස් ඇති බව වාර්තා වෙයි. අද (14) උදෑසන වන විටත් ඇය සම්බන්ධයෙන් කිසිදු හෝඩුවාවක් ලැබී නැතැයි බදුල්ල පොලීසිය ප්‍රකාශ කර ඇත. සිද්ධියෙන් අතුරුදහන්ව ඇත්තේ තල්දෙන බෝලියද්ද වත්තේගෙදර අංක 11 පදිංචි ඩී එම් චන්ද්‍රාවතී (47) නමැති එක් දරු මවකි. ඇය වතුරට පැන්නා ද එසේත් නැත්නම් ගසාගෙන ගියා ද යන්න සම්බන්ධයෙන් පොලීසිය පරීක්ෂණ පවත්වයි. සිද්ධියෙන් අතුරුදහන් වූ කාන්තාව සොයා බදුල්ල පොලීසිය මඟින් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=114106", "Category": null, "Parent URL": null}