{"Source": "Adaderana", "Timestamp": "November 15, 2010 09:19 am", "Headline": "ලියාපදිංචි කළ බස් සංඛ්‍යාවේ කැපී පෙනෙන වර්ධනයක්", "News Content": "මේ වසරේ ලියාපදිංචි කළ බස් රථ සංඛ්‍යාවේ කැපී පෙනෙන වර්ධනයක් පෙන්නුම් කෙරෙන බව මෝටර් රථ ලියාපදිංචි කිරීමේ දෙපාර්තමේන්තු වාර්තා පෙන්වාදෙයි. 2009 ජනවාරි සිට ජූලි මාසය දක්වා කාලය තුළ මෙරට ලියාපදිංචි කළ සමස්ත බස් රථ සංඛ්‍යාව 310කි. කෙසේ වුවත් මෙම වසරේ අදාළ කාල සීමාව තුළ දී ලියාපදිංචි කළ සමස්ත බස් රථ සංඛ්‍යාව 1001 දක්වා ඉහළ මට්ටමක පවතින බව සඳහන්ය. යුද්ධය නිමා වීමත් සමඟ සංචාරක කර්මාන‍්තයේ ඇති වූ ප්‍රවර්ධනය මෙ‍ලෙස බස් රථ ආනයනය ඉහළ යාමට ප්‍රධාන ව‍ශයෙන් හේතු වී තිබේ. මීට අමතරව උතුරු අර්ධද්වීපයට යන මාර්ග විවෘත කිරීමත් සමඟ පොදු ප්‍රවාහන සේවා කටයුතු ආරම්භ වීම ද බස් රථ ලියාපදිංචි කිරීම් ඉහළ යාමට හේතු වී ඇති බව මෝටර් රථ ලියාපදිංචි කිරීමේ දෙපාර්තමේන්තුවේ වාර්තා පෙන්වා දෙයි.", "URL": "https://sinhala.adaderana.lk/news.php?nid=12160", "Category": null, "Parent URL": null}