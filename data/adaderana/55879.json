{"Source": "Adaderana", "Timestamp": "December 22, 2015 01:56 pm", "Headline": "මහරගම පිළිකා රෝහල අපේක්ෂා රෝහල වෙයි", "News Content": "මහරගම ජාතික පිළිකා රෝහල ජනවාරි මස පළමු වැනිදා සිට අපේක්ෂා රෝහල ලෙස නම් කිරීමට තීරණය කර තිබේ.ලබන ජනවාරි පළමු වැනිදා සිට එම නම් කිරීම සිදුකරන බව සෞඛ්‍ය අමාත්‍යාංශය නිවේදනය කළේය. පිළිකා රෝහලට ඇතුළත් කරන රෝගීන්ගේ මානසික තත්ත්වයේ වෙනසක් ඇති කිරීමේ අරමුණින් ජාතික පිළිකා ආයතනයේ නම මෙලෙස වෙනස් කිරීමට තීරණය කර ඇති බව සඳහන්ය.සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් නාරාහේන්පිට රුධිර පාරවිලයන මධ්‍යස්ථානයේ පැවති සාකච්ඡාවකින් අනතුරුව මෙම තීරණය ගෙන ඇති බව සෞඛ්‍ය අමාත්‍යාංශය පැවසුවේය.සෞඛ්‍ය ක්ෂේත්‍රයේ පවතින ගැටලු, අඩුපාඩු හා දුර්වලතාවයන් පිළිබඳව මෙහිදී සාකච්ඡා කර ඇති අතර ඒවාට කඩිනම් ක්‍රියාමාර්ග ගැනීම පිළිබඳව දීර්ඝ වශයෙන් සාකච්ඡා කර ඇත.", "URL": "https://sinhala.adaderana.lk/news.php?nid=55879", "Category": null, "Parent URL": null}