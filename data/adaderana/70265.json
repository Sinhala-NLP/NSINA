{"Source": "Adaderana", "Timestamp": "March 1, 2017 11:08 am", "Headline": "2017 වසරේ ඩෙංගු රෝගීන් 16,000ක්", "News Content": "2017 වසරේ ගත වු කාලය තුළ ඩෙංගු රෝගීන් 16,000කට අධික සංඛ්‍යාවක් වාර්තා වී ඇති බව සෞඛ්‍ය අමාත්‍යාංශය පවසයි.ඩෙංගු රෝගීන් 16,479 දෙනෙකු අදාළ කාලය තුළ වාර්තා වී ඇති අතර ඩෙංගු රෝගය හේතුවෙන් මරණ 24ක් සිදුව ඇති බව එම අමාත්‍යාංශය සඳහන් කළේය.කෙසේවෙතත් ජනවාරි මාසයට සාපේක්ෂව පෙබරවාරි මාසයේ වාර්තා වී ඇති රෝගීන් සංඛ්‍යාවේ අඩුවක් දක්නට ලැබෙන බව සඳහන්වේ. ඩෙංගු රෝගය ව්‍යාප්ත වීම සඳහා බලපා ඇති කරුණු පිළිබද සෞඛ්‍ය, ධීවර, පළාත් පාලන යන අමාත්‍යාශ ඒකාබද්ධව ලබන සතියේ දී සාකච්ඡාවක් පැවැත්වීමට නියමිත බව ද සෞඛ්‍ය අමාත්‍යාංශය සඳහන් කළේය.මේ අතර කොළඹ ගම්පහ, කළුතර, ගාල්ල, යාපනය, ත්‍රීකුණාමලය සහ රත්නපුරය යන දිස්ත්‍රීක්කවල ඩෙංගු රෝගීන් වැඩි වශයෙන් වාර්තාවීම හේතුවෙන් ජාතික ඩෙංගු මදුරු මර්දන වැඩසටහනක් දියත් කරන ලෙස සෞඛ්‍ය අමාත්‍ය රාජිත සේනාරත්න මහතා ජාතික ඩෙංගු මර්දන ඒකකයට දැනුම් දී තිබේ.ඒ අනුව මාර්තු මස 29 වන දින සිට අප්‍රේල් මස 4 වන දින දක්වා දීප ව්‍යාප්තව මෙම මදුරු මර්දන වැඩසටහන ක්‍රියාත්මක කිරීමට සැලසුම් කර ඇති බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=70265", "Category": null, "Parent URL": null}