{"Source": "Adaderana", "Timestamp": "August 31, 2014 03:24 pm", "Headline": " මීගලෑවේ දරුවා පැහැරගැනීමට සහයෝගය දුන් තවත් අයෙක් දැලේ ", "News Content": "මීගලෑව ප්‍ර දේශයේ දී දරුවෙකු පැහැරගෙනයාමේ සිද්ධියට සම්බන්ධ සැකකරුවන්ට ආධාර අනුබල ලබාදුන් බව කියන පුද්ගලයෙකු අත්අඩංගුවට ගෙන රක්ෂිත බන්ධනාගාර ගත කර තිබේ. අපරාධ පරීක්ෂණ දෙපාර්තමේන්තුව මගින් ඊයේ(30) අත්අඩංගුවට ගත් සැකකරු අද දිනයේ ගල්ගමුව මහේස්ත්‍රාත් අධිකරණය වෙත ඉදිරිපත් කර තිබුණි. එහිදි සැකකරු ලබන 03 වන දින දක්වා රක්ෂිත බන්ධනාගාර ගත කරන ලෙස නියෝග කර ඇති බව පොලීසිය පැවසුවේය. අඹන්පොල, ඇහැටුවැව ප්‍රදේශයේ පදිංචි අදාළ සැකකරු පැහැරගත් දරුවා රඳවා තබාගත් නිවස කුලීයට ලබාගැනීමට මුදල් ලබාදීම, ඔහු යටතේ සේවය කළ අයෙකුගේ හැඳුනුම්පත් පිටපතක් සිම් කාඩ්පතක් ලබාගැනීම සඳහා සහයෝගය මෙම පුද්ගලයා විසින් ලබා දී තිබේ. දිනිදු දරුවා පැහැරගෙන යාමේ සිද්ධියේ තවත් සැකකරුවෙකු රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=45728", "Category": null, "Parent URL": null}