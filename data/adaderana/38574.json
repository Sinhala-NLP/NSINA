{"Source": "Adaderana", "Timestamp": "November 3, 2013 10:28 am", "Headline": "අගුණවිල නිවාස 19ට සුළඟින් අගුණයි", "News Content": "සුළඟින් නිවාසවල ටකරන් ගැලවී ගොස් තිබූ අයුරු. (ඡායා රූ - ජූඩ් සමන්ත) හදිසියේ හමා ගිය සුළඟකින් මුන්දලම - අගුණවිල ප්‍රදේශයේ නිවාස 19 කට අලාභ හානි සිදුවී ඇති බව පුත්තලම ආපදා කළමණාකරණ ඒකකය පවසයි. ඊයේ සවස මෙය සිදුව ඇති බව අප වාර්තාකරු කියයි. මෙම සුළගින් නිවාස 03 ක් සම්පුර්ණයෙන්ම විනාශ වී ඇති අතර අනෙක් නිවාස අර්ධ වශයෙන් හානියට පත්වී ඇති බව ආපදා කළමණාකරණ ඒකකය පවසයි. ගස් කඩා වැටීම නිසා අතුරු මාර්ග කීපයක ගමනා ගමන කටයුතු ඇණහිට ඇති බව මුන්දලම පොලීසිය සඳහන් කරයි. මෙහිදී කිසිදු ජීවිත හානියක් හෝ තුවාල ලැබූවන් සම්බන්ධයෙන් වාර්තා වී නැති බවත් අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=38574", "Category": null, "Parent URL": null}