{"Source": "Adaderana", "Timestamp": "January 7, 2017 11:35 am", "Headline": "එච්.අයි.වී ආසාදිතයන්ගේ වැඩිවීමක්", "News Content": "2015 වසරට සාපේක්ෂව 2016 වසරේදී එච්.අයි.වී ආසාදිතයන්ගේ සුළු වැඩිවීමක් දක්නට ලැබෙන බව ජාතික ලිංගාශ්‍රිත රෝග හා ඒඩ්ස් මර්දන ව්‍යාපාරය පවසයි.එහි අධ්‍යක්ෂ වෛද්‍ය සිසිර ලියනගේ මහතා සඳහන් කළේ කාන්තාවන්ට සාපේක්ෂව පිරිමි පුද්ගලයින්ට ඒඩ්ස් වැළදීමේ ප්‍රවණතාව වැඩිවී ඇති බවයි.අනාරක්ෂිත ලිංගික ක්‍රියාකාරකම් හා සමලිංගික සේවනය හේතුවෙන් මෙම තත්ත්වය වර්ධනය වී ඇති බව ඔහු කියා සිටියේය.ඒඩ්ස් රෝගය මර්දනය කිරීම සඳහා මේ වසරේද විශේෂ වැඩසටන් රැසක් ක්‍රියාත්මක කර ඇති බව ජාතික ලිංගාශ්‍රිත රෝග හා ඒඩ්ස් මර්දන ව්‍යාපාරයේ අධ්‍යක්ෂ වෛද්‍ය සිසිර ලියනගේ මහතා සඳහන් කළේය.", "URL": "https://sinhala.adaderana.lk/news.php?nid=67813", "Category": null, "Parent URL": null}