{"Source": "Adaderana", "Timestamp": "April 27, 2014 04:45 pm", "Headline": "වීඩියෝ:- අන්තරාකාරි ලෙස භාණ්ඩ ප්‍රවාහනය කළොත් නීතිය දැඩිව ක්‍රියාත්මක කරනවා ", "News Content": "අන්තරාකාරි ලෙස භාණ්ඩ ප්‍රවාහනය කරන රියදුන්ට එරෙහිව මැයි මස පළමුවන දින සිට නීතිය දැඩිව ක්‍රියාත්මක කරන බව පොලිසිය පවසයි. පොලිස් රථ වාහන මූලස්ථානයේ පැවති භාණ්ඩ ප්‍රවාහනය කරන ටිපර් රථ රියදුරන් දැනුවත් කිරිමේ වැඩසටහනකදි මේ බව අනාවරණය වුණි. කොළඹ පොලිස් රථ වාහන අංශය විසින් සංවිධානය කර තිබු මෙම වැඩසටහනට දිවයින පුරා සිටින ටිපර් රථ රියදුරන් සහභාගි වී සිටියේය. එහිදි එම රියදුරන් දැනුවත් කළ පොලිස් රථ වාහන අංශයේ නීතිය ක්‍රියාත්මක කිරිමේ ස්ථානාධිපති පොලිස් පරීක්ෂක සම්පත් පෙරේරා මහතා සඳහන් කළේ අන්තරාකාරි ලෙස භාණ්ඩ ප්‍රවාහනය කිරිම හේතුවෙන් අනතුරු රැසක් වාර්තා වන බවයි. එම නිසා ඉදිරියේ දි එලෙස අන්තරාකාරි ලෙස භාණ්ඩ ප්‍රවාහනය රියදුරන්ට එරෙහිව නීතිය දැඩිව ක්‍රියාත්මක කරන බව ඔහු සඳහන් කළේය.", "URL": "https://sinhala.adaderana.lk/news.php?nid=42823", "Category": null, "Parent URL": null}