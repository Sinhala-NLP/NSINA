{"Source": "Adaderana", "Timestamp": "December 12, 2011 09:32 am", "Headline": "රත්මලාන දුම්රිය ස්ථානය අසල ළිඳකින් මළ සිරුරක් හමුවෙයි", "News Content": "රත්මලාන දුම්රිය ස්ථානයට අයත් 3 වන ගේට්ටුව අසල අතහැර දමා ඇති ළිඳක තිබී පුද්ගල මළ සිරුරක් සොයා ගෙන තිබේ. වයස අවුරුදු 35 ත් 40 ත් අතර පුද්ගලයෙකුගේ මළ සිරුරක් මෙසේ සොයා ගෙන ඇති අතර මියගිය පුද්ගලයාගේ අනන්‍යතාව මෙතෙක් තහවුරු වී නොමැති බව පොලිසිය සඳහන් කරයි. මේ වන විට මළ සිරුර කළුබෝවිල රෝහලේ තැන්පත් කර ඇත.", "URL": "https://sinhala.adaderana.lk/news.php?nid=20622", "Category": null, "Parent URL": null}