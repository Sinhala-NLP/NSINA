{"Source": "Adaderana", "Timestamp": "August 19, 2019 12:24 pm", "Headline": "ජනපති අපේක්ෂකයන් ගැන කියන කතා", "News Content": "ජනාධිපතිවරණ අපේක්ෂකයන් සම්බන්ධයෙන් දේශපාලන වේදිකාවේ ඊයේ (18) දෙශපාලඥයින් විවිධ අදහස් පල කළේය. ඒ අනුව ,එක්සත් ජාතික පක්ෂ පාර්ලිමේන්තු මන්ත්‍රි හේෂා විතානගේ මහතා ප්‍රකාශ කළේ විදේශීය පුරවැසියන්, රටේ නායකයින් නොවිය යුතු බවයි. මේ අතර පාර්ලිමේන්තු මන්ත්‍රී නාමල් රාජපක්ෂ මහතා සදහන් කළේ පුරවැසිභාවය සම්බන්ධයෙන් වෙනත් පාර්ශව ගැටලුවක් කර නොගත යුතු බවයි. ජනාධිපතිවරණයේ දී එක්සත් ජාතික පක්ෂයේ ජයග්‍රහණය ස්ථීර බව පාර්ලිමේන්තු මන්ත්‍රී චමින්ද විජේසිරි මහතා බදුල්ල ප්‍රදේශයේ දී ප්‍රකාශ කළේය. ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී නිමල් ලන්සා මහතා ප්‍රකාශ කළේ 2015 වසරේ එක්ව සිටි කණ්ඩායම් මේ වන විට වෙන්ව ඇති බවයි.", "URL": "https://sinhala.adaderana.lk/news.php?nid=116905", "Category": null, "Parent URL": null}