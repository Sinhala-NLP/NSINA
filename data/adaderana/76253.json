{"Source": "Adaderana", "Timestamp": "August 13, 2017 04:25 pm", "Headline": " සුව ඇමතිට එරෙහිව අල්ලස් කොමිසමට පැමිණිල්ලක්? ", "News Content": "සෞඛ්‍ය අමාත්‍ය රාජිත සේනාරත්න මහතාට එරෙහිව අල්ලස් හෝ දුෂණ චෝදනා කොමිසමට පැමිණිල්ලක් ඉදිරිපත් කරන බව රජයේ වෛද්‍ය නිලධාරීන්ගේ සංගමය පවසයි.එම සංගමය පවසන්නේ මාලඹේ - නෙවිල් ප්‍රනාන්දු රෝහල සහ රජය අතර අත්සන් කළ බවට පැවසූ ගිවිසුම හරහා සෞඛ්‍ය අමාත්‍යවරයා රැවටීමක් සිදු කර ඇති බවයි.එම රෝහල මෙතෙක් රජයට පවරාගෙන නොමැති බවට තම සංගමය සිදු කළ සොයා බැලීමකදී කරුණූ අනාවරණය වූ බව පවසන රජයේ වෛද්‍ය නිලධාරීන්ගේ සංගමය එවැනි තත්ත්වයක් තුළ නෙවිල් ප්‍රනාන්දු රෝහල සඳහා රජය විසින් මුදල් වෙන් කිරීම මහජන මුදල් අපහරණය කිරීමක් බව පෙන්වා දෙයි.ඒ අනුව මීට අදාළව සෞඛ්‍ය අමාත්‍ය රාජිත සේනාරත්න මහතාට එරෙහිව ඉදිරියේදී අල්ලස් කොමිසමට පැමිණිලි කරණ බව රජයේ වෛද්‍ය නිලධාරීන්ගේ සංගමය සඳහන් කළේය.", "URL": "https://sinhala.adaderana.lk/news.php?nid=76253", "Category": null, "Parent URL": null}