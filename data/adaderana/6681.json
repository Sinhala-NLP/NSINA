{"Source": "Adaderana", "Timestamp": "February 14, 2010 09:14 am", "Headline": "නවක වදයට වැට බඳියි", "News Content": "විශ්ව විද්‍යාල තුළ සිදු වන නවක වදය වැළැක්වීමේ චක්‍රලේඛයක් ක්‍රියාත්මක කිරීමට විශ්ව විද්‍යාල ප්‍රතිපාදන ‍කොමිෂන් සභාව පියවර ගෙන තිබේ. විශ්ව විද්‍යාල ප්‍රතිපාදන කොමිෂන් සභාව විසින් සකස් කරන ලද මෙම චක්‍රලේඛය මේ වන විට සියලුම විශ්ව විද්‍යාල වෙත යවා ඇති බව වාර්තා වේ. අදාළ චක්‍රලේඛය මෙවර අධ්‍යයන වර්ෂයේ සිට ක්‍රියාත්මක කිරීමට නියමිතය. නවක වදය වැළැක්‍වීමේ පනත යටතේ මෙම චක්‍රලේඛය සකස් කර ඇත. විශ්ව විද්‍යාල තුළින් නවක වදය තුරන් කර අධ්‍යාපනයේ ගුණාත්මකභාවය සහ නිදහස් අධ්‍යාපනයේ අයිතිය සුරක්ෂිත කිරීම මෙහි අරමුණ බව විශ්ව විද්‍යාල ප්‍රතිපාදන කොමිෂන් සභාව පවසයි.", "URL": "https://sinhala.adaderana.lk/news.php?nid=6681", "Category": null, "Parent URL": null}