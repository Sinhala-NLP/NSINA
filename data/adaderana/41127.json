{"Source": "Adaderana", "Timestamp": "February 14, 2014 06:35 pm", "Headline": "යොවුන් ලෝක කුසලාන ක්‍රිකට් තරඟාවලියේ පළමු ජය ශ්‍රී ලංකාවටයි", "News Content": "අවුරුදු 19න් පහල යොවුන් ලෝක කුසලාන ක්‍රිකට් තරඟාවලියේ නවසීලන්ත කණ්ඩායම සමග අද පැවැති පළමු තරඟයෙන් ලකුණු 49ක ජයක් ලබා ගැනීමට ශ්‍රී ලංකා කණ්ඩායම සමත්ව තිබේ. එක්සත් අරාබි එමීර් හි පැවැති මෙම තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම කඩුලු 9ක් දැවී ලකුණු 275ක් ලබා ගැනීමට සමත් විය. ශ්‍රී ලංකා කණ්ඩායම වෙනුවෙන් නායක කුසල් මෙන්ඩිස් ලකුණු 91ක්, සදීර සමරවික්‍රම ලකුණු 67ක් වැඩිම ලකුණු ලබාගත් පිතිකරුවන් බවට පත්විය. පිළිතුරු ඉනිම ක්‍රීඩා කළ නවසීලන්ත යොවුන් කණ්ඩායමට කඩුලු 8ක් දැවී ලබාගත හැකිවුයේ ලකුණු 226ක් පමණි. පන්දු යැවීමේදී බිනුර ප්‍රනාන්දු, අනුක් ප්‍රනාන්දු හා ලක්ෂාන් ජයසිංහ කඩුලු 2 බැගින් බිද දැමූහ. ඒ අනූව යොවුන් කුසලාන ක්‍රිකට් තරඟාවලියේ ශ්‍රී ලංකා කණ්ඩායම සහභාගි වූ පළමු තරඟයෙන් ලකුණු 49ක ජයක් හිමිවිය.", "URL": "https://sinhala.adaderana.lk/news.php?nid=41127", "Category": null, "Parent URL": null}