{"Source": "Adaderana", "Timestamp": "June 12, 2015 06:03 pm", "Headline": "මාතර වේදිකාවේ මන්ත්‍රීන් රැසක් - 76ක් බව බන්දුල කියයි", "News Content": "මහින්ද රාජපක්ෂ මහතාට අගමැති අපේක්ෂකත්වය ලබා ගැනීම සඳහා මාතරදී දැන්‍ පැවැත්වෙන රැලියට පාර්ලිමේන්තු මන්ත්‍රීන් 76ක් එක්ව සිටින බව පාර්ලිමේන්තු මන්ත්‍රී බන්දුල ගුණවර්ධන මහතා පැවසීය.මීට‍ පෙර පැවැති රැස්වීම් සඳහා පැමිණි මන්ත්‍රීන් සංඛ්‍යාවට වඩා වැඩි සංඛ්‍යාවක් මෙම රැස්වීමට සහභාගි වන බව ඔහු ප්‍රකාශ කළේය.රට දියුණු කිරීමට අවශ්‍ය මෛත්‍රිපාල - රනිල් ආණ්ඩුවක් නොව, මෛත්‍රි - මහින්ද ආණ්ඩුවක් යැයි ඒ මහතා කීවේය.මේ නිසා තවත් පෝය 4ක් යන්න කලින් අලුත් ආණ්ඩුවක් හැදීමට එක්වන්නැයි ජනතාවගෙන් ඉල්ලා සිටින බවද ඒ මහතා පැවසීය.“දිනූ නිදහස අනතුරේ – මහින්ද සමග නැගිටිමු” යන තේමාව යටතේ මාතරදී දැන් පැවැත්වෙන මෙම මහජන රැලිය සඳහා ශ්‍රීලනිපය ප්‍රමුඛ එක්සත් ජනතා නිදහස් සන්ධානයේ පාර්ලිමේන්තු මන්ත්‍රීවරු පිරිසක් එක්ව සිටිති.අප වෙත වාර්තා වන අන්දමට මෙම රැලිය සඳහා පූජ්‍ය එල්ලාවල මේධානන්ද හිමි, විමල් වීරවංශ, වාසුදේව නානායක්කාර, දිනේෂ් ගුණවර්ධන, බන්දුල ගුණවර්ධන, ඩලස් අලහප්පෙරුම, විනයාගමූර්ති මුරලිදරන්, සරත් වීරසේකර, ජී.ඇල් පීරිස්, සී.බී රත්නායක, මහින්දානන්ද අලුත්‍ගමගේ, රෝහිත අබේගුණවර්ධන, පවිත්‍රා වන්නිආරච්චි, සාලින්ද දිසානායක, මනූෂ නානායක්කාර, මහින්ද යාපා අබේවර්ධන, එස.එම් චන්ද්‍රසේන, ගාමිණි ලොකුගේ, සරත් වීරසේකර, තිස්ස කරලියද්ද්, උදිත ලොකු බණ්ඩාර, තේනුක විදානගමගේ, චන්ද්‍රසිරි ගජධීර, සරණ ගුණවර්ධන, ලක්ෂ්මන් වසන්ත, පෙ‍රේරා, අරුන්දික ප්‍රනාන්දු, ටී.බී ඒකනායක, ඉන්දික බණ්ඩාරනායක, මාලිනි ෆොන්සේකා, ජානක වක්කුඹුර, නිශාන්ත මුතුහෙට්ටගම, චන්දිම වීරක්කොඩි, සරත් කුමාර ගුණරත්න, ප්‍රියංකර ජයරත්න, කුමාර වෙල්ගම යන පාර්ලිමේන්තු මන්ත්‍රීන්ද, හිටපු ඌව ප්‍රධාන ඇමති ශෂීන්ද්‍ර රාජපක්ෂ, පළාත් සභා හා පළාත් පාලන ආයතන රැසක නියෝජිතයින් රැලියට එක්ව සිටී.", "URL": "https://sinhala.adaderana.lk/news.php?nid=51963", "Category": null, "Parent URL": null}