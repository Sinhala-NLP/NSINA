{"Source": "Adaderana", "Timestamp": "October 4, 2012 09:32 am", "Headline": "ඔස්ට්‍රේලියාවට පනින්න හැදූ 6 ක් මාට්ටු", "News Content": "මීගමුව, ඒත්තුකාල ප්‍රදේශයේ දී මුහුදු මාර්ගයෙන් ඔස්ට්‍රේලියාව බලායාමට සූදානමින් සිටි පුද්ගලයින් 6 දෙනෙකු අත්අඩංගුවට ගෙන තිබේ. ඊට ආධාර අනුබල දුන් බව කියන තවත් පුද්ගලයින් සිව් දෙනෙකු ද අත්අඩංගුවට ගෙන ඇති බව මීගමුව පොලීසිය සඳහන් කළේය. ඒත්තුකාල සංචාරක පොලීසියට ලැබුණු තොරතුරකට අනුව මෙම පිරිස අත්අඩංගුවට ගෙන තිබේ. අත්අඩංගුවට ගත් පුද්ගලයින් යාපනය, මනිප්පායි, චාවකච්චේරි සහ මීගමුව යන ප්‍ර‍දේශවල පදිංචිකරුවන් බව සඳහන්ය. සැකකරුවන් අද (04) දින මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27993", "Category": null, "Parent URL": null}