{"Source": "Adaderana", "Timestamp": "February 18, 2012 11:10 am", "Headline": "බැංකුවක් කොල්ලකමින් සිටි සැකකරුවෙක් කොටුවෙයි", "News Content": "කුරුණෑගල - දඹුල්ල ප්‍රධාන මාර්ගයේ කුරුණෑගල නගරයට ආසන්නව පිහිටි රජයේ බැංකුවක් කොල්ලකමින් සිටි සැකකරුවෙකු කුරුණෑගල පොලිසිය විසින් අත්අඩංගුවට ගෙන තිබේ. සැකකරු අදාළ බැංකු ශාඛාවේ ඒ.ටී.එම්. යන්ත්‍රයට අයත් කාමරය කඩා එහි මුදල් සොරකම් කිරීමේ නිරතව සිටි බව පොලිසිය සඳහන් කරයි. ඔහු සතුව විදේශීය රටක නිෂ්පාදිත ජීව අත්බෝම්බයක් ද තිබූ බව පොලිසිය පවසයි. අද(18) අලුයම අත්අඩංගුවට ගත් සැකකරු කුරුණෑගල මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=22210", "Category": null, "Parent URL": null}