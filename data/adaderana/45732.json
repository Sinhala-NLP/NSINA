{"Source": "Adaderana", "Timestamp": "August 31, 2014 08:00 pm", "Headline": "සෑම් විජේසිංහ මහතා අභාවප්‍රාප්ත වෙයි", "News Content": "පාර්ලිමේන්තුවේ හිටපු මහ ලේකම්වරයෙකු වන සෑම් විජේසිංහ මහතා අභාවප්‍රාප්ත වී තිබේ. අනු තුන් හැවිරිදි ඒ මහතා කොළඹ පිහිටි සිය නිවසේදී අභාවප්‍රාප්ති වී ඇති බව ඒ මහතාගේ පවුලේ ඥාතීන් සඳහන් කළේය. ඔහු ශ්‍රී ලංකාවේ ප්‍රථම ඔම්බුස්ට්මන් ධූරයේද කටයුතු කළේය. මාතර, කිරින්ද, ගැටමාන්න ප්‍ර දේශයේදී උපත ලැබු ඒ මහතා ඉඩම් හිමි වැවිලිකරුවකු වු ගැටමාන්නේ ඩී. ඒ. එස්. විජේසිංහ මහතාගේ පුත්‍රයෙකි. මාතර රාහුල විද්‍යාලය,කොළඹ ආනන්ද විද්‍යාලය හා ගල්කිස්ස සාන්ත තෝමස් විද්‍යාලයන්හි අධ්‍යාපනය ලැබු ඔහු නීතී වේදීයෙකි හා උපාධිධරයෙකි. ඒ මහතාගේ අවසන් කටයුතු හෙට(01) සවස 4.30ට බොරැල්ල කනත්තේදී සිදු කිරීමට නියමිතය.", "URL": "https://sinhala.adaderana.lk/news.php?nid=45732", "Category": null, "Parent URL": null}