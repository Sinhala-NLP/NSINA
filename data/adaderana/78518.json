{"Source": "Adaderana", "Timestamp": "October 9, 2017 03:18 pm", "Headline": "  පළාත් සභා සංශෝධන පනත් කෙටුම්පත පාර්ලිමේන්තුවේ සම්මතයි", "News Content": "පළාත් සභා ඡන්ද විමසීම් සංශෝධන පනත් කෙටුම්පත පාර්ලිමේන්තුවේ ස්ථාවර නියෝගවලට අනුකූලව සම්මත කළ බව කථානායක කරූ ජයසූරිය මහතා ප්‍රකාශ කරයි. පළාත් සභා ඡන්ද විමසීම් සංශෝධන පනත් කෙටුම්පත පාර්ලිමේන්තුවේ සම්මත කිරීමේ ක්‍රියාවලිය සම්බන්ධයෙන් සාවද්‍ය සමාජ මතයක් නිර්මාණය වෙමින් පවතින බවද ඒ මහතා කියා සිටියේය. ඒ පිළිබඳව අද (9) පාර්ලිමේන්තුවේ දී පැහැදිලි කරමින් කථානායකවරයා මේ බව සඳහන් කළේ ය. ආනුෂාංගික සංශෝධන කෙටුම්පත් කිරීමේ ක්‍රියාවලිය සම්පූර්ණ වශයෙන් අවසන් කිරීමට සැළකිය යුතු කාලසීමාවක් ගත වූ බවත් කථානායකවරයා මෙහිදී සඳහන් කළේ ය.", "URL": "https://sinhala.adaderana.lk/news.php?nid=78518", "Category": null, "Parent URL": null}