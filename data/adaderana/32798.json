{"Source": "Adaderana", "Timestamp": "March 28, 2013 10:22 am", "Headline": "දේශපාලන පක්ෂ 4 ක් අවලංගුයි", "News Content": "දේශපාලන පක්ෂ ලෙස ලියාපදිංචිව පැවති 4 ක් පිළිගත් දේශපාලන පක්ෂ ලෙස තවදුරටත් සැලකුම් ලැබීම අවලංගු කර ඇති බව මැතිවරණ කොමසාරිස් මහින්ද දේශප්‍රිය මහතා පවසයි. ඊලාම් ප්‍රජාතන්ත්‍රවාදී විමුක්ති ‍පෙරමුණ, ජාතික සමගි පෙරමුණ, විමුක්ති කොටි ජනතා පෙරමුණ, එක්සත් ජාතික විකල්ප පෙරමුණ යන පක්ෂ මෙලෙස පිළිගත් දේශපාලන පක්ෂ ලෙස මින් ඉදිරියට නොසැලකෙන බව හෙතෙම අද දෙරණට කියා සිටියේය. මේවායේ දේශපාලන සලකුණු වූයේ පිළිවෙළින් ගවයා, ගේට්ටුව,කොටියා,පරෙවියා යන සලකුණු වන අතර එක්සත් ජාතික විකල්ප පෙරමුණ ඉකුත් ජනවාරි මස 21 වන දින සිට මෙලෙස අවලංගු කර ඇත. සෙසු දේශපාලන පක්ෂ අවලංගුව ඇත්තේ ඉකුත් ජනවාරි මස 31 වන දින සිට බලපැවැත්වෙන පරිදි බව මැතිවරණ කොමසාරිස්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=32798", "Category": null, "Parent URL": null}