{"Source": "Adaderana", "Timestamp": "August 31, 2014 08:17 am", "Headline": " එ.ජා.ප. නියෝජ්‍ය නායක ධූරය සජිත්ට?", "News Content": "එක්සත් ජාතික පක්ෂයේ නියෝජ්‍ය නායක ධුරය ඇතුළු තනතුරු රැසක් පිරවීමට කඩිනමින් කටයුතු කරන බව එම පක්ෂයේ මහලේකම් තිස්ස අත්තනායක මහතා පවසයි. ඔහු පෙන්වා දෙන්නේ ලබන මස මුල් සතියේ කෘත්‍යාධිකාරී මණ්ඩල රැස්වීමේ දී මේ සම්බන්ධයෙන් තීරණයක් ගන්නා බවයි. නියෝජ්‍ය නායක ධුරය සඳහා සජිත් ප්‍රේමදාස මහතාගේ නම යළිත් යෝජනා වී ඇති අතර ඒ සම්බන්ධයෙන් ද අවධානය යොමුකර ඇති බව ඊයේ(30) පස්වරුවේ මහනුවර දී පැවති මාධ්‍ය හමුවකදී තිස්ස අත්තනායක මහතා සඳහන් කළේය. මේ අතර විවිධ හේතු මත එක්සත් ජාතික පක්ෂයෙන් ඉවත් වු සහ ඉවත් කළ පුද්ගලයින්ට යළි පක්ෂය සමග එක්වීමට ආචාර්ය කරුණාසේන කොඩිතුවක්කු මහතාගේ නායකත්වයෙන් යුත් අභියාචනා මණ්ඩලය හමුවේ කරුණු දැක්වීමට අවස්ථාව සලසා දී ඇති බව ද තිස්ස අත්තනායක මහතා සඳහන් කර සිටියේය.", "URL": "https://sinhala.adaderana.lk/news.php?nid=45721", "Category": null, "Parent URL": null}