{"Source": "Adaderana", "Timestamp": "May 29, 2018 01:30 pm", "Headline": "අනතුරින් කත මරු දකී", "News Content": "කොළඹ - රත්නපුර ප්‍රධාන මාර්ගයේ ඇහැලියගොඩ ප්‍රදේශයේ දී සිදුවු රිය අනතුරකින් කාන්තාවක මියගොස් තිබේ. පුද්ගලික බස් රථයක් සහ ත්‍රීරෝද රථයක් එකිනෙක ගැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් ත්‍රීරෝද රථ රියදුරු සහ එහි පිටුපස ගමන් ගත් කාන්තාවක තුවාල ලබා ඇහැලියගොඩ රෝහලට ඇතුළත් කිරීමෙන් පසු කාන්තාව මියගොස් තිබේ. මියගොස් ඇත්තේ ගැටහැත්ත ප්‍රදේශයේ පදිංචිව සිටි 56 හැවිරිදි කාන්තාවකි. අනතුරෙන් තුවාල ලැබු ත්‍රීරෝද රථ රියදුරු ද වැඩිදුර ප්‍රතිකාර සඳහා රත්නපුර රෝහලට ඇතුළත් කර තිබේ. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඇහැලියගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90015", "Category": null, "Parent URL": null}