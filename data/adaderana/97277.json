{"Source": "Adaderana", "Timestamp": "October 6, 2018 03:42 pm", "Headline": "සමස්ත ලංකා පාසල් මලල ක්‍රීඩා උළෙලෙන්  වාර්තා 45ක්", "News Content": "34 වැනි සමස්ත ලංකා පාසල් මලල ක්‍රීඩා උළෙලේ සමාප්ති උත්සවය කොළඹ සුගතදාස ක්‍රීඩාංගණයේ දී ඊයේ (05) පැවැත් විය. සමාප්ති උත්සවයේ පැවැත්වුනේ ජනාධිපති මෛත්‍රිපාල සිරිසේන මහතාගේ ප්‍රධානත්වයෙන්ය. දින 5ක් පුරා පැවති සමස්ත ලංකා පාසල් මලල ක්‍රීඩා උළෙලේ සමාප්ති උත්සවය විචිත්‍රවත් අංග රැසකින් වර්ණවත්ව තිබුණි. මෙවර සමස්ත ලංකා පාසල් මලල ක්‍රීඩා උළෙල වෙනුවෙන් ක්‍රීඩක ක්‍රීඩිකාවන් 40000කට ආසන්න පිරිසක් එක්ව සිටි අතර එහිදි ක්‍රීඩක ක්‍රීඩිකාවන් විසින් වාර්තා 45ක් පිහිටුවීමට සමත් වීම කැපිපෙනනෙ කරුණක් විය. මෑත කාලයේ දී වැඩිම වාර්තා ප්‍රමාණයක් අලුත් වූ ක්‍රීඩා උළෙල ද මෙය වනවා. බාලක ජ්‍යේෂ්ඨ අංශයේ ශූරතාවය බම්බලපිටිය ශාන්ත පීතර විද්‍යාලය හිමි කර ගත් අතර බාලිකා ජ්‍යේෂ්ඨ අංශයේ ශූරතාවය වලල A රත්නායක මධ්‍ය මහා විද්‍යාලය හිමි කරගත්තේය.", "URL": "https://sinhala.adaderana.lk/news.php?nid=97277", "Category": null, "Parent URL": null}