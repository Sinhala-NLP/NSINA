{"Source": "Adaderana", "Timestamp": "April 1, 2012 08:23 am", "Headline": " සුළි සුළං හේතුවෙන් වව්නියාවේ 2000 ක් අසරණයි", "News Content": "වව්නියාව සෙට්ටිකුලම ප්‍රදේශයේ වැසි සමඟ හමා ගිය සුළං හේතුවෙන් පුද්ගයන් 2000ක් පමණ විපතට පත්ව තිබේ. එයින් නිවාස 200කට පමණ හානි සිදු වී ඇති බවද අද දෙරණ වාර්තාකරු සඳහන් කරයි. එසේම එහිදී සෙට්ටිකුලම ප්‍රදේශයේ පැවති සුබ සාධන කඳවුරු සහිත ප්‍රදේශයට බලපෑ එම සුළං තත්ත්වය හේතුවෙන් තුවාල ලැබූ පුද්ගලයන් 9 දෙනෙකු රෝහල් ගත කර තිබේ. ප්‍රදේශයේ විදුලිය විසන්ධි වී ඇති අතර පොලිසියේ මැදිහත් වීමෙන් සහන සැලසීමේ කටයුතු ක්‍රියාත්මක වන බව වාර්තා වේ. මේ අතර අද දිනය තුළ දිවයිනේ ප්‍රදේශ රැසක වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=23206", "Category": null, "Parent URL": null}