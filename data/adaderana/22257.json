{"Source": "Adaderana", "Timestamp": "February 20, 2012 05:57 pm", "Headline": "ගමේ ප්‍රශ්න හඳුනා ගන්නැයි ජනපති සමිති බලධාරීන්ගෙන් ඉල්ලයි", "News Content": "ගමේ ජනතාව සමඟ සිටිමින් පොදු ගැටලු හඳුනාගෙන ඒවා විසඳීමට කැපවන්නැයි ජනාධිපති මහින්ද රාජපක්ෂ මහතා ශ්‍රී ලංකා නිදහස් පක්ෂ ශාඛා සමිතිවල නිලධාරීන්ගෙන් ඉල්ලීමක් කර තිබේ. හම්බන්තොට දිස්ත්‍රික්කයේ සූරියවැව ප්‍රාදේශීය සභා බල ප්‍රදේශයේ ශ්‍රී ලංකා නිදහස් පක්ෂ ශාඛා සමිති ප්‍රතිසංවිධානය වෙනුවෙන් සුරියවැව මහවැලි සංවර්ධන ආයතනයේ පැවති හමුවකදී ජනාධිපතිවරයා මෙම ඉල්ලීම කළේය. එහිදි වැඩිදුරටත් අදහස් දැක්වු ජනාධිපතිවරයා පෙන්වා දුන්නේ ශාඛා සමිති ප්‍රතිසංවිධානය කිරීමේ සාම්ප්‍රදායික ක්‍රමවේදයෙන් ශ්‍රි ලංකා නිදහස් පක්ෂය බැහැර වී ඇති බවයි.", "URL": "https://sinhala.adaderana.lk/news.php?nid=22257", "Category": null, "Parent URL": null}