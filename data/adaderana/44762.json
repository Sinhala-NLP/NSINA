{"Source": "Adaderana", "Timestamp": "July 18, 2014 01:03 pm", "Headline": "තාත්තාට අලියා ගහන හැටි දැක පුතා කම්පනයෙන් රෝහලේ", "News Content": "ගොඩකවෙල, කොස්නාතොට ප්‍රදේශයේ දී අලියෙකුගේ ප්‍රහාරයකට ලක්වීමෙන් පුද්ගලයෙකු මියගොස් තිබේ. පැල්මඩුල්ල, ගල්පොත්තාවෙල රජමහා විහාරස්ථානයේ අලියෙකු ප්‍රදේශයේ ඉඩමක දම්වැලකින් ගැටගසා දමා සිටියදී තම 05 හැවිරිදි පිරිමි දරුවා සමඟ එම අලියා බැලීම සඳහා ගිය පියෙකු මෙලෙස ප්‍රහාරයට ලක්ව ඇති බව පොලිසිය පැවසුවේය. ප්‍රහාරයට ලක්වු එම පුද්ගලයා අදාළ ස්ථානයේදීම මියගොස් ඇති අතර පියාට අලියා පහරදෙන ආකාරය දැකීමෙන් ඇතිවු කම්පනය මත කුඩා දරුවා රෝහල් ගත කර ඇත. අලියාගේ ප්‍රහාරයට ලක්ව මෙලෙස මියගොස් ඇත්තේ 50 හැවිරිදි පුද්ගලයෙකි. සිද්ධිය සම්බන්ධයෙන් ගොඩකවෙල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44762", "Category": null, "Parent URL": null}