{"Source": "Adaderana", "Timestamp": "June 24, 2019 07:16 am", "Headline": "දේශපාලන පළිගැනීම්වලට ලක්වූවන්ට සහන සැළසීමේ වැඩපිළිවෙල අවසන් වන දිනය මෙන්න", "News Content": "දේශපාලන පළිගැනීම්වලට ලක් වුවන්ට සහන සැළසීම සඳහා එක් එක් අමාත්‍යාංශ මඟින් ක්‍රියාත්මක කරන වැඩපිළිවෙල ලබන මස 15වන දිනට ප්‍රථම අවසන් කරන ලෙස අමාත්‍ය මණ්ඩලය උපදෙස් ලබා දී තිබේ. අදාළ වැඩපිළිවෙල අමාත්‍යාංශ ලේකම්වරු විසින් ක්‍රියාක්මක කරන අතර පසුගියදා රැස්වු කැබිනට් මණ්ඩලයේදී මේ පිළිබඳ අවධානය යොමුව ඇති බව සඳහන්ය. හානි පුර්ණ ලේකම් කාර්යාලය මඟින් 1994 වසරේ සිට 2014 දක්වා කාළ සීමාව තුළ දේශපාලන පළිගැනීම්වලට ලක්වුවන්ට සහන සැළසීම සිදුකරනු ලබයි. මෙම වැඩපිළිවෙල ක්‍රියාත්මක කිරීම සඳහා අමාත්‍යාංශ ලේකම්වරුන්ට බලතල ලබා දීමට අදාළ කැබිනට් පත්‍රිකාවක් අග්‍රාමාත්‍ය රනිල් වික්‍රමසිංහ මහතා විසින් පසුගිය දා රැස් වු අමාත්‍ය මණ්ඩලයට ඉදිරිපත් කර තිබේ. ඒ අනුව එම පත්‍රිකාවට අමාත්‍ය මණ්ඩල අනුමැතිය හිමිව ඇති අතර ජනාධිපතිවරයාද එහිදී දේශපාලන පලිගැනීම්වලට ලක්වුවන්ට වන්දි ගෙවීමේ යාන්ත්‍රණයක් සකස් කිරීමේ වැදගත්කම පිළිබඳ අදහස් දක්වා ඇති බව සඳහන්ය. මෙම වන්දි ගෙවිමේ කටයුතු ප්‍රමාද වී ඇත්තේ නිසි යාන්ත්‍රණයක් නොමැතිවීම හේතුවෙන් බව මෙහිදී අනාවරණය වී තිබේ. පවතින තත්වය හමුවේ මෙම වන්දි ගෙවීමේ කටයුතු නිසි පරිදි ක්‍රියාත්මක කිරීම සඳහා එක් එක් අමාත්‍යාංශ ලේකම්වරුන් වෙත බලය පවරා දි ඇති අතර ඒ සඳහා වැඩපිළිවෙලක් සකස් කරදෙන ලෙස උපදෙස් ලබා දී ඇති බවද සඳහන්ය.", "URL": "https://sinhala.adaderana.lk/news.php?nid=112633", "Category": null, "Parent URL": null}