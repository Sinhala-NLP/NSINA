{"Source": "Adaderana", "Timestamp": "November 8, 2017 10:35 am", "Headline": "  විප්ලව කරන්න හැදුවට නායකත්වය දෙන්න පුළුවන් නායකයෝ අඩුයි", "News Content": "රුසියාව හා ශ්‍රී ලංකාව අතර ද්වී පාර්ශ්වික සබඳතා ශක්තිමත් වී ඇති බව ජනාධිපති මෛත්‍රීපාල සිරිසේන මහතා පවසයි. ඔහු පවසන්නේ රුසියාව මෙරටට ආධාර උපකාර ලබාදෙමින් මිත්‍රශීලීව කටයුතු කරන බවයි. ඔක්තෝබර් විප්ලවයට සියවසක් සපිරීම නිමිත්තෙන් කොළඹ පැවති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය. එහිදී වැඩිදුරටත් අදහස් දැක්වූ ජනාධිපතිවරයා පැවසුවේ ජනතාව, නිදහස සහ ප්‍රජාතන්ත්‍රවාදය උදෙසා විප්ලවයට සූදානම් වුවද ඊට නායකත්වය දිය හැකි නායකයින්ගේ අඩුවක් පවතින බවයි.", "URL": "https://sinhala.adaderana.lk/news.php?nid=79637", "Category": null, "Parent URL": null}