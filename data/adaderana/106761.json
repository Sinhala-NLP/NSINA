{"Source": "Adaderana", "Timestamp": "March 26, 2019 01:06 pm", "Headline": "කාබන් බද්දට එරෙහිව පාසල් සේවා බස් රථ විරෝධතාවයක", "News Content": "පාසල් සේවා රථවලට පනවා ඇති කාබන් බද්දට විරෝධය පළ කරමින් අම්බලන්ගොඩ නගරයෙදී අද(26) පාසල් සේවා බස් රථ පෙළපාලියක් පැවති බව අද දෙරණ වාර්තාකරු පවසයි. අද පැවති මෙම විරෝධතාවය සඳහා අම්බලන්ගොඩ ප්‍රදේශයේ සියලුම පාසල් සේවා බස් රථ සහභාගී වූ අතර එම බස් රථවල කළු කොඩි ඔසවමින් මෙම විරෝධතා පෙළපාලිය පැවති බව වාර්තා වෙයි. අදාළ විරෝධතාව සමස්ථ ලංකා අන්තර් පළාත් පාසල් ළමුන් ප්‍රවාහන සේවා සංගමය විසින් සංවිධානය කර තිබුණි. මෙම විරෝධතාවය හේතුවෙන් අද උදෑසන අම්බලන්ගොඩ නගරයේ රථ වාහන තදබදයක්ද හට ගත් බව අප වාර්තාකරු පැවසීය.", "URL": "https://sinhala.adaderana.lk/news.php?nid=106761", "Category": null, "Parent URL": null}