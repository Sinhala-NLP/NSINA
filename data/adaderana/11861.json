{"Source": "Adaderana", "Timestamp": "November 1, 2010 08:32 am", "Headline": "කොරියානු භාෂා විභාගය සාර්ථකව අවසන් ", "News Content": "කොරියානු භාෂා ප්‍රවීණතා පරීක්ෂණය සාර්ථකව අවසන් කළ බව විදේශ සේවා නියුක්ති කාර්යාංශයේ සභාපති කිංස්ලි රණවක මහතා පවසයි. මෙවර විභාගයේදී විවිධ අක්‍රමිකතා සිදුකිරීමට විභාග අපේක්ෂකයින් සූදානම් වුව ද දැඩි පොලිස් ආරක්ෂාව යෙදවීම හේතුවෙන් ‍එවැනි ක්‍රියා අවම කර ගත හැකි වු බව ඔහු සඳහන් කරයි. එහෙත් නීති විරෝධි ලෙස විභාගයට පෙනී සිටීමට උත්සාහ කළ අපේක්ෂකයින් 60 දෙනෙකුගේ පමණ විභාගය අවලංගු කළ බව ඔහු සඳහන් කළේය. ඔවුන් ජංගම දුරකථන සහ වෙනත් ක්‍රම මගින් විභාග අක්‍රමිකතා සිදුකිරීමේදී හඳුනාගෙන තිබේ. එම අපේක්ෂකයන්ට දෙවසරක් යන තෙක් යළි අදාළ විභාගයට පෙනී සිටීම ද තහනම් කර ඇත.", "URL": "https://sinhala.adaderana.lk/news.php?nid=11861", "Category": null, "Parent URL": null}