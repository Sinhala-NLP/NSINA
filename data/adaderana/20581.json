{"Source": "Adaderana", "Timestamp": "December 10, 2011 09:42 am", "Headline": "එප්පාවල ගසක එල්ලෙමින් තිබූ මළ සිරුරු 3 ක් හමුවෙයි", "News Content": "අද(10) පෙරවරුවේ එප්පාවල, කඩිගාව ප්‍රදේශයේ ගසක එල්ලෙමින් තිබූ මළ සිරුරු 03 ක් හමුවී ඇති බව පොලිස් මාධ්‍ය ප්‍රකාශක, පොලිස් අධිකාරී අජිත් රෝහණ මහතා පවසයි. මෙය සියදිවි නසාගැනීමක් හෝ ඝාතනයක් ද යන්න පිළිබඳව තවමත් අනාවරණය වී නොමැති බව පොලිස් මාධ්‍ය ප්‍රකාශකවරයා සඳහන් කළේය. 17 හැවිරිදි සහ 15 හැවිරිදි ගැහැණු ළමුන් දෙදෙනෙකු සහ 27 හැවිරිදි තරුණයෙකු මෙසේ මරණයට පත්ව ඇති අතර ඔවුන් එම ප්‍රදේශයේම පදිංචිකරුවන් වන බව ද සඳහන්ය. 17 හැවිරිදි තරුණිය සහ 27 තරුණයා අතර ප්‍රේම සම්බන්ධතාවයක් පැවති බව හෙළිවී ඇතැයිද පොලිස් මාධ්‍ය ප්‍රකාශක අජිත් රෝහණ මහතා ප්‍රකාශ කළේය. එමෙන්ම මරණයට පත් 15 හැවිරිදි ගැහැණු ළමයා 17 හැවිරිදි තරුණියගේ නැගණිය වන බව ද හෙතෙම කියා සිටියේය. එප්පාවල පොලිසිය වැඩිදුර විමර්ශන කටයුතු පවත්වාගෙන යයි.", "URL": "https://sinhala.adaderana.lk/news.php?nid=20581", "Category": null, "Parent URL": null}