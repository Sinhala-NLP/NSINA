{"Source": "Adaderana", "Timestamp": "March 21, 2016 03:38 pm", "Headline": " සුමංගල ගුරුවරුන් ඉගැන්වීම්වලින් ඉවත්වෙයි", "News Content": "පානදුර ශ්‍රී සුමංගල පිරිමි විද්‍යාලයේ ගුරුවරුන් අද(21) දින ඉගැන්වීම් කටයුතුවලින් ඉවත්ව සිටිබව වාර්තා වෙයි. පාසලේ ආදි ශිෂ්‍ය සංගමයේ ලේකම් විසින් පාසලේ ගුරුවරයෙකුට පහරදීමේ සිද්ධියකට විරෝධය පළ කිරීම එහි අරමුණයි.අදාළ සිද්ධිය පිළිබඳව පැමිණිල්ලක් කර තිබුණ ද ඒ සම්බන්ධයෙන් පොලීසිය මෙතෙක් නිසි පියවර ගෙන නොමැති බව ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා සඳහන් කරයි.මේ හේතුවෙන් එම සිද්ධිය සම්බන්ධයෙන් අධ්‍යාපන අමාත්‍යාංශය මැදිහත්ව විශේෂ පරීක්ෂණයක් සිදු කර නිසි ක්‍රියාමාර්ග ගත යුතු බව ලංකා ගුරු සංගමය අවධාරණය කරයි.", "URL": "https://sinhala.adaderana.lk/news.php?nid=58470", "Category": null, "Parent URL": null}