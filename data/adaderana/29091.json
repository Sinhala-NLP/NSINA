{"Source": "Adaderana", "Timestamp": "November 11, 2012 08:45 am", "Headline": "හමුදා ට්‍රක් රථයක් නිවසක ගැටී අයෙක් මරුට - 4ට තුවාලයි", "News Content": "යුද හමුදා ට්‍රක් රථයක් අනතුරට ලක්වීමෙන් එක් අයෙකු මියගොස් තවත් සිව්දෙනෙකු තුවාල ලබා තිබේ. අහුංගල්ල ඉන්ධන පිරවුම්හල අසල ප්‍රදේශයේ අද (11) අලුයම අනතුර සිදුව ඇති බව පොලීසිය පැවසුවේය. තුවාල ලැබුවන් බලපිටිය සහ කරාපිටිය රෝහල්වලට ඇතුළත් කර තිබේ. කඹුරුපිටියේ සිට කොළඹ බලා ධාවනය වෙමින් තිබු අදාළ රථය මාර්ගයෙන් ඉවතට පැන නිවසක ගැටී ඇති බව පොලීසිය පැවසුවේය. තුවාල ලැබුවන් සහ මියගිය පුද්ගලයා හමුදා සෙබළුන් බව වාර්තා වේ.", "URL": "https://sinhala.adaderana.lk/news.php?nid=29091", "Category": null, "Parent URL": null}