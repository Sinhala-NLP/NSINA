{"Source": "Adaderana", "Timestamp": "January 17, 2012 10:14 pm", "Headline": " දකුණු අප්‍රිකාවට ලකුණු 267 ක ඉලක්කයක්", "News Content": "ශ්‍රී ලංකාව හා දකුණු අප්‍රිකාව අතර පැවැත්වෙන තුන්වන එක්දින ක්‍රිකට් තරගයේ ප්‍රථමයෙන් පන්දුවට පහරදුන් ‍ශ්‍රී ලංකා කණ්ඩායම නියමිත පන්දුවාර පනහ අවසානයේ කඩුලු 9 ට ලකුණු 266 ක් ලබා ගන්නා ලදී. මෙම තරගයේ කාසියේ වාසිය දිනාගැනීමට ශ්‍රී ලංකා කණ්ඩායම සමත්වූ බැවින් ශ්‍රී ලංකා කණ්ඩායම ප්‍රථමයෙන් පන්දුවට පහරදෙන්නට තීරණය කළේය. පසුගිය දා ශ්‍රී ලංකාව සමග පැවති දෙවන එක්දින තරගයෙන් කඩුලු 05 ක ජයග්‍රහණයක් හිමිකරගැනීමට දකුණු අප්‍රිකානු කණ්ඩායම සමත්වූ අතර තරගාවලියේ පළමු තරගයේ ජය ද දකුණු අප්‍රිකාවට හිමිවිය. පිට පිටම පරාජය‍ට පත්වීමේ අවමානයෙන් ගැලවීමට ශ්‍රී ලංකා කණ්ඩායමට මෙම තරගය තීරණාත්මක වනු ඇති බව විචාරකයින්ගේ මතයයි.", "URL": "https://sinhala.adaderana.lk/news.php?nid=21456", "Category": null, "Parent URL": null}