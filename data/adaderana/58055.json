{"Source": "Adaderana", "Timestamp": "March 10, 2016 02:21 pm", "Headline": "නීති විරෝධීව ධීවර කටයුතු වල නිරතවූ 18ක් දැලේ", "News Content": "නීති විරෝධී ආකාරයෙන් ධීවර කටයුතු වල නිරතව සිටි ධීවරයින් 18 දෙනෙකු නාවික හමුදාව විසින් අත්අඩංගුවට ගෙන තිබේ. බත්තලංගුන්ඩුවට වයඹ දෙසින් වූ මුහුදු ප්‍රදේශයේදී ධීවරයින් 15 දෙනෙකු සහ කෝලන්කනත්ත සහ වැල්ලමුන්දලම අතර ප්‍රදේශයේදී ධීවරයින් තිදෙනෙකු අත්අඩංගුවට ගත් බව නාවික හමුදාව සඳහන් කළේය.නීති විරේධී දැල් ආම්පන්න භාවිත කරමින් අදාළ පිරිස ධීවර කටයුතු වල නිරත වෙමින් සිට ඇති බව සඳහන්ය.එහිදී ධීවර යාත්‍රා 06ක්, තහනම් දැල් 05ක් ඇතුළු ආම්පන්න නාවික හමුදා භාරයට ගෙන තිබෙනවා.අත්අඩංගුවට ගත් ධීවරයින්, යාත්‍රා සහ ආම්පන්න මන්නාරම සහකාර ධීවර අධ්‍යක්ෂවරයා වෙත භාරදීමට නියමිත බව නාවික හමුදාව පවසයි.", "URL": "https://sinhala.adaderana.lk/news.php?nid=58055", "Category": null, "Parent URL": null}