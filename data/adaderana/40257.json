{"Source": "Adaderana", "Timestamp": "January 11, 2014 08:44 am", "Headline": "ඇතැමුන් ආර්ථික ක්‍රියාවලිය හාස්‍යයට ලක් කරනවා", "News Content": "රටේ ආර්ථික ක්‍රියාවලිය ඇතැම් පාර්ශව විසින් හාස්‍යයට ලක් කරන බව මුදල් අමාත්‍යංශයේ ලේකම් ආචාර්ය පී.බී.ජයසුන්දර මහතා පවසයි. ඔහු පවසන්නේ කුමන විවේචන එල්ල වුවද ආර්ථික ක්‍රියාවලිය නොසැලී ඉදිරියට ගමන් කරන බවයි. ඇතැම් අමාත්‍යංශ හෝ රාජ්‍ය ආයතනවලට මුල්‍ය ප්‍රතිපාදන නොලැබුණු විට ඒ පිළිබඳ ප්‍රසිද්ධියේ විවේචනය කිරීම නුවණට හුරු කාර්යයක් නොවන බව හෙතෙම පවසයි.", "URL": "https://sinhala.adaderana.lk/news.php?nid=40257", "Category": null, "Parent URL": null}