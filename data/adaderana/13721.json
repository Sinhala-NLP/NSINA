{"Source": "Adaderana", "Timestamp": "January 24, 2011 06:21 pm", "Headline": "දූෂණයෙන් වංචාවෙන් තොර රටක් ගොඩනැගීමට  කැපවෙනවා", "News Content": "ගම් මට්ටමේ අවංක ජනතා නියෝජිතයින් පිරිසක් මෙවර පළාත් පාලන මැතිවරණය සඳහා සිය පක්ෂයෙන් ඉදිරිපත් කර ඇතැයි ජනතා විමුක්ති පෙරමුණ පවසයි. රජයේ දූෂණ සහ අක්‍රමිකතාවන්ට එරෙහිව ජනතා විමුක්ති පෙරමුණ මෙවර පළාත් පාලන මැතිවරණයේ දී හඬක් නඟන බව ජ.වි.පෙ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මහතා සඳහන් කළේය. මෙවර පළාත් පාලන මැතිවරණයට තරග වැදීම සඳහා නම් කර ඇති ගම්පහ දිස්ත්‍රික් ජනතා විමුක්ති පෙරමුණ අපේක්ෂකයින් සිය නාම යෝජනා වලට අත්සන් තැබීමේ අවස්ථාවට එක් වෙමින් මන්ත්‍රීවරයා මෙම අදහස් පළ කළේය. එහි දී තවදුරටත් අදහස් දක්වමින් විජිත හේරත් මහතා කියා සිටියේ ජනතාව බලාපොරොත්තු වන දූෂ‍ණයෙන් , වංචාවෙන් තොර රටක් ගොඩ නැඟීම සඳහා ජනතා විමුක්ති පෙරමුණ කැපවන බවයි.", "URL": "https://sinhala.adaderana.lk/news.php?nid=13721", "Category": null, "Parent URL": null}