{"Source": "Adaderana", "Timestamp": "April 8, 2018 04:06 pm", "Headline": "තහනම් දැල්වලින් මසුන් අල්ලූ පුද්ගලයින් දෙදෙනෙකුට වැඩ වරදියි", "News Content": "තහනම් දැල් භාවිත කරමින් මසුන් ඇල්ලීමේ නිරත වූ පුද්ගලයින් දෙදෙනෙකු මුලතිව් නන්දිකඩාල් කලපුව ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මුලතිව් කඳවුරේ නිලධාරීන් කණ්ඩායමක් සහ මුලතිව් ධීවර සංස්ථාවේ නිලධාරින් කණ්ඩායමක් එක්වසිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. එහිදි තහනම් දැල් 525ක් සහ අල්ලන ලද මත්ස්ය තොගයක් ද විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් සම්බන්ධයෙන් ධීවර සංස්ථා නිලධාරින් වැඩිදුර විමර්ශන සිදුකරන බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=87119", "Category": null, "Parent URL": null}