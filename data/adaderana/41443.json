{"Source": "Adaderana", "Timestamp": "February 28, 2014 04:25 pm", "Headline": "බස් 02ක් මුහුණට මුහුණ ගැටී 25 ක් රෝහලේ", "News Content": "එම බස් අනතුර. ඡායා රූ - රංජිත් රාජපක්ෂ හැටන් සිට ඩයගම දක්වා ධාවනය වු පෞද්ගලික බසයක් හා මස්කෙළිය ඕල්ටන් සිට හැටන් දක්වා ධාවනය වූ පෞද්ගලික බසයක් මුහුණට මුහුණ ගැටීමෙන් පුද්ගලයින් 25 දෙනෙකු තුවාල ලබා තිබේ. හැටන් - බගවන්තලාව ප‍්‍රධාන මාර්ගයේ දික්ඔය ප‍්‍රදේශයේ දී මෙම අනතුර සිදුව ඇත. තුවාල ලැබූවන් දික්ඔය මූලික රෝහලට ඇතුළත් කර තිබේ. ඉන් තුවාල කරුවන් කිහිප දෙනෙකු බරපතළ තත්ත්වයේ සිටින බව හැටන් පොලිසිය පවසයි. අධික වේගයෙන් ධාවනය වී ඇති මෙම බස් රථ දෙකේම රියදුරන්ට ඒවායේ වේගය පාලනය කර ගත නොහැකිව අනතුර සිදු වී ඇති බව පරීක්ෂණ පවත්වන හැටන් පොලිසිය පවසයි.", "URL": "https://sinhala.adaderana.lk/news.php?nid=41443", "Category": null, "Parent URL": null}