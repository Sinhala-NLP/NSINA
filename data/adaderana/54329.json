{"Source": "Adaderana", "Timestamp": "October 8, 2015 04:23 pm", "Headline": "ලසන්ත ඝාතනය ගැන තොරතුරු ඉල්ලයි", "News Content": "මාධ්‍යවේදී ලසන්ත වික්‍රමතුංග මහතා ඝාතන සිද්ධිය සම්බන්ධයෙන් සිදුකරන විමර්ශනයට අදාළ තොරතුරු ලබාගැනීම සඳහා මහජනතාවගේ සහය ලබාගැනීමට අපරාධ පරීක්ෂණ දෙපාර්තමේන්තුව තීරණය කර තිබේ.ඒ අනුව අදාළ ඝාතනය පිළිබඳව තොරතුරු දන්නේ නම් ඒ පිළිබඳ දැනුවත් කරන ලෙස පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේය.071 859 1753 , සහ 071 859 1770 යන දුරකථන අංක වලට එම තොරතුරු ලබාදිය හැකි බව පොලිස් මාධ්‍ය ප්‍රකාශකවරයා දැනුම් දෙයි.2009 වසරේ ජනවාරි මස 08 වන දින දෙහිවල ,අත්තිඩිය ප්‍රදේශයේදී මාධ්‍යවේදී ලසන්ත වික්‍රමතුංග මහතා ඝාතනයට ලක්වීමේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුවේ විමර්ශන කණ්ඩායමක් විමර්ශන සිදුකරන බව සඳහන්ය.", "URL": "https://sinhala.adaderana.lk/news.php?nid=54329", "Category": null, "Parent URL": null}