{"Source": "Adaderana", "Timestamp": "August 22, 2017 12:08 pm", "Headline": "පුහුණු තරගය ඔස්ට්‍රේලියානු ක්‍රිකට් ආයතනය අවලංගු කරයි", "News Content": "ඔස්ට්‍රෙයානු කණ්ඩායමේ බංග්ලදේශ තරග සංචාරයට සමගාමීව පැවැත්වීමට නියමිතව තිබූ පුහුණු තරගය ඔස්ට්‍රේලියානු ක්‍රිකට් ආයතනය විසින් අවලංගු කර තිබේ. දෙදින පුහුණු තරගය බංග්ලාදේශයේ, ෆටුල්ලා හිදී අද(22) ආරම්භ වීමට නියමිතව තිබුණි. කෙසේ වෙතත් පවතින වැසි සහිත කාලගුණික තත්ත්වය හේතුවෙන් ප්‍රදේශයට ගං වතුර තත්ත්වයක් බල පා ඇති අතර මේ හේතුවෙන් තරගය එම ක්‍රීඩාංගණයේ නොපැවැත්වීමට බංග්ලාදේශ ක්‍රිකට් ආයතනය තීරණය කර ඇත. පුහුණු තරඟය පැවැත්වීම සඳහා වෙනත් ක්‍රිඩාංගණයක් ලබා දීමට බංග්ලාදේශ ක්‍රිකට් ආයතනය සූදානම් වුවද ආරක්ෂක හේතූන් මත එය ප්‍රතික්ෂේප කිරීමට ඔස්ට්‍රේලියානු ක්‍රිකට් ආයතනය පියවර ගෙන තිබේ.", "URL": "https://sinhala.adaderana.lk/news.php?nid=76548", "Category": null, "Parent URL": null}