{"Source": "Adaderana", "Timestamp": "January 16, 2013 12:38 pm", "Headline": "7 දෙනෙක්ගේ වැඩ තහනම්", "News Content": "අවිස්සාවේල්ල බන්ධනාගාර නිලධාරීන් හත් දෙනෙකුගේ සේවය අත්හිටුවා තිබේ. පසුගියදා බන්ධනාගාරයේ තාවකාලික සිර මැදිරියක රඳවා සිටි රැඳවියන් දසදෙනෙකු පලායාමේ සිද්ධියට අදාළව මෙම පියවර ගත් බව බන්ධනාගාර කොමසාරිස් ජනරාල් පී.ඩබ්ලිව් කොඩිප්පිලි මහතා සදහන් කළේය. මේ සම්බන්ධයෙන් පරීක්ෂණ කටයුතු සිදුකිරීම සඳහා ත‍්‍රිපුද්ගල කමිටුවක් පත්කිරීමට පියවර ගෙන ඇති බවද ඒ මහතා පැවසීය. පසුගියදා අවිස්සාවේල්ල බන්ධනාගාරයේ රදවා සිටි රැඳවියන් දසදෙනෙකු පළාගිය අතර ඔවුන්ගෙන් 6 දෙනෙකු මේ වන විට අත්අඩංගුවට තිබේ. මේ සම්බන්ධයෙන් පරීක්ෂණ සිදුකළ නිලධාරීන් විසින් අදාළ පරීක්ෂණ වාර්තාව ඊයේ (15) දිනයේ දී බන්ධනාගාර කොමසාරිස් ජනරාල් පී.ඩබ්ලිව් කොඩිප්පිලි මහතා වෙත භාර දුන්නේය. එම වාර්තාවට අනුව අදාළ නිලධාරීන්ගේ නොසැලකිලිමත්කම හේතුවෙන් රැඳවියන් සිර මැදිරියෙන් පලාගොස් ඇති බවට තහවුරු වී ඇත.", "URL": "https://sinhala.adaderana.lk/news.php?nid=30810", "Category": null, "Parent URL": null}