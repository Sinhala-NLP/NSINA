{"Source": "Adaderana", "Timestamp": "April 20, 2014 07:52 am", "Headline": "රිය අනතුරකින් 2ක් මරුට - 5ක් රෝහලේ", "News Content": "නාරම්මල - කුලියාපිටිය මාර්ගයේ ඕහල්පල හංදිය ආසන්නයේ සිදුවු අනතුරකින් පුද්ගලයින් දෙදෙනෙකු මියගොස් තවත් පස් දෙනෙකු තුවාල ලබා තිබේ. ත්‍රී රෝද රථයක් ජීප් රථයක ගැටීමෙන් අනතුර සිදුව ඇති අතර මියගිය සහ තුවාල ලැබූවන් ත්‍රිරෝද රථයේ ගමන් කළ අය බව පොලීසිය පැවසුවේය. මියගොස් ඇත්තේ 90 හැවිරිදි කාන්තාවක සහ 50 හැවිරිදි පිරිමි පුද්ගලයෙකි. තුවාල ලැබූවන් කුලියාපිටිය රෝහලට ඇතුළත් කර ඇති අතර ජීප් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=42667", "Category": null, "Parent URL": null}