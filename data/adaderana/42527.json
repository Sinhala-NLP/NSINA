{"Source": "Adaderana", "Timestamp": "April 14, 2014 10:15 am", "Headline": "අනතුරින් දරුවා මරුට", "News Content": "කොළඹ - මහනුවර ප්‍රධාන මාර්ගයේ කඩුගන්නාව, ඉළුක්වත්ත ප්‍රදේශයේදී සිදුවු අනතුරකින් කුඩා දරුවෙකු මියගොස් තිබේ. පිළිමතලාව දෙසට ධාවනය වු ත්‍රිරෝද රථයක් රියදුරුට නින්ද යාම හේතුවෙන් මාර්ගයේ නවතා තිබු ලොරි රථයක ගැටී මෙම අනතුර සිදුව ඇත. අනතුරෙන් බරපතළ තුවාල ලැබු කුඩා දරුවා පේරාදෙණිය රෝහලට ඇතුළත් කිරිමෙන් අනතුරුව මියගොස් ඇති බව පොලිසිය සඳහන් කළේය. මියගොස් ඇත්තේ වයස අවුරුදු 02ක් පමණ වන රංගොඩ, වෙල්ලම්බඩ, දවුලගල ප්‍රදේශයේ පදිංචිව සිටි කුඩා දරුවෙකි. අනතුර සම්බන්ධයෙන් පේරාදෙණිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42527", "Category": null, "Parent URL": null}