{"Source": "Adaderana", "Timestamp": "December 2, 2013 09:19 am", "Headline": "ගුද මාර්ගයෙන් රත්‍රං මතුවෙයි ", "News Content": "ගුද මාර්ගයේ රත්‍රං සඟවාගෙන මෙරටින් පළා‍ යාමට උත්සාහ කළ පුද්ගලයෙකු කටුනායක ගුවන්තොටුපොළ රේගුව විසින් අත්අඩංගුවට ගෙන තිබේ. අද(02) අළුයම 04.05 ට පමණ ඉන්දියාව බලා යාමට පැමිණි අවස්ථාවේ දි සැකකරු අත්අඩංගුවට ගත් බව ශ්‍රී ලංකා රේගුව සඳහන් කළේය. මොහු රත්‍රං කැබලි 4ක් ගුද මාර්ගයේ සඟවාගෙන මෙරටින් පිටවීමට උත්සාහ දරා ඇති බව සඳහන් වෙයි. මෙම රත්‍රං කැබලි වල වටිනාකම රුපියල් 1,935,000 ක් පමණ වන බව රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේය. රත්රන් තොගය රාජසන්තක කර ඇති අතර සැකකරු රුපියල් 2,50,000 ක ඇප මත මුදා හැර තිබේ.", "URL": "https://sinhala.adaderana.lk/news.php?nid=39261", "Category": null, "Parent URL": null}