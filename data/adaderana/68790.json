{"Source": "Adaderana", "Timestamp": "January 29, 2017 12:26 pm", "Headline": "ගංජා සමඟ කොස්තාපල් මාට්ටු", "News Content": "කේරළ ගංජා තොගයක් සමඟ පොලිස් කොස්තාපල්වරයෙකු අනුරාධපුර රඹෑව ප්‍රදේශයේ දී අත්අඩංගුවට ගෙන තිබේ.අනුරාධපුර වැටලීම් ඒකකයේ නිලධාරීන්ට ලද තොරතුරක් මත සිදුකළ වැටලීමකදී සැකකාර පොලිස් කොස්තාපල්වරයා අත්අඩංගුවට ගෙන ඇති බව පොලිස් මූලස්ථානය සඳහන් කරයි.ඔහු සතුව තිබී ගංජා කිලෝග්‍රෑම් 3යි ග්‍රෑම් 650ක් පොලීසිය භාරයට ගෙන තිබේ.සැකකරු මන්නාරම පොලිස් ස්ථානයට අනුයුක්තව රාජකාරී කරන පොලිස් කොස්තාපල්වරයෙකු බව සිදුකරන ලද මූලික පරීක්ෂණවල දී අනාවරණය වී ඇත. ඔහු ‍අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මිහින්තලය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68790", "Category": null, "Parent URL": null}