{"Source": "Adaderana", "Timestamp": "January 23, 2010 10:11 am", "Headline": "කරූගේ බිරිඳගේ නිවසට මහ රෑ සී.අයි.ඩී ඇවිත්", "News Content": "එ.ජා.ප නියෝජ්‍ය නායක කරූ ජයසූරිය මහතාගේ බිරිඳගේ මහ ගෙදර අපරාධ පරීක්ෂණ දෙපාර්තමේන්තුවේ නිලධාරීන් පුමුඛ පොලීසිය විසින් හදිසි සෝදිසි කිරීමක් කර තිබේ. කිරිල්ලවල පිහිටි මෙම නිවසේ අවි ආයුධ සහ මඩ පෝස්ටර් තොගයක් ඇති බවට පොලීසියට ලැබුණු ඔත්තුවක් මත ඊයේ රාත්‍රියේ මෙම සෝදිසි කිරීම කළ බව සඳහන් වේ. \"බොහෝ වේලාවක් සෝදිසි කිරීම් වල නිරත වුවත් කිසිදු නීති විරෝධී දෙයක් මෙම නිවසින් සොයා ගැනීමට නොහැකි වු බවත්,මෙම ක්‍රියා මාර්ග වලින් පැහැදිලි වන්නේ ප්‍රජාතන්ත්‍රීය ලෙස දේශපාලනය කර ගෙන යාමට කිසිවෙකුටත් ඉඩ නොදෙන බව\" බවත් කරූ ජයසූරිය මහතා කියා සිටියි. මෙම නිවස සරත් ෆොන්සේකා මහතාගේ මැතිවරණ ප්‍රචාරක කාර්යාලයක් වශයෙන් භාවිතා වන බව ද වාර්තා වේ.", "URL": "https://sinhala.adaderana.lk/news.php?nid=6193", "Category": null, "Parent URL": null}