{"Source": "Adaderana", "Timestamp": "July 25, 2013 10:20 am", "Headline": "සංචාරකයින් මෙරටදී වෙළඳාම් කරලා ", "News Content": "සංචාරක වීසා මත රැඳී සිටිමින් මෙරට වෙළඳ කටයුතු වල නිරත වු ඉන්දීය ජාතිකයින් දෙදෙනෙකු කරදියනාරු ප්‍රදේශයේ දී අත්අඩංගුවට ගෙන තිබේ. කරදියනාරු පොලීසියට ලද තොරතුරක් මත අදාළ ඉන්දීය ජාතිකයින් අත්අඩංගුවට ගෙන ඇති බව සඳහන් වෙයි. අත්අඩංගුවට ගත් ඉන්දීය ජාතිකයින් දෙදෙනා එරාවුර් මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර කල්කුඩා ප්‍රදේශයේ දී ද සංචාරක වීසා මත රෙදි වෙළඳාමේ යෙදී සිටි ඉන්දීය ජාතිකයෙකු අත්අඩංගුවට ගෙන තිබේ. සැකකරු අද (25) දින වාලච්චේන මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36084", "Category": null, "Parent URL": null}