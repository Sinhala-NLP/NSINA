{"Source": "Adaderana", "Timestamp": "July 9, 2019 02:50 pm", "Headline": "ජනාධිපතිගේ සංශෝධනත් නොතකා ඉඩම් සංශෝධන පනත් කෙටුම්පත ඉදිරිපත් කරන්න ආණ්ඩුව සුදානම්-දයාසිරි", "News Content": "ජනාධිපතිවරයාගේ සංශෝධනද නොතකා ඉඩම් පිළිබඳ සංශෝධන පනත් කෙටුම්පත ඉදිරිපත් කිරීමට ආණ්ඩුව සූදානම් වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී දයාසිරි ජයසේකර මහතා පවසයි. මන්ත්‍රීවරයා මේ බව සඳහන් කළේ අද (09) පෙරවරුවේ ශ්‍රී ලංකා නිදහස් පක්ෂ මූලස්ථානයේ පැවති මාධ්‍ය හමුවේදීයී. කැබිනට් මණ්ඩලයේ අනුමැතියක් නොමැතිවම අදාල පනත ඇතුලත් ගැසට් පත්‍රය 2019.03.22 වනදා නිකුත් කර ඇති බවද මන්ත්‍රීවරයා පවසයි. මෙම පනත වසර 7ක් සඳහා ක්‍රියාත්මක වීමට නියමිතව තිබු අතර එයට ජනාධිපතිවරයා විරෝධ වු බවත් ඒ සඳහා සංශෝධන ඉදිරිපත් කළ බවත් මන්ත්‍රීවරයා පෙන්වා දුන්නේය. මෙම කෙටුම්පත එළබෙන 12වනදා පාර්ලිමේන්තුවෙදි දෙවනවර කියවීම සිදු කිරීමට නියමිත බවට වාර්තා වී ඇති බවද මන්ත්‍රීවරයා පවසයි.‍ෙ අදාල ඉඩම් සංවර්ධන ආඥා පනතේ ඉඩම් ප්‍රධාන විශේෂ විදි විධාන පනත සංශෝධනයට විරුද්ධව මේ වන විටත් නඩුවක් ක්‍රියාත්මක වෙමින් පවතින බවදත් එසේ තිබියදි ආණෟඩුව මෙලෙස කටයුතු කරන බවත් මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=113736", "Category": null, "Parent URL": null}