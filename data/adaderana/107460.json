{"Source": "Adaderana", "Timestamp": "April 5, 2019 03:52 pm", "Headline": "\"KALANK\" චිත්‍රපටයේ පූර්ව ප්‍රචාරණ පටය නිකුත් වෙයි", "News Content": "නුදුරේදී තිරගත වීම ආරම්භ කිරීමට නියමිත කලන්ක් (\"KALANK\")බොලිවුඩ් සිනමා පටයේ පූර්ව ප්‍රචාරණ පටය පසුගියදා නිකුත් වුණි. ඊට සමගාමීව සිනමා පටයේ ප්‍රචාරණය වෙනුවෙන් උත්සවයක්ද පැවැත්වුණු අතර ඒ සඳහා සිනමාපටයේ රංගන ශිල්පීන්ද එක්ව සිටියේය. ජනප්‍රිය රංගන ශිල්පීන් වන සංජේ දත්, මධුරි ඩික්සිත්, ආලියා බාත්, වරුන් ධවාන්, සෝනක්ෂි සින්හා, ආදිත්‍ය රෝයි කපූර් සහ කුනාල් කේමූ යන පිරිස් මේ අවස්ථාවට සහභාගි වුණි. කලන්ක් සිනමාපටය ඉන්දියාවට නිදහස ලැබීමට පෙර සමයේ වාසය කළ පවුලක් වටා ගෙතී ඇත. නිදහස් අරගලයත්, ඒ සමයේදී ජන සමාජයේ සිදුවූ වෙනස්කම් පිළිබඳවත් මෙම සිනමාපටය ඔස්සේ සාකච්ඡා කෙරෙයි. මෙහිදී අදහස් දැක්වූ සිනමා නළු වරුන් ධවාන් පැවසුවේ, මෙම සිනමාපටය ඔස්සේ ප්‍රධාන වශයෙන් ආදරය සම්බන්ධයෙන් සාකච්ඡා වන බවය. කලන්ක් සිනමා වෘතාන්තය මේ මස 17වැනිදා තිරගත කිරීමට නියමිතය.", "URL": "https://sinhala.adaderana.lk/news.php?nid=107460", "Category": null, "Parent URL": null}