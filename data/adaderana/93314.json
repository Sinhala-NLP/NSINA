{"Source": "Adaderana", "Timestamp": "July 27, 2018 07:39 pm", "Headline": "නාමල්ගෙන් රාජිතට අභියෝගයක්", "News Content": "රාජපක්ෂවරුන්ට ඩුබායි බැංකුවල ගිණුම් ඇත්නම් ඒවා ඔප්පු කර පෙන්වන ලෙස එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ මහතා අමාත්‍ය රාජිත සේනාරත්න මහතාට අභියෝග කරයි. ඔහු මේ බව පැවසුවේ අද(27) හම්බන්තොටදී මාධ්‍ය හමුවක් පවත්වමින්ය. රාජපක්ෂවරුන්ට මේ රට තුළ හැර වෙන කිසිම රටක ගිණුම් නොමැති බවත් එම ගිණිම්වල වත්කම් බැරකම් ප්‍රකාශ ඉදිරිපත් කළ ඇති බවත් ඒ මහතා සඳහන් කළේය. මේ අතර ආණ්ඩුව පැවසුවේ මහපොළ වැඩිකරන බවය එහෙත් මේ වන විට ශිෂයන්ට අදාළ මුදලවත් ලබා දීමට ආණ්ඩුවට හැකිවී නොමැති බව පාර්ලිමේන්තු මන්ත්‍රී නාමල් රාජපක්ෂ මහතා වැඩිදුරටත් පැවසීය. මේ අතර ගුවන් සේවා පනත සංශෝධනය කර මත්තල විකිණූ පරිද්දෙන්ම කටුනායක ගුවන් තොටුපොළද ඉදිරියේදි විකුණා දැමීමට රජය කටයුතු කරනු ඇති බව පාර්ලිමේන්තු මන්ත්‍රි ඉන්දික අනුරුද්ධ මහතා පවසයි. අද කොළඹ පැවති මාද්‍ය හමුවකදී මේ බව සඳහන් කළේය.", "URL": "https://sinhala.adaderana.lk/news.php?nid=93314", "Category": null, "Parent URL": null}