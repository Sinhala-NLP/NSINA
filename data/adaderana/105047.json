{"Source": "Adaderana", "Timestamp": "February 26, 2019 10:27 am", "Headline": "පාකිස්ථාන හමුදාවෙන් ඉන්දීය ගුවන් හමුදාවට චෝදනාවක්", "News Content": "ඉන්දීය ගුවන් හමුදා යානා පාකිස්ථාන ගුවන් සීමාව උල්ලංඝනය කළ බවට පාකිස්ථාන හමුදාව චෝදනා කරයි. පාකිස්ථාන හමුදා ප්‍රකාශක මේජර් ජනරාල් හසීෆ් ගෆූර් ප්‍රකාශ කර ඇත්තේ ගුවන් සීමාව උල්ලංඝනය කළ ඉන්දියානු ගුවන් හමුදා යානා සොයා පාකිස්ථාන ගුවන් හමුදාව මෙහෙයුම් ආරම්භ කළ අවස්ථාවේ ඉන්දීය ගුවන් යානා පලාගොස් ඇති බවයි. 1971 වසරට පසුව ඉන්දීය ගුවන් හමුදා යානා පාකිස්ථාන ගුවන් සීමා උල්ලංඝනය කළ පළමු අවස්ථාව මෙය බව ද හමුදා ප්‍රකාශකවරයා සඳහන් කර ඇති බව විදෙස් මාධ්‍ය වාර්තා කළේය. කාශ්මීර ප්‍රදේශයේදී එල්ල වූ ත්‍රස්ත ප්‍රහාරයකින් ඉන්දීය ආරක්ෂක අංශ සාමාජිකයින් පිරිසක් මිය යාමත් සමඟ ඉන්දියාව සහ පාකිස්ථානය අතර දැඩි අර්බුදකාරී වාතාවරණයක් හටගෙන තිබේ.", "URL": "https://sinhala.adaderana.lk/news.php?nid=105047", "Category": null, "Parent URL": null}