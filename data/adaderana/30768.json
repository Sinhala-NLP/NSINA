{"Source": "Adaderana", "Timestamp": "January 15, 2013 07:59 am", "Headline": "ශ්‍රී ලංකා ඔස්ට්‍රේලියා පිල් දෙකේ වෙනස්කම්", "News Content": "සංචාරක ශ්‍රී ලංකා කණ්ඩායම සමග පැවැත්වෙන තෙවන එක්දින ක්‍රිකට් තරඟය සඳහා ඔස්ට්‍රේලියානු කණ්ඩායමට ක්‍රීඩකයින් තිදෙනෙකු කැඳවා තිබේ. පළමු තරඟ දෙක සඳහා සහභාගී නොවු මයිකල් ක්ලාක්, ඩේවිඩ් වොනර් සහ මැතිව් වෙඩ් මෙලෙස කණ්ඩායමට කැඳවා ඇති බව වාර්තා වේ. අදාළ ක්‍රීඩකයින් තිදෙනාට විවේක ලබාදී‍මේ අරමුණින් පළමු තරඟ දෙක සඳහා ඔවුන් සහභාගී කර නොගත් බව ඔස්ට්‍රේලියානු ක්‍රිකට් පාලක මණ්ඩලය සඳහන් කළේය. මේ අතර තෙවන එක්දින ක්‍රිකට් තරඟය සඳහා සහභාගී වන ශ්‍රී ලංකා ක්‍රිකට් කණ්ඩායමේ ද වෙනස්කම් කිහිපයක් සිදුවනු ඇති බව වාර්තා වේ. ආබාධයක් හේතුවෙන් දෙවන එක්දින තරඟය සඳහා සහභාගී නොවු දිනේෂ් චන්දිමාල් තෙවන තරඟය සඳහා සහභාගී වනු ඇති බව ක්‍රිකට් විචාරකයින් පවසයි. ඊට අමතරව දඟ පන්දු යවන ක්‍රීඩක අජන්ත මෙන්ඩිස් වෙනුවට රංගන හේරත් කණ්ඩායමට කැඳවීමට නියමිතයි. ඔස්ට්‍රේලියාව සමග පැවැත්වෙන තෙවන එක්දින ක්‍රිකට් තරඟය ලබන 18 වන දින බ්‍රිස්බෙන්හිදී පැවැත්වෙයි.", "URL": "https://sinhala.adaderana.lk/news.php?nid=30768", "Category": null, "Parent URL": null}