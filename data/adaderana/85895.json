{"Source": "Adaderana", "Timestamp": "March 18, 2018 05:41 pm", "Headline": "මැණික් ගරමින් සිටි සැකකරුවෙක් අත්අඩංගුවට - තවත් පිරිසක් පලා යයි ", "News Content": "කාසල්රි ජලාශයට බගවන්තලාවේ සිට ප‍්‍රධාන වශයෙන් ජලය ගලා බසිනා කෙසෙල්ගමුඔය රක්‍ෂිතයේ විශාල පරිසර හානියක් සිදුකරමින් අනවසරෙන් මැණික් ගැරු ජාවාරම්කරුවෙකු සැකපිට අද (18) අත්අඩංගුවට ගත් බව බගවන්තලාව පොලීසියේ ස්ථානාධිපති ප‍්‍රධාන පොලිස් පරික්‍ෂක කේ.සි ධර්මපි‍්‍රය මහතා පැවසීය. මෙම සැකකරු ඇතුළු තවත් පිරිසක් බගවන්තලාව ටින්සින් නගරය ආසන්නයේ කෙසෙල්ගමු ඔය රක්‍ෂිතයේ විශාල පරිසර හානියක් සිදුකරමින් මැණීක් ගරන බවට ලද තොරතුරක් මත බගවන්තලාව පොලිසියේ නිළධාරින් වැටලිමක් සිදුකර තිබේ. මෙම වැටලිම සිදුකරන අවස්ථාවේ ප‍්‍රධාන ජාවාරම්කරු පමණක් අත්අඩංගුවට ගත් බවත් තවත් සැකකරුවන් පිරිසක් පලා ගිය බවත් මැණික් ගැරිමට උපයෝගි කරගත් උපකරණ රැසක්ද අත්අඩංගුවට ගත් බව පොලිසිය පවසයි. ප‍්‍රධාන ජාවාරම්කරුගෙන් ලබාගත් තොරතුරු මත පලාගිය සෙසු සැකකරුවන් අත්අඩංගුවට ගැනිමට කටයුතු කරන බව පොලිසිය කියා සිටියේය.", "URL": "https://sinhala.adaderana.lk/news.php?nid=85895", "Category": null, "Parent URL": null}