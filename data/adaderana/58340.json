{"Source": "Adaderana", "Timestamp": "March 18, 2016 12:31 pm", "Headline": "වරාය අධිකාරියේ සභාපති පොලීසි යයි", "News Content": "ශ්‍රී ලංකා වරාය අධිකාරියේ සභාපති ධම්මික රණතුංග මහතා කෙසෙල්වත්ත පොලීසියට පැමිණ තිබේ.නීතිඥවරයෙකු සමඟ පොලීසියට පැමිණි ඒ මහතා ලබන 24 වනදා අධිකරණයේ පෙනී සිටින බවට සටහනක් තබා පිටව ගොස් ඇති බව පොලිස් මාධ්‍ය ප්‍රකාශක කාර්යාලය පැවසුවේය.වරාය සභාපති ධම්මික රණතුංග මහතා විසින් මහාධිකරණ පරිශ්‍රයේදී පසුගියදා මාධ්‍යවේදීන්ට තර්ජනය කර ඡායාරූපගත කිරීමක් ද සිදු කර තිබුණි.ඒ සම්බන්ධයෙන් මාධ්‍යවේදීන් කෙසෙල්වත්ත පොලීසියට පැමිණිලි කළ අතර පොලීසිය අධිකරණය හමුවේ කරුණු වාර්තා කිරිමෙන් පසු අධිකරණය මඟින් ධම්මික රණතුංග මහතාට එරෙහිව නොතීසි නිකුත් කරනු ලැබීය.", "URL": "https://sinhala.adaderana.lk/news.php?nid=58340", "Category": null, "Parent URL": null}