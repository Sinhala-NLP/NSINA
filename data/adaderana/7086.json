{"Source": "Adaderana", "Timestamp": "March 5, 2010 10:13 am", "Headline": "කඩුවෙල වෙඩි තැබීමකින් එක් අයෙක් මියයයි", "News Content": "කොරතොට කඩුවෙල ප්‍රදේශයේ සිදු වූ වෙඩි තැබීමකින් පුද්ගලයෙකු මිය ගොස් තවත් අයෙකු තුවාල ලබා තිබේ. මාර්ගයේ ගමන් කරමින් සිටි පිරිසකට යතුරු පැදියකින් පැමිණි දෙදෙනෙකු විසින් ඊයේ පස්වරුවේ වෙඩි තැබීම සිදු කර ඇති බව පොලිසීය පවසයි. ඉන් තුවාල ලැබූ පුද්ගලයෙකු කොළඹ ජාතික ‍රෝහලට ඇතුළත් කිරීමෙන් පසු මිය ගොස් ඇත. මියගිය පුද්ගලයා‍ කොරතොට ප්‍රදේශයේ පදිංචි තිස් තුන් හැවිරිදි අයෙකු බව පොලීසිය සඳහන් කරයි. තුවාල ලැබූ අනෙක් පුද්ගලයා නවගමු‍ව රෝහලේ ප්‍රතිකාර ලබයි. වෙඩි තැබීම සිදු කළ ස්ථානයේ තිබී මිලි මීටර 9 වර්ගයේ හිස් පතරොම් කොපු 7 ක් සොය‍ා ගෙන ඇති අතර නවගමුව පොලීසිය වැඩිදුර පරීක්ෂණ මෙහෙයවයි. මේ අතර හලාවත ඉරනවිල ප්‍රදේශයේ දී දෙපිරිසක් අතර ඇති වූ ගැටුමකින් තුවාල ලැබූ පුද්ගලයින් තිදෙනෙකු හලාවත මූලික රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=7086", "Category": null, "Parent URL": null}