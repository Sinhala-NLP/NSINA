{"Source": "Adaderana", "Timestamp": "November 23, 2015 06:09 pm", "Headline": "දුම්රිය කොටුවේ සිට කළුතරට පමණයි", "News Content": "මුහුදුබඩ දුම්රිය මාර්ගයේ පයාගල සහ බේරුවල අතරදී දුම්රියක් පීලිපැනීමෙන් එම මාර්ගයේ දුම්රිය ධාවන කටයුතු දකුණු කළුතර දුම්රිය ස්ථානය දක්වා සීමා කර ඇතැයි දුම්රිය පාලක මැදිරිය කියයි.මාතර සිට කොටුව බලා ධාවනය වෙමින් තිබූ අංක 51 නැමැති දුම්රිය මෙලෙස පීලි පැන ඇත.අද පස්වරු 5ට පමණ මෙය සිදුව ඇතැයිද මේ නිසා දුම්රිය පීලිගත කිරීමේ කටයුතු අවසන් වන තුරු කොළඹ සිට කළුතර දක්වා පමණක් ධාවන කටයුතු සිදුවන බව දුම්රිය පාලක මැදිරිය කියයි.මේ අතර අද රාත්‍රී ගාල්ල බලා ධාවනය වීමට නියමිතව තිබූ තැපැල් දුම්රිය මේ නිසා අවලංගු කර ඇතැයි ද දුම්රිය පාලක මැදිරිය පැවසීය.", "URL": "https://sinhala.adaderana.lk/news.php?nid=55279", "Category": null, "Parent URL": null}