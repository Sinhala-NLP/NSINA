{"Source": "Adaderana", "Timestamp": "July 18, 2016 03:56 pm", "Headline": "බිත්තියට යට වී දැරිය මරුට", "News Content": "නාවලපිටිය, බාරණ්ඩාවත්ත ප්‍රදේශයේදී බිත්තියක් කඩා වැටීමෙන් කුඩා දැරියක මියගොස් තිබේ.බාරණ්ඩාවත්ත වතු නිවාස ඉදිරිපිට ක්‍රීඩා කරමින් සිටියදී අදාළ දැරියගේ සිරුර මතට අතහැර දමා තිබූ තේ දළු මඩුවක බිත්තියක් කඩා වැටී ඇති බව පොලීසිය පැවසුවේය.එහිදී බරපතළ තුවාල ලැබූ දැරිය නාවලපිටිය රෝහලට ඇතුළත් කිරීමේදී මියගොස් තිබේ.මියගොස් ඇත්තේ බාරණ්ඩාවත්ත කැටබුලාව ප්‍රදේශයේ පදිංචිව සිටි වයස අවුරුදු 05ක දැරියකි.පශ්චාත් මරණ පරීක්ෂණය අද(18) සිදු කිරීමට නියමිත අතර නාවලපිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62209", "Category": null, "Parent URL": null}