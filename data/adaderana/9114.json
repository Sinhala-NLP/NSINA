{"Source": "Adaderana", "Timestamp": "June 20, 2010 09:30 am", "Headline": "තිස්සනායගම්ට අමෙරිකාවේදී උණුසුම් පිළිගැනීමක්", "News Content": "මාධ්‍යවේදී තිස්සනායගම් මහතා අමෙරිකාව බලා පිටත්ව ගොස් තිබේ. ඊයේ දිනයේ අමෙරිකාවේ වොංෂින්ග්ටන් ඩොලස් ගුවන් තොටුපළේදී තිස්සනායගම් මහතාව පත්‍ර කලාවේදීන් සුරකීමේ කමිටුවේ නිළධාරීන් විසින් උණුසුම් ලෙස පිළිගෙන ඇති බව වාර්තා වේ. ත්‍රස්තවාදය වැළැක්වීමේ පනත යට‍තේ 2008 වසරේදී අත්අඩංගුවට ගෙන ජිවිතාන්තය දක්වා සිරදඩුවම් නියමව සිටි ඔහු මේ වසරේ ජනවාරි මාසයේදී ඇප මත මුදා හරිනු ලැබීය. පසුව මැයි මාසයේ තුන්වන දින තිස්සනායගම් මහතාට ජනාධිපති සමාව හිමිවිය.", "URL": "https://sinhala.adaderana.lk/news.php?nid=9114", "Category": null, "Parent URL": null}