{"Source": "Adaderana", "Timestamp": "August 6, 2011 10:33 am", "Headline": "කටුනායක කලාප සිද්ධියේ අවසන් වාර්තාව ජනපති අතට ", "News Content": "කටුනායක නිදහස් වෙළඳ කලාපයේ පසුගිය දා ඇතිවූ සිද්ධිය සම්බන්ධ අවසන් වාර්තාව ජනාධිපති මහින්ද රාජපක්ෂ මහතා වෙත බාරදී තිබේ. හිටපු මහාධිකරණ විනිසුරු මහානාම තිලකරත්න මහතා විසින් අදාළ වාර්තාව ජනාධිපතිවරයා වෙත ඊයේ(05) බාරදී ඇති බව සඳහන්ය. කටුනායක නිදහස් වෙළඳ කලාපයේ සේවක සේවිකාවන් සහ ආරක්ෂක අංශ අතර ඇතිවූ ගැටුම්කාරී තත්ත්වය හා එවන් සිද්ධියක් ඇතිවූ ආකාරය පිළිබඳ පරීක්ෂා කර වාර්තා කිරීම සඳහා ජනාධිපතිවරයා විසින් මහානාම තිලකරත්න මහතා පත් කළේය. එම ගැටුමට මැදිවූ වෙළඳකලාපයේ සේවය කළ තරුණයෙකු ද ජීවිතක්ෂය‍ට පත්විය.", "URL": "https://sinhala.adaderana.lk/news.php?nid=17880", "Category": null, "Parent URL": null}