{"Source": "Adaderana", "Timestamp": "October 30, 2018 04:14 pm", "Headline": "20-20 හොඳම පිතිකරු පාකිස්ථානයේ බාබර් අසාම්", "News Content": "ලෝක විස්සයි විස්ස පිතිකරුවන්ගේ ශ්‍රේණිගත කිරීම් වල පළමු ස්ථානය තහවුරු කර ගැනීමට පාකිස්ථානයේ බාබර් අසාම් සමත්ව තිබේ. ඒ පාකිස්තාන- ඕස්ට්‍රේලියා විස්සයි විස්ස තරගාවලිය නිමා වීමත් සමඟයි. පාකිස්තානය සහ ඕස්ට්‍රේලියාව අතර පැවති විස්සයි විස්ස තරගාවලිය තරග 3 ට 0 ක් ලෙස ජය ගැනීමට සමත් වුනේ පාකිස්තානයයි. දෙරට අතර පැවති තරග තුනේදීම අර්ධ ශතක 3ක් වාර්තා කළ බාබර් අසාම් නවතම විස්සයි විස්ස පිතිකරුවන් ශ්‍රේණිගත කිරීම් වලට අනුව පළමු ස්ථානයට පත්වීමට සමත්ව තිබේ. බාබර් අසාම් මීට පෙර ශ්‍රේණිගත කිරීම් වල පසුවුනේ පස්වන ස්ථානයේයි. අසාම් පළමු ස්ථානයට පත් වීමත් සමග මෙතෙක් ශ්‍රේණිගත කිරීම් වල පළමු ස්ථානයේ පසු වු ඔස්ට්‍රේලියාවේ ආරෝන් ෆින්ච් දෙවන ස්ථානය දක්වා පසුබැස තිබේ. ශ්‍රේණිගත කිරීම් වල තුන්වන ස්ථානයේ පසුවන්නේ ඉන්දියාවේ ලෝකේෂ් රාහුල්ය.", "URL": "https://sinhala.adaderana.lk/news.php?nid=98455", "Category": null, "Parent URL": null}