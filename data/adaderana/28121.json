{"Source": "Adaderana", "Timestamp": "October 8, 2012 03:18 pm", "Headline": "20/20 පරාද වූ නිසා සියදිවි නසා ගනී", "News Content": "ශ්‍රී ලංකා කණ්ඩායම 20/20 ලෝක කුසලානය පරාජයට පත්වීමේ ශෝකයෙන් එය දරා ගැනීමට නොහැකි වු තරුණයෙකු සියදිවි හානි කර ගෙන තිබේ. හැටන් කුඩාඔය ප්‍රදේශයේ පදිංචි 26 හැවිරිදි තරුණයෙකු මෙසේ මියගොස් ඇතැයි අප වාර්තාකරු පවසයි. ඊයේ (07) රාත්‍රී එම තරුණයා ක්‍රිකට් තරඟය නරඹා ඇති අතර එය පරාජයට පත්වීම නිසා ඇති වු ශෝකය දරා ගැනීමට නොහැකිව ඔහු ගෙල වැලලාගෙන සියදිවි හානිකර ගෙන ඇතැයි අප වාර්තාකරු කියා සිටියි. සිද්ධිය සම්බන්ධයෙන් හැටන් පොලීසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=28121", "Category": null, "Parent URL": null}