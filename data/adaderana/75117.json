{"Source": "Adaderana", "Timestamp": "July 11, 2017 08:59 am", "Headline": "විශේෂ විමර්ශන ඒකකයේ අධ්‍යක්ෂවරයා පේදුරුතුඩුවට යයි", "News Content": "පේදුරුතුඩුව ප්‍රදේශයේදී සිදුවු පොලිස් වෙඩි තැබීම සම්බන්ධයෙන් විමර්ශන කටයුතු සොයා බැලීම සඳහා විශේෂ විමර්ශන ඒකකයේ අධ්‍යක්ෂවරයා පේදුරුතුඩුව ප්‍රදේශයට පිටත්ව ගොස් තිබේ.පොලිස්පතිවරයාගේ උපදෙස් මත එම නිලධාරියා පිටත් කර හැර ඇති බව පොලිස් මූලස්ථානය පැවසුවේය.අණ නොතකා ධාවනය කළ වැලි ප්‍රවාහන ටිපර් රථයකට පොලීසිය සිදුකළ වෙඩි තැබීමකින් 25 හැවිරිදි තරුණයෙකු මියයාමේ සිද්ධියෙන් පසු ප්‍රදේශයේ කලහකාරී තත්ත්වයක් හටගෙන තිබේ.සිද්ධිය සම්බන්ධයෙන් දැනටමත් විමර්ශනයක් ආරම්භ කර ඇති අතර වෙඩි තැබීමට සම්බන්ධ පොලිස් නිලධාරීන් දෙදෙනා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=75117", "Category": null, "Parent URL": null}