{"Source": "Adaderana", "Timestamp": "August 16, 2014 11:28 am", "Headline": "යාත්‍රා නිදහස් කරන ලෙස ඉල්ලා ඉන්දීය ධීවරයින් විරෝධයේ ", "News Content": "ශ්‍රී ලංකාව බාරයේ තිබෙන ඉන්දිය බෝට්ටු නිදහස් කරන ලෙස ඉල්ලමින් කොට්ටයි පට්නම් ධීවරයින් පිරිසක් විරෝධතාවයක් දියත් කර තිබේ. ඊයේ(15) දිනයේ සිට මොවුන් මෙලෙස විරෝධතාවයේ නිරත වන බව ඉන්දිය මාධ්‍ය වාර්තා කළේය. ධීවර බෝට්ටු 250ක පමණ පිරිසක් මෙලෙස විරෝධතාවයේ නිරතව සිටින බව සඳහන් වෙයි. ශ්‍රි ලංකාව බාරයේ ඉන්දිය බෝට්ටු 64ක් පමණ තිබෙන අතර ඒවා ඉක්මනින් නිදහස් කර දෙන ලෙස කොට්ටයි පට්නම් යාන්ත්‍රික බෝට්ටු හිමිකරුවන්ගේ සංගමයේ සභාපති අබ්දුල් හමීන්ඩ් මහතා පවසා තිබේ. මේ අතර ශ්‍රි ලංකාව බාරයේ තිබෙන ඉන්දිය ධිවර යාත්‍රා නිදහස් කිරිමට ශ්‍රි ලංකාව සමඟ සාකච්ඡා කර පියවර ගන්නා බව ඉන්දිය විදේශ අමාත්‍ය සුෂ්මා ස්වරාජ් මහත්මිය පවසයි. බි.ජේ.පි පක්ෂයේ ජ්‍යෙෂ්ඨ නායකයෙකු වන පොන් රාධක්‍රිෂ්ණන් සහ සුෂ්මා ස්වරාජ් මහත්මිය අතර පැවති සාකච්ඡා වල දි ධිවර යාත්‍රා සම්බන්ධයෙන් සාකච්ඡා වි තිබේ. එහිදි පොන් රාධක්‍රිෂ්ණන් පවසා ඇත්තේ ශ්‍රි ලංකාව බාරයේ තිබෙන ධිවර යාත්‍රා නිදහස් කරගැනීමට කටයුතු කරන ලෙසයි. එම සාකච්ඡාවේ දි ඉන්දීය විදේශ අමාත්‍ය සුෂ්මා ස්වරාජ් මහත්මිය පවසා ඇත්තේ අදාළ ධිවර යාත්‍රා ඉක්මනින් ලබාගැනීමට කටයුතු කරන බවයි.", "URL": "https://sinhala.adaderana.lk/news.php?nid=45393", "Category": null, "Parent URL": null}