{"Source": "Adaderana", "Timestamp": "January 30, 2016 10:07 am", "Headline": "අනතුරු 2යි - මරණ 3යි", "News Content": "එප්පාවල, ප්‍රදේශයේ සිදුවූ රිය අනතුරකින් පුද්ගලයන් දෙදෙනෙකු මියගොස් තිබේ.මෝටර් රථයක්, රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටී අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ එහි ගමන් ගත් පුද්ගලයන් සිව් දෙනෙකු එප්පාවල රෝහලට ඇතුළත් කිරීමේදී රියදුරු හා තවත් පුද්ගලයෙකු මියගොස් තිබේ.මළ සිරුරු එප්පාවල රෝහලේ තැන්පත් කර ඇති අතර තුවාල ලැබූ අනෙක් පුද්ගලයින් දෙදෙනා වැඩිදුර ප්‍රතිකාර සඳහා අනුරාධපුර රෝහලට ඇතුළත් කර ඇති බව පොලීසිය සඳහන් කළේය.මේ අතර මොරටුව, කටුබැද්ද ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ලොරි රථයක් දකුණු දිශාවට හැරවීමට උත්සාහ දැරීමේදී විරුද්ධ දෙසින් පැමිණි මෝටර් රථයක ගැටී අනතුර සිදුව ඇති බව පොලීසිය පවසයි.අනතුරෙන් ලොරි රථය පෙරළි ගොස් ඇති අතර බරපතළ තුවාල ලැබූ ලොරි රථ රියදුරු කළුබෝවිල රෝහලට ඇතුළත් තිරීමේදී මියගොස් තිබේ.මියගොස් ඇත්තේ අගුලාන ප්‍රදේශයේ පදිංචිව සිටි 42 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=56781", "Category": null, "Parent URL": null}