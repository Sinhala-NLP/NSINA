{"Source": "Adaderana", "Timestamp": "March 26, 2013 10:10 am", "Headline": "ලක්ෂ 5 ට විද්ද දෙදෙනෙකුට වැඩවරදියි", "News Content": "මුදල් මංකොල්ලයක් සම්බන්ධයෙන් පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. වත්තල, හේකිත්ත ප්‍රදේශයේ දී පුද්ගලයෙකු බිය ගන්වා සැකකරුවන් විසින් රුපියල් ලක්ෂ පහක මුදලක් මංකොල්ල කා පළාගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. ඒ අනුව අදාළ සිද්ධිය සම්බන්ධයෙන් වත්තල පොලිසිය විසින් අනෙකුත් පොලිස් ස්ථාන දැනුවත් කර තිබේ. එහිදි අදාළ සැකකරුවන් මහබාගේ පොලිසියේ නිලධාරීන් කණ්ඩායමක් විසින් මහබාගේ අඩි 20 මාර්ගයේ දී අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. සැකකරුවන් සතුව තිබී රුපියල් හාර ලක්ෂ 66,000ක් පොලිසිය සිය භාරයට ගෙන තිබේ. අදාළ සැකකරුවන් වැඩිදුර විමර්ශන කටයුතු සඳහා වත්තල පොලිස් ස්ථානය වෙත භාරදී ඇති බව කියැවෙයි.", "URL": "https://sinhala.adaderana.lk/news.php?nid=32750", "Category": null, "Parent URL": null}