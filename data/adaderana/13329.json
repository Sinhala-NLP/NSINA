{"Source": "Adaderana", "Timestamp": "January 7, 2011 09:19 am", "Headline": "මැලේසියානු සරසවි වලින් සාමාජිකයන් බඳවාගැනීමේ එල්.ටී.ටී.ඊ තැතක් ", "News Content": "ඉස්ලාම් අන්තවාදය හා ද්‍රවිඩ බෙදුම්වාදය ඇතුළු අන්තවාදී දර්ශනයන් මැලේසියානු විශ්ව විද්‍යාල තුළ ගොඩනැගෙමින් පවතින බව අනාවරණය වී තිබේ. නමුත් මෙම තත්ත්වය ත්‍රස්තවාදය දක්වා වර්ධනය වීමේ තර්ජනයක් තවමත් නොමැති බව ද මැලේසියානු අභ්‍යන්තර කටයුතු අමාත්‍යවරයා සඳහන් කරයි. ජාත්‍යන්තර හා දේශීය බුද්ධි අංශ වාර්තා වල සහයෝගය ඇතිව විශ්ව විද්‍යාල පද්ධතිය තුළ යුද්ධකාමී අදහස් පැතිරවීමට උත්සාහ දරන පිරිස් පිළිබඳව විමර්ශන කටයුතු සිදුකරන බව ද හිෂම්මුද්දින් හුසේන් මහතා පවසයි. ඉස්ලාම් අන්තවාදී කණ්ඩායම්, සීක් සන්නද්ධ කණ්ඩායම් හා එල්. ටී. ටී. ඊ සංවිධානය ඇතුළු මෙම අන්තවාදී කණ්ඩායම් විසින් විශ්ව විද්‍යාල සිසුන් ඔවුන්ගේ කණ්ඩායම් වෙත බඳවාගැනීමට උත්සාහ දරන බව ද හෙළවී තිබේ. පසුගිය වසරේදී ත්‍රස්තවාදී ක්‍රියාකාරකම් වලට සම්බන්ධ බවට සැකකරන පුද්ගලයින් දොළොස්දෙනෙකුට වැඩි පිරිසක් මැලේසියාව විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=13329", "Category": null, "Parent URL": null}