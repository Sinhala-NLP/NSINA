{"Source": "Adaderana", "Timestamp": "August 19, 2012 04:11 pm", "Headline": "හෙරොයින් සමග 2ක් මාට්ටු", "News Content": "හෙරොයින් ළඟ තබාගත් පුද්ගලයින් දෙදෙනෙකු ගල්කිස්ස ප්‍රදේශයේදී යුද හමුදාව විසින් අත්අඩංගුවට ගෙන තිබේ. ඊයේ (18) රාත්‍රියේ සිදුකළ වැටලීමකදී මොවුන් අත්අඩංගුවට ගත් බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය. අත්අඩංගුවට ගත් සැකකරුවන් සතුව තිබී හෙරොයින් ග්‍රෑම් 39 ක් සොයාගෙන තිබේ. වැඩිදුර පරීක්ෂණ සඳහා සැකකරුවන් ගල්කිස්ස පොලිස්ථානයට භාරදුන් බව රුවන් වනිගසූරිය මහතා සඳහන් කළේය.", "URL": "https://sinhala.adaderana.lk/news.php?nid=26711", "Category": null, "Parent URL": null}