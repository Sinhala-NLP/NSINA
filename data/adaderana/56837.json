{"Source": "Adaderana", "Timestamp": "February 1, 2016 01:49 pm", "Headline": "සරසවි සිසුන් දෙදෙනාට පහරදීලා", "News Content": "සබරගමුව විශ්වවිද්‍යාලයේ සිසුන් දෙදෙනෙකුට පහරදීමක් සිදුව තිබේ.පඹහින්න හන්දිය අසළදී ඊයේ භූ විද්‍යා අධ්‍යයන පීඨයේ සිසුන් දෙදෙනෙකුට මෙම පහරදිම සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පුද්ගලයින් පිරිසක් සමග ඇති වූ බහින්බස්විමක් දුරදිග යාමෙන් පහරදිම සිදුව තිබේ.පහරකෑමෙන් තුවාල ලැබූ එක් සිසුවෙකු පඹහින්න රෝහලට ඇතුළත් කර ඇති බව වාර්තා වෙයි.පහරදීම සම්බන්ධයෙන් සැකකරුවන් සිව් දෙනෙකු අත්අඩංගුවට ගෙන ඇති අතර බලංගොඩ පොලිසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=56837", "Category": null, "Parent URL": null}