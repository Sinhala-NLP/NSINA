{"Source": "Adaderana", "Timestamp": "June 17, 2013 11:53 am", "Headline": "දීවා  නිධන් එක්ක ඉඩම්  නව  ප්‍රවර්ධන වැඩසටහන ආරම්භ කරයි.", "News Content": "ඡයාරූප - අලෙවි සාමාන්‍යාධිකාරී ටෙරන්ස් ඒබ‍්‍රහම් මහතා විසින් පළමු බිම් කොටස සඳහා ජයග‍්‍රාහකයා තේරීමේ අවස්ථාවට එක් වෙමින්. රෙදි සෝදන කුඩු අතර පෙරමුණ ගත් සන්නාමයක් වන දීවා සිය ලෙන්ගතු පාරිභෝගිකයින් වෙත තිළිණ ලෙස ඉඩම් පිරිනමමින් නව ප‍්‍රවර්ධන වැඩසටහනක් ආරම්භ කරයි. එම ප‍්‍රවර්ධන වැඩසටහන යටතේ කොළඹට නුදුරින් රුපියල් මිලියනක් බැගින් වටිනාකමින් යුත් ඉඩම් කැබලි 4 ක් පිරිනැමීමට කටයුතු යොදා තිබේ. ජයග‍්‍රාහකයින් වැඩි දෙනෙකු බිහි කිරීමේ අරමුණින් මෙම ප‍්‍රවර්ධන වැඩපිළිවෙල කි‍්‍රයාත්මක වන දින 90 පුරා දිනපතා දිනුම් ඇදීම් ඔස්සේ රුපියල් 10,000 ත්‍යාගයක් පිරිනැමීම ද සිදු කරනු ලබයි. දීවා ඩිටර්ජන් පවුඩර් ග‍්‍රෑම් 35,ග‍්‍රෑම් 70 හෝ ග‍්‍රෑම් 250 සැෂේ පැකට් හිස් ඇසුරුම් 3ක් හෝ ග‍්‍රෑම් 400,කිලෝග‍්‍රෑම් 1 හෝ කිලෝග‍්‍රෑම් 2 හිස් ඇසුරුමක් සමග තොරතුරු සඳහන් කර එවීමෙන් තරඟයට ඇතුළත් විය හැකිය. තරඟය විවෘතව පවතින කාලසීමාව තුළ වෙළදසැල් හිමියන් සඳහා ද දෛනිකව රුපියල් 2500 බැගින් ත්‍යාග පිරිනැමීම සිදු කරනු ලබයි. දෛනිකව සිදුකරන දිනුම් ඇදීම් වලින් ත්‍යාග මුදල් සඳහා බිහිවන ජයග‍්‍රාහකයින් දීවා මිලදී ගත් වෙළඳසැල් හිමියන් වෙත එම රුපියල් 2500 ත්‍යාග මුදල හිමිවනු ඇත. මැයි මස 1 වැනිදා සිට ජුලි මස 31 වැනිදා දක්වා කාලසීමාව තුළ ඉඩම් ජයග‍්‍රාහකයින් සිව් දෙනෙකු සමගින් තවත් පාරිභෝගිකයින් 92නෙකු සහ වෙළදසැල් හිමියන් 92නෙකු සඳහා දෛනික දිනුම් ඇදීම් ඔස්සේ ත්‍යාග පිරිනමමින් විශාල ජයග‍්‍රාහකයින් සංඛ්‍යාවක් බිහිකිරීමට අපේක්ෂා කෙරේ. සුපිරි ත්‍යාගය පිරිනැමීම සඳහා පැවති පළමු මාසයේ දිනුම් ඇදීමෙන් බිම් කොටසක හිමිකාරිය වීමට පිළියන්දල පදිංචි බී.ඞී. නදීශා පි‍්‍රයාංගි වෙත වාසනාව උරුම විය. දීර්ඝ කාලයක් පුරා දීවා පාරිභෝගිකාවක් වන නදීශා පි‍්‍රයාංගි තමන් වෙත හිමි වූ මෙම ජයග‍්‍රහණය පිළිබඳ අදහස් දක්වමින් ප‍්‍රකාශ කළේ “මෙම ජයග‍්‍රාහී පුවත ඇසීමට ලැබීම ඉතාමත් සතුටුදායි අවස්ථාවක්. මෙවැනි ජයග‍්‍රහණයක් හිමිකර දීම පිළිබඳ තමන් දීවා කණ්ඩායමට කෘත්‍යඥතාවය පළ කරනවා.“ යනුවෙනි. මෙම ප‍්‍රවර්ධන වැඩසටන පිළිබඳ අදහස් දක්වමින් අලෙවි කලමණාකාරිනි ෆියෝනා මුණසිංහ මහත්මිය සඳහන් කළේ “දීවා සිය ලෙන්ගතු පාරිභෝගිකයින් වෙනුවෙන් ඉඩම් පිරිනමමින් මෙම දැවැන්ත ප‍්‍රවර්ධන වැඩසටහන 2011 වසරේ දී ආරම්භ කරනු ලැබූ අතර ගත වූ වසර 3ක කාලය තුළ එය අඛණ්ඩව ඉදිරියට පත්වාගෙන එනු ලැබුවා. පාරිභෝගිකයින්ගේ ජීවිත වල වෙනසක් සිදුකළ හැකි යමක් ඔවුන් වෙත ලබා දීම අපගේ අපේක්ෂාවයි.“ යන්නයි. “වටිනා වරප‍්‍රසාද අත්කර දෙන සන්නාමයක් ලෙස දීවා පාරිභෝගීකයින් අතර ප‍්‍රචලිතව පවතිනවා. රෙදි සේදීමේ කර්තව්‍ය වෙනුවෙන් වාසි සහගත හදුන්වාදීම් පමණක් සිදු කිරීම අපගේ අරමුණ නොවේ. ඔවුන් ජීවත් වන පරිසරය සුභ වෙනසකට ලක්කරන ප‍්‍රවර්ධන වැඩසටහන් අප විසින් කි‍්‍රයාත්මක කරනු ලබන්නේ ද එබැවිනි.“ යනුවෙන් දීවා සහකාර සන්නාම කළමණාකරු හිලාල් හෂීම් මහතා පැවසීය.", "URL": "https://sinhala.adaderana.lk/news.php?nid=34990", "Category": null, "Parent URL": null}