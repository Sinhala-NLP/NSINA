{"Source": "Adaderana", "Timestamp": "September 17, 2015 08:14 am", "Headline": "චිලි රාජ්‍යයට සුනාමි අවදානමක්", "News Content": "චිලි හි සිදුවූ භූ කම්පනයකින් පසු සුනාමි අවදානමක් මතුව ඇතැයි පැසිෆික් සුනාමි අනතුරු ඇඟවීමේ මධස්ථානය නිවේදනය කරයි.විදෙස් මාධ්‍ය වාර්තා කරන්නේ සැන්තියාගෝ අගනුවර ආසන්නයේ ඇතිවූ ප්‍රබල භූකම්පනයත් සමග මෙම සුනාමි අනතුරු ඇඟවීම ප්‍රකාශයට පත් කර ඇති බවයි.රිච්ටර් ඒකක 8යි දශම 3ක ප්‍රබලත්වයකින් යුත් භූ කම්පනයක් හටගෙන ඇති බව වාර්තා වේ. මෙම භූ කම්පනයත් සමග සුනාමි රළ ඇතිවීමේ අවදානමක් පවතින බව පැසිෆික් සුනාමි අනතුරු ඇගවීමේ මධ්‍යස්ථානය සඳහන් කර ඇත.ප්‍රබල භූ කම්පනයත් සමග පසු භූ කම්පන කිහිපයක්ද හටගෙන ඇති බව වාර්තා වේ.", "URL": "https://sinhala.adaderana.lk/news.php?nid=53900", "Category": null, "Parent URL": null}