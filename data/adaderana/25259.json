{"Source": "Adaderana", "Timestamp": "June 23, 2012 11:41 am", "Headline": "විල්පත්තුවේ නිධන් හෑරූ 11 දෙනෙකු පොලිස් දැලේ", "News Content": "විල්පත්තුව ජාතික වන උද්‍යානයේ පුරාණ වැවක බිසෝ කොටුව තුළ නිධන් හාරමින් සිටි පුද්ගලයින් 11 දෙනෙකු නොච්චියාගම පොලිසිය මගින් අත්අඩංගුවට ගෙන තිබේ. නොච්චියාගම පොලිසියට ලද තොරතුරක් මත සිදුකළ වැටලීමක දි මෙම සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මාතර, වලස්මුල්ල, අම්බලන්ගොඩ, හතරලියද්ද, තබ්බෝව වැනි ප්‍රදේශවල පදිංචිකරුවන් බව පොලිසිය සඳහන් කරයි. සැකකරුවන් අද(23) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතය. නොච්චියාගම ‍පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25259", "Category": null, "Parent URL": null}