{"Source": "Adaderana", "Timestamp": "January 2, 2014 12:13 pm", "Headline": "වැල්ලම්පිටිය ස්ථානාධිපතිගේ වැඩ තහනම් ", "News Content": "මත්ද්‍රව්‍ය චෝදනා සම්බන්ධයෙන් අත්අඩංගුවට ගෙන සිටින වැල්ලම්පිටිය පොලිස් ස්ථානාධිපතිවරයාගේ වැඩ තහනම් කර තිබේ. වහාම ක්‍රියාත්මක වන පරිදි අදාළ පොලිස් ස්ථානාධිපතිවරයාගේ වැඩ තහනම් කර ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා සඳහන් කළේය. මත්ද්‍රව්‍ය ළඟතබා ගැනීමේ චෝදනාව මත පසුගිය අගහරුවාදා(31) රාත්‍රියේ කොළඹ අපරාධ කොට්ඨාසය විසින් වැල්ලම්පිටිය ස්ථානාධිපතිවරයා අත්අඩංගුවට ගනු ලැබුණි. ඔහු අධිකරණයට ඉදිරිපත් කිරීමෙන් අනතුරුව රැඳවුම් නියෝග මත දින 7ක කාලයක් ප්‍රශ්න කිරීම් සිදු කරන බව පොලිස් මාධ්‍ය ප්‍රකාශකවරයා සඳහන් කළේය. සිද්ධිය සම්බන්ධයෙන් වැල්ලම්පිටිය පොලිස් ස්ථානාධිපතිවරයාගේ භාර්යාවද ‍ කොළඹ අපරාධ කොට්ඨාසය විසින් ඊයේ(01) අත්අඩංගුවට ගනු ලැබුණි.", "URL": "https://sinhala.adaderana.lk/news.php?nid=40028", "Category": null, "Parent URL": null}