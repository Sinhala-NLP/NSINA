{"Source": "Adaderana", "Timestamp": "June 17, 2018 09:46 am", "Headline": "අධිබලැති පුපුරණ ද්‍රව්‍ය තොගයක් කිලිනොච්චියේ ළිඳකින් ගොඩ ගනියි", "News Content": "කිලිනොච්චිය, පරවිපාන්චාන් ප්‍රදේශයේ ගෙවත්තක ළිඳක තිබී අධි බලැති පුපුරණ ද්‍රව්‍ය තොගයක් හමුවි ඇති බව කිලිනොච්චිය ආරක්ෂක අංශ පවසයි. කිලිනොච්චිය ආරක්ෂක පැවසූවේ ළිඳ පිරිසිදු කිරීමට ළිඳ තුළ තිබු මඩ ඉවත් කිරීමේදී අදාළ පුපුරණ ද්‍රව්‍ය ඊයේ(16) හමුවි ඇති බවයි. ළිඳ තුළ තිබි අධි බලැති පුපුරණ ද්‍රව්‍ය බහාලුම් තොගයක් හමුවි ඇති බවද ආරක්ෂක අංශ සඳහන් කළේය. ආරක්ෂක අංශ පැවසූවේ අවසන් යුධ සමයේ පළාගිය එල්.ටී.ටී.ඊ සාමාජිකයින් විසින් අදාළ බෝම්බ ළිඳට දමා යන්නට ඇති බවට සැක පළ කරන බවයි. සොයාගත් ක්ලේමෝ බෝම්බ ඇතුළු පුපුරණ ද්‍රව්‍ය කිලිනොච්චිය මහේස්ත්‍රාත් අධිකරණ නියෝග යටතේ පොලිස් විශේෂ කාර්ය බළකා බෝම්බ නිශ්ක්‍රීය අංශය විසින් නිශ්ක්‍රීය කිරීමට නියමිතය. සිද්ධිය සම්බන්ධයෙන් කිලිනොච්චිය ‍පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=91004", "Category": null, "Parent URL": null}