{"Source": "Adaderana", "Timestamp": "January 13, 2017 03:39 pm", "Headline": "තහනම් දැල් දැමූ 11ක් දැලේ", "News Content": "නීතිවිරෝධී ධීවර කටයුතුවල නිරතව සිටි ධීවරයින් 11 දෙනෙකු නාවික හමුදාව විසින් අත්අඩංගුවට ගෙන තිබේ.උච්චමුනිය සහ පළුගහතුරෙයි මුහුදු ප්‍රදේශවල තහනම් දැල් භාවිත කරමින් ධීවර කටයුතුවල නිරතව සිටියදී මොවුන් අත්අඩංගුවට ගත් බව නාවික හමුදාව පැවසුවේය.එහිදී ඩිංගි යාත්‍රා 4ක්, තහනම් දැල් 18ක් ඇතුළු උපකරණ මෙන්ම අල්ලන ලද මසුන් කිලෝග්‍රෑම් 269ක තොගයක් ද නාවික හමුදාව භාරයට ගෙන ඇති බව වාර්තා වේ.අත්අඩංගුවට ගත් ධීවරයින්, යාත්‍රා, උපකරණ සහ මසුන් තොගය වැඩිදුර විමර්ශන සඳහා පුත්තලම සහකාර ධීවර අධ්‍යක්ෂක කාර්යාලය වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=68085", "Category": null, "Parent URL": null}