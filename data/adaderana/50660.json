{"Source": "Adaderana", "Timestamp": "April 14, 2015 10:56 pm", "Headline": "පාසල් සිසුවෙක් දීයේ ගිළී මරුට ", "News Content": "වෙන්නප්පුව, සින්ද්‍රාත්‍රිය මෝය අසළ මුහුදේ දිය නාමින් සිටි පාසැල් ශිෂ්‍යයින් දෙදෙනකුගෙන් එක් අයෙකු දියේ ගිළී මිය ගොස් ඇති බව පොලිසිය පවසයි.මෙලෙස මිය ගොස් ඇත්තේ බෝලවත්තේ පදිංචි 14 හැවිරිදි ලහිරු සම්පත් නැමැති පාසැල් සිසුවෙකි.මිතුරන් දෙදෙනා මුහුදේ නාමින් සි‍ටියදි එක් අයෙකු මුහුදේ ගිළී අතුරුදන්වි ඇති බවත්, පසුව ප්‍රදේශවාසින් ජලයේ ගිළී සිටි දරුවා සොයා ගෙන මාරවිල රෝහලට ඇතුළත් කර තිබු බවත් පොලිසිය කියයි.රෝහලට ඇතුලත් කරන විටත් සිසුවා මිය ගොස් සිටි බව රෝහල් ආරංචි මාර්ග පවසයි. සිරුර මාරවිල රෝහලේ මෘත ශරිරාගාරයේ තැන්පත් කර ඇති බව අද දෙරණ වාර්තාකරු සඳහන් කරයි.වෙන්නප්පුව පොලිසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=50660", "Category": null, "Parent URL": null}