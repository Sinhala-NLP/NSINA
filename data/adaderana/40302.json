{"Source": "Adaderana", "Timestamp": "January 12, 2014 05:08 pm", "Headline": "ලක්ගල නිධන් සෙවු 5ක් මාට්ටු", "News Content": "ලක්ගල, පුවක්පිටිය ප්‍රදේශයේ නිධන් ලබා ගැනීමේ අරමුණින් කැණීම් කටයුතු සිදු කරමින් සිටි පුද්ගලයින් 5 දෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ පොලිසියට ලැබුණු තොරතුරකට අනුව සිදුකළ වැටලිමකදී මොවුන් අත්අඩංගුවට ගෙන ඇති බවයි. අත්අඩංගුවට ගත් සැකකරුවන් සතුව තිබි නිධන් හෑරිම සඳහා යොදාගත් උපකරණ සහ පුජා භාණ්ඩ තොගයක් ද පොලිසිය විසින් සොයාගෙන තිබේ. සැකකරුවන් නාවුල මහේස්ත්‍රාත් අධිකරණයට ඉදිරිපත් කිරීමට නියමිත අතර ලක්ගල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=40302", "Category": null, "Parent URL": null}