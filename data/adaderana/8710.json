{"Source": "Adaderana", "Timestamp": "May 30, 2010 04:12 pm", "Headline": "ශ්‍රී ලංකාවෙන් ලකුණු 243 ක ඉලක්කයක් ", "News Content": "ශ්‍රී ලංකාව, ඉන්දියාව,සහ සිම්බාබ්වේ තරගවදින එක්දින තුන්කොන් තරගාවලියේ ශ්‍රී ලංකාව හා ඉන්දියාව අතර පැවති පළමු තරගයෙන් සියලුදෙනාම දැවී ලකුණු 242 ක් ලබාගැනීමට ශ්‍රී ලංකා කණ්ඩායම සමත්විය. සිම්බාබ්වේ බුලවායි ක්‍රීඩාංගණයේ පැවති තරගයේදී පන්දුවාර 49 යි පන්දු 5 ක මුහුණ දෙමින් ශ්‍රී ලංකා කණ්ඩායම මෙම ලකුණු සංඛ්‍යාව රැස් කරන ලදී. ඉන්දියාව හා ශ්‍රී ලංකාව අතර පැවති පළමු තරඟය පැවති අද දිනයේ කාසියේ වාසිය දිනාගැනීමට ඉන්දියානු කණ්ඩායමට හැකිවීමත් සමග පළමුවෙන් පන්දුවට පහර දෙන ලෙස ශ්‍රී ලංකා කණ්ඩායමට ඇරයුම් කරන ලදී. ඒ අනුව පිටයට පිවිසි ශ්‍රී ලංකා කණ්ඩායම නියමිත පන්දුවාර 50 අවසානවීමට එක් පන්දුවක් පමණක් තිබියදී සියලුදෙනාම දැවී ගිය අතර ඇන්ජලෝ මැතිව්ස් ලකුණු 75 ක් රැස්කිරීමට සමත්විය.", "URL": "https://sinhala.adaderana.lk/news.php?nid=8710", "Category": null, "Parent URL": null}