{"Source": "Adaderana", "Timestamp": "December 10, 2012 06:21 pm", "Headline": "ඇෆ්ගන් පොලිස් ප්‍රධානියෙක් මරුට", "News Content": "ඇෆ්ගනිස්ථානයේ නිම්රෝස් ප‍්‍රාන්තයේ පොලිස් ප‍්‍රධානියා බෝම්බ ප‍්‍රහාරයකට ලක්ව මියගොස් තිබේ. සිය මෝටර් රථයෙන් ගමන් කරමින් සිටිය දී මාර්ගය අයිනේ අටවා තිබූ බෝම්බයක් පිපිරීමෙන් ජෙනරාල් මොහොමඩ් මූසා රාසුලි මියගොස් ඇති බව විදෙස් මාධ්‍ය වාර්තා කළේය. ප‍්‍රහාරයට ලක්වූ තවත් පුද්ගලයින් තිදෙනෙකු තුවාල ලබා තිබේ. ඇෆ්ගන් බුද්ධි අංශ ප‍්‍රධානී අසාදුල්ලා කලීඩ් ද මරාගෙන මැරෙන බෝම්බ ප‍්‍රහාරයකට ලක්ව පසුගිය සතියේ දී තුවාල ලැබීය.", "URL": "https://sinhala.adaderana.lk/news.php?nid=29856", "Category": null, "Parent URL": null}