{"Source": "Adaderana", "Timestamp": "March 23, 2011 09:14 am", "Headline": "ජපානය ගැන අසත්‍ය ප්‍රචාර එපා", "News Content": "ජපානයේ ආපදා තත්ත්වය හේතුවෙන් පෙරළා දිවයිනට පැමිණි ශ්‍රී ලාංකිකයින් ජපානය පිළිබඳ අසත්‍ය ප්‍රචාර ගෙන යමින් සිටින බව ජපානයේ වැඩ වාසය කරන පූජ්‍ය තුන්හිටියාවේ ධම්මාලෝක හිමි පවසයි. මෙවැනි අසත්‍ය ප්‍රචාර සිදුකිරීම සදාචාරත්මක නොවන බව උන්වහන්සේ පෙන්වා දෙයි. ජපානය තුළ ශ්‍රී ලාංකිකයින්ට අනතුරුදායක තත්ත්වයක් නොපවතින බව පූජ්‍ය තුන්හිටියාවේ ධම්මාලෝක හිමි කියා සිටියි. ශ්‍රී ලාංකිකයින් වශයෙන් ජපන් ජාතිකයින් විපතට පත්ව සිටින‍‍ මේ අවස්ථාවේ ඔවුන්ට පිහිට විය යුතු බව ධම්මාලෝක හිමියන් වැඩිදුරටත් කියා සිටියි.", "URL": "https://sinhala.adaderana.lk/news.php?nid=15014", "Category": null, "Parent URL": null}