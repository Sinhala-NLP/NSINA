{"Source": "Adaderana", "Timestamp": "February 15, 2016 11:25 am", "Headline": "  උදේ කෑමෙන් පසු සිසුන් 20ක් රෝහලට", "News Content": "ආහාර විෂවීමකින් රෝගී වූ පාසල් සිසු සිසුවියන් 20 දෙනෙකු මිනුවන්ගොඩ රෝහලට ඇතුළත් කර තිබේ.අද පෙරවරුවේ එම පාසලෙන් ලබාදුන් ආහාරයක් විෂ වී මෙම පිරිස රෝහල් ගත කර ඇත.මිනුවන්ගොඩ, බලබෝව කණිෂ්ඨ විද්‍යාලයේ වයස අවුරුදු 8 - 9 පිරිසක් මෙලෙස රෝහල් ගත කර ඇති බව පොලිස් මාධ්‍ය ඒකකය පැවසීය.තක්කාලි, හාල්මැස්සන් සහිත ආහාරයක් ගැනීමෙන් පසු ඔවුන්ගේ සිරුරුවල ආසාත්මික ලක්ෂණ පෙන්නුම් කර ඇති බව පොලිසිය කියා සිටියේය.", "URL": "https://sinhala.adaderana.lk/news.php?nid=57235", "Category": null, "Parent URL": null}