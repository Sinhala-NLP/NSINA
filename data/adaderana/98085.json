{"Source": "Adaderana", "Timestamp": "October 23, 2018 08:14 am", "Headline": "ජනප්‍රිය දේශපාලනයෙන් රටක් ගොඩගන්න බෑ", "News Content": "ඇතැම් අය ඉන්දීය විරෝධයක් නිර්මාණය කළ ද රජය ඉන්දියාව සමඟ මිත්‍රශීලීව කටයුතු කරන බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. අළුත්ගම, මතුගම අගලවත්ත ප්‍රදේශයේ ඊයේ (22) පැවැති උත්සවයකදී අමාත්‍යවරයා මේ බව පැවසීය. ඉන්දියාව සහ ශ්‍රී ලංකාව අතර ඇත්තේ දීර්ඝ මිතුදමක් බවත් බෞද්ධ දර්ශණය, කළා ශිල්ප, සංගීතය, ආයුර්වේදය අපට ලැබුනේ ඉන්දියාවෙන් බවත් අමාත්‍යවරයා පවසයි. රජ කාලයේ පටන් ඉන්දියාව සහ ශ්‍රී ලංකාව අතර සම්බන්ධතා පැවැත් වුණ බවත් නමුත් වර්තමානයේ ඇතැම් අය ඉන්දීය විරෝධයක් ඇති කිරිමට උත්සාහ කරන බවත් අමාත්‍යවරයා එහිදි ප්‍රකාහ කළේය. මත්තල ගුවන්තොටුපල ඉන්දියාවට විකුණන බවට චෝදනා කරන නමුත් සංවර්ධිත ආර්ථිකයක් නොමැති දූපත් රාජ්‍යයකට තනිව ගොඩ නැගීමට නොහැකි බව අමාත්‍යවරයා පෙන්වා දුන්නේය. සෑම දෙයකටම විරෝධය දක්වන පිරිස් මංසන්දි වලද සිටින බවත් ඒ ආකාරයෙන් සිදු කරණ ජනප්‍රිය දේශපාලනය තුලින් රටක් ගොඩ නැගිය නොහැකි බවත් අමාත්‍යවරයා වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=98085", "Category": null, "Parent URL": null}