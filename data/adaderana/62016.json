{"Source": "Adaderana", "Timestamp": "July 13, 2016 10:02 am", "Headline": " ශ්‍රී ලංකාවට අමෙරිකාවේ ප්‍රසාදය", "News Content": "ප්‍රජාතන්ත්‍රීයකරණය හා ප්‍රතිසන්ධානය තුළින් ශ්‍රී ලංකාව ශක්තිමත් පියවර ගෙන ඇති බව අමෙරිකානු එක්සත් ජනපද සහකාර රාජ්‍ය ලේකම් ටොම් මැලිනොව්ස්කි පවසයි.දිගු කාලයක් පුරා පැවති යුද්ධය නිමාවී හත්වසරකට පසු වුවද මෙලෙස යම් සාධනීය පියවර ගැනීම එක්සත් ජනපද නියෝජිතයින්ගේ ප්‍රසාදයට ලක්ව තිබේ.යුද්ධයේ අවසාන අදියර තුළ ශ්‍රී ලංකාවේ සිදුවීයයි පැවසෙන මානව හිමිකම් උල්ලංඝණයවීම් හා යුද අපරාධ චෝදනා සම්බන්ධයෙන් පිළිගත හැකි පරීක්ෂණයක් සිදුනොකිරීම සම්බන්ධයෙන් ශ්‍රී ලංකාවට විවේචන එල්ලවී ඇත.මේවන විට ශ්‍රී ලංකාවට පැමිණ සිටින අමෙරිකානු එක්සත් ජනපද රාජ්‍ය දෙපාර්තමේන්තුවේ දකුණු හා මධ්‍යම ආසියානු කටයුතු බාර සහකර ලේකම් නිෂා බිස්වාල් සහ එහි ප්‍රජාතන්ත්‍රවාදය,මානව හිමිකම් හා කම්කරු කටයුතු පිළිබඳ සහකාර ලේකම් ටොම් මලිනවොස්කි යන අය ඊයේ දිනයේ විදෙස් අමාත්‍ය මංගල සමරවීර මහතා හමුවිය.", "URL": "https://sinhala.adaderana.lk/news.php?nid=62016", "Category": null, "Parent URL": null}