{"Source": "Adaderana", "Timestamp": "May 1, 2018 11:31 am", "Headline": "යතුරුපැදියේ ගිය එකම පවුලේ මව සහ 2 හැවිරිදි දියණිය මරුට-තාත්තා සහ මිත්තණියට බරපතළයි", "News Content": "දිඹුලාගල - බොගස්වැව මාර්ගයේ අරලගන්විල ප්‍රදේශයේ දී සිදුවු රිය සිදුවු රිය අනතුරකින් එකම පවුලේ මවක සහ දියණියක මියගොස් ඇති බව අද දෙරණ වාර්තාකරු පැවසීය. ඊයේ(30) සවස මෙම අනතුර සිදුව ඇති අතර යතුරුපැදිය මාර්ගයෙන් ඉවතට පැන මයිල ගසක ගැටීමෙන් මෙම අනතුර සිදුවු බව අරලගන්විල පොලීසිය පවසයි. යතුරුපැදියේ ගමන්ගත් එකම පවුලේ මව, පියා, දියණිය සහ මිත්තනිය බරපතළ තුවාල ලබා රෝහල් ගත කිරීමෙන් අනතුරුව මව සහ දියණිය මියගොස් තිබේ. මියගිය කාන්තාව 24 හැවිරිදි අයෙකු වන අතර අනතුරින් මිය ගිය දියණිය අවුරුදු 2 යි මාස 4ක් බව පොලීසිය සඳහන් කළේය. පියා සහ මිත්තනිය පොලොන්නරුව මහ රෝහලේ ප්‍රතිකාර ලබන අතර ඔවුන්ගේ තත්ත්වයද බරපතළ බව රෝහල් අරංචිමාර්ග සඳහන් කරයි. සිද්ධිය පිළිබඳ වැඩිදුර විමර්ශන අරලගන්විල පොලීසිය සිදු කරයි.", "URL": "https://sinhala.adaderana.lk/news.php?nid=88332", "Category": null, "Parent URL": null}