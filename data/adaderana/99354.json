{"Source": "Adaderana", "Timestamp": "November 17, 2018 10:33 am", "Headline": "ලංකාවට ජයග්‍රහණය සඳහා ලකුණු 301ක ඉලක්කයක්", "News Content": "සංචාරක එංගලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ එංගලන්ත දෙවන ඉනිම ලකුණු 346කට සීමා කිරීමට ශ්‍රී ලංකා පන්දු යවන්නන් සමත් විය. ඒ අනුව තරගය ජයග්‍රහණය කිරීම සඳහා ශ්‍රී ලංකා කණ්ඩායමට ලකුණු 301ක ඉලක්කයක් හිමි වෙයි. තරඟයේ කාසියේ වාසිය දිනා ප්‍රථමයෙන් පන්දුවවට පහරදුන් එංගලන්ත කණ්ඩායම සිය පළමු ඉනිම සඳහා සියලු ක්‍රීඩකයින් දැවී ලකුණු 290ක් ලබාගත් අතර ඊට පිළිතුරු ලෙස ශ්‍රී ලංකා ක්‍රීඩකයන් සිය පළමු ඉනිමට ලකුණු 336ක් ලබාගත්හ. ලකුණු 46ක් පිටුපසින් සිටිමින් සිය දෙවන ඉනිම ආරම්භ කළ එංගලන්ත ක්‍රීඩකයින් එම ඉනිම සඳහා ලකුණු 346ක් ලබාගැනීමට සමත් විය. එංගලන්ත දෙවන ඉනිම වෙනුවෙන් නායක ජෝ රූට් ලකුණූ 124ක් ලබාගත් අතර පන්දු යැවීමේදී අකිල ධනංජය කඩුලු 06ක් බිඳ හෙලීය.", "URL": "https://sinhala.adaderana.lk/news.php?nid=99354", "Category": null, "Parent URL": null}