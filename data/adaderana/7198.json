{"Source": "Adaderana", "Timestamp": "March 11, 2010 01:40 pm", "Headline": "ලොකුම හෙරොයින් තොගය අත්අඩංගුවේ", "News Content": "ලංකා ඉතිහාසයේ ඉහළම වටිනාකමින් යුතු හෙරෝයින් තොගය ඊයේ රාත්‍රියේ අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. හලාවත-මුතුපන්තිය ප්‍රදේශයෙන් පොලිස් මත් ද්‍රව්‍ය නාශක අංශය විසින් කරන ලද වැටලීමකින් මෙම හෙරෝයින් තොගය සොයා ගැනීමට හැකි වූ බව හෙතෙම කියා සිටියි. පසුගිය 06 වන දින ක‍ටුනායක ජාත්‍යන්තර ගුවන්තොටුපළේදී අත්අඩංගුවට ගනු ලැබූ පුද්ගලයෙකුගෙන් ලද තොරතුරක් මත මෙම හෙරෙයින් තොගය සොයා ගැනීමට හැකි වී තිබේ. මෙහි හෙරෝයින් කි.40 ක් සහ ග්රෑම් 812 ක් තිබී ඇති අතර වටිනාකම රුපියල් මිලියන 240 ක් පමණ වන බවද සඳහන් වේ.", "URL": "https://sinhala.adaderana.lk/news.php?nid=7198", "Category": null, "Parent URL": null}