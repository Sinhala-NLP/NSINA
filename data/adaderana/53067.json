{"Source": "Adaderana", "Timestamp": "August 6, 2015 08:37 am", "Headline": "ජනවාරි 08 ජනතාව තැබූ බලාපොරොත්තු කඩකරන්නේ නෑ", "News Content": "ව්‍යාපාර ක්ෂේත්‍රයේ සියලුදෙනාට නිදහසේ තම ව්‍යාපාර කටයුතු කරගෙන යාමට ඇති අයිතිය උපරිමයෙන් සහතික කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ රටේ ඉහළ පෙළේ ව්‍යාපාරිකයාගේ සිට මහපාරේ රඹුටන් විකුණන වෙළෙන්දා දක්වා සියළු ව්‍යාපාරිකයින්ට දේශපාලන බලපෑම් වලට යටත්වීමට සිදුවූ යුගය වත්මන් රජය නිමා කළ බවයි.2015 ආර්ථික සමුළුවේ සමාප්ති උත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.ජනවාරි 08 වන දින රටේ ජනතාව තැබූ බලාපොරොත්තු කිසිදු අයුරකින් කඩ කිරීමට ඉඩ නොතබන බව ජනාධිපතිවරයා මෙහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=53067", "Category": null, "Parent URL": null}