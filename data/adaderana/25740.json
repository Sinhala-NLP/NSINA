{"Source": "Adaderana", "Timestamp": "July 13, 2012 08:58 am", "Headline": "වනාත විල්ලුවේ අභිරහස් ඝාතනයක්", "News Content": "තියුණු ආයුධයකින් ගෙල කපා කාන්තාවක් ඝාතනය කිරීම සම්බන්ධයෙන් වනාතවිල්ලුව පොලිසිය විමර්ශන ආරම්භ කර තිබේ. මයිලන්කුලම ප්‍රදේශයේ දී ඊයේ (12) මෙම ඝාතනය සිදුව ඇති බව පොලිසිය පවසයි. සිද්ධියෙන් මියගොස් ඇත්තේ මයිලන්කුලම 6 කණුව ප්‍රදේශයේ පදිංචිව සිටි 27 හැවිරිදි කාන්තාවකි. අපරාධය සිදුකළ සැකකරුවන් නිවසේ තිබූ රන්භාණ්ඩ කොල්ලකා ඇති බව ද විමර්ශනවල දී අනාවරණය වී තිබේ.", "URL": "https://sinhala.adaderana.lk/news.php?nid=25740", "Category": null, "Parent URL": null}