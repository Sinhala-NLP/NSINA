{"Source": "Adaderana", "Timestamp": "September 2, 2014 03:01 pm", "Headline": "ඉරාකයේ මානව හිමිකම් ජගත් සංවිධානයේ ඇස ‍ගැහෙයි", "News Content": "ඉරාකයේ සිදුවු මානව හිමිකම් උල්ලංඝණය කිරීමේ සිද්ධීන් සම්බන්ධයෙන් සොයා බැලීමට එක්සත් ජාතීන්ගේ සංවිධානය තීරණය කර තිබේ. එක්සත් ජාතීන්ගේ මානව හිමිකම් කවුන්සිලය විසින් ඒ සඳහා විශේෂ මෙහෙයුමක් දියත් කිරීමට තීරණය කර ඇති බව විදෙස් මාධ්‍ය වාර්තා කරන්නේය. ඉරාකයේ අයි.එස්.අයි.එස් සටන්කාමීන් විසින් සිදුකර ඇති යුධ අපරාධ සහ මානව හිමිකම් උල්ලංඝණය කිරීමේ සිද්ධීන් පිළිබඳ සොයා බැලීම මෙහි අරමුණ වී ඇත. මේ අතර ඉරාකයේ බැග්ඩෑඩ් අගනුවර ඊයේ පස්වරුවේ සිදුවු බෝම්බ පිපිරීමකින් පුද්ගලයින් 13 දෙනෙකු මියගොස් තිබේ. මෝටර් රථ දෙකක අටවා තිබු බෝම්බ දෙකක් මෙලෙස පුපුරා ගොස් ඇති බව විදෙස් මාධ්‍ය වාර්තා කරන්නේය.", "URL": "https://sinhala.adaderana.lk/news.php?nid=45779", "Category": null, "Parent URL": null}