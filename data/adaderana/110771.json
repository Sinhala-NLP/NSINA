{"Source": "Adaderana", "Timestamp": "May 27, 2019 01:49 pm", "Headline": "ආරාධනයට පිටු පෑ අර්ජුන", "News Content": "ගම්පහ නගරයේ පිහිටි ජාතික ප්‍රවාහන වෛද්‍ය ආයතනය ගම්පහ නගර මධ්‍යයේ වෙනත් ස්ථානයක පිහිටුවීම උත්සවාකරයෙන් පැවැත්වීමට අද(27) කටයුතු සූදානම් කර තිබුණි. කෙසේ වෙතත් වෛද්‍ය සහතික ලබා ගැනීම සඳහා පැමිණ සිටි ජනතාවට එම ස්ථානයේ අසුන්ගැනීමට තරම්වත් ප්‍රමාණවත් පහසුකම් නොමැතිවීම හේතුවෙන් ප්‍රවාහන හා සිවිල් ගුවන්සේවා අමාත්‍ය අර්ජුන රණතුංග මහතා පැවැත්වීමට නියමිතව තිබූ උත්සව කටයුතු නතර කිරීමට පියවර ගනු ලැබුවේය. අදාළ පිරිස වෛද්‍ය සහතික ලබා ගැනීම සඳහා ජාතික ප්‍රවාහන වෛද්‍ය ආයතනය වෙත පැමිණ සිටි අවස්ථාවේදී ඔවුන්ට අසුන් ගැනීමටවත් ප්‍රමාණවත් පහසුකම් නොමැතිවීම හේතුවෙන් අමාත්‍යවරයා මෙම ක්‍රියාමාර්ගය ගත් බව අප වාර්තාකරු සඳහන් කළේය. මෙහිදී ප්‍රවාහන හා සිවිල් ගුවන්සේවා අමාත්‍ය අර්ජුන රණතුංග මහතා මේ සිද්ධිය පිළිබඳව බලධාරීන්ට චෝදනා කළේය. මෙහිදී අමාත්‍යවරයා පවසා සිටියේ උත්සව අවශ්‍ය නොවන බවත් අවශ්‍ය වන්නේ අදාළ කාර්යන් නිසි ආකාරව කිරීම බවත්ය. ගම්පහ නගරයේ පිහිටි ජාතික ප්‍රවාහන වෛද්‍ය ආයතනවල ආඩුපාඩුකම් රැසක් පවතින බවත් ඉදිරියේදී එම අයාතන වල පහසුකම් නිසි ආකාරයෙන් ලබාදීමේ කටයුතු ඉදිරි දින කිහිපය තුළ සිදුකරන බව අමාත‍්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=110771", "Category": null, "Parent URL": null}