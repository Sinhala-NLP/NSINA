{"Source": "Adaderana", "Timestamp": "May 21, 2019 05:47 pm", "Headline": "බදියුදීන් වරදක් කරලා තියෙනවා නම් ආණ්ඩුවෙන් ඉල්ලා අස්වෙන්න සුදානම්", "News Content": "අමාත්‍ය රිෂාඩ් බදියුදීන් මහතාට එරෙහිව ඉදිරිපත්ව ඇති විශ්වාසභංග යෝජනාවට අදාළ කරුණු සම්බන්ධයෙන් විමර්ශනය කිරීමට පාර්ලිමේන්තු කමිටුවක් පත්කිරීමට තිරණය කළ බව එක්සත් ජාතික පක්ෂ පාර්ලිමේන්තු මන්ත්‍රී මයන්ත දිසානායක මහතා පවසයි. එක්සත් ජාතික පක්ෂයේ පාර්ලිමේන්තු කණ්ඩායමේ හමුවෙන් අනතුරුව මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. මේ සතියේ ආණ්ඩුවක් ලෙස ගෙනත් තිබෙන පනත් ගැන කථා කල බව ද පැවසු මන්ත්‍රීවරයා, කථිකයන්ගේ ලැයිස්තුව ලබා ගත් බවත් පැවසීය. ස්ථාවරය බොහෝම පැහැදිලි බවත්, රිෂාඩ් බදියුදීන් මහතාට එරෙහිව ගෙන එන විශ්වාසභංග යෝජනාවේ දී පාර්ලිමේන්තුවේ කමිටුවක් පත් කරමින් ඒ ගැන ඉතා පැහැදිලි විමර්ශනයක් පවත්වන බව ද මන්ත්‍රීවරයා කියා සිටියේය. අද උනත් බදියුදීන් මහතා වරදක් කර ඇත්නම් ආණ්ඩුවෙන් ඉල්ලා අස්වීමට සුදානම් බවත් පැවසු මන්ත්‍රීවරයා, එවැන්නක් සිදුව ඇතැයි විශ්වාස නොකරන බවත් මෙම කමිටුව ආණ්ඩුවක් ලෙස පත්කර ගැනීමට මෙහිදී සාකච්ඡා කල බව ද පැවසීය.", "URL": "https://sinhala.adaderana.lk/news.php?nid=110387", "Category": null, "Parent URL": null}