{"Source": "Adaderana", "Timestamp": "February 21, 2019 06:07 pm", "Headline": "ලංකාව පුරා ග්ලයිෆොසෙට් බෙදා හරින තිප්පොලක් SFT මෙහෙයුමකින් වටලයි", "News Content": "ලංකාව පුරාම බෙදා හරින ග්ලයිෆොසෙට් ජාවාරමක සුලමුල සොයා ගැනීමට කොක්මාදුව පොලිස් විශේෂ කාර්ය බලකායේ නිලධාරින්ට හැකි වී තිබේ. කොක්මාදුව විශේෂ කාර්යල බලකායේ නිලධාරින්ගෙන් මාතර දිස්ත්‍රික් නියෝජ්‍ය කෘෂිකර්ම අධ්‍යක්ෂවරයාට ලැබුණු ඔත්තුවක අනුව අකුරැස්ස ,දියලපේ ප්‍රදේශයේ නිවස ඉතා රහසිගත ආකාරයෙන් පවත්වා ගෙන ගිය ග්ලයිෆොසෙට් නිෂ්පාදනාගාරයක් සොයා ගැනීමට හැකි විය. මෙය කලක පටන් සිදු කර ගෙන ගොස් ඇති අතර දකුණු පළාතේ විවිධ වෙළඳ ආයතනවල මේවා බෙදා හැර තිබේ. ඉන්දියා‍වේ සිට මුහුදු මාර්ගයෙන් මේවා ප්‍රවාහන කරමින් සිදු කිරීමට ඇතැයි පොලීසිය සැකකරයි. මේවන තෙක් මෙහි වටිනාකම තක්සේරු කර නොමැති අතර කලාප අණදෙන නිලධාරි හම්බන්තොට,ගාල්ල පොලිස් අධිකාරි වි.ඒ.එස්.පෙරේරා මහාත සහ ප්‍රාදේශිය අණදෙන නිලධාරි ඒ.ඩි.ජි.පි.අමරසිංහ මහතාගේ නි‍යෝග හා උපදෙස් පරිදි මේ වැටලිම සිදු කරන ලදි. කාලයක් පුරා මේ ජාවාරම සිදු කර ගෙන ගොස් ඇති අතර මේ ජාවාරමෙන් විශාල මුදලක් මේ පිරිස් සොයා ගෙන ඇත. සංවිධානාත්මක ආකාරයෙන් මේ කටයුත්ත සිදු වී ඇති අතර දකුණු පළාත කෙන්ද්‍ර කර ගෙන යමින් මේ මහා පරිමාණ කටයුත්ත සිදු කර තිබේ. සිද්ධිය සම්බන්ධයෙන් අකුරැස්ස පොලිසිය පරික්ෂණ පවත්වයි. ‍", "URL": "https://sinhala.adaderana.lk/news.php?nid=104780", "Category": null, "Parent URL": null}