{"Source": "Adaderana", "Timestamp": "October 31, 2017 11:19 am", "Headline": "මුහුනට පෝර උරයක් දමා ලයිට් කනුවක් යට මැරී සිටි දෙදරු පියාගේ මරණය අභිරහසක්", "News Content": "බණ්ඩාරගම වීදාගම දෙල්ගස ප්‍රදේශයේ පුද්ගලයෙක් නිවස ආසන්නයේ විදුලි පහන් කණුවක් යට අභිරහස් ලෙස මියගොස් සිටියදී අද (31) උදේ හමු වී අත.මෙලෙස මිය ගොස් ඇත්තේ වයස අවුරුදු 33ක් වන චින්තක මහේෂ් උදයරත්න නම් දෙදරු පියෙකි.මේ පුද්ගලයා ඊයේ(30) රාත්‍රියේ බිරිය සහ දරුවන් සමග ගැලනිගම වෙසෙන සිය නැගනියගේ නිවසට ගොස් ඇති අතර එහි නැවතී ඇත.පසු දා උදෑසන අසල් වැසි නිවසක කාන්තාවක් ලයිට් කණුවක් යට මිනිසකු වැටී සිටින බවත් ඔහුගේ මූහුණ වැසෙන පරිදි පොහෙර උරයක් දමා ඇති බවත් මිය ගිය අයගේ බිරියට පවසා ඇත.එම ස්ථානයට ගිය මිය ගිය අයගේ බිරිය මිය ගොස් සිටින්නේ සිය සැමිය බව හඳුනා ගෙන ඒ බව පොලිසියට දන්වා ඇත.පොලිසිය පැමිණ එම ස්ථානය පරීක්ෂා කිරීමේදී මිය ගිය අය වැටී සිටි ස්ථානයේ තිබුණු විදුලි පහන් කනුවේ ස්විචය ගැලවී කණුවෙන් වෙන් වී ඇති අයුරු දැක ඇත.මෙම මරණය සැක සහිත බැවින් පශ්චාත් මරණ පරීක්ෂණයක් කිරීමට දේහය යොමු කර ඇත.බණ්ඩාරගම පොලිසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=79340", "Category": null, "Parent URL": null}