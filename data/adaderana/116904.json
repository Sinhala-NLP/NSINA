{"Source": "Adaderana", "Timestamp": "August 19, 2019 12:19 pm", "Headline": "ප්‍රමිතියෙන් තොර පොලිතීන් නිෂ්පාදන තවමත්", "News Content": "ප්‍රමිතියෙන් තොර ආහාර දවටන ඇතුළු පොලිතීන් නිෂ්පාදන තවදුරටත් වෙළඳපොලේ අලෙවියට පවතින බව සමස්ත ලංකා පොලිතීන් නිෂ්පාදකයින්ගේ සහ ප්‍රතිචක්‍රීයකරන්නන්ගේ සංගමය පවසයි. එම සංගමයේ ලේකම් අනුර හේරත් මහතා පැවසුවේ මධ්‍යම පරිසර අධිකාරිය විසින් නිසි ආකාරයෙන් වැටලීම් සිදු නොකිරීම හේතුවෙන් මෙම තත්ත්වය හටගෙන ඇති බවයි. කෙසේවෙතත් මේ සම්බන්ධයෙන් සිදුකළ විමසීමකදී මධ්‍යම පරිසර අධිකාරියේ විමර්ශන අංශයේ අධ්‍යක්ෂ එන්.එස්. ගමගේ මහතා පැවසුවේ ප්‍රමිතියෙන් තොර පොලිතීන් ආශ්‍රිත නිෂ්පාදනවලට අදාල වැටලීම් කටයුතු අඛණ්ඩව සිදුකරන බවයි.", "URL": "https://sinhala.adaderana.lk/news.php?nid=116904", "Category": null, "Parent URL": null}