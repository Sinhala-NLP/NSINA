{"Source": "Adaderana", "Timestamp": "October 16, 2018 02:12 pm", "Headline": "පාරක් නිසා ජනතාව පාරට බසී", "News Content": "රාජගිරිය ජයවර්ධනපුර කෝට්ටේ ප්‍රධාන මාර්ගයේ අද(16) පෙරවරුවේ පැවති උද්ඝෝෂණයක් හේතුවෙන් එම මාර්ගයේ වාහන ගමනාගමනයට බාධා එල්ල වූ බව අද දෙරණ වාර්තාකරු පවසයි. ප්‍රදේශවාසීන් පිරිසක් මෙම උද්ඝෝෂණය සංවිධාන කර තිබුණේ ජනාධිපති විද්‍යාල මාවතෙන් සරණ පාර හරහා රාජගිරියට ප්‍රවේශවන මාර්ගය ජනතා පරිහරණයට විවෘත කර දෙන ලෙස ඉල්ලමින්ය. රාජගිරිය ජයවර්ධනපුර කෝට්ටේ ප්‍රධාන මාර්ගයට සම්බන්ධ වන ජනාධිපති විද්‍යාල මාවතෙන් සරණ පාර හරහා රාජගිරියට ප්‍රවේශවන මාර්ගය ජනතා පරිහරණයට විවෘත කර දෙන ලෙස ඉල්ලා පොල්වත්ත ප්‍රදේශවාසීන් පිරිසක් අද මෙලෙස උද්ඝෝෂණයේ නිරත වුණි. පැයක පමණ කාලයක් පැවති මෙම උද්ඝෝෂණය හේතුවෙන් රාජගිරිය ජයවර්ධනපුර කෝට්ටේ ප්‍රධාන මාර්ගයේ රථවාහන ධාවනයට ද බාධා එල්ල වූ බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=97770", "Category": null, "Parent URL": null}