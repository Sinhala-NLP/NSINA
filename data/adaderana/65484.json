{"Source": "Adaderana", "Timestamp": "October 28, 2016 04:11 pm", "Headline": "නෝර්වෙන් ගෙනත් - කුණු ලින්නා රේගුවට මාට්ටු", "News Content": "නෝර්වේ සිට මෙරටට ආනයනය කරන ලද රුපියල් ලක්ෂ 14කට ආසන්න වටිනාකමින් යුතු කල්ඉකුත් වූ මත්ස්‍ය තොගයක් රේගු භාරයට ගෙන තිබේ.පසුගිය 14 වනදා මෙරටට පැමිණි මේරි නැමැති නෞකාවෙන් රැගෙන ආ බහලුමක තිබී ලින්නා මසුන් කිලෝග්‍රෑම් 18,480ක තොගයක් මෙලෙස සොයාගෙන ඇත.සාමාන්‍යයෙන් නෝර්වේ සිට ශ්‍රී ලංකාවට ලින්නා මසුන් ආයනය කිරිම සිදු නොකරන බැවින් රේගු නිළධාරින්ට ඇති වූ සැකයක් මත එම බහාලුම් පරික්ෂා කොට තිබේ.එහිදී බහාලුමේ තිබූ මත්ස්‍ය තොගය මිනිස් පරිභෝජනයට නුසුදුසු කල්ඉකුත් වූ එවා බවට අනාවරණ වී ඇති අතර ලියකියවිලි පරික්ෂාවේදී මසුන් තොගය නෝර්වේ රාජ්‍යයේ සිට නැව් ගත කරන අවස්ථාව වන විටත් කල්ඉකුත්ව තිබී ඇති බවට අනාවරණය වූ බව රේගු දෙපාර්තමේන්තුව සඳහන් කළේය.මට්ටක්කුලිය ප්‍රදේශයේ ව්‍යාපාරිකයෙකු විසින් මෙම මසුන් තොගය මෙරටට ආනයනය කර ඇති අතර රේගු අධ්‍යක්ෂ ජනරාල් චූලානන්ද පෙරේරා මහතාගේ උපදෙස් පරිදි මධ්‍යම විමර්ශන අංශය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65484", "Category": null, "Parent URL": null}