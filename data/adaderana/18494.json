{"Source": "Adaderana", "Timestamp": "September 3, 2011 03:20 pm", "Headline": "පියයුරු සහ ගැබ් ගෙල පිළිකා ගැන පූර්ව පරීක්ෂාවන් සිදුකරගන්න", "News Content": "වයස අවුරුදු 35 ට වැඩි කාන්තාවන් පියයුරු පිළිකා සහ ගැබ් ගෙල පිළිකාවලට ගොදුරු වීමේ ඉහළ අවදානමක් පවතින බැවින් ඒ සඳහා ‍වන පූර්ව පරීක්ෂාවන් සිදුකරගන්නා ලෙස පවුල් සෞඛ්‍ය කාර්යාංශය ඉල්ලා සිටියි. දීප ව්‍යාප්ත මට්ටමින් සෞඛ්‍ය අමාත්‍යාංශය පවත්වාගෙන යන සුවනාරි සායන මගින් අදාළ පරීක්ෂාවන් නොමිලේ සිදුකරවා ගත හැකි බව එම කාර්යාංශය පවසයි. කාන්තාවන් 500 ක් පමණ වාර්ෂිකව පියයුරු පිළිකා සහ ගැබ් ගෙල පිළිකා ‍හේතුවෙන් මිය යන බව සෞඛ්‍ය අමාත්‍යාංශ සංඛ්‍යාලේඛන පෙන්වා දෙයි. මෙම පිළිකා දෙවර්ගයම කල් තියා හඳුනාගැනිම තුළින් සම්පූර්ණයෙන් සුවකළ හැකි බැවින් අවම තරමින් වසරකට වරක් වත් එම පරීක්ෂණ සිදුකරගන්නා ලෙස පවුල් සෞඛ්‍ය කාර්යාංශයේ අධ්‍යක්ෂිකා වෛද්‍ය දීප්ති පෙරේරා මහත්මිය පවසයි.", "URL": "https://sinhala.adaderana.lk/news.php?nid=18494", "Category": null, "Parent URL": null}