{"Source": "Adaderana", "Timestamp": "July 6, 2011 09:24 am", "Headline": " විදෙස්ගතවූවන්ට විශ්‍රාම වැටුප් නොගෙවන්නැයි ඉල්ලයි", "News Content": "ද්විත්ව පුරවැසිභාවය ලබා නොගෙන විදේශගතව සිටින ශ්‍රී ලාංකිකයින්ට විශ්‍රාම වැටුප් නොගෙවන නියෝගයක් නිකුත් කරන්නැයි ඉල්ලා අභියාචනාධිකරණයට පෙත්සමක් ඉදිරිපත් කර තිබේ. ජනසෙත පෙරමුණේ නායක පූජ්‍ය බත්තරමුල්ලේ සීලරතන හිමි විසින් මෙම පෙත්සම ගොනු කර ඇති බව සඳහන්වේ. එහි වගඋත්තරකරුවන් ලෙස නම් කර ඇත්තේ විශ්‍රාම වැටුප් අධ්‍යක්ෂවරයා ඇතුළු නිලධාරීන් පිරිසකි. පෙත්සම්කාර ස්වාමීන් වහන්සේ පවසන්නේ ද්විත්ව පුරවැසිභාවය ලබා නොගෙන ශ්‍රී ලාංකිකයින් දොළොස් දහසකට අධික පිරිසක් විදේශ වල රැඳී සිටිමින් විශ්‍රාම වැටුප් ලබා ගන්නා බවයි. ඔවුන්ට විශ්‍රාම වැටුප් ගෙවීම සඳහා වාර්ෂිකව බිලියන 3. 5ට අධික මුදලක් වැය වන බව ද පෙත්සම්කරු සිය පෙත්සමෙන් පෙන්වා දෙයි.", "URL": "https://sinhala.adaderana.lk/news.php?nid=17220", "Category": null, "Parent URL": null}