{"Source": "Adaderana", "Timestamp": "September 21, 2019 08:37 am", "Headline": "ආබාධිත රණවිරුවන් 11 වැනි දිනටත් මහමඟ", "News Content": "කොටුව දුම්රිය ස්ථානය ඉදිරිපිට ආබාධිත රණවිරුවන් ආරම්භකළ විරෝධතාව අද(21) දිනයේත් පැවැත්වෙයි. අද විරෝධතාව පැවැත්වෙන්නේ 11 වැනි දිනටයි. වැටුප් ගැටලුව ඇතුළු ඉල්ලීම් කිහිපයක් වෙනුවෙන් රණවිරු අයිතිවාසිකම් සුරැකීමේ ජාතික බලවේගය කොටුව දුම්රිය ස්ථානය ඉදිරිපිටදී සිය විරෝධතාව ඇරඹුවේ පසුගිය 11 වැනිදායි. ඊයේ රාත්‍රියේද සංඝරත්නය ඇතුලු පිරිස් විරෝධතාකරුවන්ට ආහාර පාන පිරිණැමුවේය. බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමියන්ද විරෝධතාව පැවැත්වෙන ස්ථානයට ඊයේ පස්වරුවේ වැඩම කළේය. මේ අතර ඊයේ රාත්‍රියේ එම ස්ථානයට පැමිණි මදුමාධව අරවින්ද ඇතුලු කලාකරුවන් පිරිසක්ද විරෝධතාකරුවන් සමඟ ගීත ගායනා කරනු දක්නට ලැබුණි.", "URL": "https://sinhala.adaderana.lk/news.php?nid=119629", "Category": null, "Parent URL": null}