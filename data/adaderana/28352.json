{"Source": "Adaderana", "Timestamp": "October 17, 2012 09:32 am", "Headline": "දුම්රියේ ගැටුණු අයෙක් මරුට", "News Content": "කොළඹ සිට අවිස්සාවේල්ල බලා ධාවනය වූ දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. අවිස්සාවේල්ල, උක්වත්ත ප‍්‍රදේශයේ දී මෙම අනතුර සිදුවී ඇති බව අවිස්සාවේල්ල පොලීසිය සඳහන් කළේය. අනතුරින් මියගොස් ඇති පුද්ගලයා මෙතෙක් හඳුනාගෙන නොමැති අතර මෘත ශරීරය අවිස්සාවේල්ල රෝහලේ තැන්පත් කර තිබේ. මෙලෙස මිය ගොස් ඇත්තේ අවුරුදු 60 ක් පමණ වයසැති පුද්ගලයෙකු බව පොලීසිය සඳහන් කළේය. අවිස්සාවේල්ල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=28352", "Category": null, "Parent URL": null}