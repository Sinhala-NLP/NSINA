{"Source": "Adaderana", "Timestamp": "February 14, 2015 11:28 am", "Headline": "13 ක්‍රියාත්මක කිරීමට ඉන්දීය බලපෑම් කළ යුතුයි ", "News Content": "13 වන ආණ්ඩු ක්‍රම ව්‍යවස්ථා සංශෝධනය ක්‍රියාත්මක කිරිම සඳහා ඉන්දිය රජය තවදුරටත් ශ්‍රී ලංකා රජයට බලපෑම් කළයුතු බව දෙමළ ජාතික සන්ධානය පවසයි.එම පක්ෂයේ නායක අර්.සම්බන්ධන් මහතා “ද හින්දු “ පුවත්පත සමග පැවති සම්මුඛ සාකච්ඡාවකදී මෙම අදහස් පළ කර ඇති බව වාර්තා වෙයි.මෙහිදි දෙමළ ජාතික සන්ධානයේ නායකයා ඉන්දිය අග්‍රාමාත්‍යවරයාගේ සහ ජනාධිපති මෛත්‍රීපාල සිරිසේන මහතාගේ සාකච්ඡාවලට සුබ පැතුම් එක්කර තිබේ.එම සාකච්ඡා සාර්ථකව සිදුකර ගෙන යාමට තමන් සුබ පැතුම් එක්කරන බව ඔහු පවසා ඇත.ජනාධිපති මෛත්‍රීපාල සිරිසේන මහතා ඉන්දිය සංචාරය ආරම්භ කරමින් හෙට(15) දිනයේ නවදිල්ලි නුවර බලා පිටත්ව යාමට නියමිතය.ජනාධිපති ධුරයට පත්වීමෙන් අනතුරුව ශ්‍රී ලංකා ජනාධිපතිවරයාගේ පළමු නිළ සංචාරය මෙය වනවා.මේ අතර ඊයේ දිනයේ දී ඉන්දීය අග්‍රාමාත්‍ය නරේන්ද්‍ර මෝදි මහතා ශ්‍රී ලංකා ජනාධිපතිවරයා වෙත දුරකථන ඇමතුමක් ලබා දෙමින් කියා සිටියේ ශ්‍රී ලංකා ජනාධිපතිවරයා පිළිගැනීම සඳහා නවදිල්ලිය බලා සිටින බවයි.", "URL": "https://sinhala.adaderana.lk/news.php?nid=49344", "Category": null, "Parent URL": null}