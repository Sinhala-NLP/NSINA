{"Source": "Adaderana", "Timestamp": "May 18, 2014 08:13 am", "Headline": "පොදුරද සෞඛ්‍ය අමාත්‍යවරුන්ගේ සමුළුව ඇරඹෙයි ", "News Content": "පොදුරාජ්‍ය මණ්ඩලයීය සෞඛ්‍ය අමාත්‍යවරුන්ගේ සමුළුව අද(18) ස්විස්ටර්ලන්තයේ ජිනීවාහිදී ආරම්භ වීමට නියමිතව තිබේ. සමුළුවට සහභාගී වීම සඳහා ස්විස්ටර්ලන්තයට ගොස් සිටින සෞඛ්‍ය අමාත්‍ය මෛත්‍රීපාල සිරිසේන මහතා සමුළුව ඇමතීමට නියමිතය. අග්නිදිග ආසියානු කලාපීය රටවල සෞඛ්‍ය අමාත්‍යවරුන්ගේ සමුළුව ද අද පස්වරුවේ දී පැවැත්වීමට නියමිතය. ජි 15 කණ්ඩායමේ අමාත්‍යවරුන්ගේ සැසිය ද අද පැවැත්වීමට නියමිත අතර එහි සභාපතිවරයා ලෙස සෞඛ්‍ය අමාත්‍ය මෛත්‍රිපාල සිරිසේන මහතා කටයුතු කරයි. මේ අතර 67 වන ලෝක සෞඛ්‍ය සම්මේලනය හෙට(19) ආරම්භ වීමට නියමිතය. ලබන 24 වැනිදා දක්වා පැවැත්වෙන සමුළුවේ දී ඉදිරි වර්ෂය සඳහා මූල්‍ය ප්‍රතිපාදන අනුමත කිරීම, නිලධාරීන් පත්කර ගැනීම සහ ප්‍රතිපත්ති තීරණ ගැනීම සිදුකෙරෙන බව වාර්තා වෙයි.", "URL": "https://sinhala.adaderana.lk/news.php?nid=43271", "Category": null, "Parent URL": null}