{"Source": "Adaderana", "Timestamp": "March 8, 2017 09:21 am", "Headline": "අනවසරයෙන් මැණික් ගරූ 3ක් අල්ලයි", "News Content": "අනවසරයෙන් මැණික් ගැරීමෙහි නිරත වූ පුද්ගලයින් තිදෙනෙකු බගවන්තලාව ප්‍රදේශයේදී අත්අඩංගුවට ගෙන තිබේ.බගවන්තලාව, චැපල්ටන් වත්ත ප්‍රදේශයේ තේ වගා ඉඩමක අනවසරයෙන් මැණික් ගරමින් සිටියදී ඔවුන් අත්අඩංගුවට ගත් බව පොලීසිය පැවසුවේය.සැකකරුවන් සමඟ කැණීම් සඳහා යොදාගත් උපකරණ ද පොලීසිය බාරයට ගෙන තිබේ.අත්අඩංගුවට ගත් සැකකරුවන් බගවන්තලාව ප්‍රදේශයේ පදිංචිකරුවන් වන අතර ලබන 14 වනදා හැටන් මහේස්ත්‍රාත් අධිකරණය හමුවේ පෙනී සිටින ලෙස දන්වා ඔවුන් පොලිස් ඇප මත මුදා හැර ඇති බව සඳහන්වේ.", "URL": "https://sinhala.adaderana.lk/news.php?nid=70571", "Category": null, "Parent URL": null}