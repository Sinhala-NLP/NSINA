{"Source": "Adaderana", "Timestamp": "October 9, 2012 01:35 pm", "Headline": "තමිල්නාඩුවේ සංචාරක අනතුරු ඇඟවුම ඉවත්කෙරෙයි", "News Content": "දකුණු ඉන්දියාවේ තමිල්නාඩු ප්‍රාන්තයේ සංචාරය කිරීමෙන් වැළකී සිටින ලෙසට ශ්‍රී ලංකා රජය විසින් කර තිබූ අනතුරු ඇඟවීම ඉවත් කර ඇති බව විදේශ කටයුතු අමාත්‍යංශය පවසයි. ඉකුත් සැප්තැම්බර් 3 වන දින වන්දනා චාරිකාවක් සඳහා තමිල්නාඩුවේ සංචාරය කරන ලද ශ්‍රී ලාංකික වන්දනාකරුවන් 184 දෙනකුට තර්ජනය කිරීමේ හා බියවැද්දීමේ සිදුවීමක් වාර්තා විය. එම සිදුවීමෙන් පසු අනතුරකින් තොරව අදාළ පිරිස ආරක්ෂා සහිතව ශ්‍රී ලංකාවට ගෙන්වා ගැනීමට රජය විසින් කටයුතු කරනු ලැබූව ද තමිල්නාඩුවේ සංචාරය කිරීමෙන් වළකින ලෙස අනතුරු ඇඟවීමේ නිවේදනයක් නිකුත් කර තිබිණි.", "URL": "https://sinhala.adaderana.lk/news.php?nid=28146", "Category": null, "Parent URL": null}