{"Source": "Adaderana", "Timestamp": "March 13, 2010 05:17 pm", "Headline": "අවතැන් කඳවුරු 7 දක්වා අඩුවේ", "News Content": "වව්නියාවේ පිහිටි අවතැන් වූ කඳවුරු සංඛ්‍යාව 7 දක්වා අඩු වී ඇති බව ආපදා සහන සේවා හා නැවත පදිංචි කිරීමේ අමාත්‍යාංශය පවසයි. දැනට අවතැන් වූ කඳවුරු වල සිටින පිරිස අසූ හතර දහස දක්වා අඩු වී ඇති බව අමාත්‍යාංශ ලේකම් යූ.එල්.එම් හල්දීන් මහතා සඳහන් කළේය. ඔවුන්ගෙන් වැඩි පිරිසක් කිලිනොච්චි සහ මුලතිව් දිස්ත්‍රික්ක වල පදිංචිකරුවන් බව හල්දීන් මහතා ප්‍රකාශ කළේය. බෝම්බ ඉවත් කිරීමේ කටයුතු අවසන් වන ප්‍රමාණයට නැවත පදිංචි කිරීමේ කටයුතු ද සිදු වන බව ඒ මහතා පෙන්වා දෙයි. යුද්ධය අවසන් වන විට උතුරේ සුභ සාධන කඳවුරු 21 පිහිට වූ අතර එහි ලක්ෂ 3 කට ආසන්න පිරිසක් තාවකාලිකව පදිංචි කෙරුණි.", "URL": "https://sinhala.adaderana.lk/news.php?nid=7254", "Category": null, "Parent URL": null}