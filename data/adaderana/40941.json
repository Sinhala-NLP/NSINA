{"Source": "Adaderana", "Timestamp": "February 7, 2014 02:04 pm", "Headline": "පරීක්ෂණයක් ගැන තීරණයක් ගත යුත්තේ සාමාජික රටවල්", "News Content": "ශ්‍රී ලංකාවේ පැවති යුද ගැටුම්වලදී යම් වරදක් සිදුවී ඇතිද යන කාරණය සම්බන්ධයෙන් ජාත්‍යන්තර පරීක්ෂණයක් පැවැත්විය යුතු නම් එය තීරණය කළ යුත්තේ එක්සත් ජාතීන්ගේ සංවිධානයේ සාමාජික රටවල් බව එහි මහලේකම් බැන්කී මූන් මහතාගේ ප‍්‍රකාශක ෆර්හාන් හක් පවසයි. එකී යුද්ධයේදී සිදුවු සියල්ල ගැන දැනුවත්වීම එක්සත් ජාතීන්ගේ සංවිධානයේ අපේක්ෂාව බව හෙතෙම කියයි. නිව් යෝර්ක් නුවර එක්සත් ජාතීන්ගේ සංවිධාන මූලස්ථානයේ ඊයේ (06) පැවති දෛනික මාධ්‍ය හමුවේදී ඔහු මේ බව පවසා ඇතැයි විදෙස් මාධ්‍ය වාර්තාකරයි.‍", "URL": "https://sinhala.adaderana.lk/news.php?nid=40941", "Category": null, "Parent URL": null}