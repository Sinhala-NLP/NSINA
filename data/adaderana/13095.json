{"Source": "Adaderana", "Timestamp": "December 26, 2010 02:30 pm", "Headline": "වෙඩි තැබීමේ සිද්ධියකට එ.ජා.ප පළාත් සභා මන්ත්‍රී ඇතුළු 4 ක් අත්අඩංගුවට", "News Content": "වෙඩි තැබීමේ සිදුවීමක් සම්බන්ධයෙන් සැකපිට එක්සත් ජාතික පක්ෂ පළාත් සභා මන්ත්‍රී ශාන්ත සිසිර කුමාර ඇතුළු පුද්ගලයින් සිව් දෙනෙකු අත් අඩංගුවට ගෙන තිබේ. හලාවත පොලිසිය ප්‍රකාශ කළේ ඊයේ රාත්‍රීයේ සේදවත්ත ප්‍රදේශයේ සිදුවු වෙඩි තැබීමක් සම්බන්ධයෙන් සැකපිට මෙම පිරිස අත් අඩංගුවට ගත් බවයි. වෙඩි තැබීමෙන් තුවාල ලැබු පුද්ගලයින් තිදෙනෙකු හලාවත රෝහලේ ප්‍රතිකාර ලබන බව පොලිසිය පවසයි. අත් අඩංගුවට ගත් සැකකරුවන් හෙට අධිකරණයට ඉදිරිපත් කිරීමට නියමිතය. පසුගියදා එක්සත් ජාතික පක්ෂ පාර්ලිමේන්තු මන්ත්‍රී පාලිත රංගේ බණ්ඩාර මහතාට පහරදීමේ සිදුවීමට ද ශාන්ත සිසිර කුමාර මහතාට චෝදනා එල්ල වී තිබේ.", "URL": "https://sinhala.adaderana.lk/news.php?nid=13095", "Category": null, "Parent URL": null}