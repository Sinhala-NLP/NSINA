{"Source": "Adaderana", "Timestamp": "May 14, 2018 12:41 pm", "Headline": " බස් ගාස්තු වැඩි වෙයිද? තීරණය පස්වරුවේ", "News Content": "බස් ගාස්තු සංශෝධනය පිළිබඳ තීරණය කිරීම සඳහා විද්වත් කමිටුව අද පස්වරුවේ රැස්වීමට නියමිත බව ප්‍රවාහන නියෝජ්‍ය අමාත්‍ය අශෝක් අබේසිංහ මහතා පවසයි. ඉන්ධන මිල ඉහළ දැමීම හේතුවෙන් බස් ගාස්තු සියයට 20කින් ඉහළ නැංවිය යුතු බවට බස් සංගම් ඊයේ ප්‍රකාශ කළේය. බස් සංගම් පෙන්වා දෙන්නේ අවම බස් ගාස්තුව රුපියල් 15ක් විය යුතු බවයි. මේ සම්බන්ධයෙන් කඩිනම් තීරණයක් ලබා නොදෙන්නේ නම් එළඹෙන බ්‍රහස්පතින්දා දිනයේ සිට වර්ජනයක් ක්‍රියාත්මක කිරීමට බස් සංගම් තීරණය කර තිබේ. මේ අතර ඉන්ධන මිල ඉහළ නැංවීමට විරෝධය පල කරමින් ධීවර ජනතාව අද මුහුදු යෑමෙන් වැලකී සිටියි. ධීවරයින් පවසන්නේ ඉන්ධන මිල ඉහළ දැමීම හේතුවෙන් තමන් දැඩි අපහසුතාවට පත්ව ඇති බවයි.", "URL": "https://sinhala.adaderana.lk/news.php?nid=89070", "Category": null, "Parent URL": null}