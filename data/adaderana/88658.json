{"Source": "Adaderana", "Timestamp": "May 7, 2018 09:28 am", "Headline": "කේරළ ගංජා තොගයක් සමඟ 3ක් අත්අඩංගුවට", "News Content": "ඕමන්ත, පන්ඩ්‍රික්කේදකුලම් ප්‍රදේශයෙ නිවසක් තුළ තිබී කේරළ ගංජා කිලෝග්‍රෑම් 70කට ආසන්න තොඟයක් සමග පුද්ගලයින් තිදෙනෙකු අත්අඩංගුවට ගෙන තිබේ. වව්නියාව දිසා විෂ මත්ද්‍රව්‍ය ඒකකයේ නිළධාරින්ට ලද තොරතුරක් මත සිදුකළ වැටලීමකදී අදාළ සැකකරුවන් අත්අඩංගුවට ගත් බව පොලීසිය පවසයි. එහිදී සැකකරුවන් සතුව තිබී පාර්සල් 33 හසුරා තිබූ කේරළ ගංජා කිලෝග්‍රෑම් 69යි ග්‍රෑම් 768ක් පොලිසිය විසින් සොයාගෙන තිබේ. අත්අඩංගුවට ගත් සැකකරුවන් යාපනය, වව්නියාව සහ මුලතිව් යන ප්‍රදේශවල පදිංචි පුද්ගලයින් තිදෙනෙක්ය. ඔවුන් ද වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර ඕමන්ත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88658", "Category": null, "Parent URL": null}