{"Source": "Adaderana", "Timestamp": "March 31, 2017 01:00 pm", "Headline": "ජය පකිස්ථානයට", "News Content": "බටහිර ඉන්දීය කොදෙව් කණ්ඩායම සමග පැවැති දෙවැනි පන්දුවාර 20යි 20 ක්‍රිකට් තරඟයෙන් ලකුණු 03ක තියුණු ජයක් අත් කර ගැනීමට පකිස්ථාන කණ්ඩායම සමත් වුණි. ට්‍රිනිඩෑඩ්, පෝට් ඔෆ් ස්පෙයින් හිදී පැවැති මෙම තරඟයේ ප්‍රථමයෙන් පන්දුවට පහරදුන් පකිස්ථාන කණ්ඩායම පන්දුවාර 20දී සියලු දෙනා දැවී ලකුණු 132ක් ලබා ගත්තේය. ෂොයිබ් මලික් ලකුණු 28යි. පිළිතුරු වශයෙන් කොදෙව් කණ්ඩායමේ සියලු ක්‍රීඩකයින් ලකුණූ 129කදී දැවී ගියේය. මාලන් සැමුවෙල්ස් ලකුණු 44යි. පන්දු යැවීමේදී ශදාබ් ඛාන් කඩුලු 04ක් දවා ගැනිමට සමත් වුණි. ඒ අනුව තරඟ 04කින් සමන්විත 20යි 20 තරඟාවලිය දෙකට බින්දුවක් ලෙස පකිස්ථාන කණ්ඩායම පෙරමුණේ පසුවෙයි.", "URL": "https://sinhala.adaderana.lk/news.php?nid=71570", "Category": null, "Parent URL": null}