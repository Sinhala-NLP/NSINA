{"Source": "Adaderana", "Timestamp": "July 1, 2013 11:23 am", "Headline": " ආසියාතික මළල ක්‍රිඩා සංගමයේ නිලවරණය ඉන්දියාවේදී", "News Content": "ආසියාතික මළල ක්‍රිඩා සංගමයේ නිලවරණය අද(01) ඉන්දියාවේ පූනේ නගරයේදී පැවැත්වෙයි. සිව්වසරකට වරක් පැවැත්වෙන මෙවර නිලවරණයේ තනතුරු 3 ක් සඳහා ශ්‍රී ලංකා මළල ක්‍රීඩා සංගමයේ නියෝජිතයන් තිදෙනෙකු ඉදිරිපත් වීම විශේෂත්වයක් වෙයි. ප්‍රේමා පින්නවල මහතා විධායක කමිටුව සඳහා ද, ජී.එල්.එස් පෙරේරා මහතා ඇවිදිමේ තරඟ කමිටු සාමාජිකයෙක් ලෙස ද, සුසන්තිකා ජයසිංහ මහත්මිය කාන්තා මළල ක්‍රීඩා සංවර්ධන කමිටු සාමාජිකාවක් ලෙස ද පත්වීමේ අරමුණින් නාම යෝජනා භාරදී තිබේ. මේ අතර ඉන්දියාවේ පූනේහි දී අනිද්දා ආරම්භ වන මළල ක්‍රීඩා ශූරතා තරඟාවලිය සඳහා ශ්‍රී ලංකාව නියෝජනය කරන මළල ක්‍රීඩා කණ්ඩායම හෙට පූනේ බලා පිටත්ව යාමට නියමිතය.", "URL": "https://sinhala.adaderana.lk/news.php?nid=35392", "Category": null, "Parent URL": null}