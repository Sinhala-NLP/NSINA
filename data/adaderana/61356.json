{"Source": "Adaderana", "Timestamp": "June 22, 2016 03:44 pm", "Headline": " දිවි නැගුම නිලධාරියාට පහර දුන්නාට සහෝදර නිලධාරීන් පාරට", "News Content": "දිවි නැගුම සංවර්ධන නිලධාරීවරයෙකුට ප්‍රදේශවාසීන් පිරිසක් විසින් පහරදීමේ සිද්ධියකට එරෙහිව වව්නියාව ප්‍රදේශයේ දිවිනැගුම සංවර්ධන නිලධාරීන් විරෝධතාවයක නිරත වී තිබේ.වව්නියාව දකුණ ප්‍රාදේශීය ලේකම් කාර්යාලය ඉදිරිපිට ඔවුන් විරෝධතාවයේ නිරත වු බව අද දෙරණ වාර්තාකරු සඳහන් කළේය.වව්නියාව වෙහෙරතැන්න ගම්මානයේ සේවය කළ දිවිනැගුම සංවර්ධන නිලධාරීවරයෙකුට ප්‍රදේශවාසීන් පිරිසක් විසින් පහර දී ඇති අතර එම පුද්ගලයින්ට එරෙහිව නිසියාකාරයෙන් නීතිය ක්‍රියාත්මක කිරීමට පොලීසිය පියවර ගෙන නොමැති බව විරෝධතාකරුවන් පවසයි.පහරකෑමට ලක්වූ දිවිනැගුම සංවර්ධන නිලධාරියා ස්නායූ ආබාධයකට ලක්ව ඇති අවස්ථාවක නිලධාරියාට පහරදුන් පිරිස නිදැල්ලේ සිටින බවට ඔවුන් චෝදනා කරයි.පහරකෑමට ලක්වු නිලධාරියා වෙනුවෙන් සාධාරණය ඉටුකිරීමට පොලිස් නිලධාරීන් කටයුතු කළ යුතු බව විරෝධතාවයේ නිරත දිවිනැගුම සංවර්ධන නිලධාරීන් වැඩිදුරටත් පවසයි.", "URL": "https://sinhala.adaderana.lk/news.php?nid=61356", "Category": null, "Parent URL": null}