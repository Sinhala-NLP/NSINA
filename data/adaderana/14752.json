{"Source": "Adaderana", "Timestamp": "March 10, 2011 12:24 pm", "Headline": "ගැටලු වලට විසඳුම් ඉල්ලා යාපනයේ මාරාන්තික උපවාසයක්  ", "News Content": "යාපනය, යාල්පුදියසෝනගත්තරහි, තොම්මවේලී නම් ගම්මානයේ නැවත පදිංචි කරන ලද මුස්ලිම් ජාතික පුද්ගලයෙකු විසින් මාරාන්තික උපවාසයක් ආරම්භ කර තිබේ. යුද්ධයෙන් සිය සියලුම දේපළ සම්පූර්ණයෙන්ම විනාශයට පත්වූ බවත්, අදාළ ප්‍රදේශයෙහි නැවත පදිංචි කළ ද, රජය හෝ වෙනත් සංවිධානයක් මගින් සිය ජනතාව වෙත කිසිදු අවශ්‍යතාවයක් ඉටුකර දී නොමැති බව මෙසේ උපවාසයේ යෙදීසිටින 44 හැවිරිදි එම්. ආර්. නවුෂාද් පවසයි. අවශ්‍ය පහසුකම් සලසන ලෙස ඉල්ලමින් අදාළ ප්‍රදේශය මුස්ලිම් ජනතාව දින 02 ක් පුරා උපවාසයක නියැලුණද ඒ සඳහා කිසිදු ප්‍රතිචාරයක් නොලැබුණු බව ඔහු අද දෙරණ වෙත සඳහන් කළේය. එමනිසා මෙසේ මාරාන්තික උපවාසයක් ආරම්භ කිරීමට තීරණය කළ බව ද හෙතෙම වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=14752", "Category": null, "Parent URL": null}