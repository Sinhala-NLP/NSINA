{"Source": "Adaderana", "Timestamp": "April 20, 2015 02:57 pm", "Headline": "අල්ලස් කොමිසමේ ක්‍රියා කලාපයට විරුද්ධයි - මන්ත්‍රීවරු 55න් ජනපතිට ලිපියක් ", "News Content": "අල්ලස් කොමිසමේ ක්‍රියා කලාපයට විරෝධය දක්වමින් එ.ජ.නි.ස. මන්ත්‍රීවරුන් 55 දෙනෙකුගෙන් යුත් පිරිසකගේ අත්සන් සහිතව ජනාධිපති මෛත්‍රීපාල සිරිසේන මහතාට ලිපියක් බාරදී තිබේ. අල්ලස් හා දුෂණ විමර්ශන කොමිසම විසින් සීමාවන් ඉක්මවා කටයුතු කර ඇති බව‍ අදාළ ලිපියේ සඳහන් කර ඇති බව වාර්තා වෙයි.අද පෙරවරුවේ සිට විපක්ෂයේ මන්ත්‍රීවරුන් පිරිසක් පාර්ලිමේන්තු සභා මධ්‍යයේ සිටි විරෝධතාවයක් දක්වමින් පවතියි.හිටපු ජනාධිපති මහින්ද රාජපක්ෂ මහතාගෙන් ප්‍රකාශයක් ලබාගෑනීම සඳහා අල්ලස් කොමිසම වෙත කැඳවීමට දැනුම් දීම හා විපක්ෂයේ මන්ත්‍රීවරුන් අල්ලස් කොමිසමට නිතර කැඳවීම සම්බන්ධයෙන් පාර්ලිමේන්තු මන්ත්‍රීවරුන් පිරිස මෙලෙස විරෝධතාවයේ නියැලෙමින් පවතියි.අල්ලස් කොමිසමට මෙලෙස කැඳවීම ව්‍යවස්ථාව උල්ලංඝණය කිරීමක් මෙන්ම මන්ත්‍රී වරප්‍රසාද උල්ලංඝණය කිරීමක් බවද අදාළ මන්ත්‍රීවරුන් පිරිස සඳහන් කළේය.පිළිගත හැකි විසඳුමක් දෙන තුරු විරෝධතාවයේ නියැලෙන බවද එම කණ්ඩායම ප්‍රකාශ කරයි.", "URL": "https://sinhala.adaderana.lk/news.php?nid=50756", "Category": null, "Parent URL": null}