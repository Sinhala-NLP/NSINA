{"Source": "Adaderana", "Timestamp": "October 6, 2012 08:27 pm", "Headline": "ජනතා සේවයට ඇති බාධා ඉවත් කළ යුතුයි", "News Content": "ජනතාවට සේවය කිරීමේදී බාධා පමුණුවන සෑම පනතක්ම, කඩිනමින් සංශෝධනය කළ යුතු යැයි ජනාධිපති මහින්ද රාජපක්ෂ මහතා පවසයි. ඇතැම් ප‍්‍රායෝගික නොවන පනත් හේතුවෙන් මෙරට ජනතාවගේ සුභ සිද්ධිය වෙනුවෙන් රජය ගෙන යන සංවර්ධන වැඩපිළිවෙළ අතරමඟ නවතා දැමිය නොහැකි යැයි ද ඔහු පෙන්වාදෙයි. ලබන වසරේ අයවැය සැකසීමට අදාළව පළාත් පාලන නියෝජිතයින්ගේ අදහස් සහ යෝජනා ලබා ගැනීම වෙනුවෙන් අරලියගහ මන්දිරයේදී අද (06) පැවැති රැස්වීමකදී ඔහු මේ බව පැවසුවේය. පළාත් පාලන ආයතනවල නියෝජිතයින් සඳහා රැස්වීම පැවැත්විණ.", "URL": "https://sinhala.adaderana.lk/news.php?nid=28075", "Category": null, "Parent URL": null}