{"Source": "Adaderana", "Timestamp": "January 16, 2012 01:32 pm", "Headline": "අලුලෙන කුඹුරු ඉඩම් ගොවීන්ට බෙදාදීමෙන් ගැටලු රැසක්", "News Content": "බුත්තල, මාළිගාවිල අලුලෙන ආරාණ්‍ය සේනාසනයට අයත් කුඹුරු ඉඩම් ගොවීන් වෙත බෙදාදීමට තීරණය කර තිබීම හේතුවෙන් ගැටලු රැසක් මතුව තිබේ. සද්ධාතිස්ස ව්‍යාපාරය යටතේ අදාළ ඉඩම් ගොවීන් වෙත බෙදාදීමට සැලසුම් කර ඇත. ඒ අනුව ආරාණ්‍ය සේනාසනය අවට කුඹුරු ගොවීන්ට ලබා දී ඇති අතර එම ගොවීන් අසල වනාන්තරය හෙළි කිරීම හේතුවෙන් වන අලින් ගම් වැදීමේ තර්ජනයක් ද මතුව තිබේ. 1978 වසරේ පිහිටුවා ඇති අදාළ ආරාණ්‍ය සේනාසනය සම්බන්ධයෙන් වගකිව යුතු නිලධාරීන් මෙතෙක් කටයුතු කර නොමැති බව ආරාණ්‍ය සේනාස‍නයේ නායක හිමි නම වන පූජ්‍ය පුස්සැල්ලාවේ සද්ධාවංශ හිමි ප්‍රකාශ කළේය. අදාළ විහාරස්ථානයට අයත් භූමිය එම විහාරයට ලබාදීමට පියවර ගන්නා බව මේ පිළිබඳ බුත්තල ප්‍රාදේශීය ලේකම්වරයාගෙන් අද දෙරණ කළ විමසීමක දී ඔහු කියා සිටියේය.", "URL": "https://sinhala.adaderana.lk/news.php?nid=21418", "Category": null, "Parent URL": null}