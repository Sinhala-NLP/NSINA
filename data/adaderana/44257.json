{"Source": "Adaderana", "Timestamp": "June 27, 2014 10:13 am", "Headline": "හිමිනම ඝාතනයේ  තවත් සැකකරුවන් 3ක් මාට්ටු", "News Content": "ඇලහැර බකමූණ, හීරටිය පුණ්‍යවර්ධනාරාම විහාරස්ථානයේ විහාරාධිපති හිමිනම ඝාතනයට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. බකමුණ පොලීසිය විසින් අත්අඩංගුවට ගත් සැකකරුවන්ගෙන් සිදුකළ ප්‍රශ්න කිරිම් වලදී ඝාතනයට සම්බන්ධ තොරතුරු අනාවරණය වී ඇත. සැකකරුවන් අවුරුදු 18 , 22 සහ 28 යන වයස් වල පසුවු පොළොන්නරුව, අරලගංවිල ප්‍රදේශ වල පදිංචිකරුවන් වේ. විහාරාධිපති පුජ්‍ය අලකොලමඩ ධම්මරතන හිමියන් සහ සැකකරුවන් අතර සමීප සබඳතාවක් පැවැති බව පොලීසිය කියයි. ඔවුන් විසින් හිමිනමගෙන් රුපියල් ලක්ෂයක මුදලක් ඉල්ලා සිටිම හේතුවෙන් ආරවුලක් හටගෙන ඇති අතර එහිදී මුගුරකින් සිදුකළ පහරදීමකින් හිමිනම ඝාතනයට ලක්ව තිබුණි. මීට පෙර අත්අඩංගුවට ගත් විහාරස්ථානයේ රියදුරුගෙන් කරන ලද ප්‍රශ්න කිරීම් වලදී සැකකරුවන් පිළිබඳ තොරතුරු අනාවරණය වි ඇත. පසුගිය 21 වැනිදා මෙම ඝාතනය සිදුව ඇති බව වාර්තා විය.", "URL": "https://sinhala.adaderana.lk/news.php?nid=44257", "Category": null, "Parent URL": null}