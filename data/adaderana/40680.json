{"Source": "Adaderana", "Timestamp": "January 27, 2014 12:05 pm", "Headline": " “කැලණි සවිය“2014 දී තවත් පුළුල් කෙරේ", "News Content": "ජායාරූප විස්තරය - සයවන “කැලණි සවිය“ සහතිකපත් ප‍්‍රදානෝත්සවයේදී පේරාදෙණිය විශ්ව විද්‍යාලයේ උප කුලපති, මහාචාර්ය, අතුල සේනාරත්න මහතා අතින් ශිෂ්‍යාවකට සහතිකපත් පිරිනැමූ අවස්ථාව. කැළණි කේබල්ස් PLC සමාගමේ ප‍්‍රධාන විධායක නිලධාරී, මහින්ද සරණපාල මහතා පසෙකින් සිටි. ශී‍්‍ර ලංකාවේ අංක 1 ආරක්ෂිත විදුලි රැහැන් වෙළඳනාමය වන කැලණි කේබල්ස් PLC සමාගමේ ආයතනික සමාජ සත්කාරක වැඩසටහනක් ලෙසින් පේරාදෙණිය විද්‍යාලයේ ඉංජිනේරු පීඨය සමග එක්ව කි‍්‍රයාත්මක කරන “කැලණි සවිය“ වැඩසටහන තවදුරටත් පුළුල් කරමින් මෙම වසරේදී තවත් විශ්ව විද්‍යාල කිහිපයක් සමග එක්වීමට නියමිතය. කැලණි කේබල්ස් PLC සමාගමේ ප‍්‍රධාන විධායක නිලධාරී, මහින්ද සරණපාල මහතා “කැලණි සවිය“ වැඩසටහන මෙම වසරේදී තවදුරටත් පුළුල් කෙරෙන බව පැවසුවේ පේරාදෙණිය විශ්ව විද්‍යාලයේ උප කුලපති, මහාචාර්ය, අතුල සේනාරත්න මහතාගේ ප‍්‍රධානත්වයෙන් කොළඹ ගලදාරී හෝටලයේ පසුගියදා පැවති “කැලණි සවිය“ 6වන වසරේ සිසු සිසුවියන්ට සහතිකපත් ප‍්‍රදානෝත්සවයේදීය. කැලණි කේබල්ස් සමාගමේ සමාජ සත්කාරක වැඩසටහනක් ලෙසින් පේරාදෙණිය විශ්ව විද්‍යාලයේ ඉංජිනේරු පීඨය වසර 2007දී ආරම්භ කළ මෙම “කැලණි සවිය“ එක් අවුරුදු විදුලි කාර්මික පාඨමාලාව මේ වනවිට අතිශයින් සාර්ථකත්වයට පත්වූවක්. ස්වයං රැකියාවක් ලෙසින් විදුලි කාර්මික ශිල්පය තෝරාගත් හා පාසල් හැරගිය සිසු සිසුවියන් කුසලතා පූර්ණ පරපුරක් බවට පත්කිරීමේ අරමුණෙන් දියත් කළ මෙම වැඩසටහනෙන් දැනටමත් කුසලතාපූර්ණ විදුලි කාර්මිකයන් 200ටත් වඩා රටට තිළිණ කර හමාරයි. එයින් බොහොමයක් දේශීය හා විදේශීය සමාගම්වල රැකියාවෙහි යෙදෙමින් ජීවිත ස්ථාවරත්වය ලබා තිබීම සම්බන්ධයෙන් දේශීය සමාගමක් ලෙසින් අප බොහෝ සාඩම්බරයට පත්වන්නාක් මෙන්ම අංගසම්පූර්ණ හා ඵලදායි පාඨමාලාවක් ලෙසින් එය පවත්වන පේරාදෙණි විශ්ව විද්‍යාලයේ ඉංජිනේරු අංශයටත් මම මෙහිදී ප‍්‍රණාමය පුද කරනවා. ඒ වගේම විදුලි කාර්මික ශිල්පය සම්බන්ධයෙන් සාමාන්‍ය පෙළ සමතුන්ට ජාත්‍යන්තරව පිළිගන්නා විශ්ව විද්‍යාල සහතිකයක් පිරිනමන එකම වැඩසටහනවන “කැලණි සවිය“ මෙම වසරේදී උතුරු නැගෙනහිර ඇතුළුව දිවයිනේ සෙසු පලාත්වල තරුණ තරුණියන්ගේ ජීවිත ආලෝකමත් කිරීමේ වැඩසටහනක් ලෙසින් පුළුල් කිරීමටත් කැලණි කේබල්ස් සමාගම අදහස් කරන හෙයින් මෙවැනි පාඨමාලා පැවැත්වීමට “අප සමග එක්වන්නැයි ශී‍්‍ර ලංකාවේ සෙසු විශ්ව විද්‍යාලවලටත් අප ඇරයුම් කරනවා.“ කැලණි කේබල්ස් PLC සමාගමේ ප‍්‍රධාන විධායක නිලධාරී, මහින්ද සරණපාල මහතා සහතිකපත් ප‍්‍රදානෝත්සවයේදී පැවසුවේ තම සමාගමේ 2014 වසරේ නව ආයතනික සමාජ සත්කාරක වැඩසටහන් පිළිබඳව හෙළිදරව් කරමිනි. විදුලි කාර්මික ස්වයං රැකියා කරන්නන් හා පාසල් හැරගිය තරුණ තරුණියන් කුසලතා පූර්ණ පරපුරක් බවට පත්කිරීමේ අරමුණෙන් පේරාදෙණිය විශ්ව විද්‍යාලයේ මහාචාර්ය ජේ.බී. ඒකනායක මහතා විසින් නිර්මාණය කළ මෙම “කැලණි සවිය“ එක් අවුරුදු විදුලි කාර්මික පාඨමාලාවට ඇතුළත්වීමේ සුදුසුකම වන්නේ අ.පො.ස.(සා/පෙ) සමත්වීමය. එමෙන්ම මෙරට විශ්ව විද්‍යාලයක් පෞද්ගලික සමාගමක් සමග එක්ව මෙවැනි ස්වරූපයේ ආයතනික සමාජ සත්කාරක වැඩසටහනක් දියත් කළ පළමු අවස්ථාවද මෙය විය. කැලණි කේබල්ස් වසර 44ක් පුරා ශී‍්‍ර ලාංකේය විදුලි සම්පේ‍්‍රෂණ හා සන්නිවේදන වයර් නිෂ්පාදනයේ අත්දැකීමෙන් පිරි 100% දේශීය සමාගමකි. 2012 වසරේ පැවති SLIM Brand Excellence -2012 සම්මාන උළෙලේ දී විශිෂ්ටතම ව්‍යාපාරික වෙළඳනාමයට හිමිවන ලෝකඩ සම්මානය හිමිකරගත් කැලණි කේබල්ස් සමාගම වසර 2013 පැවති SLIM Brand Excellence -2013 සම්මාන උළෙලේ දී විශිෂ්ටතම ව්‍යාපාරික වෙළඳනාමයට හිමිවන රන් සම්මානය හිමිකරගැනීමට සමත් වූ අතර එය එම අංශයේ රන් සම්මානය සමාගමක් හිමි කරගත් පළමු අවස්ථාව විය. තවද එම සම්මාන උළෙලේදී නිර්මාණාත්මක අයදුම්කරුවාට පිරිනැමෙන රන් සම්මානය තෙවන වරටත් හිමිකරගැනීමට කැලණි කේබල්ස් සමාගම සමත් විය. එයට අමතරව ගුණාත්මක බව වෙනුවෙන් පිරිනැමෙන ISO 9001: 2008 තත්ත්ව සහතිකය හා යහපත් පාරිසරික කළමනාකරණය වෙනුවෙන් ISO 14001: 2004 සහතිකවලින් පිදුම් ලැබීය. තවද, කැලණි කේබල්ස් විශිෂ්ටතම කර්මාන්තකරුවා තේරීමේ සම්මාන උළෙලේදී පළිඟු සම්මානය ද ජාතික තත්ත්ව සම්මානයෙන් හා ටයිකි අකිමොටෝ 5S රන් සම්මානයන් හිමි කරගෙන තිබේ.", "URL": "https://sinhala.adaderana.lk/news.php?nid=40680", "Category": null, "Parent URL": null}