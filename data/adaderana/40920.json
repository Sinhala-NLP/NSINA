{"Source": "Adaderana", "Timestamp": "February 6, 2014 10:29 am", "Headline": "ෆේස් බුක් ඡායාරූපය නිසා සිසුවියක් ජීවිතයෙන් වන්දිගෙවයි", "News Content": "කුරුණෑගල ප්‍රදේශයේ පාසලක 16 හැවිරිදි පාසල් සිසුවියක ගෙල වැලලාගෙන සියදිවි හානිකරගෙන තිබේ. ඇයගේ ප්‍රේම සබඳතාවකට අදාළ ඡායාරූපයක් ෆේස් බුක්හි පළකිරීම පිළිබඳ විදුහල්පතිවරයා විසින් දැරියට අවවාද කර පාසලට මව්පියන් කැටුව එන ලෙස දන්වා ඇත. එහෙත් ඇය මෙවගක් මව්පියන්ට සඳහන් කර නොමැති අතර ලජ්ජාවට පත්ව නිවසේ කාමරයේ සාරියකින් ගෙල වැලලාගෙන ඊයේ දිනයේ සියදිවි හානිකරගෙන තිබේ. දේහය පිළිබඳ පශ්චාත් මරණ පරීක්ෂණ කටයුතු සිදුකර ඇති අතර එය ගෙල සිරවීමෙන් සිදුවූ මරණයක් බවට තහවුරු කර ඇති බව සඳහන්ය. මේවන විට කුරුණෑගල රෝහලේ පවත්නා දේහය අද (06) දැරියගේ මව්පියන්ට බාරදෙන බව රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=40920", "Category": null, "Parent URL": null}