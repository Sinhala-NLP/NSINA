{"Source": "Adaderana", "Timestamp": "July 18, 2011 01:40 pm", "Headline": "ජනපති යාපනයට පැමිණෙයි", "News Content": "තෙදින නිල සංචාරයක් සඳහා ජනාධිපති මහින්ද රාජපක්ෂ මහතා මේවන විට යාපනයට පැමිණ සිටින බව අද දෙරණ වාර්තාකරු පවසයි. උතුරේ සිදුකෙරෙන සංවර්ධන ක්‍රියාදාමයන් නිරීක්ෂණය කිරීමට හා එළඹෙන පළාත් පාලන මැතිවරණයට අදාළව ජනතාව දැනුවත් කිරීම මෙම සංචාරයේ අරමුණ බව කියැවේ. යාපනයේ මණිපායි,කෝපායි,නෙල්ලිඅඩි යන ප්‍රදේශවල ජන රැලි කිහිපයක් ඇමතීමට හා 20 වන දින කිලිනොච්චි ප්‍රදේශයේ ආර්ථික මධ්‍යස්ථානයක් ස්ථාපිත කිරීමට හා වෙළඳ සංකීර්ණයක් ස්ථා‍පිත කිරීමට මුල්ගල තැබීම සිදුකෙරෙන බව දේශපාලන ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=17475", "Category": null, "Parent URL": null}