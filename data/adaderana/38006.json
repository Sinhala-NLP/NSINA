{"Source": "Adaderana", "Timestamp": "October 8, 2013 05:39 pm", "Headline": "කාසල්රී රක්ෂිතයේ ගින්නක් - අක්කර 10ක භූමි ප්‍රදේශයක් විනාශයි ", "News Content": "කාසල්රී ජලාශ රක්ෂිතයේ ගින්නක් හටගෙන තිබේ. රක්ෂිතයේ නිව්වැලිවත්ත ප්‍රදේශයේ අද(08) උදෑසන හටගත් ගින්නෙන් මේ වන විට අක්කර 10ක පමණ භූමි ප්‍රදේශයක් විනාශ වී ඇති බව වාර්තා වෙයි. ගින්න මැඩපැවැත්වීම සඳහා නෝර්වුඩ් පොලිස් ස්ථානයේ නිලධාරීන් සහ ප්‍රදේශවාසීන් එක්ව දැඩි උත්සාහයක නිරතව සිටින බව අද දෙරණ වාර්තාකරු සඳහන් කරයි. කෙසේ වෙතත් ජලාශය අවට පවතින දැඩි සුළං තත්ත්වය හේතුවෙන් ගින්න ශීඝ්‍රයෙන් පැතිර යමින් පවතින බව සඳහන් වෙයි.", "URL": "https://sinhala.adaderana.lk/news.php?nid=38006", "Category": null, "Parent URL": null}