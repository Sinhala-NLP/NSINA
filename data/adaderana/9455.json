{"Source": "Adaderana", "Timestamp": "July 7, 2010 02:43 pm", "Headline": "එල්.ටී.ටී.ඊ සාමාජිකයින් 6 ට අධිචෝදනා", "News Content": "අත්අඩංගුවේ පසුවන ප්‍රබල එල්.ටි.ටි.ඊ සමාජිකයින් හය දෙනෙකුට එරෙහිව මහාධිකරණය හමුවේ අධි චෝදනා පත්‍ර ගොනු කිරීමට පියවර ගන්නා බව නීතිපතිවරයා ශ්‍රේෂ්ඨාධිකරණයට දැනුම් දී තිබේ. අත්අඩංගුවේ පසුවන තමන් නිදහස් කිරීමේ නියෝගයක් නිකුත් කරන්නැයි ඉල්ලා එල්.ටි.ටි.ඊ සැකකරුවන් විසින් ඉදිරිපත් කළ මූලික අයිතිවාසිකම් පෙත්සම් වලට පිළිතුරු ඉදිරිපත් කරමින් නීතිපතිවරයා මේ බව දැනුම් දී ඇත. මෙම සැකකරුවන් පසුගිය කාලයේ කොළඹ හා තදාසන්න ප්‍රදේශවල අපරාධ ක්‍රියා සිදුකිරීම සඳහා එල්.ටි.ටි.ඊ සංවිධානය මඟින් යොදවා තිබුණ බවට පරීක්ෂණ වලින් අනාවරණය වී ඇතැයි රජයේ නීතීඥවරයා අධිකරණයට දැනුම් දෙන ලදී. මේ නිසා අදාළ සැකකරුවන්ට එරෙහිව හදිසි නීති රෙගුලාසි හා ත්‍රස්තවාදය වැළැක්වීමේ පනත යටතේ වව්නියාව සහ කොළඹ මහාධිකරණය හමුවේ අධි චෝදනා ගොනු කිරීමට පියවර ගන්නා බව ද නීතිපතිවරයා ශ්‍රේෂ්ඨාධිකරණයට දැනුම් දී තිබෙනවා.", "URL": "https://sinhala.adaderana.lk/news.php?nid=9455", "Category": null, "Parent URL": null}