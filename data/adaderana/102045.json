{"Source": "Adaderana", "Timestamp": "January 9, 2019 10:50 am", "Headline": "බස් දෙකක තරගයට මැදි වූ තරුණයා ජීවිතයත් මරණයත් අතර සටනක", "News Content": "අනුරාධපුර-මිහින්තලේ මාර්ගයේ පුල්යාර හන්දිය ආසන්නයේ නුවරවැව අසල බස් රථක් යතුරුපැදියක ගැටීමෙන් සිදුවු අනතුරකින් පුද්ගලයෙක් බරපතළ තුවාල ලබා රෝහල් ගත කර තිබේ. අද(09) උදෑසන මෙම අනතුර සිදුව ඇති අතර අනතුරින් තුවාල ලැබූ පුද්ගලයා අනුරාධපුර මහ රෝහලේ දැඩිසත්කාර ඒකකයේ ප්‍රතිකාර ලබන බව අද දෙරණ වාර්තාකරු පවසයි. මෙලස බරපතළ තුවාල ලබා ඇත්තේ 29 හැවිරිදි හසිත ප්‍රසාද් ජීවන්ත නැමති පුද්ගලයෙකි. මිහින්තලේ දෙස සිට අනුරාධපුර දෙසට පෞද්ගලික බස් රථ දෙකක් මගීන් නන්වා ගැනීම සඳහා තරගයට අධික වේගයෙන් ධාවනය කර ඇති අතර එක් පෞද්ගලික බස් රථයක් අනෙක් පෞද්ගලික බස් රථය පසුකරයාමට උස්හ කිරීමේ ඉදිරියෙන් පැමිණි යතුරුපැදියේ ගැටී තිබේ. එලෙස ගැටුනු යතුරුපැදිය යට කරමින් මීටර් 20 පමණ දුරට බස් රථය ධාවන කර ඇති අතර යතුරුපැදි පැදවූ පුද්ගලයාද අනතුරින් පසු මීටර් 20ක් පමණ දුරට විසිවී ගොස් ඇති බව වාර්තා වෙයි. අනතුර සම්බන්ධ පුද්ගලික බස් රථ දෙකෙහි රියදුරන් දෙදෙනා අත්අඩංගුවට ගෙන ඇති අතර සිද්ධිය සම්බන්ධයෙන් අනුරාධපුර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102045", "Category": null, "Parent URL": null}