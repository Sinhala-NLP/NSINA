{"Source": "Adaderana", "Timestamp": "May 21, 2010 02:07 pm", "Headline": "ආපදා සහන සඳහා අමෙරිකාවෙන් ආධාර ", "News Content": "මෙරටට බලපා තිබෙන ගංවතුර සහ ජලගැලීමේ තත්ත්වය හමුවේ ආධාර ලබාදීමට අමෙරිකාව ඉදිරිපත්ව සිටියි. ගංවතුරෙන් විපතට පත්වූවන්ට රුපියල් මිලියන 6කට ආසන්න ආධාර මුදලක් ලබාදීමට තීරණය කර ඇති බව නිවේදනයක් නිකුත් කරන ශ්‍රී ලංකා‍වේ අමෙරිකානු තානාපති කාර්යාලය පවසයි. පානීය ජලය, ආහාර පාන, ‍ඖෂධ, කූඩාරම්, ඇඳුම් පැළඳුම් ඇතුළු අත්‍යවශ්‍ය ද්‍රව්‍ය ලබාගැනීම සඳහා මෙම මුදල් යොදවනු ඇත. ශ්‍රී ලංකා රතු කුරුස සමාජය සහ ආපදා කළමනාකරණ මධ්‍යස්ථානයේ මෙහෙයවීම මත එම කටයුතු සිදුකිරීමට නියමිත බව මෙරට අමෙරිකානු තානාපති කාර්යාලය පවසයි. රතු කුරුස සමා‍ජයේ සහ ආපදා කළමනාකරණ මධ්‍යස්ථානයේ නිලධාරීන් සමග ශ්‍රී ලංකාවේ අමෙරිකානු තානාපති පැට්‍රීෂියා බියුටනිස් මහත්මිය මේ සම්බන්ධයෙන් විශේෂ සාකච්ඡාවක ද ‍නිරත වී තිබේ.", "URL": "https://sinhala.adaderana.lk/news.php?nid=8539", "Category": null, "Parent URL": null}