{"Source": "Adaderana", "Timestamp": "November 27, 2012 11:58 am", "Headline": "යසර් අර්ෆත්ගේ සිරුර යළි ගොඩගනියි!", "News Content": "පලස්තීන හිටපු නායක යසර් අර්ෆත්ගේ සිරුර යළි ගොඩගැනීමට තීරණය කර තිබේ. හිටපු පලස්තීන නායකයාගේ මරණය විෂ ශරීරගත වීමකින් සිදුවී ඇති බවට සැක පළ වී ඇත. ඒ අනුව ස්විට්සර්ලන්ත, ප්‍රංශ සහ රුසියානු විශේෂඥයින් පිරිසක් විසින් මේ සම්බන්ධයෙන් පරීක්ෂණ පැවැත්වීමට නියමිතය. පසුගිය 2004 වසරේ දී ජීවිතක්ෂයට පත්වූ යසර් අර්ෆත්ගේ මරණය හෘදයාබාධයක් හේතුවෙන් සිදුවූ බවට ප්‍රකාශ වී තිබිණි. කෙසේ වෙතත් අද දිනයේ අර්ෆත්ගේ සිරුර ගොඩ ගැනීමේ අවස්ථාව ආවරණය කිරීමට කිසිදු මාධ්‍යයකට ඉඩදී නැත.", "URL": "https://sinhala.adaderana.lk/news.php?nid=29523", "Category": null, "Parent URL": null}