{"Source": "Adaderana", "Timestamp": "May 7, 2019 06:21 am", "Headline": "අදත් ධීවර-නාවික කටයුතු අවධානම්", "News Content": "කොළඹ සිට ගාල්ල හරහා පොතුවිල් දක්වා වන වෙරළට ඔබ්බෙන් වන මුහුදු ප්‍රදේශවල ස්ථාන ස්වල්පයක වැසි හෝ ගිඟුරුම් සහිත වැසි ඇතිවෙයි. දිවයින වටා මුහුදු ප්‍රදේශවල සුළං නිරිත දෙසින් හමන අතර වේගය පැයට කිලෝ මීටර 25-35 පමණ වෙයි. පුත්තලම සිට මන්නාරම, කන්කසන්තුරය හරහා මුලතිව් දක්වා වන ගැඹුරු සහ නොගැඹුරු මුහුදු ප්‍රදේශවල සුළගේ වේගය විටින් විට පැයට කිලෝ මීටර 60 දක්වා වැඩි විය හැකි අතර මාතර සිට හම්බන්තොට සහ පොතුවිල් හරහා මඩකලපුව දක්වා වන ගැඹුරු සහ නොගැඹුරු මුහුදු ප්‍රදේශවල ‍සු‍ළගේ වේගය විටින් පැයට කිලෝ මීටර 50 දක්වා වැඩි විය හැකි බව ද කාලගුණ විද්‍යා දෙපාර්තමේන්තුව නිවේදනය කරයි.", "URL": "https://sinhala.adaderana.lk/news.php?nid=109406", "Category": null, "Parent URL": null}