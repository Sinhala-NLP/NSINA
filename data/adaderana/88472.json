{"Source": "Adaderana", "Timestamp": "May 3, 2018 07:08 pm", "Headline": "බෙදුම්වාදී වුවමනාවන් ඉටුවන 20 පරාජය කරන්න සියලු දෙනා එක්විය යුතුයි ", "News Content": "20 වන ආණ්ඩුක්‍රම ව්‍යවස්ථාව මඟින් බෙදුම්වාදී වුවමනාවන් ඉටුවන බැවින් එය පරාජය කිරීමට සියලුදෙනා එක් විය යුතු බව මහා සංඝරත්නය අවධාරණය කරයි. කොළඹ සම්බුද්ධත්ව ජයන්ති මන්දිරයේ පැවති ජාතික මහා සඟ නියෝජිත සමුළුව අමතමින් උන්වහන්සේලා මේ බව ප්‍රකාශ කළේය. විධායක ජනාධිපති ක්‍රමය අහෝසි කිරීමේ මුවාවෙන් ගෙන ඒමට සැරසෙන බෙදුම්වාදී විසිවන ව්‍යවස්ථා සංශෝධනය වහා වනත්වන ලෙසට බල කරමින් ජාතික සංවිධානවල ආරාධනයෙන් මෙම නියෝජිත මහා සඟ සමුළුව පැවැත් විණි. 20 වන ආණ්ඩුක්‍රම ව්‍යවස්ථා සං‍ශෝධනය ගෙන ඒමේ අරමුණ වන්නේ 13 වන ආණ්ඩුක්‍රම ව්‍යවස්ථා සංශෝධනය ක්‍රියාත්මක කිරීමට ඇති සුළු සුළු බධා ඉවත් කිරීම බව එම සඟ සමුළුව ඇමතූ මහාචාර්ය පූජ්‍ය මැදගොඩ අභයතිස්ස හිමියන් ප්‍රකාශ කළේය.", "URL": "https://sinhala.adaderana.lk/news.php?nid=88472", "Category": null, "Parent URL": null}