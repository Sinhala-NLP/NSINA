{"Source": "Adaderana", "Timestamp": "May 22, 2016 12:49 pm", "Headline": " පීඩා විඳින සහෝදර ජනතාව වෙනුවෙන් මනුසත් දෙරණ ක්‍රියාන්විතය තෙවන දිනටත්!", "News Content": "ආපදා තත්ත්වය හේතුවෙන් පීඩාවට පත් සහෝදර ජනතාවට සහන සැළසීම සඳහා ක්‍රියාත්මක මනුසත් දෙරණ ක්‍රියාන්විතයට අද(22) දිනයේත් පරිත්‍යාග ශිලීන්ගෙන් ඉහළ දායකත්වයක් හිමිව තිබේ.පීඩාවට පත් වු ජනතාව වෙනුවෙන් පරිත්‍යාගශීලි ජනතාව ලබාදෙන ආධාර භාර ගැනීමේ කටයුතු අද උදෑසන 9.00 සිට පස්වරු 4.00 දක්වා අංක 320, ටී. බී ජයා මාවතේ පිහිටි දෙරණ ප්‍රධාන කාර්යාලයේ දී සිදු කෙරෙයි.ඒ අනුව අද උදෑසන සිට අපගේ ප්‍රධාන කාර්යාලය වෙත විශාල පිරිසක් සිය පරිත්‍යාගයන් ලබාදුන්නේය.ඔබ ලබාදෙන ආධාර ද්‍රව්‍ය ක්‍රමවත්ව පීඩාවට පත් ජනතාවට බෙදාහැරීම සඳහා දිස්ත්‍රික් ලේකම් කාර්යාල, ප්‍රාදේශීය ලේකම් කාර්යාල, ත්‍රිවිධ හමුදාව සහ පොලීසිය ඇතුළු සහය දක්වන වෙනත් සංවිධාන සමග එක්ව මනුසත් දෙරණ ක්‍රියාන්විතය විසින් සිදු කරයි.", "URL": "https://sinhala.adaderana.lk/news.php?nid=60385", "Category": null, "Parent URL": null}