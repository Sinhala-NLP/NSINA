{"Source": "Adaderana", "Timestamp": "May 15, 2017 07:48 am", "Headline": "බී.සී ආකෘති පත්‍ර බෙදාදීමේ කටයුතු ඇරඹෙයි", "News Content": "මෙවර ඡන්ද නාම ලේඛන ප්‍රතිශෝධනයට අදාළව “බී.සී“ ආකෘති පත්‍ර ගෙයින් ගෙට බෙදීමේ කටයුතු අද(15) ආරම්භවේ.ග්‍රාම නිලධාරිවරුන් විසින් අදාළ ආකෘති පත්‍ර ගෙයින් ගෙට බෙදීමේ කටයුතු සිදු කරන බව මැතිවරණ කොමිසම සඳහන් කළේය.ඒ අනුව මෙම ආකෘති පත්‍රය පුරවා ග්‍රාම නිලධාරිවරුන් වෙ බාරදිමට කටයුතු කරන ලෙස මැතිවරණ කොමිසම ජනතාවගෙන් ඉල්ලීමක් කරයි.කෙසේ වෙතත් මෙම ආකෘති පත්‍ර යළ් එකතු කිරීම් කටයුතු සිදු කරනු ලබන්නේ ජුනි 01 වනදායින් පසුව බව මැතිවරණ කොමිසම සඳහන් කළේය.මේ අතර මෙවර ඡන්ද නාම ලේඛන ප්‍රතිශෝධන කටයුතු අතිශයින් වැදගත් බව මැතිවරණ නිරික්ෂණයේ නිරත පැෆරල් සංවිධානය පවසයි.මේ හේතුවෙන් බී.සී ආකෘති පත්‍රය නිවැරදිව පුරවා ඡන්ද නාම ලේඛනයට නම ඇතුළත් කර ගැනීමට අවශ්‍ය ක්‍රියාමාර්ග ගන්නා ලෙස පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=73161", "Category": null, "Parent URL": null}