{"Source": "Adaderana", "Timestamp": "September 8, 2019 09:19 pm", "Headline": "කුලියාපිටියේ ආපන ශාලාවක් ගිනි ගනී", "News Content": "කුලියාපිටිය බස් නැවතුම්පොල ගොඩනැඟිල්ලෙහි පවත්වාගෙන ගිය ආපන ශාලාවක අද (09) පෙරවරු 10 ට පමණ ඇතිවූ ගින්නක් හේතුවෙන් එම ආපන ශාලාව මුළුමණින්ම ගිනිබත්ව ඇත. ආපන ශාලාවේ ගෑස් කාන්දුවක් මෙම ගින්නට හේතුවන්නට ඇතැයි පොලිසිය සැක කරති. අදාළ ආපන ශාලාවෙන් හටගෙන තිබූ ගින්න යාබද රෙදි පිළි වෙළඳසැලක් දක්වා වර්ධනය වෙමින් පැවති අතර කුලියාපිටිය නගරසභාව හා පොලීසිය මහජනතාව සමඟ එක්වෙමින් ගින්න පැතිරීම වළක්වා ගැනීමට කටයුතු කර ඇත. එසේ නොවන්නට රුපියල් කෝටි ප්‍රකෝටි ගනණින් ව්‍යාපාර ස්ථාන රැසක් ගින්නට බිළිවන්නට ඉඩ තිබූ බව ව්‍යාපාරිකයින් පවසති. ගින්නෙන් වූ අලාභය මෙතෙක් ගණනය කර නැතැයි පවසන ව්‍යාපාරික ප්‍රජාව පවසන්නේ සාමාන්‍ය ජනතාව කිසිදු ජාති භේදයක් නොසලකමින් ගින්න පැතිරීම වැළැක්වීමට පොලීසිය හා නගරසභාව සමඟින් එක්වීම ප්‍රශංසනීය බවයි. මේ වනවිට අදාළ ව්‍යාපාරික ස්ථානය අවට මහජනතාවට ඒ අසලින් ගමන් කිරීම නවතා ඇති අතර යාබද සියලූම වෙළඳසැල් වසා දාමා තිබේ.", "URL": "https://sinhala.adaderana.lk/news.php?nid=118618", "Category": null, "Parent URL": null}