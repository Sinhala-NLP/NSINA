{"Source": "Adaderana", "Timestamp": "January 18, 2014 10:33 am", "Headline": "කඹුරුපිටියේ නිධන් සෙවු 6ක් අත්අඩංගුවේ", "News Content": "කඹුරුපිටිය, ගෝන්ගහහේන ප්‍රදේශයේ දී නිධන් සෙවීමේ අරමුණින් කැණීම් සිදුකරමින් සිටි පුද්ගලයින් 06 දෙනෙකු පොලිසිය විසින් අත්අඩංගුවට ගෙන තිබේ. කඹුරුපිටිය පොලිස් නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරු සතුව තිබී කැණීම් සඳහා යොදාගත් උපකරණ තොගයක් සහ පුජා භාණ්ඩ කිහිපයක් ද පොලිසිය භාරයට ගෙන තිබේ. සැකකරුවන් කඹුරුපිටිය, හක්මන, පානදුර, සහ කොළඹ ප්‍රදේශවල පදිංචිකරුවන් පිරිසකි. ඔවුන් අද මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40436", "Category": null, "Parent URL": null}