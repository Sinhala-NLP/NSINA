{"Source": "Adaderana", "Timestamp": "May 19, 2014 10:53 pm", "Headline": " උණවටුනේ අනතුරකින්  සුද්දෙක් මරුට තවත් සුද්දෙකුට බරපතළයි", "News Content": "ඡායා රූ - සනත් පතිරණ ගාල්ල, උණවටුන, දළවැල්ලේ ශ‍්‍රී ගැමුණු හෝටලය අසළ දී කොළඹ සිට මිද්දෙණිය දක්වා ධාවනය වු බසයක යතුරු පැදියක් ගැටී විදේශ ජාතිකයෙක් ජීවිතක්ෂයට පත්වී තිබේ. අද(19) පස්වරුවේ මෙම අනතුර සිදුවී ඇති බව අද දෙරණ වාර්තාකරු සඳහන් කළේය. අදාළ අනතුරින් විදේශ ජාතිකයෙකු බරපතළ ලෙස තුවාල ලබා ගාල්ල කරාපිටිය රෝහලට ඇතුළත් කර ඇති අතර අනතුරට මුහුණදුන් අනෙක් විදේශ ජාතිකයා එම ස්ථානයේදීම මියගොස් ඇත.", "URL": "https://sinhala.adaderana.lk/news.php?nid=43310", "Category": null, "Parent URL": null}