{"Source": "Adaderana", "Timestamp": "April 24, 2010 08:09 am", "Headline": "දි. මුට මන්මෝහන්ගෙන් සුබ පැතුම්", "News Content": "ඉන්දීය අගමැති ආචාර්ය මන්මෝහන් සිං මහතා අග්‍රාමාත්‍ය දි. මු. ජයරත්න මහතාට සුබපතා තිබේ. ශ්‍රී ලංකාවේ අග්‍රාමාත්‍ය ධුරයට පත්වීම සම්බන්ධයෙන් මෙලෙස සුබපතා ඇති බව සඳහන්ය. දෙරටේ අන්‍යෝන්‍ය සුහදතාව තවදුරටත් වර්ධනය කරගැනීමට දි.මු. ජයරත්න මහතාගේ පත්වීම මනා පිටිවහලක් වන බව සිය සුබපැතුම් පණිවුඩයෙන් ඉන්දීය අගමැතිවරයා අවධාරණය කරයි. ද්වීපාර්ශ්වික ගනුදෙනු ශක්තිමත් කරගැනීමට ක්‍රියාකාරීව මැදිහත් වීමට මෙමගින් අවස්ථාව සැලසෙනු ඇති බවට ද ඉන්දීය අගමැතිවරයා සිය සුබ පැතුම් පණිවුඩයෙන් තවදුරටත් කියා සිටියි.", "URL": "https://sinhala.adaderana.lk/news.php?nid=7969", "Category": null, "Parent URL": null}