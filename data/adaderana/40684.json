{"Source": "Adaderana", "Timestamp": "January 27, 2014 03:06 pm", "Headline": "නිධන් සෙවූ 2ක් කොටු", "News Content": "වව්නියාව, තරණිකුලම් ප්‍රදේශයේ වැව් බැම්මක් අසළ නිධන් ගැනීමේ අරමුණින් කැනීම් සිදුකරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. සිදම්බරපුරම් පොලිස් ස්ථානයට ලද තොරතුරක් මත සිදුකළ වැටලීමකදි අදාළ පුද්ගලයින් අත්අඩංගුවට ගෙන ඇති බව වාර්තා වෙයි. එහිදි සැකකරුවන් සතුව තිබු යතුරු පැදියක් සහ පුද පූජා භාණ්ඩ පොලීසිය සිය බාරයට ගෙන තිබේ. සැකකරුවන් මරදන්කුලම සහ විනයනාගපුරම් යන ප්‍රදේශවල පදිංචිකරුවන් වන අතර ඔවුන් වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40684", "Category": null, "Parent URL": null}