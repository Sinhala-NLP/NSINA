{"Source": "Adaderana", "Timestamp": "April 15, 2011 08:27 pm", "Headline": "විකිරණ කාන්දුව මුහුදු ජලයට බලපා ඇද්ද? -සෙවීම ලබන සතියේ ඇරඹෙයි ", "News Content": "ජපානයේ ෆුකුෂිමා බලාගාරයේ විකිරණ කාන්දුවෙන් මෙරට මුහුදු ජලයට බලපෑමක් එල්ල වී ඇත් ද යන්න පරීක්ෂණ කටයුතු ලබන සතියේ සිට ආරම්භ කරන බව පරමාණුක ශක්ති අධිකාරිය පවසයි. ‍ මේ වන විටත් ඒ සඳහා අවශ්‍ය ජල සාම්පල ලබාගනිමින් සිටින බව පරමාණුක ශක්ති අධිකාරියේ සභාපති මහාචාර්ය විමලධර්ම අබේවික්‍රම මහතා ප්‍රකාශ කළේය. ‍ සමුද්‍ර දූෂණ වැළැක්වීමේ අධිකාරිය හා ඒකාබද්ධව මෙම පරීක්ෂණ කටයුතු සිදුකරනු ලබයි. ‍ මේ වන විට වායු සහ ගොඩබිම පරීක්ෂාවට ලක්කර ඇති බව විමලධර්ම අබේවික්‍රම මහතා ප්‍රකාශ කළේය. ‍ එහිදි කිසිදු විකිරණ අඩංගුවීමක් වාර්තා නොවූ බව අබේවික්‍රම මහතා සඳහන් කළේය. ‍ ඉතිරිව ඇත්තේ ජ‍ලයේ විකිරණ ඇත්දැයි පරීක්ෂා කිරීම පමණක් බැවින් මුහුදු ජලය පරීක්ෂා කිරීම් කටයුතු ද ඉදිරි සතිය තුළ සිදුකර අවසන් කරන බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15494", "Category": null, "Parent URL": null}