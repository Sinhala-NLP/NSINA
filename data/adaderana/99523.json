{"Source": "Adaderana", "Timestamp": "November 21, 2018 09:03 am", "Headline": "පිපිරීමකින් පුද්ගලයින් හය දෙනෙකු ජීවිතක්ෂයට ", "News Content": "ඉන්දියාවේ වර්ධා නගරයේ සිදුවූ පිපිරීමකින් පුද්ගලයින් හය දෙනෙකු ජීවිතක්ෂයට පත්ව තිබේ. සිදුවීමෙන් තවත් දසදෙනෙකු තුවාල ලබා ඇති බවද වාර්තා වෙයි. ඉන්දියාවේ මහරාෂ්ට්‍ර ප්‍රාන්තයේ වර්ධා නගරයේ පිහිටි යුධෝපකරණ ගබඩාවක පිපිරීමක් සිදුව ඇති අතර ගබඩාවේ තිබූ පැරණි පුපුරනද්‍රව්‍ය තොගයක් විනාශ කිරීමට ගෙන යන අවස්ථාවේ එම ඇසුරුමක් පුද්ගලයෙකු අතින් බිමවැටීමෙන් පිපිරීම සිදුව තිබෙන බව සඳහන්ය. ඉන් හමුදා සාමාජිකයින් සහ කම්කරුවන් ඇතුළු පිරිසක් ජීවිතක්ෂයට පත්ව ඇති අතර තුවාල ලැබූ දස දෙනෙකු පමණ ප්‍රතිකාර සඳහා රෝහල්ගත කර ඇති බව සඳහන්ය. සිදුවීම සම්බන්ධයෙන් විශේෂ පරීක්ෂණයක් ක්‍රියාත්මක වෙයි.", "URL": "https://sinhala.adaderana.lk/news.php?nid=99523", "Category": null, "Parent URL": null}