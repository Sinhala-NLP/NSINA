{"Source": "Adaderana", "Timestamp": "January 23, 2014 07:19 am", "Headline": " මැ.කො පොඩි මැ.කොලා කොළඹට කැඳවයි", "News Content": "මැතිවරණ කොමසාරිස්වරයා විසින් දිවයින පුරා සියළුම දිස්ත්‍රීක්ක වල නියෝජ්‍ය මැතිවරණ කොමසාරිස්වරුන් සහ සහකාර මැතිවරණ කොමසාරිස්වරුන් ලබන 26වන දින කොළඹට කැඳවා තිබේ. මැතිවරණ මහ ලේකම් කාර්යාලය කියා සිටියේ 26 වන දින පෙරවරු 08ට විශේෂ සාකච්ඡාවක් සඳහා මෙම නිලධාරින් කොළඹට කැඳවා ඇති බවයි. ඉදිරියේ දි පැවැත්වීමට නියමිත බස්නාහිර සහ දකුණු පළාත් සභා ඡන්ද විමසීමට අදාළ කටයුතු සම්බන්ධයෙන් සාකච්ඡා කිරිම මෙහි මූලික අරමුණ වී තිබේ. මේ අතර බස්නාහිර සහ දකුණු පළාත් සභාවට අයත් දිස්ත්‍රීක්ක හයේ තේරීම්භාර නිලධාරිවරුන් සහ මැතිවරණ කොමසාරිස්වරයා අතර සාකච්ඡාවක් ලබන 26 වන දින පෙරවරු 11ට මැතිවරණ මහ ලේකම් කාර්යාලයේ දි පැවැත්වීමට නියමිතය. ඉදිරි මැතිවරණ කටයුතු පිළිබඳව මැතිවරණ කොමසාරිස්වරයා සහ පක්ෂ ලේකම්වරුන් අතර සාකච්ඡාවක් ද හෙට පස්වරුවේ පැවැත්වීමට සැලසුම් කර තිබේ.", "URL": "https://sinhala.adaderana.lk/news.php?nid=40573", "Category": null, "Parent URL": null}