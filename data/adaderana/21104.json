{"Source": "Adaderana", "Timestamp": "January 2, 2012 11:10 am", "Headline": "කුමාර මහත්තයාගේ බිරිඳ සහ දරුවන් ගුවන්තොටුපළේ රඳවලා", "News Content": "ජ.වි.පෙ විකල්ප කණ්ඩායමේ නායක ප්‍රේමකුමාර් ගුණරත්නම් හෙවත් කුමාර මහත්තයාගේ බිරිඳ වන චම්පා සෝමරත්න සහ ඇගේ දරුවන් දෙදෙනා ආරක්ෂක අංශ විසින් කටුනායක ගුවන්තොටුපළේ රඳවා ප්‍රශ්න කරමින් සිටින බව වාර්තා වේ. ඕස්ට්‍රේලියාවේ පදිංචිව සිටින මොවුන් වසර අවසාන නිවාඩුව ගතකිරීම සඳහා ලංකාවට පැමිණ යළි විදෙස්ගතවීමට අද අලුයම සූදානම්ව සිටියදී ආරක්ෂක අංශ විසින් රඳවා තබා ඇත. 47 හැවිරිදි කාන්තාවක සහ දරුවන් දෙදෙනකු රඳවාගෙන ඇති බවත්,අද අලුයම 1.00 ට පමණ මෙම කාන්තාව සහ දරුවන් දෙදෙනා බැංකොක් බලා ගුවන්ගතවීමට නියමිතව සිට ඇති බවත් ගුවන්තොටුපළ ආරංචි මාර්ග සඳහන් කරයි. මෙම පිරිස සම්බන්ධයෙන් ඇතිවූ සැකයක් මත අගාමික හා විගාමික පනත යටතේ මෙම පිරිස රඳවා ප්‍රශ්න කරමින් සිටින බව කියැවෙයි.", "URL": "https://sinhala.adaderana.lk/news.php?nid=21104", "Category": null, "Parent URL": null}