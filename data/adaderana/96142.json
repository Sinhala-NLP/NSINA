{"Source": "Adaderana", "Timestamp": "September 15, 2018 09:24 pm", "Headline": "ජනපති නෙළුම් පොකුණ රඟහලේ නිරීක්ෂණ චාරිකාවක", "News Content": "ආසියානු අභියෝගතා කුසලාන වොලිබෝල් තරගාවලියේ සමාරම්භක උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (15) පස්වරුවේ ආරම්භ කෙරිණි. ආසියානු අභියෝගතා කුසලාන වොලිබෝල් තරගාවලියේ සමාරම්භක උත්සවය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් සුගතදාස ගෘහස්ථ ක්‍රීඩාංගණයේදී පැවැත්විණි. තරගාවලිය සඳහා සත්කාරක ශ්‍රී ලංකා කණ්ඩායම මෙන්ම හොංකොං, එක්සත් අරාබි එමීර් රාජ්‍ය, සෞදි අරාබිය, බංග්ලාදේශය, ඉරාකය, මොංගෝලියාව සහ මැලේසියාව යන රටවල් නියෝජනය කරමින් කණ්ඩායම් එක්ව සිටියි. ලබන 21 වැනිදා දක්වා තරගාවලිය පැවැත්වෙනු ඇත. මේ අතර ජනාධිපති මෛත්‍රීපාල සිරිසේන මහතා අද පෙරවරුවේ ශාරිරික සුවතාවලින් අනතුරුව ජනාධිපති කාර්යාලය යටතේ පවතින කොළඹ නෙළුම් පොකුණ රඟහලේ නිරීක්ෂණ චාරිකාවක නිරතවිය. ජනාධිපති මාධ්‍ය අංශය පැවසුවේ, නෙළුම් පොකුණ රඟහල විධිමත් නඩත්තු කටයුතු සිදුකරමින් ආකර්ෂණිය ස්ථානයක් ලෙස හා ඉදිරියට පවත්වා ගෙන යාමට ජනාධිපතිවරයා මෙහිදී නිලධාරීන්ට උපදෙස් දුන් බවයි.", "URL": "https://sinhala.adaderana.lk/news.php?nid=96142", "Category": null, "Parent URL": null}