{"Source": "Adaderana", "Timestamp": "October 31, 2010 02:21 pm", "Headline": "අයවැයෙන් වෙද වැටුප් වැඩිකළ යුතුයි", "News Content": "ඉදිරි අයවැයෙන් වෛද්‍යවරුන්ගේ වැටුප වැඩි කළ යුතු බව රජයේ වෛද්‍ය නිලධාරීන්ගේ සංගමය පවසයි. වැටුප් වැඩි කිරීම සම්බන්ධයෙන් අවස්ථා කිහිපයක දීම භාණ්ඩාගාර ලේකම්වරයා ඇතුළු රජයේ බලධාරීන් දැනුවත් කර ඇති බව ඔවුන් සඳහන් කරයි. වෛද්‍යවරුන් සඳහා දැනට ලබා දෙන වැටුප කිසිසේත් ප්‍රමාණවත් නොවන බව රජයේ වෛද්‍ය නිලධාරීන්ගේ සංගමයේ මධ්‍යම කාරක සභික වෛද්‍ය චන්දික එපිටකඩුව මහතා ප්‍රකාශ කළේය. ශ්‍රී ලංකාවේ සිටින වෛද්‍ය උපාධිධාරීන් සහ අනෙකුත් වෘත්තිකයින් ශ්‍රී ලංකාව තුළම රඳවාගැනීමේ පියවරක් ලෙස දැනට පවතින අවම සහ උපරිම වැටුප් ලබන්නන් අතර අනුපාතය 1 : 12 බවට පත්කරන ලෙස ඉල්ලා සිටින බව ද ඔහු කියා සිටියේය.", "URL": "https://sinhala.adaderana.lk/news.php?nid=11854", "Category": null, "Parent URL": null}