{"Source": "Adaderana", "Timestamp": "March 10, 2019 01:16 pm", "Headline": "රටට ගොඩ නගන්නට අසමත් වීමට සියලු දෙනා වග කිව යුතුයි", "News Content": "රට ගොඩනගන්නට සියලු දෙනා අසමත් වී ඇති බවත් තමන් ඇතුළු දේශපාලනයේ සිටින සියලු දෙනා එයට වගකිව යුතු බවත් පාර්ලිමේන්තු මන්ත්‍රී මහින්ද අමරවීර මහතා පැවසීය. මහින්ද අමරවීර මහතා මේ බව කියා සිටියේ ඊයේ( 09) හුංගම ප්‍රදේශයේ සේවා පියසක් විවෘත්ත කිරීමේ උත්සවයට සහබාගි වෙමින්. වසර 71ක් ආණ්ඩු පැවැත්වුවද එයින් කිසිඳු ප්‍රතිඵලයක් නොමැති බව ද මන්ත්‍රීවරයා ප්‍රකාශ කළේය. මේ වන විට ලංකාවේ එක් පුද්ගලයෙකුගේ ණය සංඛාව හාරලක්ෂ දාහත්දාස් එකසිය හැත්තැ හතක් බවට පත් වී ඇති බවද මන්ත්‍රීවරයා පවසයි. දූෂිත රටවල් අතරට වේගයෙන් ශ්‍රී ලංකාවට එකතු වෙමින් පවතින බවත් රට බංකොළොත් වෙන මට්ටමට ආසන්න වෙමින් පවතින බවත් මන්ත්‍රීවරයා ප්‍රකාශ කළේය. දේශපාලන වාසි නොගෙන රට මෙම තත්ත්වයෙන් මුදවාගන්නට අවශ්‍ය බවත් මන්ත්‍රීවරයා පවසයි.", "URL": "https://sinhala.adaderana.lk/news.php?nid=105819", "Category": null, "Parent URL": null}