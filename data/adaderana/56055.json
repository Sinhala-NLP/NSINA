{"Source": "Adaderana", "Timestamp": "December 31, 2015 09:00 am", "Headline": "බන්ධනාගාරවලටත් පොලිස් සුනඛයින්", "News Content": "මෙරට බන්ධනාගාර වල ආරක්ෂක වැඩපිළිවෙළ ශක්තිමත් කිරීම සඳහා ලබන වසර තුළ නව වැඩසටහන් කිහිපයක් හදුන්වා දීමට සැලසුම් කර තිබේ.බන්ධනාගාර දෙපාර්තමේන්තුව සදහන් කළේ ඒ යටතේ ලබන වසර තුළ සෑම බන්ධනාගාරයකටම සී.සී.ටී.වී කැමරා පද්ධති සවි කිරීමට සැළසුම් කර ඇති බවයි.ප්‍රධාන වශයෙන් මහර, වැලිකඩ, දුම්බර සහ අඟුනකොළපැලැස්ස යන බන්ධානාගාර තුළ මෙම සී.සී.ටී.වී කැමරා පද්ධති සවි කිරීමට නියමිතව තිබේ.මීට අමතරව බන්ධානාගාරයේ ආරක්ෂක කටයුතු සඳහා පොලිස් නිල සුනඛයින් යෙදවීමට ද බලාපොරොත්තු වන බව බන්ධනාගාර දෙපාර්තමේන්තුව සඳහන් කළේය. ඒ සඳහා මේ වන විටත් පොලිස් දෙපාර්තමේන්තුව සමඟ සාකච්ඡා සිදුකර ඇති අතර ඊට ඔවුන් කැමැත්ත පළ කර ඇති බව වාර්තා වෙයි.බන්ධානාගාර තුළ සිදුවන මත්ද්‍රව්‍ය ජාවාරම මැඩලීම සඳහා මෙම නිල සුනඛයින්ගේ සහයෝගය ලබාගැනීමට බලාපොරොත්තු වන බව බන්ධානාගාර දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=56055", "Category": null, "Parent URL": null}