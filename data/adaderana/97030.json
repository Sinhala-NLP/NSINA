{"Source": "Adaderana", "Timestamp": "October 2, 2018 09:28 am", "Headline": "ප්‍රවීණ රංගන ශිල්පී සුනිල් ප්‍රේමකුමාර දිවි ගමනට සමුදෙයි", "News Content": "ප්‍රවීණ රංගන ශිල්පියෙකු වන සුනිල් ප්‍රේමකුමාර මහතා ද අභාවප්‍රාප්ත වී තිබේ. කොළඹ ජාතික රෝහලේ ප්‍රතිකාර ලබමින් සිටි ඒ මහතා අද(02) අළුයම අභාවප්‍රාප්ත වී ඇති බව සඳහන්ය. මිය යන විට 62 වන වියේ පසුවු සුනිල් ප්‍රේමකුමාර මහතා චිත්‍රපට රැසකට රංගනයෙන් දායක වී තිබේ. මඩොල්දූව, මමයි රජා, දෙමෝදර පාලම, කම් ඕ ගෝ චිකාගෝ, හීරෝ නීරෝ ඒ අතරින් කිහිපයක්. සුනිල් ප්‍රේමකුමාර මහතාගේ දේහය පිළිබඳ අවසන් කටයුතු හෙට ගල්කිස්ස පොදු සුසාන භූමියේදී සිදු කිරීමට නියමිතයි.", "URL": "https://sinhala.adaderana.lk/news.php?nid=97030", "Category": null, "Parent URL": null}