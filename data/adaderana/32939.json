{"Source": "Adaderana", "Timestamp": "April 2, 2013 11:11 am", "Headline": "පියයුරු පිළිකා උපදානයන් ලබාදීමේ විශේෂ ව්‍යාපෘතියක්", "News Content": "පිළිකා සැත්කම්වලින් පියයුරු ඉවත් කළ කාන්තාවන් සඳහා පියයුරු පිළිකා උපදානයන් ලබාදීමේ විශේෂ ව්‍යාපෘතියක් ආරම්භ කර තිබේ. සැත්කම්වලින් පියයුරු අහිමිව සිටින කාන්තාවන් සඳහා මෙවැනි ව්‍යාපෘතියක් ශ්‍රී ලංකාවේ ක්‍රියාත්මක වන ප්‍රථම අවස්ථාව මෙය වේ. පිළිකා හේතුවෙන් පියයුරු ඉවත් කිරීමට සිදුවීමෙන් අපහසුතාවන්ට ලක්වන කාන්තාවන්ට පිළිසරණ වීමට ලොවපුරා ක්‍රියාත්මක “සොන්ටා අන්තර්ජාතික සංවිධානය\" හා එක්ව මෙම ව්‍යාපෘතිය ක්‍රියාත්මක කරන බව සෞඛ්‍ය අමාත්‍යාංශය පවසයි. මෙම පියයුරු පිළිකා උපදානයන් එම කාන්තාවන් වෙත නොමිලේ ලබාදීමට නියමිත අතර මෙම ව්‍යාපෘතිය ඔවුන්ට මහත් අස්වැසිල්ලක් වනු ඇති බව විශේෂඥ වෛද්‍ය සූජාතා සමරකෝන් මහත්මිය කියයි.", "URL": "https://sinhala.adaderana.lk/news.php?nid=32939", "Category": null, "Parent URL": null}