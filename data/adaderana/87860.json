{"Source": "Adaderana", "Timestamp": "April 23, 2018 09:52 am", "Headline": "අලුත් අවුරුදු උත්සවේදී බුදුරුව සහිත සාරියක් ඇන්ද කාන්තාවට ප්‍රදේශවාසීන්ගෙන් දොස්-පොලීසියෙන් අවවාද(ඡායාරූප සහිතයි)", "News Content": "තලවකැලේ ලිඳුල සමෘද්ධි කලාපය විසින් සංවිධාන කළ සිංහල හින්දු අලුත් අවුරුදු උත්සවයකට බුදු රුවට සමාන මුද්‍රණ සහිත සාරියක් පැළද සිටි කාන්තාවකට එම අවුරුදු උත්සවයට සහභාගි වු විශාල පිරිසකගේ දැඩි දෝෂා රෝපණයට ලක් වි ඇත. ආගරපතන පොලිස් වසමට අයත් හෝල්බෘක් බෙල්මොර් වතු යායේ ක්‍රීඩාංගණයේ ඊයේ(22) දවසපුරා මෙම අවුරුදු උත්සවය පවත්වා ඇත. එම අවුරුදු උත්සවය සංවිධානය කළ සමෘද්ධි සංවර්ධන නිලධාරිනියගේ නැගණිය විසින් මෙම බුදු රුවට සමාන මුද්‍රණ සහිත සාරිය පැළද සිටි බව එම සිංහල හින්දු අලුත් අවුරුදු උත්සවයට සහභාගි වි සිටි ප්‍රදේශවාසින් කියා සිටියේය. රතු පාටින් යුක්ත මෙම සාරියේ කහ පාටින් බුදු රුවට සමාන මුද්‍රණ කිහිපයක් දැකිය හැකි අතර එම සාරියේ බොඩරය වටා රතු හා කහ පාටින් මල් ද මුද්‍රණය කර ඇත. එම අවුරුදු උත්සවයට සහභාගි වු ප්‍රදේශවාසින් විසින් මෙම සාරිය පිළිබඳව රාජකාරියේ නිරතව සිටි පොලිස් නිලධාරින්ට පැමිණිලි කිරිමෙන් පසු කිසියම් ආගමකට නිග්‍රා වන පරිදි මෙවැනි ඇදුම් නොඅදින ලෙස එම කාන්තාවට උපදෙස් දුන් බවත්, එම සාරිය කාන්තාවට ඉන්දියාවෙන් ගෙනවිත් දුන් බවත් ,එම කාන්තාව විසින් පැවසු බව ආගරපතන පොලිසියේ ස්ථානාධිපති පොලිස් පරික්ෂක ආනන්දසිරි මහතා වැඩි දුරටත් කියා තිබේ.", "URL": "https://sinhala.adaderana.lk/news.php?nid=87860", "Category": null, "Parent URL": null}