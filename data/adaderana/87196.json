{"Source": "Adaderana", "Timestamp": "April 9, 2018 09:53 pm", "Headline": "රට හැදූ බේබි රිවෝල්වරයක් හා ජීව උණ්ඩ 7ක් එක්ක අයෙක් අත්අඩංගුවට ", "News Content": "විදෙස් රටක නිෂ්පාදිත කුඩා පරිමාණයේ නවීන වර්ගයේ බේබි රිවෝල්වරයක් හා ජීව උණ්ඩ 07 ක් සමඟ සැකකරුවෙකු අත්අඩංගුවට ගැනීමට තංගල්ල කොට්ඨාශ අපරාධ විමර්ශන අංශය සමත්ව තිබේ. තංගල්ල කොට්ඨාශ අපරාධ විමර්ශන අංශයේ නිලධාරීන් කණ්ඩායමක් හම්බන්තොට මහේස්ත්‍රාත් අධිකරණයෙන් ලබා ගත් සෝදිසි වරෙන්කුවක් මත මාමඩල, අම්බලන්තොට ප්‍රදේශයේ නිවසක් පරීක්ෂා කිරීමේදී රිවෝල්වරය හා උණ්ඩ සොයා ගෙන ඇති බව පොලිස් මාධ්‍ය ප්‍රකාශක කාර්යාලය නිවේදනය කරයි. ඊයේ(08) රාත්‍රී 7ට පමණ ‍සැකකරු අත්අඩංගුවට පත් වී ඇති අතර අද(09) අම්බලන්තොට පොලිස් ස්ථානය වෙත ඉදිරිපත් කර ඇත. සැකකරු වයස අවුරුදු 34 ක් වු මාමඩල, අම්බලන්තොට ප්‍රදේශයේ පදිංචිකරුවෙකු වෙයි. අද දිනයේ දී අධිකරණයට ඉදිරිපත් කිරීමෙන් අනතුරුව රුපියල් ලක්ෂ 2 බැගින් ශරීර ඇප 2 ක් මත මුදා හැර තිබේ. මැයි මස 3 වන දා අදාල නඩුව නැවත කැඳවනු ඇත. අම්බන්තොට පොලීසිය වැඩිදුර පරීක්ෂණ සිදුකරනු ලබයි.", "URL": "https://sinhala.adaderana.lk/news.php?nid=87196", "Category": null, "Parent URL": null}