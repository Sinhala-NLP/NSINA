{"Source": "Adaderana", "Timestamp": "June 15, 2017 09:16 am", "Headline": "යාල වනෝද්‍යානයේ දැවැන්තයා අවසන් ගමන් යයි", "News Content": "යාල ජාතික වනෝද්‍යානයේ ජීවත් වූ විශාලතම ඇතා වූ තිලක් නැමැති හස්තියා මියගොස් තිබේ. ඊයේ(14) පස්වරුවේ මෙම ඇතා මියගොස් ඇති බව වාර්තා වෙයි. තවත් ඇතෙකුගේ පහරදීමක් හේතුවෙන් මෙම මරණය සිදුවී ඇති බවට අනාවරණය වී තිබේ. වසර 50ක් පමණ වයසැති මෙම ඇතා මෙරට තුළ ජීවත් වූ දළ සහිත විශාලතම හස්තියෙකු ලෙස සැලකෙයි. ඇතාගේ වයස හේතුවෙන් ප්‍රහාරයෙන් මිදීමට හෝ ප්‍රති ප්‍රහාර දීමට තිලක් ඇතාට අපහසු වන්නට ඇති බව පරිසරවේදී ශෂිකලන රත්වත්ත මහතා සඳහන් කරයි.", "URL": "https://sinhala.adaderana.lk/news.php?nid=74238", "Category": null, "Parent URL": null}