{"Source": "Adaderana", "Timestamp": "May 5, 2013 01:34 pm", "Headline": "අනුරපුර සාම විහාරයේ ප්‍රතිමා 2ටත් විදියි", "News Content": "අනුරාධපුර සාම විහාර දේවාලයේ තැන්පත් කර තිබු ඉපැරණි ලෝහමය දේව ප්‍රතිමා දෙකක් සොරකම් කර තිබේ. පෞරාණික වටිනාකමකින් යුත් සරස්වති දේව ප්‍රතිමාවක් සහ දැඩිමුණ්ඩ දේව ප්‍රතිමාවක් මෙලෙස සොරකම් කර ඇති බව සාම විහාරයේ විහාරාධිපති මහවිලච්චියේ විමල හිමියන් සඳහන් කළේය. පසුගියදා ගාල්ලේ පැවති ආගමික උත්සවයකට සහභාගී වී ඊයේ රාත්‍රී විහාරස්ථානයට පැමිණි අවස්ථාවේ මෙම පිළිම දෙක දක්නට නොලැබුණු බව උන්වහන්සේ පැවසුවේය. මේ පිළිබඳව අනුරාධපුර පොලීසියට පැමිණිලි කර ඇති අතර අනුරාධපුර පොලිසිය ඒ සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=33829", "Category": null, "Parent URL": null}