{"Source": "Adaderana", "Timestamp": "July 9, 2014 03:05 pm", "Headline": "අනවසරයෙන් වැඩවසන හිමිනමට නොතීසි", "News Content": "පුරාවිද්‍යා භූමියක අනවසරයෙන් වැඩවාසය කරන බවට චෝදනා ලැබ සිටි හිමිනමකට අනුරාධපුර ප්‍රධාන මහේස්ත්‍රාත් අධිකරණය හමුවේ පෙනී සිටින ලෙසට නොතීසි නිකුත් කර තිබේ. අනුරාධපුර ප්‍රධාන මහේස්ත්‍රාත් යුරේෂාද සිල්වා මෙනවිය විසින් එම හිමිනමට එරෙහිව නොතීසි නිකුත් කළ බව අද දෙරණ අධිකරණ වාර්තාකරු සදහන් කළේය. අනුරාධපුර පුරාවිද්‍යා පොලිස් ආරක්ෂක ඒකකය අධිරණයට කළ කරුණු දැක්වීමක් සැලකිල්ලට ගනිමින් මහේස්ත්‍රාත්වරිය මෙම නියෝගය නිකුත් කර ඇති බව සඳහන්ය. මෙලෙස අධිකරණය හමුවේ පෙනී සිටින ලෙස නියෝග කෙරුණේ අනුරාධපුර පුජා භූමිය, ස්වර්ණමාලි මාවත, දේවිමහාමායා ආරාමයේ වැඩවාසය කරන හිමිනමකටය. පුරාවිද්‍යා රක්ෂිත භූමියකට අනවසරයෙන් ඇතුළුවී පුරාවිද්‍යා ස්මාරකවලට හානි කරමින් අනවසර කැණීම් සහ ඉදිකිරීම් සිදුකිරීම් සම්බන්ධයෙන් මෙම හිමිනමට එරෙහිව චෝදනා එල්ලවී ඇති බව සඳහන්ය.", "URL": "https://sinhala.adaderana.lk/news.php?nid=44541", "Category": null, "Parent URL": null}