{"Source": "Adaderana", "Timestamp": "November 10, 2011 04:32 pm", "Headline": " ත්‍රී රෝද රථය පාරෙන් ඉවතට-කුඩා දරුවකු මරුට-සිව්දෙනකුට තුවාලයි", "News Content": "තලවකැලේ පොලිස් බල ප්‍රදේශයේ තලවකැලේ නව නිවාස සංකීර්ණයට පිවිසෙන මාර්ගයේදී ත‍්‍රිරෝද රථයක් මාර්ගයෙන් ඉවතට පැන පෙරළීමෙන් එක් අයෙකු ජීවිතක්ෂයට පත්වී තවත් සිව්දෙනකු තුවාල ලබා තිබේ. අද දහවල් මෙම අනතුර සිදුව ඇති මෙම අනතුරෙන් ජීවිතක්ෂයට පත්ව ඇත්තේ ත‍්‍රිරෝද රථයේ ගමන් ගත් වයස අවුරුදු 05 ක පිරිමි ළමයකි. එහි ගමන් ගත් තවත් පිරිමි ළමයින් තිදෙනෙකු හා රියදුරු ද තුවාල ලබා ලිඳුල රෝහලේ ප‍්‍රතිකාර ලබයි. මරණයට පත්ව ඇත්තේ වයස අවුරුදු 05 ක් වූ සහාබ්දීන් ඉෂාන් නැමැති නව නිවාස, තලවකැලේ ලිපිනයේ පදිංචිකරුවෙකු බවත්, තලවාකැලේ පොලීසිය වැඩිදුර විමර්ශන පවත්වාගෙන යනු ලබන බවත් පොලීසිය පවසයි.", "URL": "https://sinhala.adaderana.lk/news.php?nid=19914", "Category": null, "Parent URL": null}