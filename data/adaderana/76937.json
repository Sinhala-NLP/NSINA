{"Source": "Adaderana", "Timestamp": "August 31, 2017 01:30 pm", "Headline": "සෞඛ්‍ය අමාත්‍යාංශයට බලෙන් ඇතුළු වීම-වීඩියෝ දර්ශන අධිකරණයට ", "News Content": "සෞඛ්‍ය අමාත්‍යාංශයට බලහත්කාරයෙන් ඇතුළු වී එහි දේපළවලට අලාභ හානි සිදු කළ බවට චෝදනා එල්ල වී ඇති වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු අත්අඩංගුවට ගැනීමට ගිය අවස්ථාවේ පොලීසියට බාධා සිදු කළ පුද්ගලයින් හඳුනාගැනීම සඳහා කොළඹ අපරාධ කොට්ඨාශය පරීක්ෂණ ආරම්භ කර තිබේ. සිද්ධයට අදාළ නඩුවක් කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා ඉදිරියේ අද(31) කැඳවූ අවස්ථාවේ කොළඹ අපරාධ කොට්ඨාශය මේ බව අධිකරණයට දැනුම් දී ඇති බව සඳහන් වෙයි. එහිදී පොලීසිය සිදුකළ ඉල්ලීමක් සැලකිල්ලට ගත් මහේස්ත්‍රාත්වරයා සිද්ධියට අදාළ වීඩියෝ දර්ශන ලබාදෙන ලෙස රූපවාහිනි ආයතන 06කට නියෝග කළ බව අද දෙරණ අධිකරණ වාර්තාකරු කේ.එස් උදයකුමාර් සඳහන් කළේය.", "URL": "https://sinhala.adaderana.lk/news.php?nid=76937", "Category": null, "Parent URL": null}