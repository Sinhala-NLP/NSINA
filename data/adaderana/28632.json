{"Source": "Adaderana", "Timestamp": "October 26, 2012 10:57 am", "Headline": " ගැමි ජීවිතයට සරණක් වු මන්චි ගමට සරණ", "News Content": "ජායා රූ - මන්චි සමග ගමට සරණ, ප‍්‍රජා සංවර්ධන වැඩසටහන යටතේ ප‍්‍රතිසංස්කරණය කෙරුණු හොරණ ගෝණපොළ විදුහලේ පුස්තකාලය විවෘත කරන මන්චි අලෙවි සාමාන්‍යධිකාරී තේජා පීරිස් මහත්මිය, සිලෝන් බිස්කට්ස් සමාගමේ මහජන සබඳතා කළමනාකරු ජානක බොතේජු මහතා ඇතුළු පිරිස. මන්චි සමග ගමට සරණ, ප‍්‍රජා සංවර්ධන වැඩසටහන යටතේ පිටිසර ගම්මාන නගාසිටුවීමට හා එම ප‍්‍රදේශවල පාසල් පහසුකම් සංවර්ධනය සඳහා විශාල මෙහෙවරක් මේ වනවිට ඉටුකරමින් සිටියි. මෙරට විශාලතම ආහාර හා රසකැවිලි නිෂ්පාදන සමාගම වන සිලෝන් බිස්කට්ස් හි ප‍්‍රමුඛතම වෙළඳනාමය වන මන්චි හි ආයතනික සමාජ සත්කාර වැඩසටහනක් ලෙස මෙම කටයුතු ක‍්‍රියාත්මක වේ. මෙම වැඩසටහන යටතේ දිවයින පුරා දුෂ්කර ගම්මානවල සංවර්ධන කටයුතු හා අධ්‍යාපන පහසුකම් ලබාදීමේ ව්‍යාපෘති 54 ක් මේවන විට අවසන් කරමින් සිටියි. එම ව්‍යාපෘති අතරට ග‍්‍රාමීය පාලම් ඉදිකිරීම, ජල ව්‍යාපෘති සංවර්ධනය හා පාසල්වලට ජලය ලබාදීමේ වැඩසටහන්, පාසල් පුස්තකාල හා පරිගණක මධ්‍යස්ථාන ප‍්‍රතිසංස්කරණය, ප‍්‍රජාශාලා ඉදිකිරීම ඇතුළු ග‍්‍රාමීය ජන ජිවිතයට අත්‍යවශ්‍ය යටිතල පහසුකම් ලබාදීම හා සංවර්ධන කටයුතු සිදුකිරීම, මන්චි සමග ගමට සරණ, වැඩසටහන යටතේ ක‍්‍රියාත්මක කෙරෙයි. දිර්ඝ කාලයක සිට නොවිසඳුන හා අවස්ථා ගණනාවකදි කෙරුණු ඉල්ලීම් අසාර්ථක වූ එදිනෙදා ජීවිතයට බලපාන පොදු පහසුකම් මේ වැඩසටහන ඔස්සේ ගොඩ නැංවෙයි. එම යටිතල පහසුකම් සංවර්ධනයේදී ඒ ඒ ප‍්‍රදේශයේ ජනතාවගේ සහය හා ශ‍්‍රමදායකත්වය සෘජුවම ලබාගන්නා අතර එමගින් එම පහසුකම්වලට නව වටිනාකමක් මෙන්ම ඒ පිළිබඳ හැඟීමක් ඇති කරවයි. ප‍්‍රතිලාභීන්ගේ අභිමානය හා ස්වශක්තිය ගොඩනැගෙන ලෙස ව්‍යාපෘතීන් ක‍්‍රියාත්මක වීමද මන්චි සමග ගමට සරණ වැඩසටහනේ විශේෂත්වයකි. රටේ සංවර්ධන ක‍්‍රියාදාමයේදී ග‍්‍රාමීය ජන ජීවිතය උසස් තත්ත්වයකට ගොඩනැගීම අත්‍යවශ්‍ය කරුණක් වේ. ග‍්‍රාමීය යටිතල පහසුකම් නිසි ලෙස සංවර්ධනය කිරීම මගින් සාර්ථක ජන ජීවිතයකට අඩිතාලම සැකසෙයි. මන්චි සමග ගමට සරණ, වැඩසටහනේ අරමුණ වන්නේ ද දිර්ඝ කාලයක සිට නොවිසඳුන ග‍්‍රාමීය ප‍්‍රශ්න විසඳමින් ජන ජීවිතය නංවාලීමට දායකවීමයි. මන්චි ක්‍ෂෙත‍්‍ර විකුණුම් කණ්ඩායම විසින් මෙම ව්‍යාපෘති හඳුනා ගැනීමෙන් පසු සිදුකෙරෙන ඇගයිමේ කටයුතුවලින් අනතුරුව එහි සංවර්ධන කටයුතු ආරම්භ කෙරෙන අතර ව්‍යාපෘතියේ සම්බන්ධිකරණය ඒ ඒ මන්චි ක්‍ෂෙත‍්‍ර විකුණුම් නිලධාරීන් විසින් සිදුකරනු ලබයි. මෙම සංවර්ධන වැඩකටයුතු සඳහා එම ප‍්‍රදේශවල ජනතාවද සම්බන්ධ වෙමින් සාමුහික ව්‍යාපෘතියක් ලෙස ක‍්‍රියාත්මක කරන නිසා විශාල මූල්‍යමය අගයක් නිර්මාණය කර ගැනීමට හැකිවී තිබේ. වසර 2010 දි ආරම්භ කළ, මන්චි සමග ගමට සරණ, වැඩසටහන යටතේ ව්‍යාපෘති 54 ක් මේවන විට දිවයින පුරා ආරම්භ කර ඉන් ව්‍යාපෘති 40ක් අවසන් කර ජනතා අයිතියට පවරා ඇත. තවත් ව්‍යාපෘති 14 ක වැඩ මේ දිනවල ඉදිකරමින් පවතියි. උතුරු නැගෙනහිර ඇතුළුව දිවයිනේ සෑම ප‍්‍රදේශයකම මෙම සංවර්ධන කටයුතු ක‍්‍රියාත්මක කිරීම වැදගත් කරුණක් වේ. මන්චි අලෙවි සාමාන්‍යාධිකාරී තේජා පීරිස් මහත්මිය ප‍්‍රකාශ කළේ, මන්චි සමග ගමට සරණ, වැඩසටහන ඔස්සේ ජාතික සංවර්ධනයට දායකවීම CBL සමාගමේ ප‍්‍රාර්ථනය බවයි. වෙළඳ අරමුණුවලින් ඔබ්බට ගොස් මෙම කටයුතු සිදු කරන බවත්, රටේ සියලූම ප‍්‍රදේශ හා ප‍්‍රජාව අවරණය කරමින් මෙම වැඩසටහන ක‍්‍රියාත්මක කරන බවත්, ඇය කියා සිටියාය. මේ වනවිට නිමාවට පත්වෙමින් පවතින ව්‍යාපෘති 54 ඔස්සේ ග‍්‍රාමීය ජන ජීවිතය නගාසිටුවීමට ලැබි ඇති පි‍ටිවහල මිල කළ නොහැකි බවද පීරිස් මහත්මිය වැඩිදුරටත් පැවසුවාය. මන්චි සමග ගමට සරණ වැඩසටහන් පිළිබඳව අදහස් දැක්වූ සිලෝන් බිස්කට්ස් සමාගමේ සමුහ අධ්‍යක්‍ෂ සහ අලෙවි හා විකුණුම් අංශ ප‍්‍රධානී නන්දන වික‍්‍රමගේ මහතා පැවසුවේ ග‍්‍රාමිය ජනජිවිතය නගාසිටුවීමේ සැබෑ අරමුණ පෙරදැරි කරගෙන මෙම ව්‍යාපෘතිය කි‍්‍රයාත්මක කරන බවයි. ගමට සරණ වැඩසටහනේ මේවන විට සාධනීය වර්ධනයක් ඇති අතර ව්‍යාපෘති තෝරාගන්නේ ද නිසිලෙස ඇගයිමෙන් පසුව බවත්, ගමට සරණ වැඩසටහන මගින් මන්චි සමාගම, එහි ක්‍ෂෙත‍්‍ර විකුණුම් නිලධාරින් සහ ග‍්‍රාමීය ප‍්‍රජාව අතර මනා සබඳතාවක් ගොඩනැගෙන බවත්, ඔහු පෙන්වා දුන්නේය. එකමුතුකම, අන්‍යෝන්‍ය විශ්වාසය වැනි සම්ප‍්‍රදායික ගැමි වටිනාකම් යළි ඇතිවීම එම සබඳතා බව නන්දන වික‍්‍රමගේ මහතා වැඩිදුරටත් කියා සිටියේය. ග‍්‍රාමීය යටිතල පහසුකම් සංවර්ධනයට අමතරව අධ්‍යාපනය, ක‍්‍රීඩාව, කලා කටයුතු වෙනුවන්ද මන්චි වෙතින් නොමද අනුග‍්‍රහයක් ලබාදෙයි.", "URL": "https://sinhala.adaderana.lk/news.php?nid=28632", "Category": null, "Parent URL": null}