{"Source": "Adaderana", "Timestamp": "June 4, 2013 02:54 pm", "Headline": " හත් හැවිරිදි දැරියට අතවර කළ සුළු පියා මාට්ටු", "News Content": "වයස අවුරුදු 07 ක් වු බාලවයස්කාර දැරියකට විටින් විට ලිංගික අතවර සිදු කළ බව කියන ඇයගේ සුළු පියාව අත්අඩංගුවට ගෙන ඇති බව නවගත්තේගම පොලීසිය කියයි. අතවරයට පත්ව ඇත්තේ නවගත්තේගම - වෙලේවැව උතුර පදිංචිකාරියක වන බාලවයස්කාර දැරියකි. පසුගිය අප්‍රේල් මාසයේ සිංහල අවුරුද්දට පසු දිනක තමන් නිවසේ තනිව සිටින විට සුළු පියා මුලින්ම තමන්ට අතවර කළ බවත්,ඉන් පසුව නිරන්තර මෙම අතවරය සිදුවු බවත් දැරිය තම මිත්තණිය හා පවසා ඇත. ඒ අනුව මිත්තණිය විසින් සිද්ධිය පොලීසියට දන්වා ඇත. අත්අඩංගුවට ගෙන ඇත්තේ ප්‍රදේශයේ පදිංචි 34 හැවිරිදි පුද්ගලයෙකි. අතවරයට පත් දැරිය වෛද්‍ය ප්‍රතිකාර සඳහා රෝහල් ගත කර ඇත. සැකකරු පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. නවගත්තේගම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=34627", "Category": null, "Parent URL": null}