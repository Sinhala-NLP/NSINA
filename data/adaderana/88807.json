{"Source": "Adaderana", "Timestamp": "May 9, 2018 07:51 pm", "Headline": "හෙට සහ අනිද්දා ඩෙංගු මර්දන වැඩසටහන් ක්‍රියාත්මක කරන්න සැලසුම්", "News Content": "දෙදින ජාතික ඩෙංගු මර්දන වැඩසටහනක් ක්‍රියාත්මක කිරීමට සැලසුම් කර ඇති බව ජාතික ඩෙංගු මර්දන ඒකකය පවසයි. ඒ අනුව හෙට (10) සහ අනිද්දා (11) යන දෙදින තුළ මෙම ඩෙංගු මර්දන වැඩසටහන ක්‍රියාත්මක කෙරෙන බව එම ඒකකය සදහන් කළේය. බස්නාහිර, සබරගමුව සහ මඩකලපුව යන පළාත් කේන්ද්‍ර කර ගනිමින් මෙම වැඩසටහන ක්‍රියාත්මක කිරීමට නියමිතය. අදාළ වැඩසටහන සඳහා ත්‍රිවිධ හමුදාව, පොලිසිය සහ සෞඛ්‍ය කණ්ඩායම් 700 ක් පමණ යොදවා තිබේ. නිරිත දිග මෝසම් වැසි තත්ත්වයත් සමඟ ඇති විය හැකි ඩෙංගු රෝගය ව්‍යාප්ත වී යාම වැලැක්වීමේ අරමුණින් සෞඛ්‍ය අමාත්‍යංශයේ මූලිකත්වය යටතේ මෙම වැඩසටහන ක්‍රියාත්මක කෙරෙයි.", "URL": "https://sinhala.adaderana.lk/news.php?nid=88807", "Category": null, "Parent URL": null}