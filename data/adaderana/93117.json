{"Source": "Adaderana", "Timestamp": "July 24, 2018 12:30 pm", "Headline": "උප ජනපතිට එරෙහිව කාන්තාවන් වීදි බසියි", "News Content": "අමෙරිකානු උප ජනපති මයික් පෙන්ස්ට එරෙහිව එරට කාන්තාවන් වීදි බැස තිබේ. කාන්තාවන් සම්බන්ධයෙන් උප අගමැතිවරයා දක්වන ආකල්ප මෙහිදී විවේචනය ලක්වූ බව වාර්තා වෙයි. කාන්තාවන්ට මුහුණදීමට සිදුවන පහත් සැලකිලිවලට එරෙහිව අමෙරිකාවේ ෆිලඩෙල්ෆියා නගරයේ කාන්තාවන් මෙලෙස වීදි බැස ඇත. එරට උප ජනපති මයික් පෙන්ස් සහභාගිවන රැස්වීමක් ෆිලඩෙල්ෆියා නුවරදී පැවැත්වීමට නියමිතව තිබියදී ඊට පෙර මෙම විරෝධතාව පැවැත් විය. කාන්තාවන් සම්බන්ධයෙන් උප ජනපතිවරයාගේ ප්‍රතිපත්තිද මේ අවස්ථාවේදී විවේචනයට ලක් කෙරුණි. විරෝධතාව අතරතුර කාන්තාවන් රතු පැහැ කබාවලින් සහ හිස්වැසුම්වලින් සැරසී සිටියේය. ජනප්‍රිය රූපවාහිනී නාටකයක්ද වන “ද හෑන්ඩ්මේඩ්ස් “ ටෙලි මාලා නාටකය විකාශය වීමත් සමඟින් කාන්තාවන්ට පහත් ආකාරයෙන් සැලකීම සම්බ්න්ධයෙන් ජනමතයක් ඇති වී තිබේ. ෆිලඩෙල්ෆියා නගරයේ පැවැති කාන්තා විරෝධයට පාදක වී තිබෙන්නේද මේ මාලා නාටකයෙන් ඇති වූ කාන්තා ප්‍රබෝධය බව පැවසෙයි.", "URL": "https://sinhala.adaderana.lk/news.php?nid=93117", "Category": null, "Parent URL": null}