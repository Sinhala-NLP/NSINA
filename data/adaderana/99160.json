{"Source": "Adaderana", "Timestamp": "November 13, 2018 10:32 pm", "Headline": "ජාතික ආරක්ෂක කවුන්සිලය රැස් වෙයි", "News Content": "රට තුළ පවතින සාමකාමි වතාවරණය ශක්තිමත් කරන ලෙස ජනාධිපති මෛත්‍රීපාල සිරිසේන මහතා සියලු ආරක්ෂක ප්‍රධානීන්ට උපදෙස් ලබාදී තිබේ. ජනාධිපතිවරයාගේ ප්‍රධානත්වයෙන් අද(13) රාත්‍රී 08.00 ට ජාතික ආරක්ෂක කවුන්සිලය රැස්වූ බව ජනාධිපති මාධ්‍ය අංශය සඳහන් කළේය. එහිදී ජනාධිපති මෛත්‍රීපාල සිරිසේන මහතා විසින් රටතුළ පවතින සාමකාමි වතාවරණය ශක්තිමත් කරන ලෙස ත්‍රිවිධ හමුදාපතිවරුන්ට සහ පොලිස්පතිවරයාට උපදෙස් ලබා දී තිබේ. මෙහිදී රටේ ආරක්ෂක තත්ත්වය පිළිබඳව දීර්ඝ ලෙස සාකච්ඡා කළ බව ජනාධිපති මාධ්‍ය අංශය සඳහන් කළේය. රටේ සාමය අඛණ්ඩව පවත්වාගෙන යාම සඳහා අවශ්‍ය පියවර ගන්නා ලෙස ජනාධිපතිවරයා විසින් ත්‍රිවිධ හමුදාපතිවරුන්ට සහ පොලිස්පතිවරයාට එහිදී උපදෙස් ලබාදී තිබේ. මේ අතර රට තුළ නීතිය හා සාමය පවත්වාගෙන යන්නැයි පොලිස්පතිවරයා විසින් ජ්‍යෙෂ්ඨ පොලිස් නිලධාරින් වෙත උපදෙස් ලබාදුන් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=99160", "Category": null, "Parent URL": null}