{"Source": "Adaderana", "Timestamp": "February 21, 2014 01:54 pm", "Headline": "හර්ෂ මන්ත්‍රී ධූරය හැරයන්න සුදානම්ලු", "News Content": "රටවල් රැසකදී සිදුකළ දූෂණ සම්බන්ධයෙන් ලෝක බැංකුවේ තහනමට ලක්වු චීන සමාගමක් වෙත යෝජිත කොළඹ වරාය නගර ව්‍යාපෘතිය පවරා දී ඇති බව එක්සත් ජාතික පක්ෂ පාර්ලිමේන්තු මන්ත්‍රි ආචාර්ය හර්ෂද සිල්වා මහතා පවසයි. ඔහු පවසන්නේ අදාළ සමාගම තහනමට ලක්වු දූෂිත සමාගමක් නොවන බව තහවුරු කරන්නේ නම් තමන් සිය පාර්ලිමේන්තු මන්ත්‍රි ධූරයෙන් ඉවත් වන බවයි. අදාළ සමාගම 2017 වසරේ ජනවාරි මාසය තෙක් ලෝක බැංකුව මගින් තහනම් කර ඇති බව ඊයේ පැවති මාධ්‍ය හමුවකදී මන්ත්‍රිවරයා පැවසීය. කොළඹ වරාය ආශ්‍රිතව මුහුද ගොඩ කර හෙක්ටයාර 233ක පමණ නව නගරයක් නිර්මාණය කිරිම සම්බන්ධයෙන් ද ආචාර්ය හර්ෂ ද සිල්වා මහතා එහිදී අදහස් දැක්වූ අතර එක්සත් ජාතික පක්ෂ රජයක් යටතේ මෙවැනි ගනුදෙනු නිෂ්ප්‍රභ කිරීමට කටයුතු කරන බව ද කීවේය.", "URL": "https://sinhala.adaderana.lk/news.php?nid=41275", "Category": null, "Parent URL": null}