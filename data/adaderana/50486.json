{"Source": "Adaderana", "Timestamp": "April 7, 2015 12:02 pm", "Headline": "ඉදිරියේදී ගුරු පත්වීම් ප්‍රාදේශීය ලේකම් කොට්ඨාස මට්ටමින්", "News Content": "ඉදිරියේ දී ප්‍රාදේශීය ලේකම් කොට්ඨාස මට්ටමින් ගුරුවරුන් බඳවා ගැනීමට කටයුතු කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අමාත්‍යවරයා සඳහන් කළේ පසුගිය රජය විසින් ගත් වැරදි තීන්දු තීරණ හේතුවෙන් ගුරුමාරු වැඩපිළිවෙළ ක්‍රියාත්මක කිරීමේ දී වර්තමානයේ ගැටලු රැසක් පැනනැගී ඇති බවයි.වයඹ විද්‍යාපීඨයේ පැවති උත්සවයක් අමතමින් අධ්‍යාපන අමාත්‍ය අකිල විරාජ් කාරියවසම් මහතා මේ බව පැවසීය.මෙහිදී වැඩිදුරටත් අදහස් දැක්වු අමාත්‍යවරයා සඳහන් කළේ අධ්‍යාපනය සම්බන්ධව තීන්දු තීරණ ගැනීමේ දී ප්‍රතිපත්ති මත සිටිමින් කටයුතු කරන බවයි.", "URL": "https://sinhala.adaderana.lk/news.php?nid=50486", "Category": null, "Parent URL": null}