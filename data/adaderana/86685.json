{"Source": "Adaderana", "Timestamp": "March 31, 2018 10:21 pm", "Headline": "රටේ ප‍්‍රධානතම පක්ෂ දෙක එකතු වෙලා සාර්ථක ප‍්‍රාදේශීය සභාවක් හැදුවා", "News Content": "රටේ ප‍්‍රධානතම පක්ෂ දෙක එකතු වීම නිසා සාර්ථක ප‍්‍රාදේශීය සභාවක් පිහිටවීමට හැකිවූ බව අමාත්‍ය කබීර් හෂීම් මහතා පැවැසීය. මාවනැල්ල ප‍්‍රාදේශීය සභාවේ පාලනය සඳහා තේරී පත් වූ මන්ත‍්‍රී කණ්ඩායම වැඩ භාර ගැනීමෙන් අනතුරුව මාවනැල්ල පොදු වෙළඳ සංකීර්ණයේ නිරීක්ෂණ චාරිකාවකට එක්වෙමින් ජනතාව ඇමතූ අමාත්‍යවරයා මේ බව පැවසීය. මෙම මාවනැල්ල ප‍්‍රාදේශීය සභාව භාරගෙන තිබෙන්නේ අවුරුදු 15 කට පසුව බවත් මේ නගරය ක‍්‍රමවත්ව සංවර්ධනය කල යුතුයි. ඒ වගේමව මෙහි වෙළදාමකරන වෙළඳ සංගමයේ නියෝජිතයින්ට පහසුකම් සැලසිය යුතුයි යනුවෙන් පැවසූ අමාත්‍යවරාය රටේ තිබෙන අනෙකුත් වෙලඳ නගර හා සමානව මෙම නගරය අපි සංවර්ධනය කර, යටිතල පහසුකම් දියුණු කර එම නගර හා සමතැනට පත්විය යුතු බව අමාත්‍යවරයා පෙන්වා දුන්නේය.", "URL": "https://sinhala.adaderana.lk/news.php?nid=86685", "Category": null, "Parent URL": null}