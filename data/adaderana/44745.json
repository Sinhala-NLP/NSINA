{"Source": "Adaderana", "Timestamp": "July 17, 2014 09:18 pm", "Headline": "ටොකු ඇන්න වූ විදුහල්පතිතුමාට ඇප!", "News Content": "සිසුන් 10 දෙනෙකු ලවා සිසුවියකට ටොකු ඇන්න වූ බවට චෝදනා ලැබූ බකමූණ, දියබෙදුම, නාමල්වැව ප්‍රාථමික විද්‍යාලයේ විදුහල්පතිවරයා රුපියල් 50,000ක ශරීර ඇප මත මුදාහැර තිබේ. සැකකාර විදුහල්පතිවරයා අද (17) හිඟුරක්ගොඩ මහේස්ත්‍රාත්වරයා වෙත ඉදිරිපත් කිරීමෙන් පසු මෙලෙස ඇප මත මුදාහැර ඇති අතර ලබන මස 04 වැනිදා යළි නඩු විභාගය කැඳවීමට නියමිතය. බකමූණ, දියබෙදුම, නාමල්වැව ප්‍රාථමික විද්‍යාලයේ විදුහල්පතිවරයා විසින් පාසලේ සිසුවියකට තවත් සිසුන් දස දෙනෙකු ලවා ටොකු ඇන ඇති බවට සිසුවියගේ මව්පියන් විසින් පොලීසියට කරන ලද පැමිණිල්ලක් අනූව විදුහල්පතිවරයා අත්අඩංගුවට ගෙන මෙලෙස උසාවියට ඉදිරිපත් කර තිබුණි. දැරිය ප්‍රතිකාර සඳහා පොළොන්නරුව මූලික රෝහලට ඇතුළත් කෙරිණ.", "URL": "https://sinhala.adaderana.lk/news.php?nid=44745", "Category": null, "Parent URL": null}