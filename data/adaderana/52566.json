{"Source": "Adaderana", "Timestamp": "July 10, 2015 05:00 pm", "Headline": "සීලරතන හිමියන්ට මරණ තර්ජනලු", "News Content": "තමාට මරණ තර්ජන එල්ල වු බවට ජනසෙත පෙරමුණේ නායක පූජ්‍ය බත්තරමුල්ලේ සීලරතන ස්වාමීන් වහන්සේ විසින් කන්තලේ පොලීසියට පැමිණිල්ලක් කර තිබේ. ඊයේ සහ අද දිනයේ අවස්ථා කිහිපයකදී විවිධ දුරකථන අංක වලින් ඇමතුම් ලබාදෙමින් තමාට මරණීය තර්ජන එල්ල කළ බවට උන්වහන්සේ පැමිණිලි කර ඇති බයි පොලිස් මාධ්‍ය ප්‍රකාශ කාර්යාලය සඳහන් කළේය.අදාළ තර්ජන සිදුකළ දුරකථන අංකයක් ඔස්සේ එක් සැකකරුවෙකු මේ වන විට හඳුනාගෙන ඇති අතර ප්‍රකාශයක් ලබාගැනීම සඳහා ඔහුට හෙට කන්තලේ පොලීසියට පැමිණෙන ලෙස දන්වා ඇති බව පොලිස් මාධ්‍ය ප්‍රකාශක කාර්යාලය කියා සිටියේය.", "URL": "https://sinhala.adaderana.lk/news.php?nid=52566", "Category": null, "Parent URL": null}