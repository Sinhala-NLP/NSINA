{"Source": "Adaderana", "Timestamp": "January 5, 2016 03:12 pm", "Headline": "ඒකාබද්ධ විපක්ෂයේ වාමාංශික නායකයින් දේශපාලන කුහකයින්", "News Content": "ඒකාබද්ධ විපක්ෂය නියෝජනය කරන වාමාංශික නායකයින් වත්මන් දේශපාලනයේ කුහකයින් ලෙස හැඳින්විය හැකි බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. පසුගිය රජය සමයේ විධායකයේ බලතල වැඩිකර ගැනීමට කටයුතු කරන විට වාමාංශික දේශපාලන නායකයින් ඒ සඳහා කැමැත්ත පළ කළ බව අමාත්‍යවරයා පෙන්වාදෙයි. කෙසේවෙතත් වත්මන් රජය විධායක ජනාධිපති ක්‍රමයේ බලතල අඩුකිරීමට කටයුතු කරන විට ඒ පිළිබඳ දෙවරක් සිතිය යුතු බව පැවසීම දේශපාලන කුහකත්වය බව සජිත් ප්‍රේමදාස අමාත්‍යවරයා සඳහන් කරයි.සූරියවැව, ඉහළකුඹුක්වැව ප්‍රදේශයේ ජනහමුවකට එක්වෙමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=56165", "Category": null, "Parent URL": null}