{"Source": "Adaderana", "Timestamp": "August 27, 2012 11:15 am", "Headline": "මියෙන්මාරයට වතුර වැඩිවෙයි ", "News Content": "මියෙන්මාරයට බලපෑ ගංවතුර තත්ත්වයක් හේතුවෙන් අසූපන්දහසක පිරිසක් අවතැන් වී ඇතැයි විදෙස් වාර්තා පවසයි. මෙම දරුණු ගංවතුර තත්ත්වය හේතුවෙන් මියෙන්මාරයේ බොහෝ ප්‍රදේශවල ගොවිබිම් ද හානියට පත්ව ඇති බව එම වාර්තාවල සඳහන්ය. හෙක්ටයාර දෙලක්ෂ පනස්දහසකට අධික කුඹුරු බිම් ගංවතුරට හසුව ඇති බව වාර්තා වේ. ප්‍රදේශ ගණනාවක මංමාවත් කැඩී ගොස් ප්‍රවාහනය ද ඇනහිට ඇති අතර දුරකථන මාර්ග ද විනාශ වී ඇති බව විදෙස් මාධ්‍ය වාර්තා කරයි. විපතට පත්වූවන්ට සහන සැලසීම සඳහා හදිසි සහන මධ්‍යස්ථාන 200 ක් පිහිටුවීමට එර‍ට රජය පියවර ගෙන ඇතැයි සඳහන්ය.", "URL": "https://sinhala.adaderana.lk/news.php?nid=26920", "Category": null, "Parent URL": null}