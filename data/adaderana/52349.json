{"Source": "Adaderana", "Timestamp": "June 30, 2015 02:51 pm", "Headline": " තෙවන පාසල්වාර නිවාඩු දිනයන් සංශෝධනය කරයි ", "News Content": "පාසල්වාර නිවාඩු දිනයන් සංශෝධන කර ඇති බව අධ්‍යාපන අමාත්‍යාංශය නිවේදනය කරයි. ඒ අනුව අගෝස්තු මස 17 වන දින පැවැත්වීමට නියමිත පාර්ලිමේන්තු මැතිවරණය හේතුවෙන් සහ පැවැත්වීමට නියමිත අ.පො.ස. උසස් පෙළ විභාග කාල සටහන සංශෝධනය වීම හේතුවෙන් මෙලෙස තෙවන පාසල් වාර නිවාඩු දින සංශෝධනය කළ බව එම අමාත්‍යාංශය පවසයි. අ.පො.ස. උසස් පෙළ විභාගය සඳහා යොදා ගනු ලබන පාසල් හැර සෙසු සියලුම පාසල් නියමිත පරිදි 2015.08.31 වන සඳුදා දින තෙවන පාසල් වාරය ආරම්භ කරන අතර උසස් පෙළ විභාගය පැවැත්වෙන පාසල් සැප්තැම්බර් මස 09 වන දින ආරම්භ කරන බව එම අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=52349", "Category": null, "Parent URL": null}