{"Source": "Adaderana", "Timestamp": "February 23, 2015 03:04 pm", "Headline": "සිංගප්පූරු විදේශ ඇමති එයි", "News Content": "සිංගප්පූරු විදේශ අමාත්‍ය කේ.ෂන්මුගම් මහතා නිල සංචාරයක් සඳහා දිවයිනට පැමිණ තිබේ. අද දහවල් 12.20ට පමණ සිංගප්පූරුවේ සිට පැමිණි ශ්‍රී ලංකන් ගුවන් සේවයට අයත් යු.එල්.307 දරණ ගුවන් යානයෙන් සිංගප්පූරු විදේශ අමාත්‍යවරයා දිවයිනට පැමිණි බව අද දෙරණ ගුවන්තොටුපළ වාර්තාකරු සඳහන් කළේය.සිංගප්පූරු විදේශ අමාත්‍යවරයා සමඟ හත් දෙනෙකුගෙන් යුත් දූත පිරිසක් දිවයිනට පැමිණ ඇත. ඔහු දිවයිනේ රැඳි සිටින කාලය තුළදී ජනාධිපති මෛත්‍රීපාල සිරිසේන මහතා විදේශ අමාත්‍ය මංගල සමරවීර මහතා ඇතුළු මෙරට ඉහළ පෙළේ නිලධාරීන් මුණගැසී සාකච්ඡා කිරීමට නියමිතය.ඒ අනුව සිංගප්පූරු විදේශ අමාත්‍ය කේ.ෂන්මුගම් මහතා අද පස්වරුවේ විදේශ අමාත්‍ය මංගල සමරවීර මහතා හමුවීමට නියමිතව ඇත.", "URL": "https://sinhala.adaderana.lk/news.php?nid=49533", "Category": null, "Parent URL": null}