{"Source": "Adaderana", "Timestamp": "January 9, 2011 10:35 am", "Headline": "කුඩා ළමුන් ගස් බැන්ද සුළු පියා රිමාන්ඩ්", "News Content": "කුඩා ළමුන් දෙදෙනෙකුට වධ හිංසා කළ බවට චෝදනා එල්ල වු පුද්ගලයෙකු රක්ෂිත බන්ධනාගාර ගත කිරීමට හෙට්ටිපොල මහේස්ත්‍රාත් අධිකරණය නියෝග කර තිබේ. ලණුවකින් බැඳ මෙම දරුවන් දෙදෙනා අදාළ පුද්ගලයා විසින් දැඩි ලෙස හිංසනයට ලක්කර ඇති බව පැවසෙයි. මෙම පුද්ගලයා දරුවන්ගේ සුළු පියා බව ද සඳහන් වේ. වයස අවුරුදු හතක පිරිමි දරුවෙකු සහ එකොළොස් හැවිරිදි ගැහැනු ළමයෙකු මෙසේ වධ හිංසනයට ලක්ව ඇති බව අනාවරණය වී තිබේ. මෙම ළමුන්ගේ දෙඅත් බැඳ මොවුන්ට පහර දෙන බවට පසුගියදා දැක ඇති පුද්ගලයෙකු මේ පිළිබඳ පොලිසියට දැනුම් දීමෙන් අනතුරුව සැකකරු පොලිසිය විසින් අත් අඩංගුවට ගෙන අධිකරණයට ඉදිරිපත් කෙරුණි.", "URL": "https://sinhala.adaderana.lk/news.php?nid=13368", "Category": null, "Parent URL": null}