{"Source": "Adaderana", "Timestamp": "September 23, 2016 03:45 pm", "Headline": " නීති විරෝධී පතල් මඬින්න විශේෂ වැටලීම් ඒකකයක්", "News Content": "නීති විරෝධී පතල් කටයුතු නැවැත්වීමේ අරමුණින් විශේෂ වැටලීම් ඒකකයක් ආරම්භ කර තිබේ.භූ විද්‍යා සමීක්ෂණ හා පතල් කැණිම් කාර්යාංශය සඳහන් කළේ ජනාධිපති මෛත්‍රීපාල සිරිසේන මහතාගේ සංකල්පයකට අනුව මෙම ඒකකය පිහිටුවා ඇති බවයි.භූ විද්‍යා සමීක්ෂණ හා පතල් කැණීම් කාර්යාංශය සහ පොලිස් දෙපාර්තමේන්තුව ඒකාබද්ධව මෙම ඒකකය පිහිටුවා තිබේ.එම ඒකකය මගින් නීති විරෝධී ඛණිජ කැණීම්, ප්‍රවාහනය කිරීම්, ගබඩා කිරීම් මෙන්ම වෙළදාම් කිරීම ද පාලනය කරනු ඇත.දැනට පවතින නීති විරෝධී පතල් කැණීම් කටයුතු අවම කිරීම මෙම විමර්ශන ඒකකයේ මූලික අරමුණ බව භු විද්‍යා සමීක්ෂණ හා පතල් කැණීම් කාර්යාංශය සඳහන් කළේය.", "URL": "https://sinhala.adaderana.lk/news.php?nid=64363", "Category": null, "Parent URL": null}