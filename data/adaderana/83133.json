{"Source": "Adaderana", "Timestamp": "January 17, 2018 08:24 pm", "Headline": "හොරාට වෑන් රථය උකස් කරන්න ගිහින් පොලීසියට කොටු වෙයි", "News Content": "ජාඇල ප‍්‍රදේශයේ කුලී පදනම මත වාහන ලබා දෙන ආයතනයකින් ලබා ගත් වෑන් රථයක් ව්‍යාජ ලියකියවිලි සකස් කර තලවාකැලේ ප‍්‍රදේශයේ ව්‍යපාරිකයෙකුට උකස් කිරීමට පැමිණි දෙදෙනෙකු සැකපිට අද (17) අත්අඩංගුවට ගත් බව තලවාකැලේ පොලීසියේ ස්ථානාධීපති පොලිස් පරීක්‍ෂක රසික වත්තේගම මහතා පැවසීය. රුපියල් ලක්‍ෂ අසුවක් පමණ වටිනා කේ.ඩි.එචි වර්ගයේ වෑන් රථයේ ලියකියවිලි ව්‍යාජ ලෙස සකස් කර හදිසි මුදල් අවශ්‍යතාවයකට බව පවසමින් වෑන් රථය රැපියල් ලක්‍ෂ තිස්පහකට උකස් තබා මාස තුනක් ඇතුළත මෙම වෑන් රථය යළිත් බේරා ගන්නා බව පවසමින් තලවාකැලේ ප‍්‍රදේශයේ ව්‍යපරිකයෙකුට උකස් තැබිමට පැමිණෙමින් සිටි අවස්ථාවේ තලවාකැලේ පොලිස් මාර්ග බාධකයේදි වෑන් රථය පිළිබඳව සැකසිති පොලිස් නිලධාරීන් වෑන් රථය පරීක්‍ෂා කිරීමේදි මෙම ජාවාරම පිළිබඳව තොරතුරු අනාවරණය වි තිබේ. මෙම සැකකරුවන් දෙදෙනා තලවාකැලේ ප‍්‍රදේශයේ ව්‍යපාරිකයෙකු සමඟ දුරකථනය ඔස්සේ මේ පිළිබඳව සාකච්ජා කර පැමිණ ඇති බව පොලීසිය කියා සිටියේය. වෑන් රථයේ අසුනක් යට ව්‍යාජ ලෙස සකස් කරතිබු වෑන් රථයේ ලියකියවිලිද පොලිසිය මඟින් සොයා ගෙන ඇත. මිට මාසයකට පමණ ප‍්‍රථම මෙම වෑන් රථය කුලී පදනම මත ලබා ගෙන සඟවා තබා අද (17) දිනයේ තලවාකැලේ ප‍්‍රදේශයට රැගෙන එන අවස්ථාවේ ඔවුන් අත්අඩංගුවට ගෙන ඇත. අත්අඩංගුවට ගත් සැකකරුවන් මතුගම ප‍්‍රදේශයේ පදිංචිකරුවන් බවත්, ඔහුන් වෑන් රථය උකස් තබා ව්‍යාජ දුරකථන අංක සහ ලිපිනයන් ලබා දී මෙසේ වැන් රථ උකස් තැබීමේ ජාවාරමක නිරතව සිටින අය බව තලවාකැලේ පොලීසියේ ස්ථානාධීපතිවරයා කියා සිටියේ. අත්අඩංගුවට ගත් සැකකරුවන් නුවරඑළිය මහේස්ත‍්‍රාත් අධිකරණය වෙත ඉදිරිපත් කර වෑන් රථය පිළිබඳව වැඩිදුර විමර්ශන සිදු කරන බව තලවාකැලේ පොලිසියේ ස්ථානාධීපතිවරයා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=83133", "Category": null, "Parent URL": null}