{"Source": "Adaderana", "Timestamp": "September 3, 2018 07:36 pm", "Headline": "පළාත් සභා මැතිවරණය ලබන ජනවාරියේදී", "News Content": "පළාත් සභා මැතිවරණය ලබන ජනවාරියේදී පැවැත්විය හැකිවෙතැයි විශ්වාස කරන බව ජාතික මැතිවරණ කොමිසමේ සභාපති මහින්ද දේශප්‍රිය මහතා පවසයි. කාන්තා දේශපාලන ක්‍රියාකාරීන් වෙනුවෙන් පැවති වැඩමුලුවක සහතික ප්‍රදානෝත්සවයකට අද(03) කොළඹදී එක්වෙමින් මහින්ද දේශප්‍රිය මහතා මේබව ප්‍රකාශ කළේය. පරණ ක්‍රමය මඟින් මැතිවරණයක් පවත්වන්නේ නම් එම ක්‍රමය ආකෘතිය මැතිවරණ කොමිස සතුව පවතින බවත් නව ක්‍රමය යටතේ මැතිවරණයක් පවත්වන්නේ නම් එම ක්‍රමයේ අකෘතිය ඔවුන් සතුව නොපවතින බව ඒ මහතා සඳහන් කළේ. මේ අතර සියළුම කාර්යන් අවසන්වීමෙන් පසු නොවැම්බර් මාසය වන විට නාමයෝජනා කැදවීමේ හැකියාවක් පවතින බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=95490", "Category": null, "Parent URL": null}