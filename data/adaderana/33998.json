{"Source": "Adaderana", "Timestamp": "May 11, 2013 01:01 pm", "Headline": "ලංකාවේ නම කැත කළ තැනක් වටලයි", "News Content": "ඉඹුල්ගොඩ, යාගොඩ ප්‍රදේශයේ නීති විරෝධිව පවත්වාගෙන ගිය මිනිස් පරිභෝජනයට නුසුදුසු කසළ තේ සකස් කරන ස්ථානයක් වැටලු පොලිස් විශේෂ කාර්ය බලකාය එහි තිබී කසල තේ කිලෝග්‍රෑම් 20,000ක් පමණ සිය භාරයට ගෙන තිබේ. පොලිස් විශේෂ කාර්යය බලකා බුද්ධි අංශයේ නිලධාරීන් කණ්ඩායමක් සහ ශ්‍රී ලංකා තේ මණ්ඩලයේ නිලධාරීන් පිරිසක් එක්ව මෙම වැටලීම සිදුකර ඇති බව සඳහන්ය. මෙහෙයුම සිදුකරන අවස්ථාවේදී විදේශ රටකට අපනයනය කිරීම සඳහා විවිධ වෙළඳ නාම යටතේ පුද්ගලයින් පිරිසක් කසල තේ ඇසුරුම් කරමින් සිටි බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=33998", "Category": null, "Parent URL": null}