{"Source": "Adaderana", "Timestamp": "November 17, 2017 02:28 pm", "Headline": "ලෝකේ හොඳම රට ලංකාවයි - වයිස්රෝයි අරන් රට වටේ යන ඔස්ට්‍රේලියානුවෝ කියති", "News Content": "ඔස්ට්‍රේලියානු විශේෂ සංචාරකයන් පිරිසක් මේ දිනවල වයිස්රෝයි විශේෂ දුම්රියෙන් දිවයිනේ ස්ථාන කිහිපයකම සංචාරයක් ආරම්භ කර තිබේ. එම සංචාරකයන් පිරිස මේ වන විට ති‍්‍රකුණාමලය, මඩකලපුව සහ බදුල්ල මහනුවර යන ප‍්‍රදේශවල විශේෂ දුම්රියෙන් ගොස් සංචාරය කර ඇති අතර එම සංචාරක පිරිස අද (17) හැටන් දුම්රිය ස්ථානයට පැමිණි අවස්ථාවේ තමන් ලංකාවේ සංචාරය සඳහා පැමිණි දසවන අවස්ථාව මෙය බව එම සංචාරකයන්ට මඟ පෙන්වන්නා වශයෙන් පැමිණි ඔස්ට්‍රේලියානු ජාතික ස්කොටිමන් ගේ‍්‍රයන් මහතා පැවසීය. ලෝකයේ රටවල් අතරින් සංචාරය කිරිම සඳහා හොදම රට ලංකාව බවත් ලංකාව සුන්දර පරිසරයකින් යුක්ත රටක් බව ස්කොටිමන් ගේ‍්‍රයන් මහතා පැවසීය. මෙම සංචාරකයන් පිරිස වයිස්රෝයි දුම්රියෙන් ගාල්ල ප‍්‍රදේශයද සංචාරය කිරිමට නියමිතය.", "URL": "https://sinhala.adaderana.lk/news.php?nid=80053", "Category": null, "Parent URL": null}