{"Source": "Adaderana", "Timestamp": "January 7, 2012 08:18 am", "Headline": "බහින් බස්වීමක් ඝාතනයකින් කෙලවර වෙයි -සිව්දෙනෙකුට තුවාලයි", "News Content": "කිරිඳිවැල, මඩකොටුව, ඌරාපොල ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. විවාහ මංගල්‍යයකට සහභාගී වූ දෙපිරිසක් අතර ඇතිවූ බහින් බස්වීමක් දුරදිග යාමෙන් ඊයේ(06) රාත්‍රී මෙම ඝාතනය සිදුව ඇති බව සඳහන්ය. ගැටුමින් තවත් පුද්ගලයින් සිව්දෙනෙකු තුවාල ලබා තිබේ. ඔවුන්ගෙන් දෙදෙනෙකු ‍කොළඹ ජාතික රෝහලේ සහ අනෙක් දෙදෙනා කිරිඳිවැල රෝහලේ ප්‍රතිකාර ලබන බව පොලිසිය පැවසීය. සිද්ධියෙන් මියගොස් ඇත්තේ වල්ගම්මුල්ල ප්‍රදේශයේ පදිංචිව සිටි 30 හැවිරිදි පුද්ගලයෙකි. සැකකරුවන් මෙතෙක් අත්අඩංගුවට ගෙන නොමැති අතර කිරිඳිවැල පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=21219", "Category": null, "Parent URL": null}