{"Source": "Adaderana", "Timestamp": "May 13, 2011 12:12 pm", "Headline": "සම්බුද්ධත්ව ජයන්තිය උදෙසා විශේෂ දුම්රිය ගමන් වාර යොදයි", "News Content": "2600 වැනි ශ්‍රී සම්බුද්ධත්ව ජයන්තිය නිමිත්තෙන් විශේෂ දුම්රිය ගමන් වාර ක්‍රියාත්මක කිරීමට පියවර ගන්නා බව ශ්‍රී දුම්රිය ‍දෙපාර්තමේන්තුව පවසයි. කොළඹ කොටුවේ සිට අනුරාධපුර දක්වා මෙම විශේෂ දුම්රිය සේවය ක්‍රියාත්මක කෙරෙන බව එම දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා සඳහන් කළේය. ලබන 16 වැනිදා සිට 18 වැනිදා දක්වා අමතර දුම්රිය ගමන් වාර සිදුකෙරෙන බව විජය සමරසිංහ මහතා කියා සිටියේය. කොළඹ කොටුවේ සිට අනුරාධපුරය දක්වාත් මාතර සිට අනුරාධපුරය දක්වාත් වව්නියාව සිට අනුරාධපුරය දක්වාත් මෙම දුම්රිය වාර ක්‍රියාත්මක කෙරෙනු ඇත. ඊට අමතරව සාමාන්‍ය පරිදි ධාවනය කෙරෙන දුම්රිය සඳහා අමතර මැදිරි එක්කිරීමට ද කටයුතු කරන බව විජය සමරසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=16076", "Category": null, "Parent URL": null}