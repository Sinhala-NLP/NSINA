{"Source": "Adaderana", "Timestamp": "March 20, 2019 07:32 pm", "Headline": "රැකියා අර්බුදයට ප්‍රධාන හේතුව විශ්‍රාම වැටුප් සහිත රැකියා සෙවීමයි", "News Content": "අද වන විට රැකියා වෙළෙඳපොළේ අර්බුදය බවට පත්ව ඇත්තේ බොහෝ දෙනා විශ්‍රාම වැටුප් සහිත රැකියා සෙවීම බව අග්‍රාමාත්‍ය රනිල් වික්‍රමසිංහ මහතා පවසා සිටියි. රුකියා උත්පාදනය අතින් ගත්විට තමන් දකින්නේ විරැකියාවට වඩා රැකියාවල නිරතවීමේ ගැටලුවක් බව ඔහු මෙහිදී ප්‍රකාශ කර සිටියේය. පෞද්ලික අංශයේ රැකියා දුන්නද බොහෝ දෙනා විශ්‍රාම වැටුප් සහිත රැකියා සෙවීම ගැටලුවක් බව ඔහු පෙන්වා දුන්නේය. ඊයේ (19) කොළඹදී පැවති ෆයර් සයිඩ් චැට් නම් ව්‍යාපාරික සංවාදයට එක්වෙමින් අග්‍රාමාත්‍යවරයා මේ බව පවසා සිටියේය. කොළඹදී සංවිධාන කර තිබූ ෆයර් සයිඩ් චැට් නම් ව්‍යාපාරික සංවාදයකට ඊයේ (19) අග්‍රාමාත්‍ය රනිල් වික්‍රමසිංහ මහතා එක්වුණි. එම අවස්ථාවට මෙරට ප්‍රසිද්ධ ව්‍යාපාරිකයින් ඇතුළු පෞද්ගලික අංශයේ ව්‍යාපාරික ප්‍රජාව සහභාගී වී සිටියේය.", "URL": "https://sinhala.adaderana.lk/news.php?nid=106428", "Category": null, "Parent URL": null}