{"Source": "Adaderana", "Timestamp": "June 5, 2014 03:23 pm", "Headline": "ගල්කිස්සේදී පා පැදිකරුවෙක් මරුදකියි", "News Content": "ගල්කිස්ස ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. මහරගම සිට මොරටුව බලා ධාවනය වූ පෞද්ගලික බස් රථයක පාපැදියක් ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ පා පැදිකරු කළුබෝවිල රෝහලට ඇතුළත් කිරීමේදී මියගොස් ඇත. මෙලෙස මියගොස් ඇත්තේ අත්තිඩිය ප්‍රදේශයේ පදිංචිව සිටි 55 හැවිරිදි පුද්ගලයෙකි. අනතුරට සම්බන්ධ බස් රථයේ රියදුරු සහ, සහයක පළාගොස් ඇති අතර මොවන් අත්අඩංගුයට ගැනීම සඳහා ගල්කිස්ස පොලීසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=43759", "Category": null, "Parent URL": null}