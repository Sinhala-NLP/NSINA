{"Source": "Adaderana", "Timestamp": "February 13, 2017 08:52 am", "Headline": "බංගලාදේශ - ඉන්දීය අවසන් ටෙස්ට් තරඟය අදයි", "News Content": "සංචාරක බංගලාදේශ කණ්ඩායම සහ ඉන්දීය කණ්ඩායම අතර පැවැත්වෙන ටෙස්ට් තරඟයේ අවසන් දිනය අද(13) පැවැත්වේ.ලකුණු 459ක ඉලක්කයක් හඹා යන බංග්ලාදේශ කණ්ඩායම මීට සුළු වේලාවකට පෙර කඩුලු 05ක් දැවී ලකුණු 202ක් ලබා සිටියේය.ඒ අනුව බංගලාදේශ කණ්ඩායමට ජයග්‍රහණය සඳහා කඩුලු 05ක් අතැතිව තවත් ලකුණු 257ක් ලබාගත යුතු වේ.ඉන්දීය කණ්ඩායම පළමු ඉනිම සඳහා කඩුලු 06ක් දැවී ලකුණු 688ක් ලබාගත් අතර දෙවන ඉනිම සඳහා කඩුලු 04ක් දැවී ලකුණු 159ක් ලබා සිටියදී බංග්ලාදේශ කණ්ඩායමට පන්දුවට පහරදීම සඳහා අවස්ථාව ලබාදුන්නේය.බංගලාදේශ කණ්ඩායම පළමු ඉනිම සඳහා සියළු දෙනා දැවී ලකුණු 388ක් ලබාගත්තේය.", "URL": "https://sinhala.adaderana.lk/news.php?nid=69534", "Category": null, "Parent URL": null}