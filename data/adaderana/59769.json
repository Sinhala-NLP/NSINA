{"Source": "Adaderana", "Timestamp": "May 3, 2016 01:39 pm", "Headline": "කුඩා තේවතු හිමියන්ගේ අක්කරයට 2500 බැගින්", "News Content": "තේ වගාවට හානී වීම හේතුවෙන් දුෂ්කරතාවට පත්වු කුඩා තේ වතු හිමියන්ට පාංශු රක්ෂණ මුදල් ලබාදීම මේ වන විට ක්‍රියාත්මක වෙමින් පවතින බව කුඩා තේ වතු සංවර්ධන අධිකාරිය පවසයි.එහි සභාපති විජේරත්න දෙවගෙදර මහතා පැවසුවේ ගාල්ල සහ මාතර දිස්ත්‍රික්කවල එම වැඩසටහන මේ වන විට ක්‍රියාත්මක වෙමින් පවතින බවයි.අදාළ වැඩසටහන යටතේ අක්කරයට රුපියල් 2500 බැගින් ලබාදීම සිදුකරන බව සඳහන්ය.කෙසේවෙතත් මේ වන විට රුපියල් මිලියන 44ක මුදලක් තේ වගාවට හානී වීම හේතුවෙන් දුෂ්කරතාවට පත්වු කුඩා තේ වතු හිමියන්ට ලබාදී ඇති බව කුඩා තේ වතු සංවර්ධන අධිකාරිය පැවසුවේය.", "URL": "https://sinhala.adaderana.lk/news.php?nid=59769", "Category": null, "Parent URL": null}