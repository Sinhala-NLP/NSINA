{"Source": "Adaderana", "Timestamp": "June 23, 2017 12:24 pm", "Headline": " වාරිමාර්ග ඉංජිනේරුවන් අද ලෙඩවෙයි", "News Content": "සියලුම වාරිමාර්ග ඉංජිනේරුවන් අද(23) දිනයේ ලෙඩ නිවාඩු වාර්තා කර සංකේත වැඩවර්ජනයක නිරත වෙයි.වාරිමාර්ග හා ජලසම්පත් කළමනාකරණ අමාත්‍යංශයේ ලේකම් තනතුර සඳහා වාරි කර්මාන්තය පිළිබඳ අවබෝධයක් නොමැති නිලධාරියෙකු පත් කිරීමට විරෝධය පළ කිරීම වර්ජනයේ අරමුණයි.වාරිමාර්ග දෙපාර්තමේන්තුවේ ඉංජිනේරු සංගමය ප්‍රකාශ කළේ පසුගිය දශක කිහිපය තුළ අමාත්‍යංශ ලේකම් තනතුර සඳහා එම දෙපාර්තමේන්තුවේ ජ්‍යේෂ්ඨ ඉංජිනේරුවරයෙකු පත් කිරීමේ සම්ප්‍රදායක් පැවති බවයි.මේ සම්බන්ධයෙන් ජනාධිපතිවරයා අග්‍රමාත්‍යවරයා සහ විෂයභාර අමාත්‍යවරයා දැනුම්වත් කිරීමට පියවර ගත්ත ද නිසි ප්‍රතිචාරයක් නොමැති බව එම සංගමය පවසයි.", "URL": "https://sinhala.adaderana.lk/news.php?nid=74490", "Category": null, "Parent URL": null}