{"Source": "Adaderana", "Timestamp": "July 31, 2013 08:27 am", "Headline": "කලා විෂය හදාරන ශිෂ්‍ය සංඛ්‍යාව අඩු කරනවා ", "News Content": "කලා විෂයන් හදාරන ශිෂ්‍ය සංඛ්‍යාව ඉලක්ක ගත ලෙස පහල දැමීමට පියවර ගන්නා බව අධ්‍යාපන අමාත්‍ය බන්දුල ගුණවර්ධන මහතා පවසයි. විරැකියාවෙන් පීඩා විදින තරුණ පරපුරට නව රැකියා අවස්ථා උදාකර දීමේ අරමුණින් මෙය ක්‍රියාවට නංවන බව ඔහු සඳහන් කරයි. 2016 වසර වන විට විද්‍යාව,ගණිතය,තාක්ෂණය යන විෂයන් සඳහා 40% ද වාණිජ විෂයන් සඳහා 35% ද කලා විෂයන් සඳහා 25% ද සිසුන් සිටිය යුතු බවද බන්දුල ගුණවර්ධන මහතා සඳහන් කරන ලදී. ඒවිට මෙම සමාජය සුවපත් වන බවත් එසේම කවුරුවත් කාටවත් වෛර නොකර සිටින බවත් කිසිදු ළමයෙකු අතරමන් නොවන බවද ඒ මහතා එම අවස්ථාවේදී කියා සිටියේය‍‍. කොළඹ ගෝතමී විද්‍යාලයේ පැවති උත්සවයකට සහභාගි වෙමින් අමාත්‍ය බන්දුල ගුණවර්ධන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=36249", "Category": null, "Parent URL": null}