{"Source": "Adaderana", "Timestamp": "March 16, 2017 09:32 am", "Headline": "ශ්‍රී ලංකා ආයෝජන සමුළුව අද", "News Content": "දෙවන ශ්‍රී ලංකා ආයෝජන සමුළුව අද (16) හොංකොං හීදී ආරම්භ වීමට නියමිතයි. හොංකොං හි රිට්ස් කාල්ටන් හෝටලයේදී මෙම සමුළුව පැවැත්වෙන බව මුදල් අමාත්‍යාංශය සඳහන් කළේ ය. ශ්‍රී ලංකා ආර්ථික විශේෂඥයින් ආසියානු ආයෝජකයින් හමුවන මෙම සමුළුවේ ප්‍රධාන දේශනය මුදල් අමාත්‍ය රවී කරුණානායක මහතා විසින් සිදු කිරීමට නියමිතව තිබේ. ශ්‍රී ලංකා මහ බැංකුව ඇතුලු රාජ්‍ය සහ පෞද්ගලික අංශය නියෝජනය කරමින් ආර්ථික විශේෂඥයින් රැසක් ද ආයෝජන සමුළුව සඳහා සහභාගී වීමට නියමිතයි. 200කට අධික ආයෝජකයින් පිරිසක් ශ්‍රී ලංකා ආයෝජන සමුළුවට එක් වන අතර මෙරට ඉහළ පෙලේ ව්‍යාපාරික ආයතනවල නියෝජිත පිරිසක්ද ඊට සහභාගී වීමට නියමිත බව වාර්තා වෙයි. ශ්‍රී ලංකා අයෝජන සමුළුව පසුගිය වසරේ මාර්තු මාසයේ සිංගප්පූරුවේදී ආරම්භ වුයේ ය.", "URL": "https://sinhala.adaderana.lk/news.php?nid=70937", "Category": null, "Parent URL": null}