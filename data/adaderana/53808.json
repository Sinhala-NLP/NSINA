{"Source": "Adaderana", "Timestamp": "September 12, 2015 01:34 pm", "Headline": "ලොරි බස් ගැටුමෙන් 15ක් රෝහලේ ", "News Content": "පේදුරුතුඩුව, යාපනය මාර්ගයේ අවරගල මංසන්දිය ආසන්නයේ සිදු වූ රිය අනතුරකින් පුද්ගලයින් 15 දෙනෙකු තුවාල ලබා තිබේ.අද පෙරවරුවේ මෙම අනතුර සිදුව ඇති බව පොලිසිය සඳහන් කළේය.බස් රථයක් සහ ලොරි රථයක් මුහුණට මුහුණ ගැටීමෙන් අනතුර සිදුව තිබේ.අනතුරින් තුවාල ලැබූ පුද්ගලයින් 15 දෙනෙකු ප්‍රතිකාර සඳහා යාපනය රෝහලට ඇතුළත් කර ඇති බව පොලිසිය සඳහන් කළේය.අනතුරින් බස් රථයේ සහ ලොරි රථයේ රියදුරන් දෙදෙනා ද තුවාල ලබා තිබේ.තුවාලකරුවන්ගේ තත්ත්වය බරපතළ නොවන බව රෝහල් ආරංචි මාර්ග සඳහන් කළේය.අනතුර සම්බන්ධයෙන් අච්චුවේලි පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=53808", "Category": null, "Parent URL": null}