{"Source": "Adaderana", "Timestamp": "January 28, 2017 04:49 pm", "Headline": "බුද්ධාගමට හිමි තැන අහිමි වෙන්නේ නෑ", "News Content": "යහ පාලන රජයේ නව ව්‍යවස්ථාව මඟින් උතුරු නැගෙනහිර පළාත් ඒකාබද්ධ කිරීමක් හෝ බුද්ධාගමට හිමි ප්‍රමුඛත්වය අහිමිවීමක් කිසිලෙසකින්වත් සිදු නොවන බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.ඔහු පෙන්වා දෙන්නේ පසුගිය රජය සමයේ රටට හතුරු ෆෙඩරල් ව්‍යවස්ථාවක් නිර්මාණය කිරීමට උත්සාහ කළ බවයි.321 වන උදා ගම්මානය වන සත්සුහදගම ආදර්ශ ගම්මානයට මුල්ගල තැබීමේ අවස්ථාවට අද(28) එක්වෙමින් සජිත් ප්‍රේමදාස මහතා මෙම අදහස් පළ කළේය.තිස්සමහාරාම ප්‍රාදේශිය ලේකම් කොට්ඨාසයේ කාවන්තිස්සපුර ප්‍රදේශයේ ඉදිවන මෙම ගම්මානය නිවාස 25කින් සමන්විත වේ.", "URL": "https://sinhala.adaderana.lk/news.php?nid=68757", "Category": null, "Parent URL": null}