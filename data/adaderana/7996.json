{"Source": "Adaderana", "Timestamp": "April 25, 2010 11:24 am", "Headline": "ආහාර විෂ වී 14ක් රෝහලේ", "News Content": "මඩකලපුව, එරාවූර් ප්‍ර‍දේශයේ ආහාර විෂ වීමක් හේතුවෙන් පුද්ගලයින් 14 දෙනෙකු රෝහල් ගත කර තිබේ. එරාවූර් ප්‍රදේශයේ ඥාතී නිවසක පැවැති සාදයකට සහභාගී වූ පිරිසක් රාත්‍රී ආහාර ගැනීමෙන් පසුව මෙසේ රෝගාතුර වී ඇති බව වාර්තා වේ. රෝගාතුර වූ පුද්ගලයින් අතර ළමුන් දෙදෙනෙකු ද සිටින බව සඳහන්ය. ඔවුන් සියලු දෙනාම මේ වන විට එරාවූර් රෝහලේ ප්‍රතිකාර ලබන බව රෝහල් ප්‍රකාශකයෙකු සඳහන් කළේය. මෙම රෝගීන්ට උදරාබාධය, වමනය සහ හිසරදය වැනි රෝග ලක්ෂණ පවතින බව ‍රෝහල් ප්‍රකාශකවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=7996", "Category": null, "Parent URL": null}