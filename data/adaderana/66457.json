{"Source": "Adaderana", "Timestamp": "November 27, 2016 10:11 am", "Headline": "ඩුබායි සිට රිදී ගෙනා මාවතගම වැසියා අත්අඩංගුවට", "News Content": "රුපියල් ලක්ෂ 27ක් වටිනා රිදී තොගයක් නීති විරෝධී ලෙස දිවයිනට රැගෙන ඒමට උත්සාහ කළ පුද්ගලයෙකු කටුනායක ගුවන්තොටුපළේදී අත්අඩංගුවට ගෙන තිබේ.ඩුබායි සිට පැමිණි පුද්ගලයෙකු ගුවන්තොටුපළ රේගුව මගින් මෙලෙස අත්අඩංගුවට ගෙන ඇති බව රේගු මාධ්‍ය ප්‍රකාශක ධර්මසේන කහඳව මහතා සඳහන් කළේය.සැකකරු සතුව තිබී රිදී කිලෝ ග්‍රෑම් 30ක ප්‍රමාණයක් රේගු භාරයට ගෙන ඇත.අත්අඩංගුවට ගත් සැකකරු මාවතගම ප්‍රදේශයේ පදිංචි 39 හැවිරිදි අයෙක් බව සඳහන්ය.සැකකරු සම්බන්ධයෙන් වැඩිදුර විමර්ශන සිදුකරන බව රේගු මාධ්‍ය ප්‍රකාශක ධර්මසේන කහඳව මහතා පැවසුවේය.", "URL": "https://sinhala.adaderana.lk/news.php?nid=66457", "Category": null, "Parent URL": null}