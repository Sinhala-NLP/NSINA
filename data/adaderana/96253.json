{"Source": "Adaderana", "Timestamp": "September 18, 2018 08:11 am", "Headline": "අදත් අහිංසක ජීවිත 3ක් දුම්රියට බිලි වෙයි", "News Content": "හබරණ සහ පලුගස්වැව දුම්රිය ස්ථානයට අතර 127 කිලෝ මිටර් කණූව ආසන්නයේදී කොළඹ සිට මඩකලපුව දෙසට ධාවනය වු ඉන්ධන ප්‍රවාහනය කරනු ලැබු දුම්රියක ගැටිමෙන් වන අලි තිදෙනෙකු මිය ගොස් ඇත. අද (18) අලුයම 4ට පමණ මෙම අනතුර සිදු වී ඇති බව පොලීසිය පවසයි. අනතුරින් දුම්රිය පීලි පැනිමක්ද සිදු වි ඇති අතර, හබරණ පොලිසිය වැඩිදුර විමර්ශන සිදුකරනු ලබයි. මේ අතර පීලි පැනීමට ලක්වූ දුම්රිය යථා තත්ත්වයට පත් කරන තුරු කොළඹ සිට මඩකලපුව දක්වා ධාවනය වන දුම්රිය මහව දක්වාත් මඩකලපුව සිට කොළඹට ධාවනය වන දුම්රිය ගල්ඔය දක්වාත් ධාවනය කෙරෙනු ඇති බව දුම්රිය පාලක මැදිරිය සඳහන් කළේය. පීලිපැනීමට ලක්වූ දුම්රිය යථා තත්ත්වයට පත් කිරීම සඳහා මේ වන විට කණ්ඩායමක් එම ප්‍රදේශය බලා පිටත්ව ගිය බව ද දුම්රිය පාලක මැදිරිය සඳහන් කළේය. කෙසේ වෙතත් අද දෙරණ වාර්තාකරු පැවසුවේ අදාල අනතුර සිදු වු ස්ථානය අසල අලිමංකඩක් තිබෙන බවට දැන්වීම් පුවරුවක්ද තිබේන බවයි. එමෙන්ම අදාල ඉන්ධ ප්‍රවාහන දුම්රිය පිලී පැනිම නිසා ඉන්ධන ප්‍රවාහනය කළ ටැංකි පෙරළිමකට ලක් වි තිබේ. ඒ හේතුවෙන් ඉන්ධන විශාල වශයෙන් කාන්දු වි ඇති අතර ප්‍රදේශවාසින් පැමිණ බොතල් සහ ගැලුම්වලට ඉන්ධන පුරාවා ගෙන යන බවද අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=96253", "Category": null, "Parent URL": null}