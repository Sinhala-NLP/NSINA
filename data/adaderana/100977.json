{"Source": "Adaderana", "Timestamp": "December 19, 2018 12:02 pm", "Headline": "මැතිවරණය ව්‍යවස්ථාව අනුවයි-පුද්ගලික අරමුණු වෙනුවෙන් නෙමෙයි", "News Content": "මහමැතිවරණයක් පැවැත්විය යුත්තේ ව්‍යවස්ථාවට අනුව මිස පුද්ගලික අරමුණු වෙනුවෙන් නොවන බව පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පවසයි. කැලණිය ප්‍රදේශයේ දී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. ඉදිරි කාලයේදී ආණ්ඩුව විසින් ජනතාවට පුද්ගලිකවම ප්‍රතිලාභ ලැබෙන ලෙස කටයුතු කිරීමට වැඩි අවධානයක් යොමු කරන බව එක්සත් ජාතික පක්ෂ ෆීල්ඩ් මාර්ෂල් සරත් ෆොන්සේකා මහතා පවසයි. ආණ්ඩුව විසුරුවා හැරීම සඳහා තවත් අවුරුදු එකහමාරක කාලයක් ඉතිරිව ඇති අතර තව මාස 9කින් ජනාධිපතිවරණයක් පැවත්වීමට නියමිත බව එක්සත් ජාතික පාර්ලිමේන්තු මන්ත්‍රී පක්ෂ ෆීල්ඩ් මාර්ෂල් සරත් ෆොන්සේකා මහතා පැවසීය.", "URL": "https://sinhala.adaderana.lk/news.php?nid=100977", "Category": null, "Parent URL": null}