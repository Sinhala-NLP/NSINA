{"Source": "Adaderana", "Timestamp": "January 2, 2013 12:14 pm", "Headline": "පකිස්ථානයේ බෝම්බ පිපිරීමකින් අයෙක් මරුට", "News Content": "පකිස්ථානයේ සිදු වූ බෝම්බ පිපිරීමකින් පුද්ගලයෙකු ජීවිතක්ෂයට පත්ව තිබේ. පකිස්ථානයේ කරච්චි නගරයේ ජනාකීර්ණ ප‍්‍රදේශයක පිපිරීම සිදුව ඇති බව සඳහන්ය. පිපිරීමෙන් තවත් බොහෝ පිරිසක් තුවාල ලබා ඇති බව විදෙස් මාධ්‍ය වාර්තා කරයි. පිපිරීමෙන් අනතුරුව පොලීසිය එම ස්ථානයට පැමිණ තුවාලකරුවන් රෝහල් ගතකිරීමට පියවර ගෙන ඇති බව සඳහන්ය. ප‍්‍රහාරය තලෙයිබාන් කැරලිකරුවන් විසින් සිදු කරන්නට ඇති බව පකිස්ථාන බලධාරීන් අනුමාණ කරයි. මේ අතර ශියා සහ සුන්නි මුස්ලිම්වරුන් අතර ගැටුම් ද පසුගිය කාලයේ පකිස්ථානයේ අගනුවර ආශ‍්‍රිතව වර්ධනය වී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=30441", "Category": null, "Parent URL": null}