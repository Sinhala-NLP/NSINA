{"Source": "Adaderana", "Timestamp": "November 23, 2011 11:23 am", "Headline": "මාදුරු ඔය ජාතික උද්‍යානයේ පිවිසුම් දොරටුව 26 ඇරෙයි", "News Content": "මාදුරුඔය ජාතික උද්‍යානයේ ගල්කඩ පිවිසුම් දොරටුව ලබන 26 වැනිදා විවෘත කිරීමට නියමිත බව සඳහන් වේ. මෙහි ප්‍රධාන දොරටුව දඹාන වන අතර මහියංගණයට පැමිණෙන සංචාරකයින් සඳහා මෙම නව ප්‍රවේශය පහසුවක් වනු ඇති බව ගොවිජන සේවා හා වනජීවී අමාත්‍යාංශය පවසයි. මාදුරුඔය ජාතික වනෝද්‍යානයට දෙස් විදෙස් සංචාරකයින් ආකර්ශනය කරගැනීමේ අරමුණින් සංචාරක නිකේතනයක් සැකසීමේ වැඩපිළිවෙළක් ද ආරම්භ කර තිබේ. මීට අමතරව දඹාන හරහා පැමිණෙන සංචාරකයින්ට මඟ පෙන්වීම සඳහා ආදිවාසී ජනතාව අතරින් කණ්ඩායම් බඳවා ගැනීමට නියමිත බව ගොවිජන සේවා හා වනජීවී අමාත්‍යාංශය කියා සිටියි.", "URL": "https://sinhala.adaderana.lk/news.php?nid=20197", "Category": null, "Parent URL": null}