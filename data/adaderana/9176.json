{"Source": "Adaderana", "Timestamp": "June 23, 2010 02:55 pm", "Headline": "ශ්‍රී ලංකාව එක්සත් ජාතීන් ප්‍රතික්ෂේප කරයි", "News Content": "ශ්‍රී ලංකාව සම්බන්ධයෙන් කරුණු සොයා බලා ‍වාර්තා කිරීමට එක්සත් ජාතීන්ගේ මහලේකම්වරයා පත් කර තිබෙන කමිටුව රජය තරයේ ප්‍රතික්ෂේප කර තිබේ. ශ්‍රී ලංකා මානව හිමිකම් ආරක්ෂා කිරීම සඳහා දැඩිව කටයුතු කරන බව විදේශ කටයුතු අමාත්‍යාංශය නිවේදනයක් නිකුත් කරමින් අවධාරණය කරයි. ශ්‍රි ලංකාවේ ‍එම ක්‍රියා පිළිවෙත ලොව විවිධ සංවිධාන වල ප්‍රසාදයට ‍හේතුවී ඇති බව ද ශ්‍රි ලංකා රජය පෙන්වා දෙයි. ගැටුම්කාරී වාතාවරණයකින් පසු මානව හිමිකම් සුරැකීම වෙනුවෙන් ශ්‍රී ලංකාව ගනු ලබන උත්සාහය එක්සත් ජාතීන්ගේ සංවිධානයේ මානව හිමිකම් පිළිබඳ සැසිවාරයේදී ද පිළිගැනුණු බව රජය නිකුත් කළ නිවේදනයේ සඳහන් වේ.", "URL": "https://sinhala.adaderana.lk/news.php?nid=9176", "Category": null, "Parent URL": null}