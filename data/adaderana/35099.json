{"Source": "Adaderana", "Timestamp": "June 20, 2013 03:50 pm", "Headline": " එ.ජා.ප මන්ත්‍රීගෙන් ආණ්ඩුවට ලකුණු දැමීමක්", "News Content": "සන්ධාන රජයේ වයඹ පළාත් සභා මන්ත්‍රීවරයෙකු ගුරුවරියක දණගැස්වීමේ වරදට පක්ෂ සාමාජිකත්වයෙන් නෙරපා හැරියද තමාට පහරදුන් තම පක්ෂයේ පළාත් සභා මන්ත්‍රීවරයාට සංවිධායක ධූරයක් ලබා දුන් බව එ.ජා.ප පාර්ලිමේන්තු මන්ත්‍රී පාලිත රංගේ බණ්ඩාර මහතා පවසයි. තමාට පහර දුන් එක්සත් ජාතික පක්ෂයේ පළාත් සභා මන්ත්‍රීවරයා මේවන විට හලාවත සංවිධායක ලෙස කටයුතු කරන බව රංගේ බණ්ඩාර මහතා කියා සිටියේ අද (20) පාර්ලිමේන්තුවේදීය. ආණ්ඩු පක්ෂය හා ප්‍රධාන විපක්ෂයේ ක්‍රියා මාර්ගවල වෙනස එයින් පැහැදිලිවන බව හෙතෙම සඳහන් කළේය. පාර්ලිමේන්තු විවාදයක් අතරමගදී ලද විරාමයක මන්ත්‍රීවරයා විසින් තම අදහස් දැක්වූ බව අද දෙරණ පාර්ලිමේන්තු වාර්තාකරු කියා සිටියි.", "URL": "https://sinhala.adaderana.lk/news.php?nid=35099", "Category": null, "Parent URL": null}