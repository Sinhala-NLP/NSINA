{"Source": "Adaderana", "Timestamp": "June 3, 2016 11:47 am", "Headline": " මුහුදු කූඩැල්ලන් සමග චීන ජාතිකයා කොටු", "News Content": "මුහුදු කූඩැල්ලන් තොගයක් සමග චීන ජාතිකයෙකු අනුරාධපුර නගරයේ දී අත්අඩංගුවට ගෙන තිබේ.අනුරාධපුර පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී ඔහුගේ ගමන්මළු තුළ තිබී කිලෝග්‍රෑම් 12ක පමණ මුහුදු කූඩැල්ලන් තොගයක් සොයාගෙන තිබේ.සැකකරු විසින් එම මුහුදු කූඩැල්ලන් තොගය මන්නාරම ප්‍රදේශයේ පුද්ගලයෙකුගෙන් මිලට ගෙන ඇති බව පොලීසිය සිදුකළ වැඩිදුර ප්‍රශ්න කිරීම්වල දී අනාවරණය වී ඇත.අත්අඩංගුවට ගෙන ඇත්තේ කොළඹ, කොල්ලුපිටිය ප්‍රදේශයේ චීන අවන්හලක සේවය කරමින් සිටි 24 හැවිරිදි චීන ජාතිකයෙකු බව සඳහන්ය.අනුරාධපුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=60734", "Category": null, "Parent URL": null}