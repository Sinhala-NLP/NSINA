{"Source": "Adaderana", "Timestamp": "March 24, 2016 12:13 pm", "Headline": "දැඩි උණුසුමෙන් තේ වගාවත් අනතුරේ", "News Content": "දිවයිනේ ප්‍රදේශ රැසකට බලපා ඇති උණුසුම් කාලගුණ තත්ත්වය හේතුවෙන් තේ වගාවට දැඩි ලෙස හානි සිදුව ඇති බව කුඩා තේවතු සංවර්ධන අධිකාරිය පවසයි.එම අධිකාරියේ සභාපති විජේරත්න දෙවගෙදර මහතා පැවසුවේ තේ අස්වැන්න අඩුවීම හේතුවෙන් මේ වන විට තේ කම්හල් 60ක් පමණ වැසී ඇති බවයි.වැසි නොමැති වීම නිසා දළු අස්වැන්න මේවන විට ක්‍රමක්‍රමයෙන් අඩුවෙමින් පවතින අතර මේ නිසා කුඩා තේ වතු හිමියන්ගේ දෛනික ජීවනෝපායට ද එය දැඩි බලපෑමක් එල්ල කර තිබේ.විශේෂයෙන් කුඩා තේ වතු හිමියන් රාශියක් වෙසෙන දකුණු හා සබරගමු පළාත ආශ්‍රිතව මෙම තත්ත්වය වැඩි වශයෙන් වර්ධනය වී ඇත.", "URL": "https://sinhala.adaderana.lk/news.php?nid=58585", "Category": null, "Parent URL": null}