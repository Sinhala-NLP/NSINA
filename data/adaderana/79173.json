{"Source": "Adaderana", "Timestamp": "October 27, 2017 09:02 am", "Headline": " ප්‍රචාර අසත්‍යයි-අපිට කාගෙන්වත් බලපෑම් නෑ", "News Content": "දරුණු අපරාධකරුවන් මුදාගැනීම සඳහා අමාත්‍යවරුන් දෙදෙනෙකු පොලීසියට බලපෑම් එල්ල කරන බවට පළ වන මාධ්‍ය වාර්තා සම්පූර්ණයෙන් අසත්‍ය බව පොලීසිය පවසයි. ඊයේ (26) පැවති මාධ්‍ය හමුවකදී පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා ප්‍රකාශ කළේ කිසිඳු පොලිස් නිලධාරියෙකුට එවැනි බලපෑමක් එල්ල නොවන බවට පොලිස්පතිවරයා විසින් තහවුරු කරගෙන ඇති බවයි. මේ අතර මහනුවර ප්‍රදේශයේ දී පොලිස් නිලධාරීන් පිරිසක් ඇගයීම වෙනුවෙන් පැවති උත්සවයකදී පොලිස්පති පුජිත ජයසුන්දර මහතා ප්‍රකාශ කළේ පොලීසියට අන් සියල්ලට වඩා මහජනතාව වෙනුවෙන් වගකීමක් පවතින බවයි.", "URL": "https://sinhala.adaderana.lk/news.php?nid=79173", "Category": null, "Parent URL": null}