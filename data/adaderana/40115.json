{"Source": "Adaderana", "Timestamp": "January 5, 2014 04:10 pm", "Headline": "සෙල්ලකතරගම කංසා හේන් 2ක් වනසයි", "News Content": "සෙල්ලකතරගම, තණමල්පැලැස්ස ප්‍රදේශයේ නීති විරෝධී ලෙස වගා කර තිබු කංසා හේන් 02ක් පොලිස් විශේෂ කාර්ය බලකා නිලධාරීන් විසින් විනාශ කර තිබේ. හම්බන්තොට පොලිස් විශේෂ කාර්ය බලකා නිලධාරීන්ට ලැබුණු තොරතුරකට අනුව සිදුකළ සෝදිසි මෙහෙයුමක දී මෙම කංසා හේන් සොයාගැනීමට හැකි ව ඇත. කංසා හේන සොයා ගන්නා අවස්ථාවේදී අක්කර 05ක පමණ භූමි ප්‍රමාණයක අඩි 05කට වඩා උසින් වැඩුණු කංසා ගස් 17,000ට අධික සංඛ්‍යාවක් තිබුණ බව පැවසේ. සිද්ධිය සම්බන්ධයෙන් කිසිවෙකු අත්අඩංගුවට ගෙන නොමැති අතර කතරගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40115", "Category": null, "Parent URL": null}