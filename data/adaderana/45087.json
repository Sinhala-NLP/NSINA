{"Source": "Adaderana", "Timestamp": "August 3, 2014 09:03 am", "Headline": "දඹුල්ලෙන් හොර නෝට්ටු මතුවෙයි ", "News Content": "ව්‍යාජ රුපියල් පන්දහසේ මුදල් නෝට්ටුවක් ලබාදී වෙළඳසැලකින් භාණ්ඩ ලබාගත් පුද්ගලයෙකු අත්අඩංගුවට ගැනීම සඳහා පොලීසිය විමර්ශන ආරම්භ කර තිබේ. පොලීසිය පැවසුවේ ඊයේ(02) පස්වරුවේ දඹුල්ල ආර්ථික මධ්‍යස්ථානයේ වෙළඳසැලකට පැමිණි පුද්ගලයෙකු ලබාගත් භාණ්ඩ වෙනුවෙන් ව්‍යාජ මුදල් නෝට්ටුව ලබාදී ඇති බවයි. මුදල් නෝට්ටුව ව්‍යාජ එකක් බවට වෙළඳසැල් හිමිකරු විසින් හඳුනාගැනීමත් සමඟ සැකකරු පළාගොස් තිබේ. ව්‍යාජ මුදල් නෝට්ටුව ලබාදුන් පුද්ගලයා හඳුනාගෙන ඇති අතර ඔහු අත්අඩංගුවට ගැනීම සඳහා දඹුල්ල පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=45087", "Category": null, "Parent URL": null}