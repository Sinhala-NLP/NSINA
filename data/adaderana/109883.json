{"Source": "Adaderana", "Timestamp": "May 14, 2019 06:25 am", "Headline": "වීසා නැතිව ලංකාවේ නතර වුණ නයිජීරියන් ජාතිකයින් 4ක් අත්අඩංගුවට", "News Content": "දෙහිවල පොලිස් වසමේ දෙහිවල ගුවන් පාලම අසල දී ‍ගල්කිස්ස කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත වැටලීමක් සිදු කර වීසා නොමැතිව මෙරට රැඳී සිටි විදේශිකයින් 4ක් අත්අඩංගුවට ගෙන තිබේ. ඊයේ(13) සවස 3 ට පමණ මෙම අත්අඩංගුවට ගැනීම සිදු කර ඇත. ආගමන විගමන කොන්දේසි උල්ලංඝනය කරමින් රැඳී සිටි ඇති මෙම පිරිස නයිජීරියාන් ජාතිකයන් බව පොලීසිය පවසයි. මෙසේ අත්අඩංගුවට පත්ව ඇත්තේ වයස අවුරුදු 33,38 හා 36 යන වයස්වල පසුවන්නන්ය. අත්අඩංගුවට පත් සැකකරුවන් අද(14) දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි. දෙහිවල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109883", "Category": null, "Parent URL": null}