{"Source": "Adaderana", "Timestamp": "September 3, 2011 09:13 am", "Headline": "බෝ නොවන රෝගවල ඉහළ යාමක්", "News Content": "ශ්‍රී ලංකාව තුළ බෝ නොවන රෝගවල ඉහළ යාමක් පවතින බව සෞඛ්‍ය අමාත්‍යාංශය පවසයි. වැඩිහිටි ජනගහනයේ වැඩිවීම බෝ නොවන රෝග ඉහළ යාමට හේතුවක් වී ඇති බව එම අමාත්‍යාංශයේ අතිරේක ලේකම් වෛද්‍ය පාලිත මහීපාල මහතා සඳහන් කරයි. 2025 වසර වන විට මෙරට ජනගහනයෙන් සිව් දෙනෙකුට එක් අයෙක් වැඩිහිටි පුද්ගලයෙකු වන බවට අපේක්ෂිතය. මේ නිසා හෘද රෝග, ආඝාත, පිළිකා, දියවැඩියාව, මානසික ආබාධ ආදී බෝ නොවන රෝග තවත් ඉහළ යා හැකි බව පාලිත මහීපාල මහතා පෙන්වාදෙයි.", "URL": "https://sinhala.adaderana.lk/news.php?nid=18483", "Category": null, "Parent URL": null}