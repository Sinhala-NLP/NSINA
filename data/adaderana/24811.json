{"Source": "Adaderana", "Timestamp": "June 6, 2012 03:34 pm", "Headline": "නොරච්චොලේ විදුලි ධාරිතාව ලබන වසරේ දෙගුණයක් කරනවා", "News Content": "නොරච්චොලේ තාප විදුලි බලාගාරයේ විදුලි ධාරිතාව ලබන වසරේ දෙගුණයක් කරන බව විදුලි බල හා බලශක්ති අමාත්‍ය පාඨලී චම්පික රණවක මහතා පවසයි. අමාත්‍යවරයා මේ බව කියා සිටියේ අද පාර්ලිමේන්තුවේදී එක්සත් ජාතික පක්ෂ පාර්ලිමේන්තු මන්ත්‍රී රවි කරුනාණායක මහතා ඇසූ ප්‍රශ්ණයකට පිළිතුරු වශයෙන් බව අද දෙරණ පාර්ලිමේන්තු වාර්තාකරු පවසයි. එසේම විදුලි පද්ධතියෙන් 20% ප්‍රමාණයක් තාප විදුලි බලාගාර මගින් ලබා දෙන බව අමාත්‍යවරයා එහිදී ප්‍රකාශ කර ඇත. පැය විසි හතරම විදුලිය ලබාදීම සදහා තාප විදුලි බලාගාර ඉමහත් ලෙස ප්‍රයොජනවත් වන බව තව දුරටත් අදහස් දැක්වු අමාත්‍යවරයා සදහන් කර ඇත.", "URL": "https://sinhala.adaderana.lk/news.php?nid=24811", "Category": null, "Parent URL": null}