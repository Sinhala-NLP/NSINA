{"Source": "Adaderana", "Timestamp": "July 14, 2018 11:49 am", "Headline": "ඒකාබද්ධයේ  කිසිදු අපේක්ෂකයෙක්ව ජනාධිපතිවරණයට ඉදිරිපත් කරන්න බැහැ", "News Content": "ඉදිරි ජනාධිපතිවරණ ජයග්‍රහණය කිරීම සදහා ඒකාබද්ධ විපක්ෂය බලාපොරොත්තුවන කිසිදු අපේක්ෂකයෙක් ඉදිරිපත් කළ නොහැකි බව අමාත්‍ය දුමින්ද දිසානායක මහතා පැවසීය. එමෙන්ම පළාත් පාලන ඡන්ච ප්‍රතිපලය පසු 16යේ කණ්ඩායමේ මන්ත්‍රිවරුන් ඒකාබද්ධ විපක්ෂයත් සමඟ එකතු වීමට ගියද ඔවුන් මේ වන විට ඒකාබද්ධ විපක්ෂයෙන් ප්‍රතික්ෂේප කර ඇති බවද අමාත්‍යවරයා පැවසීය. අනුරාධපුර මැදවච්චිය ප්‍රදේශයේ ඊයේ (14) පස්වරුවේ පැවති වැඩසටහනකට එක්වෙමින් අමාත්‍යවරයා මේ බව ප්‍රකාශ කළේය. තනි ආණ්ඩුවක් නොමැති වුවවත් රටේ නායකයා ශ්‍රී ලංකා නිදහස් පක්ෂයේ සභාපතිවරයා වන බැවින් රටට සේවය කිරිමට අවස්ථාව තිබේන බවද එහිදි අමාත්‍යවරයා පැවසීය.", "URL": "https://sinhala.adaderana.lk/news.php?nid=92549", "Category": null, "Parent URL": null}