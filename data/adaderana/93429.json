{"Source": "Adaderana", "Timestamp": "July 30, 2018 05:56 am", "Headline": "හරක් හොරකමේ ගිය 2ක් පොලීසියට මාට්ටු", "News Content": "ලොරි රථයකින් රාත්‍රී කාලයේ හරක් හොරකමේ යන සංවිධානාත්මක කණ්ඩායමක ප්‍රධාන සැකකරු සහ තවත් අයෙකු සොරා ගෙන යන ගවයන් දෙදෙනකු සමඟ අද(30) අළුයම 1.00 ට පමණ අත්අඩංගුවට ගෙ ඇති බව සීගිරි පොලීසිය පවසයි. අද අළුයම 1.00ට පමණ දඹුල්ල දිගම්පතහ ප්‍රදේශයේ ගවගාලක සිටි කිරි දෙනුන් දෙදෙනෙකු ලොරියකට පටවා ගෙන යාමට සූදානම් වන බවට සීගිරිය පොලීසියට ලද තොරතුරක් මත මෙම පුද්ගයින් දෙදෙනා අත්අඩංගුවට ගෙන ඇති බව පොලීසිය සඳහන් කළේය. මෙසේ අත්අඩංගුවට ගෙන ඇත්තේ ගලේවෙල බුලනවැව ප්‍රදේශයේ පදිංචි මොහොමඩ් ජලීල් ආශික් හුසේන් නැමැති අයෙකු සහ සීගිරිය රත්මල්කටුව ප්‍රදේශයේ පදිංචි අන්සාර්ගේ මොහොමඩ් ඉල්ශාම් නැමැති අයෙකි. පසුගිය මාස කීපයේම එක දිගටම දඹුල්ල, සීගිරිය, ගලේවෙල, නාඋල ,ආදී පොලිස් බලප්‍රදේශවල ගව ගාල්වල සිටි කිරිදෙනුන් සොරා ගෙන යෑමේ පැමිණිලි රැසක් පොලීසිය වෙත ලැබී තිබිණි. සැකකරුවන්ගෙන් ප්‍රශ්න කිරීමේදී හෙළිව ඇත්තේ ප්‍රදේශයේ සොරාගන්නා කිරිදෙනුන් දින ගණනාවක් කැලෑවේ රදවා තිබීමෙන් හෝ කිරි ගවයින් බලා ගන්නා තවත් එඬේරෙකු ලබාදී පසුව ගලේවෙල, නිකවටවන, බුලනවැව, ගල්කිරියාගම, මඩාටුගම ආදී ප්‍රදේශවල පිහිටි මස් කඩවලට අලෙවි කරන බවය. මෙසේ සොරකම් කරන එක කිරි ගවයෙකුගේ වටිනාකම රුපියල් ලක්ෂ තුන හතරක් පමණ බව ගොවීහු පවසයි. සැකකරුවන් දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතව අතර සීගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=93429", "Category": null, "Parent URL": null}