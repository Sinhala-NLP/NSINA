{"Source": "Adaderana", "Timestamp": "May 19, 2012 08:47 am", "Headline": "පොලිස් නිලධාරීන් සිව්දෙනෙකුට ස්ථාන මාරු", "News Content": "පොලිස් නිලධාරීන් පිරිසකට ස්ථාන මාරුවීම් ලබා දී තිබේ. ප‍්‍රධාන පොලිස් පරීක්ෂකවරයෙකු, පොලිස් පරීක්ෂකවරයෙකු සහ සහකාර පොලිස් අධිකාරීවරුන් දෙදෙනෙකුට ස්ථාන මාරුවීම් ලබා දී ඇති බව පොලිස් මාධ්‍ය ප‍්‍රකාශක කාර්යාලය පවසයි. සේවයේ අවශ්‍යතා මත මෙම ස්ථාන මාරුවීම් ලබා දී ඇති බව සඳහන්ය. ප‍්‍රධාන පොලිස් පරීක්ෂක වීරසිංහ මහතා කෑගල්ල කොට්ඨාශයේ සිට පුනරින්හි පොලිස් ස්ථානාධිපතිවරයා ලෙසත්, පොලිස් පරීක්ෂක කේ.ඩී. ද සිල්වා මහතා නාගොඩ පොලිස් ස්ථානාධිපති ධූරයේ සිට සීතාවකපුර කොට්ඨාශයටත් මාරුකර යවා තිබේ. සහකාර පොලිස් අධිකාරී එන්.ජේ. සේනානායක මහතා යාපනයේ සිට සීතාවකපුරටත් මාරුකර යවා ඇති බව සඳහන්ය. සහකාර පොලිස් අධිකාරී එස්.පී. ද සිල්වා මහතාට අම්පාර කොට්ඨාශයේ සිට සීතාවකපුර කොට්ඨාශයට ලබා දී තිබූ ස්ථාන මාරුව අවලංගු කර ඇත. සහකාර පොලිස් අධිකාරී ඞී.ඩබ්ලිව්. රාජපක්ෂ මහතාට පුත්තලම කොට්ඨාශයේ සිට අම්පාර කොට්ඨාශයට ලබා දී තිබූ ස්ථාන මාරුව අවලංගු කොට යාපනය කොට්ඨාශයට ලබා දී ඇති බව පොලිස් මාධ්‍ය ප‍්‍රකාශක කාර්යාලය පවසයි.", "URL": "https://sinhala.adaderana.lk/news.php?nid=24363", "Category": null, "Parent URL": null}