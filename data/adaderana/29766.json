{"Source": "Adaderana", "Timestamp": "December 7, 2012 08:16 am", "Headline": "ජීවිතයට ජීවිතයක්", "News Content": "පුද්ගලයෙකු ඝාතනය කිරීමේ චෝදනාවකට වැරදිකරු වූ ශ්‍රී ලාංකිකයෙකුට අබුඩාබි හිදී මරණ දඬුවම ක්‍රියාත්මක කර තිබේ. ඇලෙක්ස් රෝහණ නැමැති ශ්‍රී ලාංකිකයා ඊයේ (06) මෙලෙස මරණ දඬුවමට ලක්ව ඇති බව විදෙස් වාර්තා සඳහන් කළේය. එරට නීතියට අනුව ඔහුට වෙඩි තබා මරණ දඬුවම ක්‍රියාත්මක කර ඇත. 2002 වසරේ දී පුද්ගලයෙකු ඝාතනය කිරීම සම්බන්ධයෙන් ඔහුට එල්ල වී තිබූ චෝදනා අබුඩාබි අධිකරණයක දී තහවුරු විය. වන්දි ලබාගැනීම සඳහා පැමිණිලිකාර පාර්ශවය එකඟතාව පළ කිරීම ප්‍රතික්ෂේප කිරීම හේතුවෙන් මරණීය දණ්ඩනය ක්‍රියාත්මක කිරීමට තීරණය කෙරිණි.", "URL": "https://sinhala.adaderana.lk/news.php?nid=29766", "Category": null, "Parent URL": null}