{"Source": "Adaderana", "Timestamp": "May 25, 2018 04:00 pm", "Headline": "‍දකුණු අප්‍රිකානු ජනාධිපතිගේ වැටුපෙන් හරි අඩක් නෙල්සන් මැන්ඩලා පදනමට පරිත්‍යාග කරයි", "News Content": "තම වැටුපෙන් අඩක් නෙල්සන් මැන්ඩෙලා පදනමේ සමාජ සත්කාරක සේවාවන් සඳහා ලබාදෙන බව දකුණු අප්‍රිකානු ජනාධිපති සිරිල් රමපෝසා පවසයි. ජාතියේ ගොඩනැගීම සඳහා පරිත්‍යාග කිරිමට ධනවතුන් දිරිගැන්විම සඳහා තම මෙම පියවර ගන්නා බව දකුණූ අප්‍රිකකානු ජනාධිපතිවරයා පාර්ලිමේන්තුව අමතමින් ප්‍රකාශ කර ඇත. ඒ අනුව ඔහු අමෙරිකානු ඩොලර් එක්ලක්ෂ 30,000ක් පරිත්‍යාග කිරිමට නියමිතය. දකුණු අප්‍රිකාවේ ධනවත්ම පුද්ගලයින්ගෙන් අයෙකු වන සිරිල් රමපෝසා සතුව අමෙරිකානු ඩොලර් මිලියන 450ක පමණ වත්කමක් පවතින බවට වාර්තා වේ. දකුණු අප්‍රිකානු ජනාධිපතිවරයාගේ මෙම ක්‍රියාව සම්බන්ධයෙන් මිශ්‍ර අදහස් පල වී ඇති අතර ඇතමෙක් ප්‍රකාශ කර ඇත්තේ මෙම පරිත්‍යාගය ඔහුගේ වත්කමින් රට කජු ඇටයක තරමක ප්‍රමාණයක් වන බවය. අමෙරිකානු ජනාධිපති ඩොනල්ඩ් ට්‍රම්ප්, ලයිබිරියානු ජනාධිපති ජෝජ් වියාහ්, නයිජිරියානු ජනාධිපති මොහොමදු බුහාරි සහ රුසියානු ජනාධිපති ව්ලැද්මීර් පුටින් එලෙස වැටුපෙන් කොටසක් පරිත්‍යාග කළ රාජ්‍ය නායකයින් වේ.", "URL": "https://sinhala.adaderana.lk/news.php?nid=89813", "Category": null, "Parent URL": null}