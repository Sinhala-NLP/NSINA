{"Source": "Adaderana", "Timestamp": "April 22, 2011 04:52 pm", "Headline": "ජනපති මහින්ද ජාත්‍යන්තර අධිකරණයට ගෙනයාමට ඉන්දියාව මැදිහත්විය යුතුයි -ජයලලිතා ", "News Content": "එක්සත් ජාතීන්ගේ කමිටු වාර්තාවට අනුව හෙළිවන කරුණු මත ශ්‍රී ලංකා ජනාධිපති මහින්ද රාජපක්ෂ මහතා ජාත්‍යන්තර අධිකරණය ඉදිරියට ගෙනයා යුතු බව ඉන්දීය ඒ. අයි. ඒ. ඩී. එම්. කේ පක්ෂ නායිකා ජයලලිතා මහත්මිය පවසයි. ඒ සම්බන්ධව ඉන්දීය මධ්‍යම රජය හා තමිල්නාඩු රජය වහා මැදිහත්ව පියවර ගත යුතු බව ද ඇය සඳහන් කරයි. එක්සත් ජාතීන්ගේ සංවිධානයේ මහ ලේකම් බැංකි මූන් මහතා විසින් පත්කළ ත්‍රිපුද්ගල කමිටු වාර්තාවට අනුව රජයේ හමුදා සහ එල්. ටී. ටී. ඊ සංවිධානය අතර යුද ගැටුම් පැවති කාලය තුළ සිදුවූ බව කියන යුද අපරාධ සම්බන්ධව තහවුරු වී ඇති බව ද ඇය පෙන්වා දී තිබේ. බ්‍රිතාන්‍ය රූපවාහිනී නාලිකාවක විකාශය වූ වීඩියෝ දර්ශනය තුළින් ද ශ්‍රී ලංකාවේ යුද අපරාධ පිළිබඳව පෙන්නුම් කළ බව ජයලලිතා මහත්මිය අවධාරණය කර ඇති බව විදෙස් මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=15639", "Category": null, "Parent URL": null}