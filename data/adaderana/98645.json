{"Source": "Adaderana", "Timestamp": "November 3, 2018 04:53 pm", "Headline": "යෝගා මධ්‍යස්ථානයකදී කාන්තාවන් දෙන්නෙක් මියයයි", "News Content": "අමෙරිකාවේ ෆ්ලොරිඩා හි යෝගා මධ්‍යස්ථානයක් තුළ සිදුවූ වෙඩි තැබීමකින් කාන්තාවන් දෙදෙනෙකු මියගොස් තිබේ. විදෙස් මාධ්‍ය වාර්තා කලේ අදාළ මධ්‍යස්ථානයට ඇතුළු වූ තුවක්කුකරුවෙකු එහි සිටි පිරිස ඉලක්ක කරගනිමින් වෙඩි ප්‍රහාර මාලාවක් සිදුකර ඇති බවයි. ප්‍රහාරයෙන් තවත් පුද්ගලයින් පස් දෙනෙකු තුවාල ලබා තිබෙන අතර මියගොස් ඇත්තේ 21 හා 60 හැවිරිදි කාන්තාවන් දෙදෙනෙකු වෙයි. ස්කොට් පෝල් නැමැති පුද්ගලයෙකු විසින් මෙම වෙඩි තැබීම සිදුකර ඇති අතර පසුව ඔහු ද වෙඩි තබාගෙන සිය දිවි හානිකරගෙන තිබේ. විදෙස් මාධ්‍ය වාර්තා කලේ වෙඩි තැබීමට හේතුව මෙතෙක් අනාවරණය වී නොමැති බවයි.", "URL": "https://sinhala.adaderana.lk/news.php?nid=98645", "Category": null, "Parent URL": null}