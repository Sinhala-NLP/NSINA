{"Source": "Adaderana", "Timestamp": "January 29, 2018 03:04 pm", "Headline": "මැතිවරණයේ දී දෙපැත්තම පරදින හැටි ජවිපෙ කියයි", "News Content": "දෙපැත්තේම ඉන්න හොරු එක වර මෙවර මැතිවරණයේ දී පරාජය කළ යුතු බව ජනතා විමුක්ති පෙරමුණ පවසයි. අද(29) කොළඹ පැවති මාධ්‍ය හමුවකට එක්වෙමින් ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා මේ බව කියා සිටියේය. මෙහිදී වැඩිදුරටත් අදහස් දැක්වු විජිත හේරත් මහතා මෙසේ ද කියා සිටියේය. “කොමිෂන් වාර්තා දෙකම පිළිබඳව පරීක‍ෂණ කඩිනම් කළ යුතුයි. උනුත් හොරු, මුනුත් හොරු කියලා අපි එදා කියපු කතාව හරියටම හරි. ඒ නිසා මේ වාර්තා දෙක පිළිබඳවම පාර්ලිමේන්තු විවාදයක් අවශ්‍යයි. මෙම වාර්තා දෙක පිළිබඳවම කරුණු සම්පූර්ණයෙන්ම හෙළිකරන්න පුළුවන් වෙන්නේ එවැනි විවාදයකදී පමණයි. ජනාධිපතිවරයා එළියේ කරන කතා පැත්තක තියලා කඩුව වනන්න කියලා අපි කියනවා. මෛත්‍රී සහ මහින්ද පාර්ශ්වයෙන් එකතු වුණා නම් මේ වාර්තාව එළියට එන්නේ නැහැ. වාර්තා ජනාධිපතිවරයාට ලබාදී මෙපමණ කාලයක් තීන්දු තීරණ ගත්තේ නැත්තේ එම කණ්ඩායම් දෙක එකතු වෙයි කියලා බලාගෙනයි. ජනාධිපතිවරයා මෙයට කලින් කියපු විදිහට හොරුන්ට මඩු වලිගෙන් ගැහුවෙත් නැහැ. අද කඩුවෙන් කොටන්නෙත් නැහැ. මේ අතර ජනාධිපතිවරයා පසුගියදා රැස්වීමකදී කියා තිඛෙනවා, විපක‍ෂයේ ඉන්න 52ක් සහයෝගය දෙනවා නම් ශ්‍රීලනිප ආණ්ඩුවක් හදනවා කියලා. කැරම් බෝඩ් හොරු, සතොස කාපු හොරු, හම්බන්තොට දියවර මංගල්‍යයෙන් හොරා කාපු අය, ජාතික රූපවාහිනියට, ස්වාධීන රූපවාහිනියට පාඩු කරපු හොරු, එක්ක ආණ්ඩුවක් හදන්න ජනාධිපතිවරයා කතා කරනවා. එක පැත්තකින් කම්බ හොරු කියලා වේදිකාවේ කෑගහන ගමන් අනෙක් පැත්තෙන් ඒ හොරුන් එක්ක ආණ්ඩු හදන්න කතා කරනවා. දඩුවම් කරන්න ඕන අයට ආණ්ඩු හදන්න ආරාධනා කරනවා. අදත් ජනාධිපතිවරයා ආණ්ඩුව කරන්නෙ හොරුත් එක්ක. අලූතෙන් හදන ආණ්ඩුව කරන්න හදන්නෙත් හොරුත් එක්ක. ඒ නිසා මේ ජනාධිපතිවරයා චණ්ඩි පාට් මැතිවරණ වේදිකාවේ විතරයි. හොරු එකතු වෙලා ආණ්ඩු කරන මෙම ක්‍රියාවලිය වෙනස් කළ යුතුව තිඛෙනවා. ඒ සඳහා මෙම හොරු කණ්ඩායම් දෙකම එකට තියලා මේ මැතිවරණයේදී පරාජයට පත්කළ යුතුව තිඛෙනවා. එය කිරීමේ වගකීම තිඛෙන්නේ මේ රටේ ජනතාවටයි. “", "URL": "https://sinhala.adaderana.lk/news.php?nid=83750", "Category": null, "Parent URL": null}