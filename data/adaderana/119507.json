{"Source": "Adaderana", "Timestamp": "September 19, 2019 03:46 pm", "Headline": "ආබාධිත රණවිරුවෙක් විදුලි කණුවක නැගී විරෝධතාවයක", "News Content": "කොටුව දුම්රිය පල ඉදිරිපිට පිහිටි විදුලි කණුවක නැගී විරෝධතාවයේ නිරතව සිටි ආබාධිත රණවිරුවෙකු බිමට බැස්විමට ගිනි නිවන හමුදාව කටයුතු කර තිබේ. අදාල ස්ථානයට පැමිණි ගිනි නිවන හමුදාවේ භට පිරිසක් විසින් මීට ටික වේලාවකට පෙර එම පුද්ගලයා බිමට බැස්විමට පියවර ගත් බව අද දෙරණ වාර්තාකරු පැවසුවේය. විශ්‍රාම වැටුප් ගැටලුවක් මුල් කර ගනිමින් ආබාධිත රණවිරුවන් පිරිසක් කොටුව දුම්රිය පල ඉදිරිපිට සතියකට අධික කාලයක සිට සත්‍යග්‍රහ ව්‍යාපාරයක නිරතව සිටියි. ඊට එක්ව සිටි පාදයක් අහිමි ආබාධිත රණවිරුවෙකු අද (19) පස්වරු01.30ට පමණ විදුලි කණුවක නැගී විරෝධතාවයේ නිරත විය.", "URL": "https://sinhala.adaderana.lk/news.php?nid=119507", "Category": null, "Parent URL": null}