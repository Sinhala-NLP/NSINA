{"Source": "Adaderana", "Timestamp": "March 28, 2016 02:21 pm", "Headline": "මුහුදු කූඩැල්ලන් සමඟ 33ක් කොටු", "News Content": "නීතිවිරෝධි ධීවර කටයුතුවල නිරත වූ ශ්‍රී ලාංකික ධිවරයින් 33 දෙනෙකු නාවික හමුදාව විසින් අත්අඩංගුවට ගෙන තිබේ.මන්නාරමට උතුරු දෙසින් වූ අන්තෝනිපුරම් මුහුදු ප්‍රදේශයේ දී අදාළ ධීවරයින් අත්අඩංගුවට ගත් බව නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා පැවසුවේය.අදාළ ධීවරයින් සමඟ මුහුදු කූඩැල්ලන් තොගයක් සහ යාත්‍රා 04 ක් ද නාවික හමුදාව භාරයට ගෙන තිබේ.අත්අඩංගුවට ගත් ධීවරයින් සහ මුහුදු කූඩැල්ලන් තොගය ඉදිරි නීතිමය කටයුතු සඳහා මන්නාරම සහකාර ධීවර අධ්‍යක්ෂ කාර්යාලය වෙත භාරදීමට කටයුතු කර ඇති බව සඳහන්ය.", "URL": "https://sinhala.adaderana.lk/news.php?nid=58683", "Category": null, "Parent URL": null}