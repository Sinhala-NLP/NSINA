{"Source": "Adaderana", "Timestamp": "June 5, 2019 07:01 am", "Headline": "ත්‍රස්ත ප්‍රහාරය ගැන සොයන පාර්ලිමේන්තු විශේෂ කාරක සභාව යලි හෙට රැස් වෙයි", "News Content": "පාස්කු ඉරුදින ත්‍රස්ත ප්‍රහාරය සම්බන්ධයෙන් සොයා බලා පාර්ලිමේන්තුවට වාර්තා කිරිම සදහා පත් කළ පාර්ලිමේන්තු විශේෂ කාරක සභාව යලි හෙට (06) රැස්විමට නියමිතයි. හෙට දිනයේ හිටපු ආරක්ෂක ලේකම් හේමසිරි ප්‍රනාන්දු සහ පොලිස්පති පූජිත් ජයසුන්දර යන මහත්වරු කාරක සභාවට කැඳවා ඇති බවයි වාර්තා වන්නේ. දෙවන දිනට ඊයේ (04) රැස්වූ එම කාරක සභාව හමුවේ ජ්‍යෙෂ්ඨ පොලිස් නිළධාරින් සිව් දෙනෙකුට පෙනී සිටින ලෙස දැනුම්දී තිබුණි. නමුත් කාරක සභාව හමුවේ ඊයේ දිනයේ සාක්ෂි ලබාදුන්නේ ත්‍රස්ත විමර්ශන කොට්ඨාශය භාර හිටපු නියෝජ්‍ය පොලිස්පති නාලක ද සිල්වා මහතා පමණයි. මෙම පාර්ලිමේන්තු විශේෂ කාරක සභාව පළමුවරට පසුගිය බඳාදා දිනයේ රැස්වූ අතර එහිදී ආරක්ෂක ලේකම්වරයා සහ රාජ්‍ය බුද්ධි අංශ ප්‍රධානීයා සාක්ෂි ලබා දුන්නේය.", "URL": "https://sinhala.adaderana.lk/news.php?nid=111343", "Category": null, "Parent URL": null}