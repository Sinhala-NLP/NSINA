{"Source": "Adaderana", "Timestamp": "July 23, 2014 05:32 pm", "Headline": "යාල මාසයකට වැසෙයි", "News Content": "යාල ජාතික වනෝද්‍යානය මාසය කාලයක් වසා දැමීමට තීරණය කර තිබේ. පවතින නියගය හේතුවෙන් වනෝද්‍යානය මෙලෙස වසා දැමීමට තීරණය කළ බව වනජීවි අධ්‍යක්ෂ ජෙනරාල් එච්.ජී.රත්නායක මහතා සඳහන් කළේය. ඒ අනුව සැප්තැම්බර් මස 02 වන දින සිට 30 වන දා දක්වා යාල ජාතික වනෝද්‍යානය වසා දැමීමට තීරණය කර තිබේ. ඔක්තෝබර් මස 01 වනදා වනෝද්‍යානය යළි විවෘත කිරීමට නියමිතව තිබුණ ද නියං සහිත කාලගුණික තත්ත්වය තවදුරටත් පැවතියහොත් එම කාලය දීර්ඝ වනු ඇති බව වනජීවි අධ්‍යක්ෂ ජෙනරාල්වරයා පැවසුවේය.", "URL": "https://sinhala.adaderana.lk/news.php?nid=44872", "Category": null, "Parent URL": null}