{"Source": "Adaderana", "Timestamp": "April 26, 2017 10:33 am", "Headline": "පොල් වගාවේ උන්නතියට තල්ලුවක්", "News Content": "පොල් වගාවේ අභිවෘද්ධිය සඳහා විශේෂ වැඩසටහනක් ආරම්භ කර ඇති බව පොල් වගා කිරීමේ මණ්ඩලය පවසයි. පොල් වතු වල තෙතමනය සංරක්ෂණය කිරීම සහ පොහොර භාවිතය පිළිබඳ විශේෂ ව්‍යාපෘතියක් ක්‍රියාත්මක කරන බවත් පොල් වගාවෙන් උපරිම ඵලදාවක් ලබාගැනීම එහි අරමුණ වී ඇති බවත් එහි සභාපති කපිල යකන්දාවල මහතා කියා සිටියි.ඒ සඳහා පොල් වගාකරුවන් හට ඉදිරියේදී සහනාධාර ලබාදීමට ද බලාපොරොත්තු වන බව කපිල යකන්දාවල මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=72487", "Category": null, "Parent URL": null}