{"Source": "Adaderana", "Timestamp": "August 18, 2017 04:30 pm", "Headline": "අගමැතිධූරයේ වෙනසක් නැති බව දුමින්ද කියයි", "News Content": "අගමැති ධුරයේ වෙනසක් සිදු කිරිමට කිසිදු සූදානමක් නොමැති බව ශ්‍රී ලංකා නිදහස් පක්ෂ මහ ලේකම් දුමින්ද දිසානායක අමාත්‍යවරයා පවසයි. ඔහු පවසන්නේ එක්සත් ජාතික පක්ෂය සමඟ පවතින සම්මුති ආණ්ඩුව තුළ අදාළ කාලයට පෙර අග්‍රාමාත්‍ය ධුරයේ වෙනසක් සිදු කිරිමේ අවශ්‍යතාවක් නොමැති බවයි. අදාළ කාලය අවසන් වූ පසුව ඒ පිළිබඳ තීරණයක් ශ්‍රී ලංකා නිදහස් පක්ෂ මධයම කාරක සභාව විසින් ගනු ඇති බව දුමින්ද දිසානායක මහතා පවසයි. ගන්නේරුව ප්‍රදේශයේදී මාධ්‍යවේදීන් හමුවේ අදහස් දක්වමින් අමාත්‍ය දුමින්ද දිසානායක මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=76436", "Category": null, "Parent URL": null}