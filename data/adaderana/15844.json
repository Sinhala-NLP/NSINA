{"Source": "Adaderana", "Timestamp": "May 2, 2011 10:00 pm", "Headline": "මුදලට තරග පාවාදීම ගැන පොලිස්පතිට සොයන්න කියයි", "News Content": "ක්‍රිකට් ක්‍රීඩකයින් මුදලට තරග පාවාදුන් බවට එල්ලවන චෝදනා සම්බන්ධයෙන් විධිමත් පරීක්ෂණයක් කරන ලෙස තමන් පොලිස්පතිවරයාට දැනුම්දුන් බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. ඒ අනුව ඒ පිළිබඳ පරීක්ෂණයක් සිදුකෙරෙනු ඇතැයි තමන් විශ්වාස කරන බව හෙතෙම අද දෙරණට කියා සිටියේය. ශ්‍රී ලංකා ක්‍රීඩකයින්ට මුදලට තරග පාවාදීම අලුත් දෙයක් නොවන බවටත්,1992 සිට එවැනි තරග පාවාදීම් සිදුවුණු බවටත් හිටපු ටෙස්ට් ක්‍රිකට් නායක හෂාන් තිලකරත්න මහතා විසින් විදෙස් මාධ්‍යයට පවසා තිබිණි. එසේම ඔහු විසින් හෙට දිනයේ එකී සිදුවීම් පිළිබඳ ප්‍රසිද්ධ ප්‍රකාශයක් සිදුකිරීමට නියමිත බව අද නිවේදනය කරන ලදී.", "URL": "https://sinhala.adaderana.lk/news.php?nid=15844", "Category": null, "Parent URL": null}