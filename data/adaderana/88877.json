{"Source": "Adaderana", "Timestamp": "May 10, 2018 07:32 pm", "Headline": "එජාපයේ 2020 අපේක්ෂකයා ගැන මත දෙකක්", "News Content": "එක්සත් ජාතික පක්ෂයේ 2020 ජනාධිපති අපේක්ෂයා සම්බන්ධයෙන් සම කැබිනට් මාධ්‍ය ප්‍රකාශක අමාත්‍ය රාජිත සේනාරත්න මහතා සහ එක්සත් ජාතික පක්ෂ මහ ලේකම් අකිල විරාජ් කාරියවසම් මහතා රජයේ ප්‍රවෘති දෙපාර්තමේන්තුවේ පැවති මාධ්‍ය හමු දෙකකදී මත දෙකක් ප්‍රකාශ කළේය. අගමැතිවරයා මැයි දිනයට පසු තමා සමඟ සාකච්ඡා කළ බවත් එහිදී එතුමන් පොදු අපේක්ෂකයෙක් සම්බන්ධයෙන් පැවසූ බව සම කැබිනට් මාධ්‍ය ප්‍රකාශක අමාත්‍ය රාජිත සේනාරත්න මහතා පැවසීය. රජයේ ප්‍රවෘති දෙපාර්තමේන්තුවේ පැවති තවත් මාධ්‍ය හමුවකට එක්වෙමින් එක්සත් ජාතික පක්ෂ මහ ලේකම් අකිල විරාජ් කාරියවසම් මහතා ප්‍රකාශ කළේ 2020 ජනාධිපතිවරණය සඳහා එක්සත් ජාතික පක්ෂයෙන් අපේක්ෂකයෙක් ඉදිරිපත් කරන බවයි.", "URL": "https://sinhala.adaderana.lk/news.php?nid=88877", "Category": null, "Parent URL": null}