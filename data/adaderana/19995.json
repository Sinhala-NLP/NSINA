{"Source": "Adaderana", "Timestamp": "November 14, 2011 10:22 am", "Headline": "ගෘහ සේවිකාවගේ සිරුරේ අවයව අතුරුදහන් වීම -පුළුල් පරීක්ෂණයක්", "News Content": "ශරීර අභ්‍යන්තර අවයව කිහිපයක් නොමැතිව කුවේට් හි සිට මෙරටට ගෘහ සේවිකාවකගේ සිරුරක් ගෙන ඒමේ සිද්ධිය සම්බන්ධයෙන් පුළුල් පරීක්ෂණයක් ආරම්භ කරන බව විදේශ සේවා නියුක්ති කාර්යාංශය පවසයි. මෙරට‍ කුවේට් හි තානාපති කාර්යාල හරහා අදාළ සිද්ධිය සම්බන්ධයෙන් සොයා බලන බව එම කාර්යාංශයේ ක්‍රියාකාරී අධ්‍යක්ෂ නලින් ගම්ලත් මහතා සඳහන් කළේය. ගෘහ සේවිකාවක වශයෙන් කුවේට් හි සේවය කරමින් සිටිය දී පසුගිය 31 වැනිදා මෙසේ හදිසියේ මියගොස් ඇත්තේ කලාවැව, විජිතපුර ප්‍රදේශයේ පදිංචි 28 හැවිරිදි කාන්තාවකි. ඇයගේ හෘද වස්තුව, වකුගඩු හා ආමාශයේ ඉන්ද්‍රියන් ශරීරයෙන් ඉවත් කර තිබූ බව ඇයගේ සිරුර මෙරටට ගෙනඒමෙන් පසුව සිදුකළ මරණ පරීක්ෂණයේ දී අනාවරණය වී තිබුණි.", "URL": "https://sinhala.adaderana.lk/news.php?nid=19995", "Category": null, "Parent URL": null}