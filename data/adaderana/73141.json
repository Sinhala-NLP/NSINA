{"Source": "Adaderana", "Timestamp": "May 14, 2017 11:41 am", "Headline": " දකුණු අධිවේගයේ අනතුරින් 1ක් මරුට-2ක් රෝහලට", "News Content": "දක්ෂිණ අධිවේගී මාර්ගයේ ගැලනිගම ප්‍රදේශයේ දී සිදුවු රිය අනතුරකින් කාන්තාවක මියගොස් තවත් දෙදෙනෙකු තුවාල ලබා තිබේ.කොට්ටාව දෙස සිට මාතර දෙසට ධාවනය වෙමින් තිබු වෑන් රථයක් ඉදිරියෙන් ගමන් කළ කන්ටේනර් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබු වෑන් රථයේ රියදුරු සහ කාන්තාවන් දෙදෙනෙකු කළුතර නාගොඩ රෝහලට ඇතුළත් කිරීමෙන් අනතුරුව එක් කාන්තාවක මියගොස් තිබේ.මියගොස් ඇත්තේ බත්තරමුල්ල ප්‍රදේශයේ පදිංචිව සිටි 46 හැවිරිදි කාන්තාවක බව සඳහන්ය.අනතුරට හේතුව රියදුරුට නින්දයාම බව මූලික පොලිස් විමර්ශනවලදී අනාවරණය වී ඇති අතර කළුතර දකුණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73141", "Category": null, "Parent URL": null}