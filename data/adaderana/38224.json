{"Source": "Adaderana", "Timestamp": "October 19, 2013 09:09 am", "Headline": "අනිල් කුම්බ්ලේ නිලවරණයට නොයයි", "News Content": "හිටපු ඉන්දීය ක්‍රිකට් ක්‍රීඩක අනිල් කුම්බ්ලේ කර්ණාටක ප්‍රාන්ත ක්‍රිකට් සංගමයේ එළඹෙන නිලවරණයට ඉදිරිපත් නොවීමට තීරණය කර තිබේ. අනිල් කුම්බ්ලේ එම ක්‍රිකට් සංගමයේ සභාපති ධුරය හොබවන අතර එහි දැනට පරිපාලනය හොබවන සියලුම නිලධාරීන් ඉදිරි නිලවරණයට ඉදිරිපත් නොවන බව සඳහන්ය. එම සංගමයේ තවත් ප්‍රකට සාමාජාකයෙකු වන ජවගල් ශ්‍රීනාත් ද එළඹෙන නිලවරණයට සහභාගි නොවන බව ප්‍රකාශ කර ඇත. අනිල් කුම්බ්ලේ ප්‍රමුඛ කර්ණාටක ප්‍රාන්ත ක්‍රිකට් සංගමයේ පරිපාලනය 2010 වසරේ දී පත්විය. සිය තීරණය ප්‍රකාශයට පත් කරමින් අනිල් කුම්බ්ලේ පැවසුවේ තම කාලය තුළ ප්‍රාන්තයේ ක්‍රිකට් ක්‍රීඩාව දියුණු කිරීම සඳහා විශාල කාර්ය භාරයක් කිරීමට තමාට හැකි වු බවයි.", "URL": "https://sinhala.adaderana.lk/news.php?nid=38224", "Category": null, "Parent URL": null}