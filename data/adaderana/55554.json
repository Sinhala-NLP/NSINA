{"Source": "Adaderana", "Timestamp": "December 7, 2015 08:45 am", "Headline": "යතුරුපැදි අනතුරු 4යි මරණ 6යි", "News Content": "දිවයිනේ ප්‍රදේශ කිහිපයක සිදු වු යතුරුපැදි අනතුරු 04න් පුද්ගලයින් 06 දෙනෙකු මියගොස් තිබේ.දඹුල්ල - කුරුණෑගල ප්‍රධාන මාර්ගයේ දරමිටිපොල ප්‍රදේශයේදී දඹුල්ල දෙසට ධාවනය වූ යතුරු පැදියක් පැදිකරුට පාලනය කර ගැනීමට නොහැකිව මාර්ගයෙන් ඉවතට පැන කානුවක ගැටීමෙන් සිදු වූ අනතුරකින් තරුණයින් දෙදෙනෙකු මියගොස් තිබේ.මියගොස් ඇත්තේ 23 හැවිරිදි සහ 26 හැවිරිදි ගොකරැල්ල, කරව්වැව ප්‍රදේශයේ පදිංචිව සිටි තරුණයින් දෙදෙනෙකි.මේ අතර තංගල්ල - තිස්සමහාරාම ප්‍රධාන මාර්ගයේ වැලිආර ප්‍රදේශයේදී ලංගම බස් රථයක් සහ යතුරුපැදියක් එකිනෙක ගැටීමෙන් සිදු වූ අනතුරකින් බරපතළ තුවාල ලැබූ අඹුසැමි යුවළක් තංගල්ල රෝහලට ඇතුළත් කිරිමෙන් පසු මියගොස් තිබේ.අනතුරින් මියගොස් ඇත්තේ 26 හැවිරිදි මල්බෙරිගම ප්‍රදේශයේ පදිංචිව සිටි අඹුසැමි යුවළක් බව පොලිසිය සඳහන් කරයි.මේ සම්බන්ධයෙන් ලංගම බස් රථයේ රියදුරු අත්අඩංගුවට ගත් බව ද පොලිසිය කියා සිටියි.මේ අතර ගම්පහ, ඇහැළගහහේන ප්‍රදේශයේදී වෑන් රථයක් සහ යතුරුපැදියක් එකිනෙක ගැටීමෙන් සිදු වූ අනතුරින් බරපතළ තුවාල ලැබූ යතුරුපැදිකරු ගම්පහ රෝහලට ඇතුළත් කිරිමෙන් පසු මියගොස් තිබේ.මියගොස් ඇත්තේ 23 හැවිරිදි උඩුගම්පොල, දෙරණාගොඩ, ප්‍රදේශයේ පදිංචිව සිටි තරුණයෙකු වන අතර අනතුර සම්බන්ධයෙන් වෑන් රථයේ රියදුරු අත්අඩංගුවට ගත් බව පොලිසිය පවසයි.මේ අතර මුලතිව් පරන්තන් මාර්ගයේ කිලෝමිටර් 32 කණුව ප්‍රදේශයේදී පුදුකුඩිඉරිප්පු දෙසට ධාවනය වූ යතුරුපැදියක් මාර්ගයේ සිටි ගවයෙකුගේ ගැටීමෙන් සිදු වූ අනතුරින් බරපතළ තත්ත්වයේ පසුවූ යතුරුපැදියේ ගමන් ගත් පසුපැදිකරු පුදුකුඩිඉරිප්පු රෝහලට ඇතුළත් කිරිමෙන් පසු මියගොස් තිබේ.අනතුරෙන් මියගොස් ඇත්තේ 55 හැවිරිදි මන්නාරම ප්‍රදේශයේ පදිංචිව සිටි පුද්ගලයෙකි.සිද්ධිය සම්බන්ධයෙන් යතුරුපැදිකරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=55554", "Category": null, "Parent URL": null}