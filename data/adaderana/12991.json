{"Source": "Adaderana", "Timestamp": "December 21, 2010 08:26 am", "Headline": "කොළඹ කැමරා ඇස අද සිට විවෘතයි", "News Content": "කොළඹ නගරයේ ස්ථාපිත කර ඇති ආරක්ෂිත කැමරා පද්ධතිය අද(21) සිට විවෘත කිරීමට තීරණය කර තිබේ. කොළඹ නගරය තුළ ආරක්ෂාව තර කිරීමේ අරමුණින් මෙම නව කැමරා පද්ධතිය ස්ථාපිත කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පවසයි. ආරක්ෂක කැමරා සවි කිරීමෙන් පසු ඒවා අධීක්ෂණයට නියෝජ්‍ය පොලිස්පතිවරයෙකු සහ පොලිස් අධිකාරිව‍රයෙකු ඇතුළු විශේෂ පොලිස් කණ්ඩායමක් පත් කර තිබේ. අපරාධකරුවන්, කොල්ලකල්ලි, කප්පම්කරුවන් සහ මත්ද්‍රව්‍ය ජාවාරම්කරුවන් පොලිසියට හසු කර ගැනීම සඳහා දිවයිනේ සියලු නගර වල ඉදිරියේ දී ආරක්ෂක කැමරා පද්ධති සවි කරන බව ද පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=12991", "Category": null, "Parent URL": null}