{"Source": "Adaderana", "Timestamp": "July 28, 2016 09:15 pm", "Headline": " භික්ෂුන් වහන්සේ නමක් ඇතුළු 32ක් රිමාන්ඩ්", "News Content": "පානිය ජලය ඉල්ලා පසුගිය 25දා අම්බලන්තොට නගරයේ තිස්ස - මාතර ප්‍රධාන මාර්ගය අවහිර කරමින් විරෝධතාවයේ නියැළුණු භික්ෂුන් වහන්සේ නමක් ඇතුළු 32ක් හම්බන්තොට මහේස්ත්‍රාත් අධිකරණයට අද ඉදිරිපත් කිරීමෙන් අනතුරුව ලබන මස 01 වනදා තෙක් රිමාන්ඩ් කර තිබේ.හම්බන්තොට මහේස්ත්‍රාත් අධිකරණයේ විනිසුරු මංජුල කරුණාරත්න මහතා නියෝගය දී ඇත.අම්බලන්තොට, රුහුණු රිදියගම ප්‍රදේශයේ කරබගලමුල්ල,ගොඩකොග්ගල්ල යන ග්‍රාමනිලධාරි වසම් දෙකක ජනතාව පානිය ජලය ඉල්ලා පසුගිය 25 වනදා පෙරවරු 11 සිට සවස තුන පමණ වෙනතෙක් පැය හතරක පමණ කාලයක් තිස්ස - මාතර ප්‍රධාන මාර්ගයේ අම්බලන්තොට නගරයෙන් මාර්ගය හරස් කරමින් විරෝධතාවයේ නියැළිණ.විරෝධතාවය නිසා ඇතිවූ වාහන තදබදය අවමකිරීමට ගිය අම්බලන්තොට පොලිසියේ නිලධාරින් හා විරෝධතාකරුවන් අතර සුළු ගැටුම්කාරී තත්ත්වයක්ද එදින ඇතිවිය.ඒ අනුව විරෝධතාවයේ නියැළි පුද්ගලයින්ට අයුතු ජනරාශිය, මහජන පීඩාව, අනර්ථය යන කාරණා යටතේ චෝදනා ගොනුකර හම්බන්තොට මහේස්ත්‍රාත් අධිකරණයට ඉදිරිපත් කිරීමට අම්බලන්තොට පොලීසිය පියවර ගත්තේය.ප්‍රදේශයේ ජනතාව පෙන්වාදෙන්නේ විරෝධතාකරුවන් අත්අඩංගුවට ගත්තද තම ප්‍රදේශයේ පානිය ජාල ප්‍රශ්නනය තවමත් විසඳී නොමැති බවයි. මේ වනවිට පවුල් 540ක පුද්ගලයින් 2500ට වැඩි සංඛ්‍යාවක් පානිය ජලය නොමැතිව පීඩාවට පත්ව තිබේ .", "URL": "https://sinhala.adaderana.lk/news.php?nid=62529", "Category": null, "Parent URL": null}