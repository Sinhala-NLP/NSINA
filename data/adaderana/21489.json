{"Source": "Adaderana", "Timestamp": "January 19, 2012 10:00 am", "Headline": "ජල සම්පාදන සේවකයින් හෙට වැඩ වර්ජනයක් අරඹයි", "News Content": "25% ක වැටුප් වැඩිවීම ප්‍රමාණවත් නොවන බව පවසමින් ජාතික ජල සම්පාදන වෘත්තීය සමිති ඒකාබද්ධ සන්ධානය ද හෙට(20) දිනයේ වැඩ වර්ජනයක නිරතවීමට තීරණය කර තිබේ. හෙට උදෑසන 9 සිට පැය 04 ක කාලයක් බස්නාහිර පළාතේ සියලු ජාතික ජල සම්පාදන හා ජලාපවහන මණ්ඩලවල සේවකයින් වැඩවර්ජනයේ නිරත වන බව එම සන්ධානයේ සම කැඳවුම්කරු උපාලි රත්නායක මහතා ප්‍රකාශ කළේය. ජල සම්පාදන මණ්ඩල සේවකයින්ට 25% වැටුප් වැඩිවීම හිමිවන්නේ වැටුපෙන් කොටසකට පමණක් බවත්, එය සම්පූර්ණ වැටුපටම හිමිවිය යුතු බවත් ඔහු අවධාරණය කළේය. වැටුප් වැඩිවීම සම්බන්ධයෙන් ලංකා ඛනිජ තෙල් වෘත්තීය සමිති හා අමාත්‍යවරයා අතර ඊයේ පස්වරුවේ පැවැත්වූ සාකච්ඡා ද අසාර්ථක වූ බව ඛනිජ තෙල් පොදු සේවක සංගමයේ සභාපති අශෝක රංවල මහතා පවසයි. නිවැරදි වැටුප් වැඩිවීම ක්‍රියාත්මක කරගැනීම සඳහා විදුලි සේවකයින් හා ජල සම්පාදන සේවකයින් ඒකාබද්ධව ගෙනයන අරගලයට ඛනිජ තෙල් සේවකයින් ද සහය පළකරන බව ඒ මහතා සඳහන් කළේය.", "URL": "https://sinhala.adaderana.lk/news.php?nid=21489", "Category": null, "Parent URL": null}