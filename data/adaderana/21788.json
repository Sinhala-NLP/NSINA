{"Source": "Adaderana", "Timestamp": "February 1, 2012 09:54 am", "Headline": "අද ඉන්දියාව හා ඕස්ට්‍රේලියාව ගැටෙයි", "News Content": "සංචාරක ඉන්දීය කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන පළමු 20 / 20 තරගාවලියේ පළමු තරගය අද ඔස්ට්‍රේලියාවේ සිඩ්නි හී දී පැවැත්වේ. දෙරට අතර පැවති ටෙස්ට් තරගාවලිය 4ට 0ක් ලෙස ඔස්ට්‍රේලියානු කණ්ඩායම ජය ලබා ගන්නා ලදී. ඉන්දියාව ලබා ඇති ටෙස්ට් තරගාවලි පරාජය හේතුවෙන් 20 / 20 තරගාවලිය ඉතා වැදගත් බව ක්‍රිකට් විචාරකයින් පවසයි. ඔස්ට්‍රේලියානු කණ්ඩායමේ නායකත්වය සඳහා ජෝර්ජ් බෙලී පත් කර ඇති අතර ඉන්දියානු කණ්ඩායමේ නායකත්වය දරන්නේ එම්.එස් දෝණි විසිනි. ඔස්ට්‍රේලියාව සහ ඉන්දියාව අතර 20 / 20 තරග 4ක් පවත්වා ඇති අතර ඉන් කණ්ඩායම් දෙකම තරග 2 බැගින් ජය ගැනීමට සමත් වී තිබේ.", "URL": "https://sinhala.adaderana.lk/news.php?nid=21788", "Category": null, "Parent URL": null}