{"Source": "Adaderana", "Timestamp": "August 26, 2019 12:56 pm", "Headline": "ශල්‍ය වෛද්‍ය විද්‍යායතනයේ වාර්ෂික සම්මේලනය", "News Content": "ශ්‍රී ලංකා ශල්‍ය වෛද්‍ය විද්‍යායතනයේ 48 වැනි වාර්ෂික ජාත්‍යන්තර සම්මේලනය පසුගියදා ගාල්ලේදී පැවැත්විය. ඒ සඳහා රටවල් රැසක් නියෝජනය කරමින් විදෙස් විශේෂඥ වෛද්‍යවරුන් එක්ව සිටියේය. ශ්‍රී ලංකා ශල්‍ය වෛද්‍ය විද්‍යායතනයේ 48 වැනි වාර්ෂික ජාත්‍යන්තර සම්මේලනය පසුගිය අගෝස්තු 23 සිකුරාදා ඇරඹි අතර එය ඊයේ දිනයෙන් අවසන් විය. දෙස් විදෙස් ශල්‍ය වෛද්‍යවරුන් අතර දැනුම හුවමාරු කරගැනීම සහ සැමට එක හා සමාන ශල්‍ය වෛද්‍ය සේවයක් සැපයීම මෙම සම්මේලනයේ අරමුණයි. සමුළුව සඳහා බ්‍රිතාන්‍ය, නවසීලන්තය, ඔස්ට්‍රේලියාව,ඉන්දියාව ඇතුළු රටවල් රැසක් නියෝජනය කරමින් විදෙස් විශේෂඥ වෛද්‍යවරුන් 40කට අධික පිරිසක් එක්ව සිටියේය. එම විශේෂඥ වෛද්‍යවරුන් විසින් මෙහිදී විශේෂ දේශන පවත්වනු ලැබීය.", "URL": "https://sinhala.adaderana.lk/news.php?nid=117515", "Category": null, "Parent URL": null}