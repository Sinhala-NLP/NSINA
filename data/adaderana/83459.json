{"Source": "Adaderana", "Timestamp": "January 24, 2018 04:06 pm", "Headline": " කඳුකරයේ ඡන්දය අරක්කු වීදුරුවට යටවෙයිද?", "News Content": "පළාත්පාළන මැතිවරණය වෙනුවෙන් ප්‍රචාරක කටයුතු සිඳුකරන ස්වාධීන කණ්ඩායම්,වෘත්තීය සමිති හා දේශපාලන පක්ෂ නුවරඑළිය දිස්ත්‍රික්කයේ - තලවාකැලේ ,හැටන්,වටවල,මස්කෙළිය,නෝර්වුඩ් හා බගවන්තලාව නගර,උප නගර හා වතු ආශ්‍රිත බොහෝ ස්ථානවලදී ජනතාවට නොමිලේ අරක්කු ලබාදෙමින් ඡන්දය ලබා දෙන ලෙසට පුද්ගලයින් රවටාලීමේ ව්‍යාපාරයක් පවත්වාගෙන යන බව ජනතාව පවසති. මැතිවරණ නීතිය උල්ලංඝණය කරමින් රාත්‍රි 7 න් පසු ගෙයින් ගෙට ගොස් ප්‍ර‍චාරක කටයුතු කරන බවටද වාර්තා වෙය. එමෙන්ම ඇතැම් වාහනවල පිටුපස වීදුරුවද ආවරණය කරමින් දැන්වීම් පුවරු අලවා රථවාහන නීතිය උල්ලංඝණය කරනවිට පොලීසිය නිහඩ පිළිවෙතක් අනුගමනය කරන බවද ජනතාව පෙන්වා දෙයි.", "URL": "https://sinhala.adaderana.lk/news.php?nid=83459", "Category": null, "Parent URL": null}