{"Source": "Adaderana", "Timestamp": "November 19, 2016 08:23 am", "Headline": " තුන්රෝද රථ හොරු 3ක් අල්ලයි", "News Content": "ත්‍රීරෝද රථ සොරකම් කිහිපයකට සම්බන්ධ පුද්ගලයන් තිදෙනෙකු වැල්ලම්පිටිය හා මුල්ලේරියාව ප්‍රදේශ වලදී අත්අඩංගුවට ගෙන තිබේ.මිරිහාන විශේෂ අපරාධ මෙහෙයුම් ඒකකය මගින් සිදුකළ වැටලීම් මගින් මොවුන් අත්අඩංගුවට ගත් බව සඳහන්ය.සැකකරුවන් සතුව තිබී සොරකම් කරන ලද ත්‍රීරෝද රථ 02ක් හා ත්‍රිරෝද රථ අමතර කොටස් කිහිපයක් ද සොයාගත් බවයි පොලීසිය පැවසුවේය.අත්අඩංගුවට ගෙන ඇත්තේ 24 හා 27 වයස් වල පසුවන කඩුවෙල, මුල්ලේරියාව, මරදාන යන ප්‍රදේශ වල පදිංචි පුද්ගලයන් තිදෙනෙකි.ඔවුන් අද(19) දින අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මිරිහාන විශේෂ අපරාධ මෙහෙයුම් ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66165", "Category": null, "Parent URL": null}