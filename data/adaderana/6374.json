{"Source": "Adaderana", "Timestamp": "January 31, 2010 11:59 am", "Headline": "මේ මැතිවරණය ප්‍රචණ්ඩ ක්‍රියා අවම මැතිවරණයයි ", "News Content": "මෙවර ජනාධිපතිවරණය පශ්චාත් මැතිවරණ ප්‍රචණ්ඩ ක්‍රියා අවම මැතිවරණය බව පෙ‍ාලිස් මැතිවරණ මහලේකම් කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා පවසයි. ඊයේ මහනුවර පැවති මාධ්‍ය හමුවේදී අදහස් දක්වමින් ගාමිණී නවරත්න මහතා මේ අදහස් පළ කළේය. වෙනත් මැතිවරණ හා සලකා බැලීමේ දී ‍ෙ‍මවර සිදුවූ පශ්චාත් මැතිවරණ ප්‍රචණ්ඩ ක්‍රියා ප්‍රමාණය අවම වී ඇති බවද ඔහු පවසයි. පශ්චාත් මැතිවරණ කාලසීමාව හෙටින් අවසන් වන බව ද නියෝජ්‍ය පොලිස්පතිවරයා මෙහිදී වැඩිදුරටත් සදහන් කළේය.", "URL": "https://sinhala.adaderana.lk/news.php?nid=6374", "Category": null, "Parent URL": null}