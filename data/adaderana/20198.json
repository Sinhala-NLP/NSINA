{"Source": "Adaderana", "Timestamp": "November 23, 2011 11:35 am", "Headline": "කඳුරට කුඩ සමාගම මේස් වෙළඳපොළටත් ඇවිත්", "News Content": "ශී‍්‍ර ලංකාවේ ප‍්‍රමුඛතම දේශීය නිෂ්පාදන ආයතනයක් වන කඳුරට කුඩ සමාගම Penguin ලාංඡනය යටතේ මේස් නිෂ්පාදන වෙළඳපොළට ඉදිරිපත් කළේ වෙළඳපොළ තරගකාරීත්වය අභියෝගයක් කර ගනිමිනි. වසර 2 කටත් අඩු කාලයක් තුළ ඔවුන් එම අභියෝගය සාර්ථකව ජයගෙන ඇත. ජාත්‍යන්තර ප‍්‍රමිතීන්ට අනුකූලව නිෂ්පාදනය කරන එකම දේශීය මේස් නිෂ්පාදනය වන කඳුරට මේස් මේ වනවිට දේශීය මේස් වෙළඳ පොළේ 40% ක ප‍්‍රමාණයක් අත්පත්කර ගැනීමට සමත්ව සිටී. අතිනවීන තාක්ෂණික ශිල්ප ක‍්‍රම යටතේ නිෂ්පාදනය වන කඳුරට මේස් සඳහා ඉහළ අපනයන ඉල්ලූමක් පවතින බව ආයතනය ප‍්‍රකාශ කරයි. ජාත්‍යන්තර ප‍්‍රමිතීන්ට අනුකූලව දේශීය කාලගුණ තත්ත්වයන්ට සහ දේශීය පාරිභෝගික අවශ්‍යතාවන්ට ගැලපෙන පරිදි Penguin ලාංඡනය යටතේ එන කඳුරට මේස් ඉතා පහසු මිලකට ලබාගත හැක. පාසල් සිසුන් සඳහා, කී‍්‍රඩකයන් සඳහා, රාජකාරී සහ සාමාන්‍ය ගමන් බිමන් සඳහා සැකසූ මේස් වර්ග විවිධ විලාසිතාවන්ගෙන් ලබාගත හැකි අතර විශේෂ අවශ්‍යතාවන්ට ගැලපෙන ලෙස මේස් සැකසීමේ ඇණවුම්ද කඳුරට මේස් ආයතනය භාරගනු ලැබේ. නිල ඇඳුම් භාවිත වන ආයතන සඳහා විශේෂ වට්ටම් යටතේ ආයතනයටම විශේෂ වූ මේස් සකසා දීමට ඔවුන් කටයුතු කරයි. සූර්ය සිංහ සම්මානයෙන්ද පිදුම් ලද කඳුරට ආයතනය සෑම විටම දේශීයත්වයට මුල් තැන දෙන අතර අන්තර් ජාතික ප‍්‍රමිතියෙන් යුතු දේශීය නිෂ්පාදන මෙරට පාරිභෝගිකයන් වෙත ලබාදීමට නිරන්තරයෙන් කටයුතු කරයි.", "URL": "https://sinhala.adaderana.lk/news.php?nid=20198", "Category": null, "Parent URL": null}