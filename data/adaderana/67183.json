{"Source": "Adaderana", "Timestamp": "December 19, 2016 09:32 pm", "Headline": "  තැපැල් නිවාඩු අවලංගුයි", "News Content": "තැපැල් දෙපාර්තමේන්තුවේ සියලුම කාර්ය මණ්ඩල නිවාඩු අද (19) දින මධ්‍යම රාත්‍රියේ සිට (21) දින මධ්‍යම රාත්‍රිය දක්වා අවලංගු කිරීමට තැපැල්පතිවරයා තීරණය කර තිබේ.ඒකාබද්ධ තැපැල් වෘත්තීය සමිති පෙරමුණ විසින් අද (19) දින මධ්‍යම රාත්‍රියේ සිට වෘත්තීය ක්‍රියා මාර්ගයක් ආරම්භ කිරීමට කටයුතු කිරීමට තීරණය කර තිබුණි.නිවේදනයක් නිකුත් කරමින් තැපැල් දෙපාර්තමේන්තුව පවසන්නේ වෘත්තීය සමිති ක්‍රියාමාර්ගයක නිරතවීමට තීරණය කර ඇති බව ඒකාබද්ධ තැපැල් වෘත්තීය සමිති පෙරමුණ විසින් දැනුම් දී ඇති බවයි.එබැවින් මහජන සේවාවන් අඛණ්ඩව පවත්වාගෙන යාම සඳහා නිවාඩු අවලංගු කළ බව එම දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=67183", "Category": null, "Parent URL": null}