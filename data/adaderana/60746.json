{"Source": "Adaderana", "Timestamp": "June 3, 2016 05:12 pm", "Headline": " දෙමටගොඩ සිද්ධියේ තවත් 1ක් දැලේ", "News Content": "දෙමටගොඩ ප්‍රදේශයේ දී බන්ධනාගාර බස් රථයකට වෙඩි තැබීමේ සිද්ධිය සම්බන්ධයෙන් තවත් පුද්ගලයෙකු අත්අඩංගුවට ගෙන තිබේ.පොලිස් මාධ්‍ය කොට්ඨාශය පැවසුවේ ත්‍රස්ත විමර්ශන ඒකකය මගින් සිදුකළ විමර්ශනයකදී සැකකරු අත්අඩංගුවට ගත් බවයි.ත්‍රස්ත විමර්ශන ඒකකය මගින් සිද්ධියට අදාළව අත්අඩංගුවට ගත් අනෙක් සැකකරුවන්ගෙන් සිදුකළ ප්‍රශ්න කිරීම්වලදී අදාළ පුද්ගලයා සම්බන්ධයෙන් අනාවරණය වී තිබේ.සැකකරු සම්බන්ධයෙන් සිදුකළ වැඩිදුර විමර්ශනවලදී ටී-56 ගිනි අවියක් හිස් පතරොම් ගැබ් එකක් සහ එම උණ්ඩ 8ක් සොයාගැනීමට හැකි වූ බව පොලීසිය පැවසුවේය.පසුගිය මාර්තු 02 වැනිදා සිරකරුවන් රැගත් බන්ධනාගාර බස් රථයක් දෙමටගොඩ ප්‍රදේශය පසුකරමින් සිටියදී බස් රථයට වෙඩි ප්‍රහාර එල්ල වී තිබුණි.", "URL": "https://sinhala.adaderana.lk/news.php?nid=60746", "Category": null, "Parent URL": null}