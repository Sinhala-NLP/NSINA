{"Source": "Adaderana", "Timestamp": "March 2, 2011 10:09 am", "Headline": "ලැබූ විජයග්‍රහණය කිසි විටෙක පාවා දෙන්නේ නෑ", "News Content": "මානුෂීය මෙහෙයුමෙන් ලැබූ යුදමය විජයග්‍රහණය කිසි විටෙක පාවාදෙන්නට තමන් සූදානම් නැති බව ජනාධිපති මහින්ද රාජපක්ෂ මහතා පවසයි. අද අපට ගොඩනැගීමට ඇත්තේ ත්‍රස්තවාදීන් විනාශ වූ රටක් බවත්,ඒ සඳහා ත්‍රිවිධ හමුදාව ඉදිරිපත්ව සිටින බවත් ජනාධිපතිවරයා පෙන්වා දෙයි. ශ්‍රී ලංකා‍ ගුවන් හමුදාවේ 60 වන සංවත්සරයට එක් වෙමින් අදහස් දැක් වූ ජනාධිපති මහින්ද රාජපක්ෂ මහතා ප්‍රකාශ කළේ ගුවන් හමුදාව මෙරට ඉතිහාසය තුළ අති විශිෂ්ට කාර්යය භාරයක් ඉටු කළ බවයි. ගුවන් යානා 4කින් ආරම්භ කළ ගුවන් හමුදාව අද නියමුන් රහිත ගුවන් යානා ඇතුළු නවීන අවි ආයුධ වලින් සම්බන්ධ ප්‍රබල හමුදාවක් බවට පත්ව ඇතැයි ද ජනාධිපතිවරයා පෙන්වා දුන්නේය. ත්‍රස්තවාද‍ය විනාශ කිරී‍මේ සටනේ දී ගුවන් හමුදා ප්‍රහාර වලින් සාමාන්‍ය වැසියන්ට කිසිදු අනතුරක් නොවූ බව පැවසූ ජනාධිපතිවරයා එසේ වූයේ නම් මෙරට ඉතිහාසය වෙනත් අයුරකින් ලියවීමට ඉඩ තිබුණු බව ද සඳහන් කළේය.", "URL": "https://sinhala.adaderana.lk/news.php?nid=14561", "Category": null, "Parent URL": null}