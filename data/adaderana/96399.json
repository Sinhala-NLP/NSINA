{"Source": "Adaderana", "Timestamp": "September 20, 2018 12:25 pm", "Headline": "නාලක සිල්වා සහ LTTE අතර සම්බන්ධතා ගැන හෙළිදරව්වක්", "News Content": "යහපාලන ආණ්ඩුව තවත් රණවිරු දඩයමකට සූදානම් වන බව ජාතික නිදහස් පෙරමුණ පවසයි. අද (20) කොළඹ කැඳවා තිබූ මාධ්‍ය හමුවකට එක් වෙමින් ජාතික නිදහස් පෙරමුණේ ජාතික සංවිධායක ජයන්ත සමරවීර මහතා මේ බව ප්‍රකාශ කළේය. යුද හමුදා බුද්ධි අංශයේ කටයුතු කළ ලුතිනල් කර්නල් එරන්ත පීරිස් මහතා අත්අඩංගුවට ගැනීම සඳහා අපරාධ පරීක්ෂණ දෙපාර්තමේන්තුව කටයුතු කරමින් සිටින බවද ඒ මහතා පැවසීය. මාධ්‍යවේදී එක්නැලිගොඩ අතුරුදහන් කිරීම සම්බන්ධයෙන් මෙම අත්අඩංගුවට ගැනීම සිදු කිරීමට කටයුතු කරන බවද ඒ මහතා ප්‍රකාශ කළේය. වත්මන් ජනාධිපති මෛත්‍රීපාල සිරිසේන මහතා හා හිටපු ආරක්ෂක ලේකම් ගෝඨාභය රාජපක්ෂ මහතා ඝාතනය සම්බන්ධයෙන් චෝදනා එල්ල වන ත්‍රස්ත විමර්ශන ඒකකයේ නියෝජ්‍ය පොලිස්පති නාලක ද සිල්වා මහතා සම්බන්ධයෙන් මේ වන තෙක් අත්අඩංගුවට ගෙන නොමැති බව ඒ මහතා ප්‍රකාශ ක‍ළේය. ත්‍රස්ත විමර්ශන ඒකකයේ නියෝජ්‍ය පොලිස්පති නාලක ද සිල්වා මහතා හට එල්.ටී.ටී.ඊ සංවිධානය සමඟ සම්බන්ධකම් ඇති බවට වගකීමෙන් ප්‍රකාශ කරන බවද ජයන්ත සමරවීර මහතා ප්‍රකාශ කළේය.", "URL": "https://sinhala.adaderana.lk/news.php?nid=96399", "Category": null, "Parent URL": null}