{"Source": "Adaderana", "Timestamp": "August 7, 2019 12:06 pm", "Headline": "ලොව අංක එකේ ටෙනිස් ක්‍රීඩිකාවට අනපේක්ෂිත පරාජයක්", "News Content": "ලොව අංක එකේ ටෙනිස් ක්‍රීඩිකාව වන ඕස්ට්‍රේලියාවේ ඈෂ්ලි බාර්ටි කැනඩාවේ රොජර්ස් කුසලාන ටෙනිස් තරගාවලියේ පළමු වටයේදී අනපේක්ෂිත පරාජයකට මුහුණ දුන්නේය. ඒ අමෙරිකාවේ සොෆියා කෙනින් හමුවේයි. පැය එකයි මිනිත්තු 53ක් පුරා පැවති තරගය ඉතා තියුණු මුහුණුවරක් ගත්තේය. තරගයේ පළමු වටය ලකුණු 7ට 6ක් ලෙස ජයගත්තේ ඈෂ්ලි බාර්ටි විසින්. නමුත් දෙවන වටයේ සිට තරගයේ පාලනය සියතට ගැනීමට සොෆියා කෙනින් සමත්විය. ඒ අනුව සොෆියා කෙනින් දෙවන සහ තෙවන වට පිලිවෙලින් ජයගත්තේ ලකුණු 6ට 4ක් සහ 6ට 3ක් ලෙසයි. ඒ අනුව වට 2ට 1ක් ලෙස තරගය ජයගැනීමට සොෆියා කෙනින් සමත් විය. ලොව අංක එකේ ටෙනිස් ක්‍රීඩිකාව වන ඕස්ට්‍රේලියාවේ ඈෂ්ලි බාර්ටිව පරාජය කළ සොෆියා කෙනින් පසුවන්නේ ලෝක ටෙනිස් ක්‍රීඩිකාවන් ශ්‍රේණිගත කිරීම් වල 27වැනි ස්ථානයේයි.", "URL": "https://sinhala.adaderana.lk/news.php?nid=115959", "Category": null, "Parent URL": null}