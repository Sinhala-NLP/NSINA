{"Source": "Adaderana", "Timestamp": "September 15, 2013 09:17 am", "Headline": "පොලීසියේ පුටු 2ක් වෙනස්වෙයි", "News Content": "මීට මාසයකට ඉහතදී හිනිදුමට මාරු කර යැවුණු හපුතලේ පොලිස් ස්ථානාධිපතිවරයාගේ අඩුව පිරවීමට රක්වාන පොලිස් ස්ථානයේ සේවය කළ පොලිස් පරීක්ෂක ආර්. ඒ. එම්. ජේ. ආරියරත්න මහතා හපුතලේ පොලිස් ස්ථානයට මාරුකර යවා තිබේ. ආරියරත්න මහතා හෙට සිය තනතුරේ රාජකාරී භාර ගැනීමට නියමිතය. ඒ අනූව රක්වාන නව පොලිස් ස්ථානාධිපතිවරයා ලෙස කතරගම පොලිස් ස්ථානයට අනුයුක්තව සේවය කළ පොලිස් පරීක්ෂක ඩී.එම්. උපාලි දිසානායක මහතා පත්කර ඇති බව පොලීසිය පැවසීය. හපුතලේ පොලිස් ස්ථානාධිපති ප්‍රියන්ත කුමාර මහතා මීට මාසයකට ඉහතදී හිනිදුමට මාරු කර යැවිණ.", "URL": "https://sinhala.adaderana.lk/news.php?nid=37412", "Category": null, "Parent URL": null}