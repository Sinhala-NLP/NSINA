{"Source": "Adaderana", "Timestamp": "November 26, 2016 01:37 pm", "Headline": "ඩග්ලස්ගේ ඉල්ලීමෙන් පසු උතුරේ විපක්ෂ මන්ත්‍රීන් රැස්වෙයි", "News Content": "උතුරු පළාත් සභාවේ විපක්ෂ නායකවරයා ඉවත් කරන ලෙස පාර්ලිමේන්තු මන්ත්‍රී ඩග්ලස් දේවානන්ද මහතා සිදුකළ ඉල්ලීම සම්බන්ධයෙන් එහි විපක්ෂ මන්ත්‍රීවරුන්ගේ විශේෂ සාකච්ඡාවක් ලබන 6 වැනිදා පැවැත්වීමට නියමිත බව වාර්තා වේ.පාර්ලිමේන්තු මන්ත්‍රී ඩග්ලස් දේවානන්ද මහතා පසුගියදා එක්සත් ජනතා නිදහස් සන්ධානයට ලිපියක් යොමුකරමින් උතුරු පළාත් සභාවේ වත්මන් විපක්ෂ නායකරවරයා එම තනතුරෙන් ඉවත් කරන ලෙස ඉල්ලීමක් කර තිබුණි. ඊට ප්‍රතිචාර දක්වමින් එක්සත් ජනතා නිදහස් සන්ධානය උතුරු පළාත් ආණඩුකාරවරයාට දැනුම් දී තිබුණේ මේ පිළිබඳව සොයා බලන ලෙසයි.කෙසේවෙතත් ඩග්ලස් දේවානන්ද මන්ත්‍රීවරයාගේ මෙම ඉල්ලීමට උතුරු පළාත් සභාවේ විපක්ෂයේ මන්ත්‍රීවරුන් දැඩි විරෝධය පළ කර තිබේ. ඔවුන් පවසා ඇත්තේ උතුරු පළාත් විපක්ෂ නායකවරයා ඉවත් කිරීමට තමන්ට කිසිදු අවශ්‍යතාවයක් නොමැති බවයි.මෙම තත්ත්වය තුළ ඩග්ලස් දේවානන්ද මන්ත්‍රීවරයාගේ ඉල්ලීම පිළිබඳ සාකච්ඡා කිරීම සඳහා විශේෂ රැස්වීමක් පැවැත්වීමට එම මන්ත්‍රීවරුන් තීරණය කර ඇති බව දේශපාලන ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=66439", "Category": null, "Parent URL": null}