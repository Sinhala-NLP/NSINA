{"Source": "Adaderana", "Timestamp": "January 31, 2018 06:50 am", "Headline": "නවම් පොහොය දිනය අදයි", "News Content": "උතුම් වූ නවම් පොහොය දිනය අදට යෙදී තිබේ. සැරියුත් මුගලන් මහරහතන් වහන්සේලා සම්බුදු සසුනෙහි අගසව් තනතුරු ලැබීම, ප්‍රථම මහා සංඝ සන්නිපාතය සිදුකිරීම සිදුවූයේ අද වැනි පොහොය දිනකය. පිරිනිවන් පෑමට තුන් මසක් ඉතිරිව තිබියදී බුදුරදුන් ආයු සංස්කාරය අත්හැරීම වැනි විශේෂිත සිදුවීම් නවම් පොහොය දිනයේදී සිදුව තිබේ. මේ අතර අද දිනයේදී ශ්‍රී ලාංකිකයින් හට විරල චන්ද්‍රග්‍රහණයක් නිරීක්ෂණය කළ හැකි බව ආතර් සී ක්ලාක් ආයතනය පවසයි. අද පස්වරු 6.21 සිට 7.37 දක්වා නැගෙනහිර ක්ෂීරපතයට ආසන්නව එම චන්ද්‍රග්‍රහණය දැකගත හැකි බව එම මධ්‍යස්ථානය සඳහන් කළේය. අදාළ චන්ද්‍රග්‍රහණය පියවි ඇසින් නිරීක්ෂණය කිරීමේ හැකියාව පවතින අතර වලාකුළු රහිත ස්වභාවයක් පැවතුනහොත් පමණක් එය පැහැදිලිව දැකගත හැකි බව ආතර් සී ක්ලාක් ආයතනය පෙන්වාදෙයි.", "URL": "https://sinhala.adaderana.lk/news.php?nid=83808", "Category": null, "Parent URL": null}