{"Source": "Adaderana", "Timestamp": "April 14, 2011 10:35 am", "Headline": "අවුරුදු උදාව වෙනුවෙන් කිරි ඉතිරවීමේ මංගල්‍යය ශ්‍රී දළඳා මාළිගාවේදී", "News Content": "අලුත් අවුරුදු උදාව වෙනුවෙන් කිරි ඉතිරීමේ මංගල්‍යය සුපුරුදු පරිදි ශ්‍රී දළඳා මාළිගාවේ පැවැත්වීමට නියමිතව තිබේ. අලුත් අවුරුදු චාරිත්‍ර නැකත් අනුව ලිපි ‍ගිනි මෙලවීමේ නැකතට මෙය සිදු කෙරෙන බව මහනුවර අද දෙරණ ප්‍රාදේශීය වාර්තාකරු පැවසුවේය. මේ වන විටත් ශ්‍රී දළඳා සමිඳුන් වැඳපුදා ගැනීම සඳහා බැතිමතුන් විශාල පිරිසක් දළඳා මාළිගාවට පැමිණෙමින් සිටින බව වාර්තා වේ. පුණ්‍ය කාලය පෙරවරු 6.37ට ආරම්භ වූ අතර එම කාලය තුළ විශාල පිරිසක් මහනුවර ප්‍රදේශයේ පූජනීය ස්ථාන වල ආගමික වතාවත් වල යෙදෙන බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=15469", "Category": null, "Parent URL": null}