{"Source": "Adaderana", "Timestamp": "August 8, 2014 04:14 pm", "Headline": "අයියා මලෝ ඇප මත නිදහස් - අනෙකා රිමාන්ඩ්", "News Content": "මැතිවරණ නිලධාරියෙකුට තර්ජනය කිරීමේ සිද්ධියක් සම්බන්ධයෙන් චෝදනා ලබා සිටින බදුල්ල දිස්ත්‍රීක් එක්සත් ජනතා නිදහස් සන්ධාන මන්ත්‍රී තෙනුක විදානගම, ඔහුගේ සහෝදරයා වන ඌව පළාත් හිටපු අමාත්‍ය, මෙවර අපේක්ෂක අනුර විදානගම පොලීසිය විසින් අත්අඩංගුවට ගෙන තිබේ. ඌව පළාත් සභා මැතිවරණයට නාමයෝජනා බාරදීමෙන් පසු පෙළපාලි යමින් මැතිවරණ නිලධාරීන්ගේ රාජකාරීයට බාධා කළ බව ඔවුන් දෙදෙනා ඇතුළු පුද්ගලයින් තිදෙනෙකුට චෝදනා එල්ල විය. ඒ අනූව සැකකරුවන් අත්අඩංගුවට ගන්නා ලෙසට උසාවියෙන් නියෝගයක් ලබාදුන් අතර එහි ප්‍රතිඵලයක් ලෙස මෙම සැකකරුවන් පොලිස් අත්අඩංගුවට පත්ව ඇත. අනතුරුව මහියංගණය මහේස්‍ත්‍රාත් අධිකරණයට ඉදිරිපත් කිරීමෙන් පසු අයියා සහ මල්ලී රුපියල් ලක්ෂයක ශරීර ඇප මත මුදාහැර ඇති අතර සහකාර මැතිවරණ කොමසාරිස්වරයෙකුගේ කැමරාවක් උදුරාගත් බවට චෝදනා එල්ල වී ඇති අනෙක් පුද්ගලයා ලබන 11 වැනිදා දක්වා රිමාන්ඩ් කර තිබේ.", "URL": "https://sinhala.adaderana.lk/news.php?nid=45221", "Category": null, "Parent URL": null}