{"Source": "Adaderana", "Timestamp": "May 23, 2019 09:02 pm", "Headline": "අධිකරණයේ ස්වාධීනත්වය-මාධ්‍ය නිදහස ආරක්ෂා කළ බව තලතා කියයි ", "News Content": "අද අධිකරණයේ ස්වාධීනත්වය මෙන්ම මාධ්‍ය නිදහසද ආරක්ෂා කර ඇති බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරළ මහත්මිය පවසයි. අමාත්‍යවරිය මෙම අදහස් පළ කළේ ග්‍රාමීය පාලම් ඉදි කිරීමේ වැඩ සටහන යටතේ රුපියල් ලක්ෂ 770 ක් වැය කරමින් ඉදිකළ බලංගොඩ කල්තොට කිවුලලන්ද වළවේ ගඟ හරහා මැද බැද්ද ගම්මානය යා කෙරෙන පාලම විවෘත කිරිමේ අවස්ථාවට එක්වෙමිනි. එහිදී තවදුරටත් අදහස් දැක්වු අමාත්‍යවරිය මෙසේ ද සදහන් කළාය. “පසුගිය කාලයේ සමෘද්ධිය දුන්නේ සමෘද්ධි නිලධාරීයාගේ අවශ්‍යතාවයට.අද අධිකරණයේ ස්වාධීනත්වය වගේම මාධ්‍ය නිදහස අපි ආරක්ෂා කරලා තියෙනවා. මහින්ද රාජපක්ෂ මහත්තයා පාර්ලිමේන්තුවේදි කිවුවා යුද්ධයේ උච්චතම අවස්ථාවේදීවත් මේ වගේ මාධ්‍ය ආයතන මර්දනය කළේ නැහැ කියලා මාධ්‍ය ආයතන මර්දනය කළේ නැහැ මැරුවා උස්ස ගෙන ගියා .අද ඒවාට නීතිය ක්‍රියාත්මක වෙනවා.ලසන්තව මැරුවා.එක්නැලිගොඩලා උස්ස ගෙන ගියා . මම කියපු කෑල්ලක් අල්ල ගෙන මට ගහන්න පටන් අරන් තියෙනවා.මම ඒවාට සැලෙන්නේ නැහැ.අපි කරන දේ අපි කරනවා.රත්නපුර දිස්ත්‍රික්කයේ කවුරු හරි මට කිවුවොත් එහෙම ඔයා මෙහෙමයි කියලා මම පිළි ගන්නවා .ඒ අයගේ න්‍යාය පත්‍රවලට වැඩ කරන්න සුදානම් නැහැ. අද මාධ්‍ය නිදහස තියෙන නිසා තමයි මේවා කියන්නේ.අද රජයේ මාධ්‍ය සමබරව යද්දි පුද්ගලික මාධ්‍ය අපිට ගහන්න පටන් අරන් තියෙනවා.මේ ඔක්කොම යහපාලනය නිසයි. හැබැයි බැරි වුණා. ගමේ ඉන්න සමෘද්ධියාට විතරක් පාලනය කරන යුගයක් අවශ්‍ය නම් මහින්ද රාජපක්ෂ මහත්තයා එදා ගෙනිච්ච සුදු වෑන් සංස්කෘතිය ඒකාධිපති වියරුව පවුලේ අය විතරක් බෙදා හදා ගෙන කාපු යුගයක් ඇති වෙච්ච නිසා තමයි එදා මෛත්‍රිපාල සිරිසේන මහත්තයා පක්ෂ මහ ලේකම්වරයා හැටියට එළියට බැස්සේ වෙන දෙයක් නිසා නෙවෙයි. වෙන අයට ඒකේ අවස්ථාවක් තිබුණේ නැහැ.මේක අර කොහොමද කියලා රජ්ජුරුවන්නේ කාලයේ ඉදලා එතුමා මගෙන් පස්සේ මල්ලීට මල්ලීගෙන් පස්සේ පුතාට මල්ලීගෙන් පස්සේ පුතාට දෙනවා ද නැද්ද කියලා තීරණයක් නැති නිසා අද එතන තාම මල්ලියි අයියයි දැන් කථා කර කර ඉන්නවා.ඇමෙරිකාවේ නෙවෙයි ඕන තැනකින් එන්න අපිට ඒවාට බය නැහැ. අපි ඒවාට මුහුණ දෙනවා.අපි මැතිවරණ කරන්නේ තමුන්නාන්සේලාට යටත් කරන්න මිසක් ඔය කරපු දේවල් කරන්න නෙවෙයි යැයි ද අමාත්‍යවරිය වැඩිදුරටත් සදහන් කළාය.“", "URL": "https://sinhala.adaderana.lk/news.php?nid=110550", "Category": null, "Parent URL": null}