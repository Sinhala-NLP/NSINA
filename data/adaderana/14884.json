{"Source": "Adaderana", "Timestamp": "March 16, 2011 07:02 pm", "Headline": "පොලීසියට එරෙහිව  උද්ඝෝෂණයක්", "News Content": "කොළඹ-නුවර මාර්ගයේ කිරිල්ලවල,කොකිස්කඩේ හංදියේ කෙරෙන උද්ඝෝෂණයක් හේතුවෙන් දැඩි රථවාහන තදබදයක් නිර්මාණය වී පවතින බව අද දෙරණ වාර්තාකරු පවසයි. පොලීසිය විසින් නීතිය නිසියාකාරව ක්‍රියාත්මක නොකිරීමට එරෙහිව ප්‍රදේශවාසීන් විසින් මෙම දැවැන්ත උද්ඝෝෂණය සංවිධානය කර ඇති බව සඳහන් වේ. 14දා රාත්‍රීයේ උප පොලිස් පරීක්ෂකවරයෙකු ගමන් ගත් වෑන් රථයකට බිලි වීමෙන් මෙම ප්‍රදේශයේදී පුද්ගලයින් තිදෙනෙකු ජීවිතක්ෂයට පත්වී ඇති අතර සැකකාර පොලිස් නිලධාරියා අත්අඩංගුවට නොගැනීමට එරෙහිව මෙම උද්ඝෝෂණ සංවිධානය කර තිබේ. එම වෑන් රථයට බිලි වීමෙන් කිරිල්ලවල,මතුරට සහ මාතලේ ප්‍රදේශයේ පදිංචිකරුවන් තිදෙනෙකු මිය ගොස් තිබුණි.", "URL": "https://sinhala.adaderana.lk/news.php?nid=14884", "Category": null, "Parent URL": null}