{"Source": "Adaderana", "Timestamp": "June 5, 2019 12:13 pm", "Headline": "නැගෙනහිර ආණ්ඩුකාර ධූරය රෝහණ ලක්ෂ්මන්ට?", "News Content": "නැගෙනහිර පළාත් ආණ්ඩුකාර ධූරය සඳහා රෝහණ ලක්ෂමන් පියදාස මහතා පත් කරනු ඇතැයි වාර්තා වෙයි. ශ්‍රී ලංකා නිදහස් පක්ෂ හිටපු මහ ලේකම් රෝහණ ලක්ෂ්මන් පියදාස මහතාගෙන් අද දෙරණ කල විමසීමක දී ඒ මහතා කියා සිටියේ, තමාට මේ පිළිබඳව දැන ගැනීමට ලැබුණු බවයි. කෙසේ වෙතත් මෙතෙක් ජනාධිපති ලේකම් කාර්යාලයෙන් නිල වශයෙන් මේ සම්බන්ධයෙන් දැනුවත් කර නොමැති බව ද ඒ මහතා වැඩිදුරටත් පවසා සිටියේය. නැගෙනහිර පළාත් ආණ්ඩුකාර එම්.එල්.ඒ.එම් හිස්බුල්ලා මහතා සිය ධුරවලින් ඉල්ලා අස්වීමත් සමඟ එම ධූරය පුරප්පාඩු විය. කෙසේ වෙතත් බස්නාහිර පළාත් ආණ්ඩුකාර අසාද් සාලි මහතා ද පසුගිය දා සිය ධූරයෙන් ඉල්ලා අස් වු අතර, ඒ සඳහා ඊයේ(04) දිනයේ දී බස්නාහිර පළාත් නව ආණ්ඩුකාරවරයා ලෙස ඒ.ජේ.එම්. මුසම්මිල් මහතා පත් කෙරිණි.", "URL": "https://sinhala.adaderana.lk/news.php?nid=111371", "Category": null, "Parent URL": null}