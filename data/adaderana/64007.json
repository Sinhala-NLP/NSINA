{"Source": "Adaderana", "Timestamp": "September 11, 2016 08:01 pm", "Headline": "  කෘෂි ආර්ථිකය නගා සිටුවන්න නව වැඩපිළිවෙළක්", "News Content": "දේශීය කෘෂි ආර්ථිකය නගා සිටුවීම සඳහා ලබන වසරේ නව වැඩපිළිවෙළක් සකස් කරන බව ජනාධිපති මෛත්‍රීපාල සිරිසේන මහතා පවසයි.මහවැලි ක්‍රීඩා උළෙලේ සමාප්ති උත්සවයට අද(11) පස්වරුවේ එක්වෙමින් ජනාධිපතිවරයා මේ බව කියා සිටියේය.මේ අතර අපවත් වී වදාළ ශ්‍රී ලංකා රාමඤ්ඤ මහ නිකායේ අනුනායක, අති පූජ්‍ය නාඋයනේ අරියධම්ම හිමිපාණන් වහන්සේගේ ශ්‍රී දේහයට ජනාධිපති මෛත්‍රීපාල සිරිසේන මහතා අවසන් ගෞරව දක්වා තිබේ.උන්වහන්සේගේ දේහය තැන්පත් කර ඇති බෞද්ධාලෝක මාවතේ පිහිටි ශ්‍රී කල්‍යානි ධර්මාශ්‍රමය වෙත ගිය ජනාධිපතිවරයා දේහයට අවසන් ගෞරව දැක්වූ බව ජනාධිපති මාධ්‍ය අංශය සඳහන් කළේය.එහිදී ශිෂ්‍ය භික්ෂූන් වහන්සේ වෙත සහ දායක සභාවන් වෙත ජනාධිපති මෛත්‍රීපාල සිරිසේන මහතා සිය සංවේගය පළ කර තිබේ.අපවත් වී වදාළ අති පූජ්‍ය නාඋයනේ අරියධම්ම හිමිපාණන්ගේ ශ්‍රී දේහය පිළිබඳ අදාහන පූජෝත්සවය රාජ්‍ය අනුග්‍රහය සහිතව පාර්ලිමේන්තු ක්‍රීඩාංගණයේ දී හෙට(12) පස්වරුවේ සිදුකිරීමට නියමිතය.", "URL": "https://sinhala.adaderana.lk/news.php?nid=64007", "Category": null, "Parent URL": null}