{"Source": "Adaderana", "Timestamp": "September 19, 2011 12:52 pm", "Headline": "විල්පත්තුවේ හමුදා කඳවුරු ඉවත් කිරීමට අවධානය", "News Content": "විල්පත්තු ජාතික වනෝද්‍යානයේ පිහිටුවා ඇති හමුදා කඳවුරු ඉවත් කිරීම සම්බන්ධව පියවර ගන්නා බව ගොවිජන සේවා හා වන ජීවී අමාත්‍ය එස්.එම් චන්ද්‍රසේන මහතා පවසයි. ජාතික ආරක්ෂාවට බලපෑමක් එල්ල නොවන පරිදි අදාළ කඳවුරු ඉවත් කිරීමට අවධානය යොමුව ඇති බව අමාත්‍යවරයා පෙන්වා දෙයි. අත්‍යවශ්‍ය කඳවුරු පැවතියදී අනෙකුත් කඳවුරු ඉවත්කිරීම සම්බන්ධව ආරක්ෂක අමාත්‍යාංශයේ අවධානය යොමු කර ඇති බව ද අද දෙරණ වෙත අදහස් දක්වමින් අමාත්‍යවරයා සඳහන් කළේය. යුද්ධය පැවති සමයේ දී විල්පත්තු අභය භූමිය තුළ හමුදා කඳවුරු කිහිපයක් පිහිටුවීමට පියවර ගෙන තිබුණි. සංචාරකයින්ගේ පහසුව සඳහා අදාළ තීරණය ගන්නා බව අමාත්‍ය එස්.එම් චන්ද්‍රසේන මහතා කියා සිටියේය.", "URL": "https://sinhala.adaderana.lk/news.php?nid=18825", "Category": null, "Parent URL": null}