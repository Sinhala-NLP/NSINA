{"Source": "Adaderana", "Timestamp": "November 3, 2013 03:45 pm", "Headline": "රේගුවට අලුතින් 42ක්", "News Content": "රේගු දෙපාර්තමේන්තුවට නව නියාමකවරුන් හතලිස් දෙදෙනෙකු බඳවාගෙන තිබේ. අදාළ නියමකවරුන් සඳහා රේගු අධ්‍යක්ෂ ජනරාල්වරයා අද දිනයේ පත්වීම් ලිපි ලබාදුන් බව රේගු ප්‍රකාශක ලෙස්ලි ගාමිණි මහතා සඳහන් කළේය. අදාළ නිලධාරීන් සඳහා මිරිස්ස වෙරළාරක්ෂක දෙපාර්තමේන්තු පුහුණු මධ්‍යස්ථානයේ දී ගිනි අවි භාවිත කිරීම ඇතුළු රේගු කටයුතු සම්බන්ධයෙන් සති 6ක පුහුණුවක් ලබාදී ඇත. මෙම නව නියාමකවරුන් හතළිස් දෙදෙනා අතර එක් කාන්තා නියාමකවරියක් ද සිටින බව ලෙස්ලි ගාමිණි මහතා සඳහන් කළේය. ඔවුන් සියලු දෙනා කොළඹ වරාය ඇතුළු වරායවල රාජකාරී කටයුතු සඳහා යොමු කිරීමට නියමිතය.", "URL": "https://sinhala.adaderana.lk/news.php?nid=38586", "Category": null, "Parent URL": null}