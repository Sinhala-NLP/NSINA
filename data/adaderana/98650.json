{"Source": "Adaderana", "Timestamp": "November 3, 2018 06:46 pm", "Headline": "මොණරාගල හෙල්ලු එෆ් එම් දෙරණ ඇටෑක් ෂෝ සංගීත ප්‍රසංගය", "News Content": "ශ්‍රී ලාංකීය ප්‍රසංග වේදිකාවේ දැවැන්තම පෙරලිය එෆ්.එම්. දෙරණ ඇටෑක් ෂෝ සංගීත ප්‍රසංගය ඊයේ (02) උත්කර්ෂවත් අයුරින් පැවැත් විය. මොණරාගල ප්‍රාදේශීය සභා ක්‍රීඩාංගණයේ පැවති ප්‍රසංගය නැරඹීම සඳහා විශාල ජනතාවක් පැමිණ සිටියේ ඇද හැලුණ මහ වැසි ද නොතකමින්ය. ශ්‍රී ලාංකේය ගුවන් විදුලි ඉතිහාසයේ නවමු ප්‍රාසාංගික අත්දැකීමක් ප්‍රේක්ෂකයින්ට තිලිණ කරන ඩයලොග් මෙගා වාසනා එෆ් එම් දෙරණ ඇටෑක් ෂෝ ප්‍රසංග මාලාවේ 13 වැන්න ඊයේ රාත්‍රි 10.00 ට ආරම්භ වුණේ මොණරාගල ප්‍රාදේශීය සභා ක්‍රීඩාංගණයේදීයී. මෙරට ජනප්‍රියතම සංගීත කණ්ඩායම් දෙකක් වන සේනක ගිස්බන් ප්‍රමුඛ පර්පල්රේන්ජ් සහ අජිත් විතානගේ ප්‍රමුඛ සීදුව සකුරා දැවැන්ත වේදිකා දෙකකදී රසික හදවත් අමන්දානන්දයට පත්කළේ අති නවීන තාක්ෂණය මුසු වූ ශබ්ද රටා සහ ආලෝක ධාරා මධ්‍යයේයි. දිවයිනේ ජනකාන්ත ගායක ගායිකාවන් රැසකගේ හඩින් එෆ්.එම් දෙරණ ඇටෑක් ෂෝ වේදිකාව වර්ණවත් කෙරුණේය. ඩයලොග් මෙගා වාසනා එෆ්.එම් දෙරණ ඇටෑක් ෂෝ ප්‍රසංගයේ අත්දැකීම විදගැනීම සදහා මොණරාගල නගරයේ ලක්ෂ සංඛ්‍යාත ජනකායක් ඇද හැලුණ මහ වැසිද නොතකමින් පැමිණ සිටියාය. මෙම නැවුම් ප්‍රාසාංගික අත්දැකීම එෆ්. එම් දෙරණ හා ටී.වී දෙරණ ඔස්සේ සමගාමීව දිවයින පුරා විසිර සිටින සිය ප්‍රේක්ෂක ජනතාව වෙතද සජීවීව සමීප කෙරුණේය.", "URL": "https://sinhala.adaderana.lk/news.php?nid=98650", "Category": null, "Parent URL": null}