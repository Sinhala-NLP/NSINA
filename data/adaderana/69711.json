{"Source": "Adaderana", "Timestamp": "February 16, 2017 01:56 pm", "Headline": "සමුද්‍රිය ආරක්ෂක රාජකාරිවලින් ඇ.ඩො.මි 20ක ආදායමක්", "News Content": "සමුද්‍රිය ආරක්ෂක රාජකාරිවලින් අමෙරිකානු ඩොලර් මිලියන 20ක ආදායමක් මේ වන විට රජයට උපයාදී ඇති බව නාවික හමුදාව පවසයි.සමුද්‍රිය ආරක්ෂක කටයුතු නාවික හමුදාව වෙත බාරගැනීමෙන් පසු ගත වූ මාස 15ක කාලය තුළ මෙම මුදල උපයා ඇති බව නාවික හමුදාව සඳහන් කළේය.කොළඹ සහ ගාල්ල යන මෙහෙයුම් මධ්‍යස්ථාන හරහා නෞකා ගමන් වාර 8200ක් සඳහා ආරක්ෂක පහසුකම් සැපයීම අදාළ කාලය තුළ නාවික හමුදාව විසින් සිදු කර තිබේ.සමුද්‍රිය ආරක්ෂක කටයුතු වලින් උපයනු ලබන මුදල රජයේ ඒකාබද්ධ අරමුදල වෙත සෘජුව බැර කරන බව නාවික හමුදාව පැවසුවේය.", "URL": "https://sinhala.adaderana.lk/news.php?nid=69711", "Category": null, "Parent URL": null}