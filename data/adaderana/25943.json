{"Source": "Adaderana", "Timestamp": "July 21, 2012 01:18 pm", "Headline": "ළමා අපචාර සිද්ධීන් ගැන මානව හිමිකම් කොමිසමේ අවධානය ", "News Content": "දිගින් දිගටම වාර්තා වන ළමා අපචාර සිද්ධීන් පිළිබඳව මානව හිමිකම් කොමිසන් සභාව අවධානය යොමුකොට තිබේ. ඒ අනුව මෙම ළමා අපචාර සිද්ධීන් අවම කරගැනීම සඳහා වන දැනුවත් කිරීමේ වැඩසටහන් දීප ව්‍යාප්තව පැවැත්වීමට මානව හිමිකම් කොමිසන් සභාව පියවර ගෙන ඇති බව සඳහන්ය. මෙහිදී පොලිස් නිලධාරීන්, ග්‍රාම නිලධාරීවරුන් සහ ළමුන් පිළිබඳව අවධානය යොමුකරමින් කටයුතු කරන සියලුම සංවිධාන දැනුවත් කිරීමට නියමිතය. මීට අමතරව පාසල් පාසල් මට්ටමින් සහ ග්‍රාමීය මට්ටමින් ද ජනතාව දැනුවත් කිරීමට පියවර ගන්නා බව එම කොමිසම සඳහන් කරයි.", "URL": "https://sinhala.adaderana.lk/news.php?nid=25943", "Category": null, "Parent URL": null}