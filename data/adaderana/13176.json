{"Source": "Adaderana", "Timestamp": "December 31, 2010 10:01 am", "Headline": "මුහුදු ගිය බෝට්ටුවක් පෙරළී එක් අයෙකු අතුරුදන්", "News Content": "සේරුනුවර ලංකාපටුන මුහුදු තීරයෙන් ධීවර කටයුතු සඳහා පිටත් වූ බෝට්ටුවක් පෙරළීමෙන් එක් අයෙකු අතුරුදන් වී තිබේ. අදාළ වෙරළ තීරයෙන් ඊ‍යේ(30) පිටත් වූ බෝට්ටුවේ තිදෙනෙකු ගමන් කර ඇති බව පොලිසිය පැවසීය. වෙරළේ සිට මීටර් 800 ක් පමණ දුරින් වූ මුහුදේ දී සිදුවූ මෙම අනතුරින් දෙදෙනෙකු දිවි ගලවා‍ගෙන ඇත. අතුරුදන් වූ පුද්ගලයා ඉංගතුරෙයි, මො‍හත්තුවාරම ප්‍රදේශයේ පදිංචිකරුවෙකු බව සේරුනුවර පොලිසිය සඳහන් කරනු ලැබීය. නාවික හමුදාව සමග එක්ව පොලිසිය මේ සම්බන්ධයෙන් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=13176", "Category": null, "Parent URL": null}