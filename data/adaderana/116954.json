{"Source": "Adaderana", "Timestamp": "August 19, 2019 09:13 pm", "Headline": "මාතර ප්‍රදේශ රැසක විදුලිය බිඳ වැටීමක්", "News Content": "මේ වන විට මාතර දිස්ත්‍රික්කයේ ප්‍රදේශ රැසක විදුලිය බිඳ වැටීමක් සිදුව ඇතැයි අද‍ දෙරණ වාර්තාකරුවන් පවසති. ඔවුන් පවසන ආකාරයට, මාතර දිස්ත්‍රික්කයේ මාතර සිට කඹුරුගමුව දක්වා, පාලටුව, මාලින්බඩ, තෙලිජවිල, අකුරැස්ස යන ප්‍රදේශ හා තවත් ප්‍රදේශ රැසක මෙලෙස විදුලිය බිඳ වැටී ඇත. මේ අතර අප කල විමසීමක දී මාතර දිස්ත්‍රික්කයේ විදුලිබල මණ්ඩලයේ නිලධාරියෙක් පවසා සිටියේ, කඹුරුපිටිය- පලොල්පිටිය ප්‍රදේශයේ දී ප්‍රධාන විදුලි රැහැනක් මතට ගසක් වැටීමෙන් ‍මෙලෙස විදුලිය විසන්ධි වී ඇතැයි අනාවරණය වී ඇති බවයි. කෙසේ වෙතත් මේ වන විට විකල්ප ක්‍රම භාවිතා කරමින් එක් එක් ප්‍රදේශයන්ට විදුලි සැපයුම ලබා දීමට කටයුතු කරමින් සිටින බව ද වාර්තා වෙයි. අප කළ විමසීමකදී විදුලිබල, බලශක්ති සහ ව්‍යාපාර සංවර්ධන අමාත්‍යාංශයේ මාධ්‍ය ප්‍රචාරක සුලක්ෂණ ජයවර්ධන මහතා කියා සිටියේ විදුලි සැපයීම සිදු කරන ප්‍රධාන ට්‍රාන්ස්ෆෝමර 3ක බිඳ වැටීම හේතුවෙන් විදුලි සැපයීම අඩාල වී ඇති බවයි. මේ වන විටත් විදුලි සැපයීම යථා තත්ත්වයට ගැනීමට අවශ්‍ය කටයුතු සිදු කරමින් සිටින බවත් ඒ මහතා පැවසීය.", "URL": "https://sinhala.adaderana.lk/news.php?nid=116954", "Category": null, "Parent URL": null}