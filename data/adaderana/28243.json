{"Source": "Adaderana", "Timestamp": "October 13, 2012 08:19 am", "Headline": "  ගල්විහාර පූජා භූමියේ නිධන් හාරලා ", "News Content": "පොළොන්නරුව, ගල්විහාර පූජා භූමියේ අනවසරයෙන් කැනීම් කටයුතුවල නිරතව සිටි පුද්ගලයින් දෙදෙනෙකු අත්අඩංගුවට ගෙන තිබේ. ගල්විහාර භූමියේ පේරණ කලාපයට අයත් ශ‍්‍රී නිශ්ශංකමල්ලපුර ප‍්‍රදේශයේ එම කැනීම් සිදු කරමින් සිට ඇති බව සඳහන්ය. පොළොන්නරුව පුරාවස්තු ආරක්ෂණ ඒකකයේ නිලධාරීන් කණ්ඩායමක් විසින් මොවුන් අත්අඩංගුවට ගෙන තිබේ. සැකකරුවන් අද (13) පොළොන්නරුව මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28243", "Category": null, "Parent URL": null}