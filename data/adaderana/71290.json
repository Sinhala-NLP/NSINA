{"Source": "Adaderana", "Timestamp": "March 24, 2017 10:17 am", "Headline": "මහින්ද වංචා කොමිසමට එයි", "News Content": "හිටපු ජනාධිපති මහින්ද රාජපක්ෂ මහතා ප්‍රශකාශයක් ලබාදීම සඳහා මහා පාරිමාන වංචා විමර්ශන ජනාධිපති කොමිසන් සභාව වෙත පැමිණ තිබේ. අද(24) පෙරවරු 10.00ට පමණ හිටපු ජනාධිපතිවරයා කොමිසම වෙත පැමිණි බව අද දෙරණ වාර්තාකරු සඳහන් කළේය. 2015 ජනාධිපතිවරණයට අදාළව රුපවාහිනී ප්‍රචාරක කටයුතු සිදු කිරීමෙන් සිදු වූ බව කියන පාඩු සම්බන්ධයෙන් සිදු කෙරෙන විමර්ශනයකට අදාළව මහින්ද රාජපක්ෂ මහතාගෙන් ප්‍රකාශ ලබා ගැනීමට නියමිතය. පසුගිය වසරේදී ජනාධිපති කොමිසමේ නිලධාරීන් හිටපු ජනාධිපතිවරයාගේ නිවසට ගොස් ප්‍රකාශ සටහන් කර ගැනීමට පියවර ගෙන තිබුණි.", "URL": "https://sinhala.adaderana.lk/news.php?nid=71290", "Category": null, "Parent URL": null}