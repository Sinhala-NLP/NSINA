{"Source": "Adaderana", "Timestamp": "January 5, 2017 11:44 am", "Headline": "  කොසෝවෝ අගමැති අත්අඩංගුවට ගනියි", "News Content": "කොසෝවෝ රාජ්‍යයේ හිටපු අග්‍රාමාත්‍යවරයා ප්‍රංශයේදී අත්අඩංගුවට ගෙන තිබේ.යුද අපරාධ චෝදනා මත කොසෝවෝහි හිටපු අග්‍රාමාත්‍ය රමූෂ් හර්දිනාජ් මෙලෙස අත්අඩංගුවට ගෙන ඇති බව විදෙස් මාධ්‍ය වාර්තා කරයි.දැනට කොසෝවෝහි විපක්ෂ නායකවරයා ලෙස කටයුතු කරන හර්දිනාජ් නැගෙනහිර ප්‍රංශයේදී අත්අඩංගුවට ගෙන ඇති බව සඳහන්ය. සර්බියාව විසින් ඔහුට එරෙහිව යුද අපරාධ චෝදනා එල්ල කර තිබූ අතර මීට පෙර අවස්ථා දෙකකදී එක්සත් ජාතීන්ගේ සංවිධානය විසින්ද ඔහුට එරෙහිව යුද අපරාධ චෝදනා එල්ල කර තිබුණි.එහෙත් එම අවස්ථා දෙකේදීම ඔහුට නිදහස හිමිව තිබේ. කෙසේවෙතත් මෙම අත්අඩංගුවට ගැනීම පිළිගත නොහැකි බව කොසෝවෝ විදේශ අමාත්‍යවරයා පවසයි.", "URL": "https://sinhala.adaderana.lk/news.php?nid=67737", "Category": null, "Parent URL": null}