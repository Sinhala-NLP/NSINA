{"Source": "Adaderana", "Timestamp": "June 6, 2019 12:15 pm", "Headline": "දුර ගිය ආරවුලකින් ජීවිතයක් අවසන්", "News Content": "අද(06) උදෑසන 5.00 ත් 5.30 අතර, කාලයේ දී පූගොඩ පොලිස් වසමේ දී ඕවිටිගම ප්‍රදේශයේ දී තියුණු ආයුධයකින් පහර දී මනුෂ්‍ය ඝාතනයක් සිදු කර තිබේ. මේ සම්බන්ධයෙන් පූගොඩ පොලිස් ස්ථානයට ලද තොරතුරක් මත විමර්ශනයක් ආරම්භ කර තිබේ. මෙසේ මිය ගොස් ඇත්තේ වයස අවුරුදු 42 ක් වු පන්සල පාර, ඕවිටිගම ලිපිනයේ පදිංචි සිංහාරමුදලිගේ චමින්ද දයානන්ද යන අයෙකි. දෙදෙනෙකු අතර ඇති වු පුද්ගලික ආරවුලක් මත මෙම ඝාතනය සිදු කර ඇති බව විමර්ශනවලදී අනාවරණය වී තිබේ. මෘත ශරීරය පශ්චාත් මරණ පරීක්ෂණය සඳහා ගම්පහ රෝහලේ තැම්පත් කර ඇති අතර, සැකකරු අත්අඩංගුවට ගැනීමට පූගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111442", "Category": null, "Parent URL": null}