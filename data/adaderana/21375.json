{"Source": "Adaderana", "Timestamp": "January 14, 2012 12:12 pm", "Headline": "අජන්ත වෙනුවට සචිත්‍ර එක්වෙයි", "News Content": "ශ්‍රි ලංකා කණ්ඩායමේ දකුණු අප්‍රිකානු සංචාරය සඳහා ක්‍රීඩා අමාත්‍යවරයා විසින් අජන්ත මෙන්ඩිස් වෙනුවෙන් සචිත්‍ර සේනානායක ඇතුළත් කර තිබේ. ආබාධයකට ලක්ව සිටින අජන්ත මෙන්ඩිස් යළි ශ්‍රී ලංකාවට පැමිණීමට නියමිත බව ශ්‍රී ලංකා ක්‍රිකට් ආයතනය පවසයි. ඒ අනුව ශ්‍රි ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන ඉදිරි එක්දින තරග 4 ම අජන්ත මෙන්ඩිස්ට මඟහැරී යනු ඇත. මේ අතර දකුණු අප්‍රිකානු කණ්ඩායම සහ ශ්‍රී ලංකා කණ්ඩායම අතර දෙවන එක්දින ක්‍රිකට් තරගය අද(14) පැවැත්වීමට නියමිතය. ඊස්ට් ලන්ඩන්හි බෆලෝ පාක් ක්‍රීඩාංගණයේ පැවැත්වෙන මෙම තරගය ශ්‍රී ලංකා වේලාවෙන් පස්වරු 1 .30 ට ආරම්භ වනු ඇත. පළමු තරගයේ දී ශ්‍රී ලංකා කණ්ඩායම දැවැන්ත පරාජයකට මුහුණ දුන් බැවින් මෙම තරගය ජයගැනීම අතිශයින් වැදගත්ය.", "URL": "https://sinhala.adaderana.lk/news.php?nid=21375", "Category": null, "Parent URL": null}