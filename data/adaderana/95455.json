{"Source": "Adaderana", "Timestamp": "September 3, 2018 11:17 am", "Headline": "5000 හොර නෝට්ටු පිටකොටුවෙන් අල්ලයි", "News Content": "අද(03) උදෑසන 8.00 ට පමණ පිටකොටුව, බැස්ටියන් මාවතේ දී පිටකොටුව පොලීසියට ලද තොරතුරක් මත රුපියල් 5000 ව්‍යාජ මුදල් නෝට්ටු 13 ක් සමඟ සැකකරුවෙකු අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ, වයස අවුරුදු 39 ක් වු අම්පාර,ඉරක්කාටම් 03 ප්‍රදේශයේ පදිංචි අබ්දුල් ලතීෆ් නිසාර් නැමති පුද්ගලයෙකි. සැකකරු විසින් ව්‍යාජ මුදල් රුපියල් 5000 නෝට්ටුවක් බැස්ටියන් මාවත ප්‍රදේශයේදී බස් රථ කොන්දොස්තරවරයෙකුගෙන් මාරු කර දෙන ලෙසට ඉල්ලීමක් කර ඇත. එම අවස්ථාවේ දී මුදල් නොට්ටුව සම්බන්ධයෙන් එම කොන්දොස්තරවරයාට ඇති වු සැකයක් මත මේ සම්බන්ධයෙන් පිටකොටුව පොලිස් ස්ථානයට දැනුම් දී ඇත. ඒ අනුව පිටකොටුව පොලිස් ස්ථානය මඟින් මෙම සැකකරු අත්අඩංගුවට ගෙන පරීක්ෂා කිරිමේ දී මොහු සන්තකයේ තිබී මෙම ව්‍යාජ 5000 මුදල් නෝට්ටු 13 සොයා ගෙන ඇත. සැකකරු වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුව වෙත බාර දී ඇත.", "URL": "https://sinhala.adaderana.lk/news.php?nid=95455", "Category": null, "Parent URL": null}