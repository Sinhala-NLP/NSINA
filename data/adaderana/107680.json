{"Source": "Adaderana", "Timestamp": "April 9, 2019 11:46 am", "Headline": "මුහුදුබඩ දුම්රිය ධාවනය යථා තත්ත්වයට", "News Content": "මුහුදුබඩ දුම්රිය මාර්ගයේ දුම්රිය ධාවනය යථා තත්ත්වයට පත් කර තිබේ. ප්‍රධාන දුම්රිය පාලක මැදිරිය සදහන් කළේ අද (09) උදෑසන බම්බලපිටිය සහ කොල්ලුපිටිය අතර දුම්රිය මාර්ගයේ පීල්ලක් කැඩී යාම හේතුවෙන් දුම්රිය ගමනාගමනයට බාධා එල්ල වී තිබූ බවයි. මේ හේතුවෙන් අද පෙරවරුවේ කාර්යාල දුම්රිය රැසක් ප්‍රමාද වී ධාවනය වී ඇත. කෙසේවෙතත් මේ වන විට දුම්රිය මාර්ගය යථා තත්ත්වයට පත් කර ඇති බැවින් දුම්රිය ධාවනය සාමාන්‍ය පරිදි සිදුවන බව ප්‍රධාන දුම්රිය පාලක මැදිරිය සදහන් කළේය.", "URL": "https://sinhala.adaderana.lk/news.php?nid=107680", "Category": null, "Parent URL": null}