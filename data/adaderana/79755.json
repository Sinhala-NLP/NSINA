{"Source": "Adaderana", "Timestamp": "November 11, 2017 05:08 pm", "Headline": "භාණ්ඩ 200කට පණවා තිබුණු GST පහතට- කාර්, මොටර් සයිකල්, ශීතකරණ, සුවඳ විලවුන්, මිල අඩුවේ", "News Content": "භාණ්ඩ 200කට පණවා තිබුණු භාණ්ඩ හා සේවා බද්ද (GST)එළැඹෙන නොවැම්බර් 15 වැනිදා සිට අඩු කිරීමට තීරණය කර ඇත.මේ තාක් සියයට 28ක උපරිමයකින් තිබුණු බදු ප්‍රමාණය මේ අනුව සියයට 5 දක්වා පහළ යනු ඇත.පසු ගිය ජූලි මස 01 වැනි දා සිට භාණ්ඩ 228කට GST පැනවීමට රජය කටයුතු කළ අතර ඒ අනුව මෝටර් කාර්, මොටර් සයිකල්, ශීතකරණ, සුවඳ විලවුන්, දන්තාලේප, චොකලට්, ග්‍රැනයිට්, මාබල්, ප්ලාස්ටික් වැනි තෝරාගත් භාණ්ඩ ගණනාවකට සියයට 28ක GST පැන වූ අතර භාණ්ඩ 178ක් වෙනුවෙන් සියයට 18ක බද්දක් පැනවීය.බදු අඩු කිරීම යටතේ ඇතැම් භාණ්ඩ බදු සියයට 12කින් අඩු වන අතර ඇතැම් ඒවා සියයට 5ක් දක්වා අඩු වේ.ආපන ශාලාවලින් ලබා ගන්නා අහාර වෙනුවෙන් මේ තාක් අය කළ සියයට 18ක බද්ද මේ අනුව සියයට 5ක් දක්වා අඩු වේ.මෙම බදු අඩු කිරීමට පෙර ඇසෑම් ප්‍රාන්තයේ සියයට 28කට වඩා අඩු බදු ප්‍රතිශතයක් යටතේ භාණ්ඩ 50ක් පමණක් තිබුණු අතර නොවැම්බර් 15 වැනිදායින් පසු මෙය භාණ්ඩ 200කට වඩා වැඩි වීමට නියමිතය.මෙම බදු ලිහිල් කිරීමේ ප්‍රතිපත්තියට එළඹ ඇත්තේ පසු ගිය දා ඉන්දියාවේ ඇසෑම් ප්‍රාන්තයෙ අගනුවර පැවැති 23 වැනි GST කවුන්සිල් රැස්වීමේදීය.", "URL": "https://sinhala.adaderana.lk/news.php?nid=79755", "Category": null, "Parent URL": null}