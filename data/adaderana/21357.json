{"Source": "Adaderana", "Timestamp": "January 13, 2012 03:07 pm", "Headline": "නීති විරෝධී ලෙස දැව ගෙනගිය පස්දෙනෙකු අත්අඩංගුවට", "News Content": "නීති විරෝධී ලෙස දැව ප්‍රවාහනය කරමින් සිටි පුද්ගලයින් පස්දෙනෙකු අනුරාධපුර පුබුදුපුර ප්‍රදේශයේ දී පොලිස් විශේෂ කාර්යය බලකායේ සෙබළුන් විසින් අත්අඩංගුවට ගෙන තිබේ. වැටලීමේ දී ඉරන ලද විවිධ ප්‍රමාණයේ තේක්ක දැව ලෑලි 58ක්, දැව ඉරීම සඳහා යොදා ගත් ජංගම ඉරුම් කට්ටලයක්, යාන්ත්‍රික කියත් දෙකක් සහ අත්ට්‍රැක්ටරයක් සිය භාරයට ගත් බව පොලිසිය සඳහන් කරයි. පොලිස් විශේෂ කාර්යය බලකායේ අනුරාධපුර කඳවුරේ නිලධාරීන්ට ලැබුණු තොරතුරකට අනුව ඊයේ(12) දිනයේ අදාළ වැටලීම සිදුකර තිබේ. අත්අඩංගුවට ගත් පුද්ගලයින් සහ භාණ්ඩ තොගය වැඩිදුර විමර්ශන කටයුතු සඳහා අනුරාධපුර අඩවි වන නිලධාරී කාර්යාලයට භාරදීමට කටයුතු කළ බව පොලිස් විශේෂ කාර්ය බලකාය වැඩිදුරටත් පැවසීය.", "URL": "https://sinhala.adaderana.lk/news.php?nid=21357", "Category": null, "Parent URL": null}