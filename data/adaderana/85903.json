{"Source": "Adaderana", "Timestamp": "March 18, 2018 07:08 pm", "Headline": "මහජන නියෝජිතයින් මහජනයාට ආදර්ශයක් විය යුතුයි", "News Content": "මහජන නියෝජිතයින් තම හැසිරීමෙන් හා ක්‍රියාකාරීත්වය තුළින් මහජනයාට ආදර්ශයක් සැපයිය යුතු බව ජනාධිපති මෛත්‍රීපාල සිරිසේන මහතා පවසයි. ගුණාත්මක සහ වටිනාකමින් ඉහළ දේශපාලන සංස්කෘතියක් බිහි කිරීමට මහජන නියෝජිතයින් කටයුතු කළ යුතු බව ජනාධිපතිවරයා පෙන්වා දෙයි. මෙවර පළාත් පාලන ආයතන ඡන්ද විමසීමෙන් ජයග්‍රහණය ලැබූ ශ්‍රී ලංකා නිදහස් පක්ෂ සහ එක්සත් ජනතා නිදහස් සන්ධාන නියෝජිතයින් සමඟ අද (18) පෙරවරුවේ කොටුව ජනාධිපති මන්දිරයේ පැවති හමුවකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කළේය.", "URL": "https://sinhala.adaderana.lk/news.php?nid=85903", "Category": null, "Parent URL": null}