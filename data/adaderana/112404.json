{"Source": "Adaderana", "Timestamp": "June 20, 2019 01:09 pm", "Headline": "උතුරු කොරියානු ජනතාවට සහල් මෙට්‍රික්ටොන් 5000ක මානුෂීය ආධාර", "News Content": "උතුරු කොරියානු ජනතාව සඳහා සහල් මෙට්‍රික්ටොන් 5000ක් මානුෂීය ආධාර වශයෙන් ලබා දීමට දකුණු කොරියාව තීරණය කර ඇත. දෙරට අතර පවතින අන්තර් සබඳතා ශක්තිමත් කිරිමේ අරමුණින් මෙම ආධාර ලබාදීමට තීරණය කර ඇති බව විදෙස් මාධ්‍ය වාර්තා කළේය. එක්සත් ජාතීන්ගේ ආහාර වැඩසටහන යටතේ මෙම සහල් තොගය උතුරු කොරියාවට ලබන සැප්තැම්බර් මාසයට පෙර ලබාදීමට පියවර ගන්නා බව දකුණු කොරියාව ප්‍රකාශ කර ඇත. එක්සත් ජාතීන්ගේ සංවිධානයේ නිරීක්ෂණවලට අනුව උතුරු කොරියාවේ ජනගහණයෙන් සියයට 40ක් දරිද්‍රතාවයෙන් පෙළෙන බවට අනාවරණය වී ඇති බව සඳහන්ය.", "URL": "https://sinhala.adaderana.lk/news.php?nid=112404", "Category": null, "Parent URL": null}