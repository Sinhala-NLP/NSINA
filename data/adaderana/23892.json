{"Source": "Adaderana", "Timestamp": "April 29, 2012 03:24 pm", "Headline": " සියලු පෞද්ගලික ඔසුසැල් වායුසමනය කළ යුතුයි", "News Content": "සියලු පෞද්ගලික ඔසුසැල් වායූසමනය කිරීම අනිවාර්යය කර ඇතැයි ජාතික විලවුන් උපකරණ හා ඖෂධ අධිකාරිය අවධාරණය කරයි. ඕනෑම ඖෂධයක් සෙන්ට්‍රිගේඩ් අංශක 27ට වඩා අඩු උෂ්ණත්වයක් යටතේ ගබඩා කළ යුතු බව එම අධිකාරියේ අධ්‍යක්ෂ වෛද්‍ය ‍හේමන්ත බෙණරගම මහතා පවසයි. එසේ නොවුණහොත් ඖෂධ වලින් අපේක්ෂිත රෝග නිවාරණය සිදුනොවන බව ද බෙණරගම මහතා පෙන්වා දෙයි. එසේම නිසි උෂ්ණත්වයක් යටතේ ගබඩා නොකිරීම හේතුවෙන් ඇතැම් ඖෂධ විෂවීමට ද ඉඩ ඇති බවද කොළඹ පදනම් ආයතනයේ පැවති සම්මන්ත්‍රණයක් අමතමින් වෛද්‍ය හේමන්ත බෙණරගම මහතා පෙන්වා දුන්නේය. ගුණාත්මක බවින් ඉහළ ඖෂධ ජනතාවට ලබාදීමේ අරමුණින් පෞද්ගලික ඔසුසැල් හිමිකරුවන් සහ සේවකයින් ඒ පිළිබඳව දැනුවත් කරන බව ද ජාතික විලවුන් උපකරණ හා ඖෂධ අධිකාරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23892", "Category": null, "Parent URL": null}