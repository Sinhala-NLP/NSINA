{"Source": "Adaderana", "Timestamp": "April 4, 2018 06:53 pm", "Headline": "ගම්පහ - මිරිස්වත්ත දවස් 2කට වාහන ධාවනය සීමා වෙයි", "News Content": "ගම්පහ-මිරිස්වත්ත මාර්ගය කාපට් ඇතිරීම හේතුවෙන් වාහන ගමනා ගමනය සීමා කිරීමට සිදුවන බව පොලීසිය පවසයි. ඒ අනුව හෙට(05)දින සහ අනිද්දා(06) යන දෙදින තුළ මාර්ගයේ වාහන ගමනා ගමනය සීමා වෙන බව මාර්ග සංවර්ධන අධිකාරිය සඳහන් කර ඇත. මෙම මාර්ගය භාවිතා කරන රියදුරන් හා මහජනතාවට පහත දැක්වෙන විකල්ප මාර්ග භාවිතා කරන ලෙසට පොලීසිය දැනුම් දෙයි. ඒ අනුව නුවර පාරේ බැලුම්මහර හන්දියේ සිට ඔරුතොට මාර්ගය හරහා ගම්පහ නගරයට හා ගම්පහ නගරයේ සිට ඔරුතොට මාර්ගයෙන් බැලුම්මහරට පැමිණිය හැකි වෙයි. එසේ නොමැති නම් නුවර මාර්ගයේ යක්කල හන්දියේ සිට ගම්පහ නගරයටත් ගම්පහ නගරයේ සිට නැවත යක්කල නගරයටත් පැමිණිය හැකියි.", "URL": "https://sinhala.adaderana.lk/news.php?nid=86931", "Category": null, "Parent URL": null}