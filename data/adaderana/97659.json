{"Source": "Adaderana", "Timestamp": "October 14, 2018 12:05 pm", "Headline": "වයස 27යි-නඩු 16යි", "News Content": "පාසල් සහ නිවාසවල විවිධ උපකරණ සොරා ගැනිමකට සම්බන්ධව 27 හැවිරිදි තරුණයකු ආණමඩුව පොලීසියේ අපරාධ විමර්ශන අංශය මඟින් අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ හෙරෝයින්වලට බරපතළ ලෙස ඇබ්බැහිව සිටි කොට්ටුකච්චිය වාරි මාර්ග හංදියේ පදිංචිව සිටින අයකු බව පැවසෙයි. අත්අඩංගුවට ගත් තරුණයා පාසල් යන අවදියේ සිට කොට්ටුකච්චිය මැල්ලන්කුලම මංසන්දියේ තරුණයින් පිරිසක මැදිවි හෙරෝයින්වලට ඇබ්බැහි වි ඇති බව පොලීසිය සඳහන් කරයි. පසුව හෙරෝයින් සඳහා මුදල් නොමැති වු අවස්ථාවලදි නිවාස සහ පාසල්වලට ඇතුල් වි බඩු භාහිරාදිය සොරා ගෙන තිබේ. එහිදි කොට්ටුකච්චිය ඇතුන්ගොඩ , සිරම්බිඩිය, සහ කල්අඩිය මේදානන්ද ඇතුළු පාසල්වලට රාත්‍රී කාලවලදි කඩා වැදි පිත්තල පහන්, කැසඩ් රේකොඩර්, ඩිවිඩි පේලේයර්, විදුලි පංකා, ඇම්ප්ලිෆයර් ඇතුළු නොයෙක් දෑ සොරා ගෙන තිබේන බව පොලීසිය ආනාවරණය කරගෙන තිබේ. ඔහුට විරුද්ධව මේ වන විට නඩු 16 ක් ඇති බව ද පොලීසිය සඳහන් කරයි. එසේම නිවෙස්වලට රහසේ ඇතුල් වි මුදල් ඇතුළු ගෘහ උපකරණ සොරා ගෙන ඇති බව ද එම සොරා ගත් දෑ එම ප්‍රදේශවලින් පිට පුද්ගලයින්ට විකුනා ඇති බව කියයි. මෙසේ සොරා ගෙන විකුනා ඇති උපකරණවල වටිනාකම රුපියල් ලක්ෂ පහකට වැඩි බවද පැවසෙයි. සැකකරුගෙන් ප්‍රශ්න කිරිමේදි පාපොච්චාකරණය කර ඇත්තේ මෙම සොරකම් තමන් විසින් ම සිදු කර ඇති බවත් සැතපුම් ගණන් පාගමනින් ගොස් එය සිදුකර ඇති බවයි. කෙසේ නමුත් පොලිස් නිලධාරින් විසින් දිර්ඝ විමර්ශනයකින් පසුව දින ගණනාවක් වෙහෙසි සැකකාර තරුණයා සොරාගෙන අළෙවි කර තිබු උපකරණ සොයා ගැනිමට හැකිව තිබේ. සැකකාර තරුණයා පදිංචිව සිටි නිවසේ ගෘහ උපකරන සියල්ලද විකුණා ඇති බව පොලීසිය සඳහන් කරයි. අත්අඩංගුවට ගත් සැකකරු ආණමඩුව අධිකරණයට ඉදිරිපත් කිරිමට නියමිත අතර පුත්තලම පොලිස් අධිකාරි ජේ.ඒ.චන්ද්‍රසේන මහතාගේ උපදෙස් මත ආණමඩුව සහකාර පොලිස් අධිකාරි ඒ .විරසිංහ මහතාගේ මෙහෙය විමේන් ආණමඩුව පොලිස් ස්ථානාධිපති ප්‍රධාන පොලිස් පරික්ෂක උපාලි රත්නමලල මහතාගේ මැදිහත් විමේන් ආණමඩුව පොලිසියේ අපරාධ විමර්ශන අංශයේ ස්ථානාධිපති උප පොලිස් පරික්ෂක උපාලි අබේරත්න මහතා සමඟ පොලිස් සැරයන්වරු කිහිප දෙනෙකුගේ මැදිහත් වීමෙන් සිදු කරයි.", "URL": "https://sinhala.adaderana.lk/news.php?nid=97659", "Category": null, "Parent URL": null}