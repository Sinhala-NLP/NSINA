{"Source": "Adaderana", "Timestamp": "May 27, 2018 07:01 pm", "Headline": "රෝහල්වල ඉඩ නැති නිසා දකුණේ වෛරස් රෝගීන් පෞද්ගලික රෝහල්වලට යොමු කරන ලෙස සෞඛ්‍ය ඇමති උපදෙස් දෙයි", "News Content": "රජයේ රෝහල්වල අවම ඉඩ පහසුකම් නිසා දකුණේ වෛරස් උණ රෝගයෙන් පීඩා විදින රෝගීන් පෞද්ගලික රෝහල් වෙත යොමුකරණ ලෙස සෞඛ්‍ය අමාත්‍ය රාජිත සේනාරත්න මහතා අදාළ අංශ වෙත උපදෙස් දී තිබේ. ලෝක සෞඛ්‍ය සමුළුව පැවැත්වෙන ජිනීවා හි සිට අද දෙරණට කරුණු දක්වමින් අමාත්‍යවරයා සදහන් කලේ ඊට අවශ්‍ය ප්‍රතිපාදන රජයෙන් සපයාදීමට පියවර ගෙන ඇති බවයි. දකුණු පළාතේ ව්‍යාප්ත වෙමින් පවතින වෛරස් උණ රෝගී තත්වයක් හේතුවෙන් කරාපිටිය ශික්ෂණ රෝහල ඇතුළු රෝහල් කිහිපයක් මේ දින වල රෝගීන්ගෙන් පීරී ගොස් තිබේ මේ අතර කරාපිටිය ශික්ෂණ රෝහලේ පවතින අඩුපාඩුකම් රැසක් හේතුවෙන් අසාධ්‍ය තත්ත්වයේ පසුවන රෝගීන්ට රෝහලේ දැඩි සත්කාරයට ඒකකයට ඇතුලත් වීමට නොහැකි තත්ත්වයක් නිර්මාණය වී ඇති අකාරය පිලිබඳව අද දෙරණ ඔස්සේ අප ඊයේ අනාවරණය කළේය. ඒ අනුව ලෝක සෞඛ්‍ය සමුළුවට සහභාගී වීම සඳහා ජිනීවා නුවරට ගොස් සිටින් විෂයභාර අමාත්‍යවරයා ඊට ප්‍රතිචාර දක්වමින් සඳහන් කලේ මෙම ගැටළුවට කඩිනම් විසඳුම් ලබාදීමට පියවර ගෙන ඇති බවයි.", "URL": "https://sinhala.adaderana.lk/news.php?nid=89916", "Category": null, "Parent URL": null}