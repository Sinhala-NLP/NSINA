{"Source": "Adaderana", "Timestamp": "March 15, 2012 11:13 am", "Headline": " ඩිපෝ 60 ක සේවකයින් වර්ජනයේ", "News Content": "ලංකා ගමනා ගමන මණ්ඩලයේ සේවකයින් පිරිසක් වර්ජනයක නිරත වෙති. සමස්ත ලංකා ප්‍රවාහන සේවක සංගමයේ ප්‍රධාන ලේකම් සේපාල ලියනගේ මහතා කියා සිටියේ දිවයින පුරා ඩිපෝ 60 ක සේවකයින් වර්ජනයට එක්ව සිටින බවයි. වැටුප් වැඩිවීම ඇතුළු ඉල්ලීම් කිහිපයක් මුල් කරගනිමින් වර්ජනය ක්‍රියාත්මක වන බව හෙතෙම කියා සිටියි. අදාළ ඉල්ලීම් ලැබෙනතුරු අඛණ්ඩව වැඩ වර්ජනය ක්‍රියාත්මක කරන බව සේපාල ලියනගේ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=22808", "Category": null, "Parent URL": null}