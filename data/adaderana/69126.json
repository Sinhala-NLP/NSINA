{"Source": "Adaderana", "Timestamp": "February 4, 2017 01:44 pm", "Headline": " ශ්‍රී ලංකා- අප්‍රිකා තෙවන තරගය අදයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන තුන්වන එක්දින ක්‍රිකට් තරඟය අද (04) පැවැත්වීමට නියමිතව තිබේ.ශ්‍රී ලංකා වේලාවෙන් පස්වරු 05 ජොහැන්නස්බර්ග් හිදී තරඟය ආරම්භවීමට නියමිතය. දෙරට අතර පැවැති පළමු එක්දින තරඟයෙන් කඩුලු 08ක ජයක් හිමි කර ගත් ඔවුන් දෙවන එක්දින තරඟයෙන් ලකුණු 121ක ජයක් ලබා ගත්තේය.ඒ අනුව දෙරට අතර පැවැත්වෙන තරඟ 05කින් සමන්විත තරඟාවලිය දෙකට බිංදුවක් ලෙස මේ වන විට පෙරමුණේ පසුවන්නේ දකුණු අප්‍රිකානු කණ්ඩායමයි.මේ අතර දකුණු අප්‍රිකානු කණ්ඩායමේ ප්‍රබල පිතිකරුවෙකු වන ඩේවිඩ් මිලර් ආබාධ තත්ත්වයක් හේතුවෙන් අද තරඟය සඳහා සහභාගී වන්නේ නැත.", "URL": "https://sinhala.adaderana.lk/news.php?nid=69126", "Category": null, "Parent URL": null}