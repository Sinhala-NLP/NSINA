{"Source": "Adaderana", "Timestamp": "July 13, 2016 03:32 pm", "Headline": " නාමල් කියන්නේ ‍මෝරෙක් නෙවෙයි", "News Content": "මෙය සැකකරුවන් විත්තිකරුවන් කරන යුගයක් බවත්, කවුරු දඩයම් කළත්, කවුරු අත්අඩංගුවට ගැනීමක් කළත්, ගමන අත්හරින්නේ නැති බවත්, ඉන් පන්නරයක් අරන් ඉස්සරහට මිස ආපස්සට ගමනක් නොයන බවත්, හිටපු ජනපති මහින්ද රාජපක්ෂ මහතා පවසයි.ලබන 28 නුවර සිට ආරම්භ කරන පාගමන කොළඹට එන බවත්, මේ ආණ්ඩුව පෙරළන එක ලොකු දෙයක් නොවන බවත්, හිටපු ජනපති පළාත් පාලන සභාපතිවරුන්ගේ සංසදය පිහිටුවීම නිමිත්තෙන් අද බත්තරමුල්ලේදී පැවැති මාධ්‍ය හමුවකදී පැවසීය.ලොකු මෝරුන් අල්ලන බව යූඑන්පිය කියා ඇති බව මෙහිදී මාධ්‍යවේදීන් පෙන්වාදුන්‍ අවස්ථාවේ නාමල් කියන්නේ මෝරෙක්දැයි පෙරළා ප්‍රශ්න කළ හිටපු ජනපති නාමල් අල්ලන එක තීරණය කරන්නේ රටේ ඇමතිවරු බවත්, මෙය නීතියදැයි ප්‍රශ්න කළේය.", "URL": "https://sinhala.adaderana.lk/news.php?nid=62029", "Category": null, "Parent URL": null}