{"Source": "Adaderana", "Timestamp": "October 21, 2012 08:42 am", "Headline": "ගඩොල් ට්‍රැක්ටරයක් අයෙක්ගේ දිවි නසයි", "News Content": "ගඩොල් පැටවු ට්‍රැක්ටර් රථයක් පෙරළීමෙන් අම්පාර, එරකම්පිටිය ප්‍රදේශයේ දී පුද්ගලයෙකු මියගොස් තිබේ. ඊයේ (20) පස්වරුවේ සිදුවු අනතුරෙන් තුවාල ලැබු පුද්ගලයා අම්පාර මහ රෝහලට ඇතුළත් කිරීමේ දී මියගොස් ඇති බව අම්පාර පොලීසිය පැවසුවේය. මෙලෙස මිය ගොස් ඇත්තේ ගල්කන්ද ප්‍රදේශයේ පදිංචිව සිටි 63 හැවිරිදි අයෙකි. පශ්චාත් මරණ පරීක්ෂණය අද (21) සිදුකිරීමට නියමිතය. මේ අතර මහියංගනය, පදියතලාව මාර්ගයේ 51 කණුව හංදිය අසල දී ලොරි රථයක ගැටීමෙන් 29 හැවිරිදි යතුරුපැදිකරුවෙකු මියගොස් ඇත. මෙලෙස මිය ගොස් ඇත්තේ මහියංගනය අරාවත්ත ප්‍රදේශයේ පදිංචිව තරුණයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=28476", "Category": null, "Parent URL": null}