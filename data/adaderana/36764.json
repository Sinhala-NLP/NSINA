{"Source": "Adaderana", "Timestamp": "August 20, 2013 09:21 am", "Headline": "ව්‍යාජ විදේශ ගමන් බලපත්‍ර සැකසු කත මාට්ටු ", "News Content": "ව්‍යාජ ලෙස සකස් කරන ලද විදේශ ගමන් බලපත්‍ර තුනක් ළඟ තබාගෙන සිටි කාන්තාවක පොලීසිය විසින් අත්අඩංගුවට ගෙන තිබේ. කොළඹ මධ්‍යම කොට්ඨාශ අපරාධ විමර්ශන අංශයේ නිලධාරීන්ට ලැබුණු තොරතුරකට අනුව සිදුකළ වැටලීමකදී එම කාන්තාව අත්අඩංගුවට ගෙන ඇති බව සඳහන් වෙයි. අදාළ ගමන් බලපත්‍ර නිවැරදි ක්‍රමවේදය යටතේ සකස් කර ඇති අතර අසත්‍ය තොරතුරු ඇතුළත් කර එම ගමන් බලපත්‍ර සකස් කර ඇති බව පොලීසිය සිදුකළ විමර්ශන වලින් හෙළි වී ඇත. අත්අඩංගුවට ගත් කාන්තාවගෙන් සිදුකළ ප්‍රශ්න කිරීම් වලදී හෙළි වු තොරතුරු මත එම ව්‍යාජ ගමන් බලපත්‍ර සකස් කරදුන් විදේශ රැකියා ආයතනයක කාන්තාවක් ද අත්අඩංගුවට ගෙන ඇත. මෙම ජාවාරමට සම්බන්ධ තවත් පුද්ගලයින් අත්අඩංගුවට ගැනීම සඳහා පරීක්ෂණ පවත්වන බව කොළඹ මධ්‍යම කොට්ඨාශ අපරාධ විමර්ශන අංශය සඳහන් කරයි. අත්අඩංගුවට ගත් සැකකාරියන් දෙදෙනා අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36764", "Category": null, "Parent URL": null}