{"Source": "Adaderana", "Timestamp": "June 12, 2016 11:00 am", "Headline": " හෙරොයින් සමග කත මාට්ටු", "News Content": "හෙරොයින් ළඟ තබාගත් කාන්තාවක මෝදර වීදිය ප්‍රදේශයේදී අත්අඩංගුවට ගෙන තිබේ.මෝදර පොලීසියට ලද තොරතුරක් මත සිදු කළ වැටලීමකදී සැකකාරිය අත්අඩංගුවට ගත් බව පොලීසිය පැවසුවේය.ඇය සතුව තිබී එහිදී හෙරොයින් ග්‍රෑම් 43යි මිලිග්‍රෑම් 720ක් පොලීසිය භාරයට ගෙන තිබේ.අත්අඩංගුවට ගෙන ඇත්තේ කොළඹ 15 ප්‍රදේශයේ පදිංචි 44 හැවිරිදි කාන්තාවක වන අතර ඇය මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.මේ අතර කේරල ගංජා තොගයක් ප්‍රවාහනය කරමින් සිටි පුද්ගලයෙකු පානදුර, අගුරුවාතොට යාල හන්දිය ප්‍රදේශයේදී අත්අඩංගුවට ගෙන තිබේ.පානදුර කොට්ඨාස නීතිය බලගැන්වීමේ ඒකකයට ලද තොරතුරක් මත ත්‍රිරෝද රථයකින් ගංජා ප්‍රවාහනය කරමින් සිටියදී අදාළ සැකකරු අත්අඩංගුවට ගෙන ඇති බව සඳහන්ය.සැකකරු සතුව තිබී කේරල ගංජා කිලෝග්‍රෑම් 01ක් පොලීසිය විසින් සොයාගෙන තිබේ.අත්අඩංගුවට ගෙන ඇත්තේ කළුතර පදිංචි 24 හැවිරිදි තරුණයෙක් වන අතර ඔහු හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61003", "Category": null, "Parent URL": null}