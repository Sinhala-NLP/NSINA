{"Source": "Adaderana", "Timestamp": "April 29, 2013 06:17 pm", "Headline": "මල් වගේ දරුවන් රැකගන්න - උන්මන්තකයින් ගැන වහා පොලීසියට දන්වන්න", "News Content": "කුඩා දැරියන් විවිධාකාරයේ ලිංගික අතවරවලට හා ස්ත්‍රී දූෂණවලට ගොදුරුවීමේ ප්‍රවණතාවක් මෑත කාලයේ දක්නට ලැබෙන බව පොලිස් මූලස්ථානය පවසයි. ඇතැම් පුද්ගලයින් උන්මත්තකයින් ලෙස පෙනී සිටිමින් ලිංගික ආශාවන් ඉටුකර ගැනීම සදහා උත්සාහ ගන්නා බව පොලීසිය කියයි. එබැවින් දැරියන් පාසල් යන එන අතරමග හෝ නිවෙස්වල සිටින විට අවධානයෙන් කටයුතු කරන ලෙස පොලීසිය දෙමාපියන්ගෙන් ඉල්ලීමක් කරයි. උන්මත්තකයන් ලෙස පෙනී සිටින පුද්ගලයින් පිළිබදව තොරතුරු ලබාදෙන ලෙස ද නිවේදනයක් නිකුත් කරමින් පොලිස් මූලස්ථානය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=33682", "Category": null, "Parent URL": null}