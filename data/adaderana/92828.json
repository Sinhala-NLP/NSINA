{"Source": "Adaderana", "Timestamp": "July 19, 2018 10:59 am", "Headline": "ශ්‍රී ලංකා ඉන්දියා 19 පහළ ක්‍රිකට් තරඟයේ තෙවන දිනය අද", "News Content": "සංචාරක ඉන්දීය 19න් පහළ කණ්ඩායම සහ ශ්‍රී ලංකා 19න් පහළ කණ්ඩායම අතර පැවැත්වෙන පළමු ටෙස්ට් ක්‍රිකට් තරඟයේ තෙවන දිනය අදයි. කොළඹ එන්.සී.සී ක්‍රීඩාංගණයේ පැවැත්වෙන තරඟය දෙවන දිනය සඳහා නතර කරන විට සිය පළමු ඉනිම සඳහා පන්දුවට පහරදෙමින් සිටි ඉන්දීය කණ්ඩායම කඩුලු 05ක් දැවී ලකුණු 473ක් ලබා සිටියේය. එම ඉනිම වෙනුවෙන් අතර්වා ටයිඩ් ලකුණු 113ක්ද, අයුෂ් බදෝණි නොදැවී ලකුණු 107ක් ලබාගත්තේය. ශ්‍රී ලංකා 19න් පහළ කණ්ඩායමට පළමු ඉනිම සඳහා සියලු දෙනා දැවී ලබාගත හැකි වූයේ ලකුණු 244ක් පමණයි. ඒ අනුව මේ වන විට ඉන්දීය 19න් පහළ කණ්ඩායම පලමු ඉනිමේදී ශ්‍රී ලංකා කණ්ඩායමට වඩා ලකුණු 229ක් ඉදිරියෙන් පසුවනවා.", "URL": "https://sinhala.adaderana.lk/news.php?nid=92828", "Category": null, "Parent URL": null}