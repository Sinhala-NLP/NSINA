{"Source": "Adaderana", "Timestamp": "December 14, 2011 05:09 pm", "Headline": "ශ්‍රී ලංකා-ද.අප්‍රිකානු ප්‍රථම ටෙස්ට් හෙටයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන ප්‍රථම ටෙස්ට් ක්‍රිකට් තරගය හෙට ආරම්භ කෙරෙයි. තරගය පැවැත්වීමට නියමිතව ඇත්තේ සෙන්චූරියන් ක්‍රීඩාංගණයේ දීය. පුහුණු තරගයේ දී ආබාධයකට ලක්වූ කුමාර් සංගක්කාර හෙට තරගය සඳහා සහභාගී වනු ඇති බවට වාර්තා පළවේ. ආබාධයත් සමග ඔහුට පළමු ටෙස්ට් ක්‍රිකට් තරගය අහිමි වනු ඇති බවට මීට පෙර වාර්තා වී තිබිණි. දෙරට අතර ටෙස්ට් තරග 3ක් පැවැත්වීමට නියමිතය. ටෙස්ට් තරගාවලියෙන් අනතුරුව තරග 5න් සමන්විත එක්දින තරගාවලියක් සඳහා ද ශ්‍රී ලංකා කණ්ඩායම සහභාගී වේ.", "URL": "https://sinhala.adaderana.lk/news.php?nid=20687", "Category": null, "Parent URL": null}