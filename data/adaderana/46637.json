{"Source": "Adaderana", "Timestamp": "October 10, 2014 11:51 am", "Headline": "වීසා නීති කඩ කළ ඉන්දියානුවා තවදුරටත් රිමාන්ඩ්", "News Content": "වීසා නොමැතිව වසර 19 ක කාලයක් මෙරට රැදි සිටි ඉන්දීය ජාතිකයා තවදුරටත් රක්ෂිත බන්ධනාගාර ගතකර තිබේ. අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු යුරේෂා ද සිල්වා මෙනවිය සැකකරු ලබන 14 වන දා දක්වා රක්ෂිත බන්ධනාගාර ගත කරන ලෙස නියෝග කර ඇත. අදාළ ඉන්දීය ජාතිකයාගේ ඇප ඉල්ලීම ද මහේස්ත්‍රාත්වරිය ප්‍රතික්ෂේප කර ඇති බව ද සඳහන්ය. එම සිද්ධිය සම්බන්ධයෙන් පැවැත්වු විමර්ශන වල උදෘත නීතිපතිවරයා වෙත යවන ලෙසට ද මහේස්ත්‍රාත්වරිය විසින් අනුරාධපුර පොලිසිය වෙත නියෝග කර තිබේ. සැකකරු 1995 වසරේ දී ඉන්දීයාවේ කේරළ ප්‍රාන්තයේ සිට මෙරටට පැමිණ ඇති අතර කොළඹ, වව්නියාව, අනුරාධපුරය සහ පරසන්ගස්වැව ප්‍රදේශවල පිහිටි හෝටල්වල සේවය කර ඇති බවයි වාර්තා වේ.", "URL": "https://sinhala.adaderana.lk/news.php?nid=46637", "Category": null, "Parent URL": null}