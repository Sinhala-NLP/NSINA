{"Source": "Adaderana", "Timestamp": "February 21, 2019 03:17 pm", "Headline": "ජූලි බිෂොප් දේශපාලනයෙන් සමුගනී", "News Content": "ඕස්ට්‍රේලියානු දේශපාලනයේ ප්‍රබල භූමිකාවක් නිරූපණය කළ හිටපු විදේශ කටයුතු අමාත්‍ය ජූලි බිෂොප් දේශපාලනයෙන් සමුගැනීමට තීරණය කර තිබේ. ඒ අනුව ඉදිරි මහ මැතිවරණයට තමා ඉදිරිපත් නොවන බව 65 හැවිරිදි ජූලි බිෂොප් ප්‍රකාශ කර ඇත. දශක දෙකකට අධික කාලයක් ක්‍රියාකාරී දේශපාලනයේ නිරතව සිටි ඇය වසර 05ක පමණ කාලයක් විදේශ කටයුතු අමාත්‍ය ධුරයේ කටයුතු කර තිබේ. ඕස්ට්‍රේලියානු රජයේ ප්‍රමුඛ කාර්යයන්හිදී සුවිශේෂී කාර්යයක් ඉටු කළ ජූලි බිෂොප් 2007 වසරේ සිට 2018 වසර දක්වා වසර 11ක් ලිබරල් පක්ෂ නියෝජ්‍ය නායක ධුරයේ ද කටයුතු කර තිබේ. ලේබර් පක්ෂයේ නායකත්වයට තරග වැදුණු පළමු කාන්තා අපේක්ෂිකාව වෙමින් පසුගිය වසරේ අගෝස්තු මාසයේ පැවති නායකත්ව සටනට ඉදිරිපත් වුවද ඉන් ජයගැනීමට ඇයට නොහැකි විය.", "URL": "https://sinhala.adaderana.lk/news.php?nid=104766", "Category": null, "Parent URL": null}