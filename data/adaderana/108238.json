{"Source": "Adaderana", "Timestamp": "April 19, 2019 04:47 pm", "Headline": " විවෘත ටෙනිස් තරගාවලියේ අර්ධ පූර්ව වටයට ඉතාලියෝ ෆැබියෝ ෆෝග්නි සුදුසුකම් ලබයි", "News Content": "මොන්ටි කාලෝ විවෘත ටෙනිස් තරගාවලියේ අර්ධ අවසන් පූර්ව වටය සඳහා සුදුසුකම් ලබා ගැනීමට ඉතාලියේ ෆැබියෝ ෆෝග්නි සමත් විය. ඒ ජර්මනියේ ඇලෙක්සැන්ඩර් ස්වේව් පරාජයට පත් කරමින්. ප්‍රංශයේ පැවැති තරගයේ පළමු වටය ප්‍රබල සටනක් දැක ගත හැකි විය. ඒ අනුව එම වටය ලකුණු 7ට 6ක් ලෙස ජය ගත්තේ ෆැබියෝ ෆෝග්නි විසින්. තරගයේ දෙවන වටය ඉතා පහසුවෙන් ලකුණු 6ට 1ක් ලෙස ජය ගත් ෆැබියෝ ෆෝග්නි තරගය තරග වට 2ට 0ක් ලෙස ජය ගත්තේය. ඒ අනුව ඔහු අර්ධ අවසන් පූර්ව වටයේ තම ස්ථානය තහවුරු කර ගත් අතර ෆැබියෝ ෆෝග්නි හමුවේ මෙලෙස පරායට පත් වුණේ ලෝක ටෙනිස් ශ්‍රේණිගත කිරීමේ සටහනේ 3 වන ස්ථානයේ පසු වන ඇලෙක්සැන්ඩර් ස්වේව් වීම විශේෂත්වයක්.", "URL": "https://sinhala.adaderana.lk/news.php?nid=108238", "Category": null, "Parent URL": null}