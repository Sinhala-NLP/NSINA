{"Source": "Adaderana", "Timestamp": "May 30, 2018 12:13 pm", "Headline": "අයහපත් කාලගුණයෙන් මිය ගිය සංඛ්‍යාව 50 දක්වා ඉහළ යයි", "News Content": "උතුරු ඉන්දියාවේ ප්‍රාන්ත කිහිපයකට බලපා ඇති අධික වර්ෂාව සහ අකුණු අනතුරු හේතුවෙන් මියගිය සංඛ්‍යාව 50 ක් දක්වා ඉහළ ගොස් තිබේ. බිහාර්, උත්තර් ප්‍රදේශ් සහ ජාර්කන්ද් යන ප්‍රාන්තවලට මෙම ආපදා තත්ත්වය බලපා ඇති බව සඳහන්ය. බිහාර් ප්‍රාන්තයට ඉන් වැඩි බලපෑමක් එල්ල වී ඇති අතර අකුණු අනතුරු හේතුවෙන් එම ප්‍රාන්තයේ පුද්ගලයින් 20 දෙනෙකු ජීවිතක්ෂයට පත්ව තිබේ. වර්ෂාව පවතින කාලයන් හිදී ඉන්දියාවේ අකුණු අනතුරු බහුලව සිදුවන අතර 2005 වසරේ සිට මේ දක්වා වාර්ෂිකව පුද්ගලයින් 2000 ක පමණ පිරිසක් අකුණු අනතුරු හේතුවෙන් ජීවිතක්ෂයට පත්වන බව එරට බලධාරීන් පවසයි.", "URL": "https://sinhala.adaderana.lk/news.php?nid=90067", "Category": null, "Parent URL": null}