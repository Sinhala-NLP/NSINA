{"Source": "Adaderana", "Timestamp": "January 27, 2018 01:25 pm", "Headline": "ඌරු උණ වසංගත තත්ත්වයක්-37ක් මැරිලා", "News Content": "ඌරු උණ ලෙස හඳුන්වන රෝගයක් මේ දිනවල වසංගත තත්ත්වයකින් පුරා ව්‍යාප්ත වී ඇති බව විදෙස් මාධ්‍ය පවසයි. අමෙරිකාව හවායි ඇතුළු ප්‍රාන්ත 50ක මෙම උණ තත්ත්වය බහුලව ව්‍යාප්ත වී ඇති අතර අමෙරිකාව පුරා රෝහල් ගත කළ රෝගී ළමුන් 12,000 ගෙන් 37 දෙනෙකු මේ වන විට මියගොස් ඇති බව සඳහන්ය. 2014 – 15 වර්ෂ වලදී ද අමෙරිකානුවන් මිලියන 34ක් මෙම උණ රෝගයට ගොදුරු වී ඇති අතර රෝහල්ගත වූ හත්ලක්ෂ දසදහසක පිරිසකගෙන් ළමුන් 128ක් ඇතුළුව පුද්ගලයින් 56,000ක්ම මියගොස් තිබේ. 2009 වර්ෂයේදී මෙම ඌරු උණ වසංගතය ඉහළම ලෙස ව්‍යාප්ත වූ බව ද අමෙරිකානු සෞඛ්‍ය අංශ පෙන්වා දී තිබේ.", "URL": "https://sinhala.adaderana.lk/news.php?nid=83615", "Category": null, "Parent URL": null}