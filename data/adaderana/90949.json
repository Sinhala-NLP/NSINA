{"Source": "Adaderana", "Timestamp": "June 15, 2018 07:29 pm", "Headline": "මීළඟ ජනාධිපති අපේක්ෂකයා මහින්ද තෝරන හැටි ගෝඨා කියයි", "News Content": "ජනතා සිතුම් පැතුම් හඳුනන නායකයෙකු ලෙස හිටපු ජනාධිපති මහින්ද රාජපක්ෂ මහතා මීළඟ ජනාධිපති අපේක්ෂකයා ලෙස වඩාත්ම සුදුසු පුද්ගාලයා තෝරා ගනු ඇති බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. මහනුවරදි මාධ්‍ය වෙත අදහස් දක්වමින් හිටපු ආරක්ෂක ලේකම්වරයා මේ බව සඳහන් කළේය. අද(15) පෙරවරුවේ මහනුවර ගැටඹේ රාජෝපවනාරාම විහාරස්ථානය වෙත පැමිණි හිටපු ආරක්ෂක ලේකම් ගෝඨාභය රාජපක්ෂ මහතා විහාරාධිපති කැප්පෙටියාගොඩ සිරිවිමල නාහිමියන් බැහැ දැක ආශිර්වාද ලබා ගත්තේය. රටේ ජන බලවේගය සැදී ඇත්තේ මහින්ද රාජපක්ෂ මහතා සමඟ බවත්, ඔහු පරාජය කිරීමට මුල් වුණ බලවේගයන්ට පවා වැරදීමක් සිදුවු බවට අද වෙන විට තේරුම් ගොස් ඇති බව ද හිටපු ආරක්ෂක ලේකම්වරයා මෙහිදී කියා සිටියේය. එමෙන්ම හරි වේලාවට මහින්ද රාජපක්ෂ මහතා නිවැරදි තීරණයක් ගනු ලබන ඇති බව ද ගෝඨාභය රාජපක්ෂ මහතා පැවසීය.", "URL": "https://sinhala.adaderana.lk/news.php?nid=90949", "Category": null, "Parent URL": null}