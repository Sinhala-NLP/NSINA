{"Source": "Adaderana", "Timestamp": "December 15, 2017 09:01 am", "Headline": "අක්කගේ රණ්ඩුව බේරන්න ආපු අයියා මලෝ මස්සිනාට උදැල්ලෙන් කොටයි (විඩියෝ සහිතයි)", "News Content": "ආගරපතන පොලිස් වසමට අයත් වුඩිවිල් වතුයායේ වුඩ්ලන්ඩ් කොටසේ පදිංචිව සිටි අවුරුදු තිස්හයක තිදරු පියෙකුව උදැල්ලකින් පහරදි ඝාතනය කර ඇති බව ආගරපතන පොලිසිය පවසයි. ඊයේ (14) පස්වරු 4.00 ට පමණ මෙම පහරදිමෙන් මියගොස් ඇත්තේ රාමයියා පෙරියසාමි නැමැති වතු කම්කරුවෙකි. තම සොහොයුරියට ආමානුෂික ලෙස සැමියා විසින් පහර දෙන අවස්ථාවේ ඔවුන් පදිංචි නිවසට ආසන්නයේ සිටින එම සොහොයුරියගේ සොහොයුරන් දෙදෙනා එම පහරදිම වැලැක්විමට පැමිණී අවස්ථාවේ තම මස්සිනාට පහරදි උදැල්ලකින් ඔළුවට පහර දිමෙන් පසු එම පහරදුන් සැකකරුවන් දෙදෙනා විසින්ම තම මස්සිනාව ආගරපතන රෝහල වෙත රැගෙන යන අවස්ථාවේ මියගොස් ඇති බව පොලිසිය ප්‍රකාශ කළේය. මෙම ඝාතනය සම්බන්ධයෙන් සැකපිට මරණකරුගේ බිරිදගේ සොහොයුරන් දෙදෙනා අත්අඩංගුවට ගෙන තිබේ. ආර්ථික දුෂ්කරතා මැද දරිද්‍රතාවයෙන් ජිවත් වන නිසා වස පානය කර සියලුදෙනා සියදිවි හානි කර ගැනිම සදහා මරණකරු වස බෝතලයක් ගෙනවිත් එය සියලු දෙනාම පානය කළයුතු බවට බිරිදට කළ යෝජනාව බිරිද විසින් ප‍්‍රතික්‍ෂ්ප කිරිම නිසා මරණකරු විසින් බිරිදට පහරදි ඇති බව දැනට කරන ලද මුලික පරික්‍ෂණවලදි කරුණූ අනාවරණය වි ඇති බව පොලිසිය පවසයි. මියගිය අයගේ සිරුර සම්බන්ධයෙන් මහේස්ත‍්‍රාත් පරික්‍ෂණයෙන් පසු සිරුර නුවරඑළිය මුලික රෝහලේ අධිකරණ වෛද්‍යවරයා වෙත පශ්චාත් මරණ පරික්‍ෂණය සඳහා යොමු කර අත්අඩංගුවට ගත් සැකකරුනන් දෙදෙනා නුවරඑළිය මහේස්ත‍්‍රාත් අධිකරණය වෙත ඉදිරිපත් කරන බව ආගරපතන පොලිසිය ප්‍රකාශ කළේය.", "URL": "https://sinhala.adaderana.lk/news.php?nid=81540", "Category": null, "Parent URL": null}