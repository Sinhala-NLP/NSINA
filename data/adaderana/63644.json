{"Source": "Adaderana", "Timestamp": "August 31, 2016 04:16 pm", "Headline": "අතුරුදහන්වූවන් ගැන පනත වෙනස්කම් එක්ක පාර්ලිමේන්තුවට යළි ගෙන ආ යුතුයි", "News Content": "ස්ථාපිත කිරීමට නියමිත අතුරුදහන්වූවන්ගේ කාර්යාලයට අදාළව වෙනස්කම් සිදුවිය යුතු බවආණ්ඩුව පිළිගෙන ඇතැයි ව ඒකාබද්ධ විපක්ෂයේ නායක, පාර්ලිමේන්තු මන්ත්‍රී දිනේශ් ගුණවර්ධන මහතා පවසයි.මේවන විට මෙම කාර්යාලය පිහිටුවීමට අදාළ පනතට කථානායකවරයා අත්සන් තබා ඇති බවත්, එසේ වුවද ඇතුළත් කරන බව කියූ වෙනස්කම් ඇතුළත්ව නැති බව ආණ්ඩුවම පිළිගන්නා බවත් මන්ත්‍රීවරයා සඳහන් කළේය.පනත පාර්ලිමේන්තුවට ගෙන ආ දිනයේද, ඊට සංශෝධන එකතු කිරීමට නිසි ලෙස සාකච්ඡාවට ගැනීමට ඉඩප්‍රස්ථාව නොලැබුණු බවත්, ඒ නිසාම මෙම පනත සංශෝධනය කොට නැවත පාර්ලිමේන්තුවට නොගෙනවිත් ක්‍රියාත්මක කරන්නේනම් එය නීති විරෝධී බව ඔහු පෙන්වා දුන්නේය. ඉදිරි පළාත් පාලන මැතිවරණය පැවැත්වීමට අදාළව සීමා නීර්ණ කොමිෂන් සභාව විසින් ඉදිරිපත් කරන ලද වාර්තාව අද මැතිවරණ කොමිසම වෙත බාරදීමට නියමිත බවත්, ඒ අනුව ක්‍රියා නොකරන්නේනම් යහපාලන රජයේ වෙස් මුහුණ ගැලවී යනු ඇති බවත් ගුණවර්ධන මහතා අවධාරණය කළේය.මෙම මාධ්‍ය හමුවට එක්වුණු පාර්ලිමේන්තු මන්ත්‍රී ඩලස් අලහප්පෙරුම මහතා කියා සිටියේ ශ්‍රීලනිප සමුඵවට සහභාගිවීම සම්බන්ධයෙන් බලමණ්ඩල සමග සාකච්ඡා කොට අවසන් තීන්දුව එළඹෙන 02 දා ප්‍රකාශයට පත්කරන බවයි.එහිදී ශ්‍රීලනිප‍යේ දර්ශනය, අභිලාෂය, සාමාජිකත්වය, ඉතිහාසය පිළිබඳ අවධානය යොමුකරන බව මන්ත්‍රීවරයා පෙන්වා දුන්නේය.කලකට ඉහතදී එක්සත් ජාතික පක්ෂයේ ප්‍රබලයින් රනිල් වික්‍රමසිංහ මහතාට එරෙහිව විරෝධතා පාගමන් ගිය බවත්, නායකත්වය විවේචනය කළ බවත්, එසේ වුවද කිසිවෙකු පක්ෂයෙන් ඉවත් නොකොට සියලුදෙනා ඒකරාශිව ජයග්‍රහණය කළ බවත් අලහප්පෙරුම මහතා සඳහන් කළේය.එසේ වුවද එජාපයේ එකී ආදර්ශය හෝ නොගෙන ශ්‍රීලනිපය විසින් ඒකාබද්ධ විපක්ෂය නියෝජනය කිරීම නිසා පමණක් මේවන විට ආසන සංවිධායකවරුන් 14 දෙනෙකු පක්ෂයෙන් ඉවත්කර ඇති බව මන්ත්‍රීවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=63644", "Category": null, "Parent URL": null}