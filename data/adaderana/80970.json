{"Source": "Adaderana", "Timestamp": "December 3, 2017 01:50 pm", "Headline": "ආණ්ඩු විරෝධී එකම දේශපාලන බලවේගය පොදු  ජන පෙරමුණ වෙලා", "News Content": "ආණ්ඩු විරෝධී එකම දේශපාලන බලවේගය ශ්‍රී ලංකා පොදු ජන පෙරමුණ බවට පත්ව ඇති බව එම පෙරමුණේ ජාතික සංවිධායක බැසිල් රාජපක්ෂ මහතා පවසයි. ඔහු පෙන්වා දෙන්නේ ඉදිරි පළාත් පාලන මැතිවරණයේදී තම පක්ෂය සෑම දිස්ත්‍රික්කයක්ම තරඟ කිරීමට සූදානමින් සිටින බවයි. දෙහිවල ප්‍රදේශයේ පැවති ජන හමුවකට එක් වෙමින් බැසිල් රාජපක්ෂ මහතා මෙම අදහස් පළ කළේය. කෙසේවෙතත් ශ්‍රී ලංකා පොදු ජන පෙරමුණට බදුල්ල දිස්ත්‍රික්කයෙන් ජයග්‍රහණයක් ලබාගැනීමට ඉඩ නොතබන බව අමාත්‍ය හරීන් ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=80970", "Category": null, "Parent URL": null}