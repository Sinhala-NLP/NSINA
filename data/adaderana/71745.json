{"Source": "Adaderana", "Timestamp": "April 5, 2017 09:02 am", "Headline": "රෝහලේ වැසිකිළියෙන් බිළිදු මළ සිරුරක් හමුවෙයි", "News Content": "තණමල්විල රෝහලේ වැසිකිළියක් තුළ තිබී බිළිඳු මළ සිරුරක් සොයාගෙන තිබේ. රෝහල් සේවකයෙකු සිදුකරන ලද දැනුම්දීමක් අනුව අදාළ බිළිඳු මළ සිරුර සොයාගෙන ඇති බව පොලීසිය පැවසුවේය. සිද්ධිය පිළිබඳ තණමල්විල පොලීසිය සිදුකරන ලද විමර්ශන අනුව සැකපිට කාන්තාවක් අත්අඩංගුවට ගෙන තිබේ. බඩේ අමාරුවක් සහ මුත්‍රා මාර්ගයෙන් රුධිරය වහනය වීම හේතුවෙන් තණමල්විල රෝහලට ප්‍රතිකාර ලබාගැනීමට පැමිණි කාන්තාවක් මෙලෙස අත්අඩංගුවට ගෙන ඇති බව සඳහන්වේ. රෝහල් කාර්යමණ්ඩලයේ ද යම් සහයෝගයක් ඇතිව මෙම අපරාධය සිදුකර ඇති බව පොලීසිය සිදුකළ මූලික විමර්ශන වලදී අනාවරණය වී ඇත. අත්අඩංගුවට ගත් කාන්තාව පොලිස් අත්අඩංගුව යටතේ හම්බන්තොට රෝහලේ මේ වන විට ප්‍රතිකාර ලබන බව පොලීසිය සඳහන් කළේය.", "URL": "https://sinhala.adaderana.lk/news.php?nid=71745", "Category": null, "Parent URL": null}