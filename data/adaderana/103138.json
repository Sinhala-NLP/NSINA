{"Source": "Adaderana", "Timestamp": "January 27, 2019 06:40 am", "Headline": "දියේ ගිලී පුද්ගලයෙක් මරුට- අයෙක් අතුරුදහන්", "News Content": "හලාවත පොලිස් වසමේ හලාවත පොලිස් ස්ථානය අසල මුහුදු තීරයේ වෙරළේ රළ පාගමින් සිටි පිරිසක් අතරින් පුද්ගලයින් තිදෙනෙකු දියේ ගසාගෙන ගොස් ඇති අතර ඉන් දෙදෙනෙකු බේරාගෙන හලාවත රෝහලට ඇතුලත් කිරීමේදී එක් පුද්ගලයෙකු මියගොස් තිබේ. අනෙක් පුද්ගලයා දියේ ගිලී අතුරුදහන්ව ඇත. ඊයේ(26) සවස 6.00ට පමණ දියේ ගිලී යාමෙන් මෙසේ මරණයට පත් වූයේ වයස 46ක හගරන්කන්ද, ඇල්කඩුව, මාතලේ ප්‍රදේශයේ පදිංචි හේරත් මුදියන්සේලාගේ සරත් බණ්ඩාර යන අය වෙයිි. මෘත ශරීරය හලාවත රෝහල් මෘත ශරීරාගාරයේ තබා ඇත. අතුරුදහන් වූ පුද්ගලයා සොයා පොලීසිය හා නාවික හමුදා නිලධාරීන් එක්ව මෙහෙයුම් කටයුතු වල නිරතව සිටී. හලාවත පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103138", "Category": null, "Parent URL": null}