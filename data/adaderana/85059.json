{"Source": "Adaderana", "Timestamp": "March 2, 2018 10:31 am", "Headline": "නාග විහාරයේ බැම්මට හානි කළ රිය අනතුර ගැන පොලිස් පරීක්ෂණ", "News Content": "යාපනයේ නාග විහාරයේ වළාකුළු බැම්මට හානි කරමින් සිදුවූ රිය අනතුර පිළිබඳව යාපනය පොලීසිය පරීක්ෂණයක් ආරම්භ කොට තිබේ. කැබ් රථයක් අධික වේගයෙන් ගොස් යාපනය අරියකුලම් පාරේ පිහිටි නාග විහාරයේ වළාකුළු බැම්මේ ගැටීම නිසා වළාකුළු බැම්මට විශාල හානියක් සිදුව තිබේ. රජයේ ආයතනයකට අයත් මෙම කැබ් රථය අධික වේගයෙන් ධාවනය වූ බවත් රියදුරාගේ නොසැලකිල්ලෙන් මෙම අනතුර සිදුව ඇති බවත් යාපනය පොලීසිය විසින් සිදු කල මූලික පරීක්ෂණවලදී හෙළි වී තිබේ.", "URL": "https://sinhala.adaderana.lk/news.php?nid=85059", "Category": null, "Parent URL": null}