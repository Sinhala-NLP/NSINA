{"Source": "Adaderana", "Timestamp": "June 30, 2017 07:29 pm", "Headline": "ජනාධිපති ලේකම් ඉල්ලා අස්වෙයි?", "News Content": "ජනාධිපති ලේකම් පී.බී අබේකෝන් මහතා ඉල්ලා අස්වී තිබේ.ඔහු අද (30) පස්වරුවේ තම ඉල්ලා අස්වීමේ ලිපිය ජනාධිපතිවරයා වෙත බාරදී ඇති බව ආරංචි මාර්ග පවසයි.පුද්ගලික හේතුවක් නිසා අබේකෝන් මහතා ඉල්ලා අස්වූ බව සඳහන්ය.2015 ජනවාරි මස 08 වන දින පැවති ජනාධිපතිවරණයෙන් මෛත්‍රීපාල සිරිසේන මහතා ජයග්‍රහණය කිරීමෙන් පසු 2015 ජනවාරි මස 09 වන දින පී.බී අබේකෝන් මහතා ජනාධිපති ලේකම්වරයා ලෙස පත්කරනු ලැබිණි.ඔහු ඊට පෙර රාජ්‍ය පරිපාලන හා ස්වදේශ කටයුතු අමාත්‍යංශයේ ලේකම්වරයා ලෙස ද කටයුතු කර තිබුණි.විවිධ තනතුරු හොබවමින් කටයුතු කළ අබේකෝන් මහතා රාජ්‍ය පරිපාලන සේවයේ ජ්‍යේෂ්ඨ නිලධාරියෙකු වෙයි.", "URL": "https://sinhala.adaderana.lk/news.php?nid=74734", "Category": null, "Parent URL": null}