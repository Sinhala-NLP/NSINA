{"Source": "Adaderana", "Timestamp": "December 14, 2011 09:19 am", "Headline": " යතුරුපැදියෙන් ඇදවැටුණු කත මරුට", "News Content": "සීලාවතුර , මුරුක්කන් ප්‍රදේශයේ සිදු වූ රිය අනතුරකින් පුද්ගලයෙකු ජීවීතක්ෂයට පත්ව තිබේ. යතුරුපැදියක පිටුපස ගමන් කරමින් සිටි කාන්තාවක් ඉන් ඇද වැටීමෙන් මෙම අනතුර සිදුව ඇති බව සඳහන් වේ. අනතුරින් බරපතල තුවාල ලැබූ කාන්තාව මන්නාරම රෝහලට ඇතුළත් කිරීමෙන් අනතුරුව මිය ගොස් තිබේ. මිය ගොස් ඇත්තේ 22 හැවිරිදි මන්නාරම ප්‍රදේශයේ පදිංචි කාන්තාවකි. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර ඔහු අද මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20674", "Category": null, "Parent URL": null}