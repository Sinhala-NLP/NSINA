{"Source": "Adaderana", "Timestamp": "December 18, 2013 03:13 pm", "Headline": "රෝසි ගැන අමල් ප්‍රකාශයක් කරලා නෑ ", "News Content": "කොස්ගොඩ කැස්බෑ මධ්‍යස්ථානයේ සිටි දුර්ලභ ඝණයේ සුදුපැහැති කැස්බෑවා සොරකම් කිරීමේ සිද්ධිය සම්බන්ධයෙන් ප්‍රකාශක් ලබා දීම සඳහා හෙට(19) දිනයේ පැමිණෙන බව ගායන ශිල්පී අමල් පෙරේරා මහතා කොස්ගොඩ පොලිසියට ප්‍රකාශ කර තිබේ. අදාළ සිද්ධිය සම්බන්ධයෙන් ප්‍රකාශයක් ලබා ගැනීමට අද(18) දිනයේ කොස්ගොඩ පොලිස් ස්ථානය වෙත පැමිණෙන ලෙස අමල් පෙරේරා මහතාට පොීසිය දැනුම්දී තිබුණි. කෙසේ වෙතත් මංගල උත්සවයක් සඳහා සහභාගි වීමට අවශ්‍ය බැවින් අද(18) දිනයේ පොලිස් ස්ථානය වෙත පැමිණිය නොහැකි බව අමල් පෙරේරා මහතා කොස්ගොඩ පොලිසියට ප්‍රකාශ කර තිබේ. කොස්ගොඩ ප්‍රදේශයේ පවත්වාගෙන යන කැස්බෑ සංරක්ෂණ මධ්‍යස්ථානයක මාන කැස්බෑ වර්ගයට අයත් දුර්ලභ ඝණයේ රෝසී නම් වූ ඇලි කැස්බෑවෙකු පසුගියදා සොරකම් කර තිබුණි. එම කැස්බෑවා මිලදී ගැනීමට ගායනශිල්පී අමල් පෙරේරා මහතා මීට පෙර උත්සාහ කිරීම හේතුවෙන් ඔහුගෙන් ප්‍රකාශයක් සටහන් කර ගැනීමට පොලීසිය තීරණය කර ඇත.", "URL": "https://sinhala.adaderana.lk/news.php?nid=39682", "Category": null, "Parent URL": null}