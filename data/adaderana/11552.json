{"Source": "Adaderana", "Timestamp": "October 17, 2010 02:29 pm", "Headline": "සංගීත සැණකෙළිය මරණ දෙකකින් කෙලවරවෙයි", "News Content": "අද (17)අලුයම ගම්පහ පොලිස් වසමේ ආරච්චිවත්ත,මිනිරුවන්ගම ප‍්‍රදේශයේදී දෙපිරිසක් අතර ඇතිවූ ගැටුමකින් දෙදෙනෙකු ජීවිතක්ෂයට පත්වී තිබේ. මෙම ස්ථානයේදී සංගීත සංදර්ශනයක් පවත්වා ඇති අතර එහිදී දෙපක්ෂයක් අතර ඇතිවූ බහින්බස්වීමක් දුරදිග යාමෙන් තියුණු ආයුධයකින් ඇන ද්විත්ව මනුෂ්‍ය ඝාතනයක් සිදු කර ඇතිවග පොලිස් මාධ්‍ය ප්‍රකාශකවරයා සඳහන් කරයි. මෙම ගැටුමේදී තවත් දෙදෙනෙකුට තුවාල සිදු කර ඇති වග ද හෙතෙම කියා සිටියි. මෙම ගැටුමෙන් ජීවිතක්ෂයට පත්ව ඇත්තේවිජේසූරිය ආරච්චිලාගේ කෝලිත කුමාර(26), කොටුගොඩ පාර නැදගමුව පදිංචිකරුවෙකු වූ අබේසේකර වන්නෙකු ආරච්චිගේ දොන් නුවන්කුමාර අබේසේකර(23) නැමති අයවළුන්ය. සැකකරුවන් මෙතෙක් අත්අඩංගුනට ගෙන නැති අතර ගම්පහ පොලීසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=11552", "Category": null, "Parent URL": null}