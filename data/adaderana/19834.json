{"Source": "Adaderana", "Timestamp": "November 7, 2011 09:52 am", "Headline": "හිඟුරාන සීනී කර්මාන්ත ශාලාවේ නිෂ්පාදන මාර්තුවේ ඇරඹෙයි", "News Content": "වසා දමා තිබි පසුව යළි වැඩ කටයුතු ආරම්භ කළ හිඟුරාන සීනී කර්මාන්ත ශාලාවේ නිෂ්පාදන කටයුතු ලබන වසරේ මාර්තු මාසය වන විට ආරම්භ කිරීමට හැකි වනු ඇතැයි කර්මාන්ත ශාලාවේ විධායක අධ්‍යක්ෂ ලලිත් ගමගේ මහතා පවසයි. මීට වසර 3 ට ඉහත දී අදාළ කර්මාන්ත ශාලාව ගල්ඔය වැවිලි සමාගම නමින් යළි ආරම්භ කළ බව ඔහු සඳහන් කළේය. මේ වන විට අක්කර 3000 ක භූමි ප්‍රමාණයක උක් වගා කර ඇති බවත් මෙමගින් සෘජු රැකියා අවස්ථා 750 ක් පමණ ප්‍රදේශයේ ජනතාවට ලැබී ඇති බවත් ලලිත් ගමගේ මහතා පෙන්වා දෙයි. ලබන මාර්තු මාසය වන විට කර්මාන්ත ශාලාවේ නිෂ්පාදන කටයුතු ආරම්භ කිරීමත් සමඟ තවත් සෘජු හා වක්‍ර රැකියා අවස්ථා රැසක් බිහිවනු ඇති බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=19834", "Category": null, "Parent URL": null}