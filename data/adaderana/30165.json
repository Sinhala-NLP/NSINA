{"Source": "Adaderana", "Timestamp": "December 22, 2012 04:08 pm", "Headline": "කංසා හේනක්ම අල්ලයි", "News Content": "කංසා හේනක් පවත්වාගෙන ගිය පුද්ගලයෙකු තණමල්විල ප‍්‍රදේශයේ දී අත්අඩංගුවට ගෙන තිබේ. විශේෂ කාර්ය බලකා සූරියවැව කඳවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. සැකකරු විසින් තණමල්විල අරඹකෙම ප‍්‍රදේශයේ අක්කර භාගයක පමණ කංසා වගාකර තිබූ බව විශේෂ කාර්ය බලකාය සඳහන් කළේය. එම භූමියේ අඩි 06ක උසින් යුත් කංසා ගස් 4000 ක් පමණක් තිබූ බවද එම බලකාය වැඩිදුරටත් පැවසුවේය.", "URL": "https://sinhala.adaderana.lk/news.php?nid=30165", "Category": null, "Parent URL": null}