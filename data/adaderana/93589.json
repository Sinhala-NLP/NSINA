{"Source": "Adaderana", "Timestamp": "August 1, 2018 08:52 am", "Headline": "දුම්වැටි බදු ඉහළට-දුම්වැටියක මිල රුපියල් 5කින් වැඩිවෙයි", "News Content": "දුම්වැටියක් සදහා පැනවෙන සුරා බද්ද ඉහළ නැංවීමත් සමඟ දුම්වැටියක මිල රුපියල් 05 කින් ඉහල ගොස් තිබේ. ඊයේ (31) මධ්‍යම රාත්‍රී සිට ක්‍රියාත්මක වන පරිදි දුම්වැටියක් සඳහා පැනවෙන සුරා බද්ද රුපියල් තුනයි ශත 80 කින් ඉහල නැංවීමට මුදල් අමාත්‍යංශය පියවර ගනු ලැබීය. මෙම තත්ත්වය තුළ දුම්වැටියක මිල රුපියල් 05 කින් ඉහල නැංවන බවයි ලංකා දුම්කොළ සමාගම සදහන් කළේව. දිගින් මි.මී. 72 ට වැඩි එහෙත් මි.මී. 84 ට අඩු සිගරට්ටුවක් සඳහා අයකරනු ලබන නිෂ්පාදන බද්ද 2018 අගෝස්තු මස 01 දින සිට ක්‍රියාත්මක වන පරිදි රු. 3.80 කින් වැඩිකර ඇත. ඒ අනුව මේ දක්වා රුපියල් 50 කට අලෙවි වූ දුම්වැටියක මිල රුපියල් 55ක් දක්වාත් රුපියල් 55 කට අලෙවි වූ දුම්වැටියක මිල රුපියල් 60 ක් දක්වාත් ඉහල යනු ඇත.", "URL": "https://sinhala.adaderana.lk/news.php?nid=93589", "Category": null, "Parent URL": null}