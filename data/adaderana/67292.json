{"Source": "Adaderana", "Timestamp": "December 23, 2016 05:19 pm", "Headline": "මගීන් 118ක් රැගත් ලිබියානු ගුවන්යානයක් පැහැරගනියි", "News Content": "පැහැරගැනීමක් හේතුවෙන් මගීන් 118 දෙනෙකු රැගෙන පියාසර කරනු ලැබූ ලිබියාවට අයත් ගුවන්යානයක් මෝල්ටාවේදී හදිසි ගොඩබැස්වීමට ලක්ව තිබේ.බෝම්බ පුපුරුවා ගන්නා බවට තර්ජනය කරමින් දෙදෙනෙකු විසින් ලිබියානු අභ්‍යන්තර ගුවන්ගමන් සඳහා යොදවා තිබුණු මෙම ගුවන්යානය පැහැරගෙන මෝල්ටාවට ගොඩබස්වන ලෙස බලකර ඇතැයිද ඒ අනුව එය මෝල්ටාවට ගොඩබස්වා ඇතැයිද විදෙස් පුවත් අනාවරණය කරයි.මෝල්ටා අග්‍රාමාත්‍ය ජෝෂප් මස්කැට් පවසා ඇත්තේ එරට ආරක්ෂක අංශ සීරුවෙන් තබා ඇති බවයි.එසේම මෝල්ටා ජාත්‍යන්තර ගුවන්තොටුපළ බලධාරීන් විසින් ට්විටර් පණිවිඩයක් නිකුත් කරමින් පවසා ඇත්තේ නීති විරෝධී මැදිහත්වීමක් සිදුව පවත්නා බවයි.", "URL": "https://sinhala.adaderana.lk/news.php?nid=67292", "Category": null, "Parent URL": null}