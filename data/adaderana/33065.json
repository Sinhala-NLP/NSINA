{"Source": "Adaderana", "Timestamp": "April 6, 2013 07:54 pm", "Headline": "කරුණානිධිගෙන්  තවත් උපක්‍රමයක් ", "News Content": "පොදුරාජ්‍ය මණ්ඩලයීය සමුළුව ශ්‍රී ලංකාවේ නොපැවැත්විය යුතු බව පවසමින් ඒ පිළිබඳ කරුණු දැක්වීම සඳහා එම්. කරුණානිධිගේ ඉන්දීය ඩී.එම්.කේ පක්ෂයේ නියෝජිතයින් පිරිසක් පොදුරාජ්‍ය මණ්ඩලයීය නිලධාරීන් හමුවීමට තීරණය කර තිබේ. එම හමුව මේ මස 26 වැනිදාට ලංඩනයේදී සිදු වන බව විදෙස් මාධ්‍ය වාර්තා කරයි. පොදුරාජ්‍ය මණ්ඩලයීය සමුළුව ශ්‍රී ලංකාවේදී මේ වසර අගභාගයේදී පැවැත්වීමට නියමිතය. එම සමුළුවට සහභාගි නොවන ලෙස ඩී.එම්.කේ. පක්ෂය ඉන්දීය මධ්‍යම රජයෙන් ද ඉල්ලීමක් කර ඇත.", "URL": "https://sinhala.adaderana.lk/news.php?nid=33065", "Category": null, "Parent URL": null}