{"Source": "Adaderana", "Timestamp": "September 3, 2011 09:05 am", "Headline": "චීලී රාජ්‍යයේ ගුවන් හමුදා යානයක් අතුරුදහන්", "News Content": "චීලී රාජ්‍යයේ ගුවන් හමුදා යානයක් අතුරුදහන් වී තිබේ. පැසිෆික් සාගරයට ඉහළින් පියාසර කරමින් තිබූ අදාළ යානය අතුරුදහන්ව ඇති බව සඳහන්ය. චිලී හි සිට අසල පිහිටි දූපතක් දක්වා ගුවන්යානය පියාසර කරමින් තිබූ බව විදෙස් මාධ්‍ය වාර්තා කරයි. අතුරුදන්වීමට ලක්වන අවස්ථාව වන විට ගුවන් යානය තුළ 21 දෙනෙක් ගමන් කරමින් සිට තිබේ. එම කාලය තුළ දැඩි වර්ෂාපතනයක් මෙන්ම තද සුළං තත්ත්වයක් ද තිබූ බව අදාළ දූපතේ නගරාධිපතිවරයා ප්‍රකාශ කර ඇත. එම ගුවන් යානය තුළ රූපවාහිනී වාර්තාකරුවන් පිරිසක් ද සිට ඇති අතර ඔවුන් අතර ප්‍රකට රූපවාහිනී නිවේදකයෙකු ද සිටි බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=18482", "Category": null, "Parent URL": null}