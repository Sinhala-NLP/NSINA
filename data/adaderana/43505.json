{"Source": "Adaderana", "Timestamp": "May 27, 2014 11:12 am", "Headline": "සත්ව හම සහ ගිනි අවි 4ක් සමඟ අයෙක් කොටු", "News Content": "සත්ව හම් තොගයක් සහ මෙරට නිශ්පාදිත ගිනිඅවි 4ක් ළඟ තබාගෙන සිටි පුද්ගලයෙකු කරුවලගස්වැව, කෝන්වැව ප්‍රදේශයේදී අත්අඩංගුවට ගෙන තිබේ. කරුවලගස්වැව පොලීසියට ලද තොරතුරක් මත සැකකරුගේ නිවස පරීක්ෂා කිරීමේදී අදාළ හම් තොගය සහ ගිනි අවි සොයාගත් බව පොලීසිය සඳහන් කළේය. එහිදී ගෝන හම් 3ක් මුව හම් 4ක්, මෙරට නිෂ්පාදිත ගිනි අවි 4ක් සහ හිස් පතරොම් කොපු 70ක් සොයා ගෙන තිබේ. අත්අඩංගුවට ගත් සැකකරු පුත්තලම දිසා අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් කරුවලගස්වැව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43505", "Category": null, "Parent URL": null}