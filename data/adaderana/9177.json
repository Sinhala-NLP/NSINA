{"Source": "Adaderana", "Timestamp": "June 23, 2010 03:17 pm", "Headline": "සැදැහැවතුන් ට තැන දෙන්න-ජනපති කියයි", "News Content": "පොසොන් සමය වෙනුවෙන් අනුරාධපුර නගර සැලසුම් සකස් කිරීමේදී සැදැහැවතුන්ට ප්‍රමුඛත්වය හිමිවන පරිදි තීරණ ගන්නා ලෙස ජනාධිපති මහින්ද රාජපක්ෂ මහතා නිලධාරීන්ට උපදෙස් ලබාදී තිබේ. පොසොන් උත්සවය වෙනුවෙන් පැමිණෙන ජනතාවට පහසුකම් සලසා ඇති ආකාරය පිළිබඳව රාජ්‍ය නිළධාරීන් සහ ආරක්ෂක අංශ සමඟ ජනාධිපති මහින්ද රාජපක්ෂ මහතා සාකච්ඡාවක් පැවැත්විණි.. අද පෙ‍රවරුවේ අනුරාධපුර‍යේදී පැවති මෙම සාකච්ඡාවේදී සැදැහැවතුන්ට ආහාර , ජලය සහ සනීපාරක්ෂක පහසුකම් සැපයීම ඇතුළු කරුණු රැසක් පිළිබඳ අවධානය යොමුව තිබේ. වෙළඳසැල් ඉදිකිරීමේදී හා රථවාහන සැලසුම් ක්‍රියාත්මක කිරීමේදී සැදැවතුන් අපහසුතාවට පත් නොවන අයුරින් කටයුතු ‍කරන ලෙස ජනාධිපතිවරයා එහිදි උ‍පදෙස් ලබාදී ඇත.", "URL": "https://sinhala.adaderana.lk/news.php?nid=9177", "Category": null, "Parent URL": null}