{"Source": "Adaderana", "Timestamp": "March 19, 2014 12:55 pm", "Headline": "රියදුරු බලපත්‍ර සඳහා අන්තර්ජාලයෙන් අයදුම් කිරීම පුළු‍ල්කරයි ", "News Content": "නවීන තාක්ෂණය යොදාගනිමින් ඔන් ලයින් ක්‍රමය යටතේ රියදුරු බලපතු සඳහා අයදුම්පත් බාර ගැනීමේ වැඩපිළිවෙළ දිවයිනේ ප්‍රධාන දිස්ත්‍රික්ක වල ක්‍රියාත්මක කිරීමට බලාපොරොත්තු වන බව මෝටර් රථ ප්‍රවාහන දෙපාර්තමේන්තුව පවසයි. මේ වනවිට කොළඹ, කුරුණෑගල, ගම්පහ, අනුරාධපුර යන දිස්ත්‍රික්ක වල මෙම නව වැඩපිළිවෙළ ක්‍රියාත්මකය. ඊයේ දිනයේ දී කළුතර දිස්ත්‍රික්කයේත් මෙම වැඩපිළිවෙළ හඳුන්වා දුන් බව මෝටර් රථ ප්‍රවාහන දෙපාර්තමේන්තුව සඳහන් කළේය. මෙතෙක් කලක් අත්අකුරෙන් පිරවු අයදුම්පත් මෙම ක්‍රමය යටතේ පරිගණක ආශ්‍රයෙන් සිදුකෙරෙනු ඇත. රියදුරු බලපත්‍ර නිකුත් කිරීමේ දී සිදුවන ප්‍රමාදය වළක්වා ගැනීම ද මෙම වැඩපිලිවෙළේ අරමුණ වී තිබේ. මෙම වසර අවසන් වීමට පෙර මෙම ඔන්ලයින් වැඩපිළිවෙළ යාපනය සහ මහනුවර යන දිස්ත්‍රික්ක වලද ක්‍රියාත්මක කරන බව මෝටර් රථ ප්‍රවාහන දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=41911", "Category": null, "Parent URL": null}