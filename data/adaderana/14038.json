{"Source": "Adaderana", "Timestamp": "February 7, 2011 08:15 am", "Headline": "මැ.කො පක්ෂ මහ ලේකම්වරුන්ගේ හමුවක් කැඳවයි", "News Content": "සියලු දේශපාලන පක්ෂවල මහ ලේකම්වරුන්ගේ හමුවක් කැඳවීමට මැතිවරණ කොමසාරිස් දයානන්ද දිශානායක මහතා තීරණය කර තිබේ. මේ සතිය තුළ අදාළ හමුව පැවැත්වීමට නියමිතය. අයහපත් කාලගුණය හේතුවෙන් දිස්ත්‍රික් කිහිපයක් පීඩාවට පත්වීම මැතිවරණයට බලපාන ආකාරය පිළිබඳ මෙහිදි වැඩි අවධානය යොමුකිරීමට නියමිතව ඇත. විපතට පත් ප්‍රදේශවල මැතිවරණ කටයුතු සඳහා මේ වන විටත් දැඩි බලපෑම් එල්ල වී තිබේ. මේ හේතුවෙන් අදාළ ප්‍රදේශවල මැතිවරණය කල් දමන ලෙස ද ඇතැම් දේශපාලන පක්ෂ සහ කණ්ඩායම් මැතිවරණ කොමසාරිස්වරයාගෙන් ඉල්ලීමක් ද කර තිබුණි.", "URL": "https://sinhala.adaderana.lk/news.php?nid=14038", "Category": null, "Parent URL": null}