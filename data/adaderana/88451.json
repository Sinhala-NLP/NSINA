{"Source": "Adaderana", "Timestamp": "May 3, 2018 01:48 pm", "Headline": "වදයක් නිසා වව්නියාවේ පාසලක් වැසෙයි", "News Content": "වව්නියාව පැරකුම් මහා විද්‍යාලයේ පැවති දෙබර වදයක් ඇවිස්සීම හේතුවෙන් අද (03) උදැසන 10.30 පමණ පාසල වසා දමා ඇති බව පාසල් දරුවන්ගේ දෙමාපියන් පවසයි. දෙමාපියන් පැවසූවේ දෙබර වදය ඇවිස්සීම හේතුවෙන් දරුවන් වෙත පාසල වෙත පිවිසීමට ‍නොහැකි තත්වයක් උදාවු බවයි. පාසල වසා දැමීම හේතුවෙන් දරුවන් නැවත නිවෙස් වෙත ගමන් කළ බවත් දරුවන් මහත් අපහසුතාවයට පත්ව ඇති බවද දෙමාපියන් පැවසූහ. දෙබරය ඇවිස්සීම හේතුවෙන් දරුවන් ඇතුළු සිව් දෙනෙකුට දෙබරු පහරදී ඇති බවද ‍ප්‍රදේශවාසීන් පැවසීය. මීට පෙර අවස්ථා ගණනාවකදී අදාළ දෙබර වදය කඩා දැමීමට කටයුතු කරන ලෙසට විද්‍යාලයේ විදුහල්පතිවරයා ඇතුළු පාලකයින් වෙත දැනුම්දුන්නද අදාළ දෙබර වදය නොකැඩීම හේතුවෙන් ගැටළුව උද්ගත වි ඇති බවද දරුවන්ගේ දෙමාපියන් පැවසූහ.", "URL": "https://sinhala.adaderana.lk/news.php?nid=88451", "Category": null, "Parent URL": null}