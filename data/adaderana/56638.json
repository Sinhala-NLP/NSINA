{"Source": "Adaderana", "Timestamp": "January 25, 2016 04:08 pm", "Headline": "ඥානසාර හිමි අත්අඩංගුවට ගන්නැයි නියෝගයක් ", "News Content": "බොදුබල සේනා සංවිධානයේ මහලේකම්, පූජ්‍ය ගලගොඩඅත්තේ ඥානසාර හිමි අත්අඩංගුවට ගෙන අධිකරණයට ඉදිරිපත් කරන ලෙස හෝමාගම මහේස්ත්‍රාත් අධිකරණය විසින් නියෝග කර තිබේ.අතුරුදහන් කෙරුණු මාධ්‍යවේදී ප්‍රගීත් එක්නැලිගොඩ සම්බන්ධයෙන් විභාගවන නඩුවක් අද (25) අධිකරණයේ විභාග වෙමින් පවතිද්දී උසාවි බිම තුළදී සන්ධ්‍යා එක්නැලිගොඩ මහත්මියට බැණවැදී තර්ජනය කිරීම හේතුවෙන් ප්‍රධාන මහේස්ත්‍රාත් රංග දිසානායක විසින් මෙම නියෝගය ලබාදී ඇත.සැකකාර හිමිනම මෙලෙස බැණ තර්ජනය කරමින් උසාවියට අපහාස වන අයුරින් හැසිරෙන බවට පැමිණිල්ලේ නීතිඥයින් විසින් මහේස්ත්‍රාත්වරයාට දැනුම්දීමෙන් පසු ප්‍රධාන මහේස්ත්‍රාත්වරයා හෝමාගම පොලීසියේ මූලස්ථානය පොලිස් පරීක්ෂකවරයාට මෙම හිමිනම අත්අඩංගුවට ගෙන අධිකරණයට ඉදිරිපත් කරන ලෙස නියෝග කරන ලදී.", "URL": "https://sinhala.adaderana.lk/news.php?nid=56638", "Category": null, "Parent URL": null}