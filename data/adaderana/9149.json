{"Source": "Adaderana", "Timestamp": "June 22, 2010 08:37 am", "Headline": "අවසර නැතිව ඉදිකිරීම් තහනම් ", "News Content": "නායයෑම් සිදුවන බවට හඳුනාගත් ප්‍රදේශවල ඉදිකිරීම් කටයුත්තක් හෝ සංවර්ධන කටයුත්තක් සිදුකිරීමේ දී ජාතික ගොඩනැගිලි පර්යේෂණ ආයතනයේ අවසරය ලබාගැනීම අනිවාර්ය කරන බව එහි අධ්‍යක්ෂ ජනරාල් බැසිල් ප්‍රනාන්දු මහතා පවසයි. පසුගිය කාලය තුළ සිදුවූ නායයෑම් විශාල සංඛ්‍යාවකට හේතුව අනවසර ඉදිකිරීම් බව අධ්‍යක්ෂ ‍ජනරාල්වරයා පෙන්වා දෙයි. ජාතික ගොඩනැගිලි පර්යේෂණ ආයතනය විසින් නායයෑම් සිදුවිය හැකි ප්‍රදේශ මේ වන විට සිතියම් ගතකර ඇති අතර ඒ පිළිබඳව පළාත් පාලන ආයතන ද දැනුවත් කර ඇති බව වාර්තා වේ. ඉදිරියේ දී එවැනි ස්ථානයක යම් ඉදිකිරීම් කටයුත්තක් සිදුකරන්නේ නම් ජාතික ගොඩනැගිලි ප‍ර්යේෂණායතනයේ අවසරය අනිවාර්ය කිරීම සඳහා නීති සම්පාදනය කිරීමට තීරණය කර ඇති බව බැසිල් ප්‍රනාන්දු මහතා ප්‍රකාශ කළේය.", "URL": "https://sinhala.adaderana.lk/news.php?nid=9149", "Category": null, "Parent URL": null}