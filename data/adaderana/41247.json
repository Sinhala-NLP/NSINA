{"Source": "Adaderana", "Timestamp": "February 20, 2014 01:58 pm", "Headline": "සිසු විරෝධයෙන් රථ වාහන තදබදයක්", "News Content": "සරසවි සිසුන්ගේ විරෝධතා ව්‍යාපාරයක් හේතුවෙන් නෙළුම්පොකුණ මහින්ද රාජපක්ෂ රඟහල හා අවට ප්‍රදේශය තුළ දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි. සිව් අවුරුදු සමසෞඛ්‍ය උපාධිය දිනාගැනීම සඳහා පාලකයින්ට බලකරමින් අන්තර් විශ්වවිද්‍යාල ශිෂ්‍ය බලමණ්ඩලය විසින් මෙම පාගමන සංවිධානය කර ඇත. කෙසේවෙතත් සිව් අවුරුදු සමසෞඛ්‍ය උපාධි කප්පාදුව වහා හකුලා සියලු සමසෞඛ්‍ය සිසුන්ට සිව් අවුරුදු උපාධිය වහා ලබාදෙන ලෙස බලකරමින් පේරාදෙණිය විශ්වවිද්‍යාලයේ සහ රුහුණ විශ්වවිද්‍යාලයේ පැවැත්වෙන අඛණ්ඩ සත්‍යග්‍රහයට මේවන විට දින 50ක් සම්පූර්ණ වී තිබේ.", "URL": "https://sinhala.adaderana.lk/news.php?nid=41247", "Category": null, "Parent URL": null}