{"Source": "Adaderana", "Timestamp": "June 12, 2012 05:04 pm", "Headline": "පොලිස් පාට් දමා පවුම් 25,000 බැගින් කප්පම් ඉල්ලලා", "News Content": "කොළඹ 04 ,රජයේ මහල් නිවාසවල පදිංචි ද්‍රවිඩ ජාතික කාන්තාවන් දෙදෙනෙකුට තර්ජනය කොට කප්පම් ඉල්ලූ දෙදෙනකු අත්අඩංගුව‍ට ගෙන තිබේ. අපරාධ පරීක්ෂණ දෙපාර්තමේන්තුවේ නිලධාරීන් බව පවසමින් මෙම ද්‍රවිඩ ජාතික කාන්තාවන් දෙදෙනා සහ ඔවුන්ගේ දියණියන් අත්අඩංගුවට ගෙන බන්ධනාගාර ගත කරන බවට තර්ජනය කරමින් ස්ටාලින් පවුම් 25000 බැගින් කප්පම් මුදල් ඉල්ලා ඇති බව පොලිස් මාධ්‍ය ප්‍රකාශක කාර්යාලය පවසයි. මේ සම්බන්ධයෙන් කොළඹ අපරාධ කොට්ඨාසය මගින් පරීක්ෂණ පවත්වා සැකකරුවන් දෙදෙනා අත් අඩංගුවට ගෙන තිබේ. සැකකරුවන් අද දින අළුත්කඬේ අංක 03 දරණ මහේස්ත‍්‍රාත් අධිකරණයට ඉදිරිපත් කිරීමට නියමිත බව පොලීසිය පවසයි. කොළඹ අපරාධ කොට්ඨාසය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24977", "Category": null, "Parent URL": null}