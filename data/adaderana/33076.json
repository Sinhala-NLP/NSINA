{"Source": "Adaderana", "Timestamp": "April 7, 2013 12:22 pm", "Headline": "තිදරු පියා අකුණට බිලි", "News Content": "ලුණුගල, අක්කර 60 ප්‍රදේශයේ දී අකුණු සැර වැදීමෙන් පුද්ගලයෙකු මියගොස් තිබේ. ඊයේ පස්වරුවේ සිදුවු එම අනතුරින් මියගොස් ඇත්තේ 24 කණුව රබර්වත්ත ප්‍රදේශයේ පදිංචිව සිටි 60 හැවිරිදි තිදරු පියෙකි. මේ අතර අකුණු අනතුරුවලින් ආරක්ෂාවීම සඳහා අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරයි. එම දෙපාර්තමේන්තුව පැවසුවේ අද (07) දිනයේ අපරභාගයේ දී හෝ සන්ධ්‍යා කාලයේදී මධ්‍යම, සබරගමුව සහ බස්නාහිර පළාත්වලත් ගාල්ල සහ මාතර දිස්ත්‍රික්කවලත් ස්ථාන ස්වල්පයක වැසි ඇති විය හැකි බවයි.", "URL": "https://sinhala.adaderana.lk/news.php?nid=33076", "Category": null, "Parent URL": null}