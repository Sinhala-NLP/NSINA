{"Source": "Adaderana", "Timestamp": "January 11, 2013 07:26 pm", "Headline": "පාර්ලිමේන්තුව නොසන්සුන් - විනාඩි 10ට කල්තබයි", "News Content": "අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝග යෝජනාව විවාදයට ගැනීමෙන් පසු ඡන්ද විමසීම පැවැත්වීමට සුදානම් වන අවස්ථාවේදී ඇති වු නොසන්සුන්කාරී තත්ත්වයක් හේතුවෙන් පාර්ලිමේන්තුව විනාඩි 10 කල්තබා තිබේ. අද (11) න්‍යාය පුස්තකයේ එම ඡන්ද විමසීම පිළිබඳ සඳහන් නොකර ඇතැයි යන්න විපක්ෂය විසින් පෙන්වාදීමත් සමග මෙම තත්ත්වය හටගෙන ඇතැයි අප පාර්ලිමේන්තු වාර්තාකරු පවසයි. ඡන්ද විමසීම අද සවස 6.30ට පැවැත්වීමට නියමිත බව අනාවරණය කර තිබිණ. කෙසේ වෙතත් විපක්ෂය විසින් අදාළ කාරණාව මතු කිරීමත් සමග මෙම උණුසුම්කාරී තත්ත්වය හටගෙන ඇතැයි අප වාර්තාකරු කියයි.", "URL": "https://sinhala.adaderana.lk/news.php?nid=30684", "Category": null, "Parent URL": null}