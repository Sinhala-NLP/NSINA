{"Source": "Adaderana", "Timestamp": "November 19, 2011 10:20 am", "Headline": "දකුණු අධිවේගී මග විවෘත කිරීම වෙනුවෙන් උත්සව කිහිපයක්", "News Content": "දක්ෂිණ අධිවේගී මාර්ගය විවෘත කිරීමේ උළෙලට සමගාමීව අද(19) සහ හෙට(20) යන දෙදින තුළ උත්සව කිහිපයක් සංවිධානය කර තිබේ. පිවිසුම් මාර්ගය අවට පදිංචිකරුවන් හා ඔවුන්ගේ පවුල්වල සාමාජිකයින්ගේ සහභාගීත්වයෙන් මෙය සංවිධානය කෙරෙන බව සඳහන්ය. කොට්ටාවේ සිට පළමු පිවිසුම් මාර්ග හතරෙහි අද දිනය තුළ මෙම උත්සව සංවිධානය කෙරෙන බව වාර්තා වේ. හෙට දිනයේ සෙසු පිවිසුම් මාර්ග හතරෙහි උත්සව සංවිධානය කෙරෙනු ඇත.", "URL": "https://sinhala.adaderana.lk/news.php?nid=20099", "Category": null, "Parent URL": null}