{"Source": "Adaderana", "Timestamp": "May 13, 2010 04:22 pm", "Headline": "දේශීය බුද්ධිමතුන්ගේ සහය අවශ්‍යයි", "News Content": "ශ්‍රී ලංකාවේ විදේශ ප්‍රතිපත්තිමය අරමුණු ඉටුකරගැනීම සඳහා දේශීය බුද්ධිමතුන් සහ වෘත්තිකයින්ගේ සහයෝගය අපේක්ෂා කරන බව විදේශ කටයුතු අමාත්‍ය මහාචාර්ය ජී.එල්. පීරිස් මහතා පවසයි. එමෙන්ම විදේශයන්හි රැකියාවල නිරත ශ්‍රමිකයින්ටද ශ්‍රී ලංකාවේ ප්‍රතිරූපය ඉහළ නැංවීමට විශාල කාර්යභාරයක් කළ හැකි බව හෙතෙම පෙන්වාදෙයි. බුද්ධිමතුන් හා වෘත්තිකයින් පිරිසක් සඳහා පැවති වැඩමුළුවකදී ඔහු මේ බව කියා සිටියේය. ශ්‍රී ලංකාවේ විදේශ ප්‍රතිරූපය ඉහළ නැංවීමට විශ්ව විද්‍යාල සමග ද එක්ව වැඩපිළිවෙළක් සකස් කිරීමේ අවශ්‍යතාව පවතින බව එහිදී තවදුරටත් අදහස් දැක්වූ විදේශ කටයුතු අමාත්‍යවරයා පැවසුවේය.", "URL": "https://sinhala.adaderana.lk/news.php?nid=8380", "Category": null, "Parent URL": null}