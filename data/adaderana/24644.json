{"Source": "Adaderana", "Timestamp": "May 31, 2012 11:44 am", "Headline": "හොරොයින් ජාවාරමේ නිරතවූ පුද්ගලයෙකු දැ‍ලේ", "News Content": "හොරොයින් ජාවාරමේ නිරත පුද්ගලයෙකු කොල්ලුපිටිය පොලිසිය විසින් අත්අඩංගුවට ගෙන තිබේ. කොල්ලුපිටිය පොලිසියට ලද තොරතුරක් අනුව සිදුකළ වැටලීමක දී මෙම සැකකරු අත්අඩංගුවට ගත් බව සඳහන්ය. මෙම සැකකරු සම්බන්ධයෙන් සිදුකළ වැඩිදුර විමර්ශනයේ දී‍ මොහු ගෙවල් බිඳ දේපළ සොරකම් කිරීමේ සිද්ධීන්වලට සම්බන්ධ බවට ද තොරතුරු අනාවරණය වී ඇත. සැකකරුගෙන් සිදුකළ ප්‍රශ්න කිරීම්වලදී ඔහු විසින් සොරකම් කරන ලද පරිගණක යන්ත්‍ර 7 ක්, ජංගම දුරකථන 3 ක්, ඔරලෝසු 2ක් සහ අන්වීක්ෂයක් සොයාගෙන ඇති බව සඳහන්ය. සැකකරු අධිකරණයට ඉදිරිපත් කිරීමට නියමිත අතර කොල්ලුපිටිය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=24644", "Category": null, "Parent URL": null}