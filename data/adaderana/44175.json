{"Source": "Adaderana", "Timestamp": "June 23, 2014 05:04 pm", "Headline": "කුඩු කිරද්දී අතේ මාට්ටු", "News Content": "බත්තරමුල්ල, තලංගම උතුර ප්‍රදේශයේදී හෙරොයින් ග්‍රෑම් 506 ක ප්‍රමාණයක් ළඟතබා ගෙන සිටි පුද්ගලයෙකු අත්අඩංගුවට ගෙන තිබේ. අදාළ පුද්ගලයා හෙරොයින් අඩංගු පාර්සල් කිහිපයක් විදුලි තරාදියක දමා කිරමින් සිටියදී අත්අඩංගුවට ගෙන ඇති බව පොලීසිය පැවසුවේය. සැකකරු සතුව තිබූ ජීප් රථයක්ද පොලිස් බාරයට ගෙන ඇති අතර ඔහුගෙන් සිදුකරන ලද වැඩිදුර ප්‍රශ්න කිරීම් වලදී ඔහුට හෙරොයින් ලබාදෙන තවත් ජාවරම්කරුවෙකු සම්බන්ධයෙන් කරුණු අණාවරණය වී ඇත. ඒ අනුව පොලිසිය සිදුකළ මෙහෙයුමකදී බොරැල්ල ප්‍රදේශයේ ත්‍රිරෝද රථයකින් ගමන් කරමින් සිටියදී සිද්ධියට සම්බන්ධ ප්‍රධාන ජාවාරම්කරු ද අත්අඩංගුවට ගත් බව පොලීසිය පැවසුවේය. එහිදී ඔහු සතුව තිබී හෙරොයින් කිලෝ ග්‍රෑම් 01 යි ග්‍රෑම් 14 ක ප්‍රමාණයක් පොලීසිය බාරයට ගෙන ඇත. සැකකරුවන් රැඳවුම් නියෝග මත පොලිස් මත්ද්‍රව්‍ය නාශක කාර්යංශයේ රඳවා තබාගෙන වැඩිදුර විමර්ශන සිදුකරන බවද පොලීසිය සඳහන් කළේය.", "URL": "https://sinhala.adaderana.lk/news.php?nid=44175", "Category": null, "Parent URL": null}