{"Source": "Adaderana", "Timestamp": "August 18, 2019 10:07 pm", "Headline": "පුපුරණ ද්‍රව්‍ය යොදා මාළු ඇල්ලූ 07ක් නාවික හමුදා බාරයට", "News Content": "නාවික හමුදාව විසින් ත්‍රිකුණාමලය, නොර්වේ දූපත ආසන්න මුහුදු ප්‍රදේශයේදී නීති විරෝධි ලෙස ධීවර කටයුතුවල නිරත වූ පුද්ගලයින් හත්දෙනෙකු (07) නාවික හමුදා බාරයට ගෙන ඇත. නැගෙනහිර නාවික විධානය විසින් නොර්වේ දූපත ආසන්න මුහුදු ප්‍රදේශයේ සිදු කළ මුර සංචාරයක් අතරතුරදි නීති විරෝධී ලෙස පුපුරණ ද්‍රව්‍ය (ඩයිනමයිට්) යොදා මසුන් ඇල්ලීම හේතුවෙන් මෙම පුද්ගලයින් මෙලෙස නාවික හමුදා බාරයට ගෙන ඇත. එහිදී, ධීවර කටයුතු සඳහා යොදා ගත් ඩිංගි යාත්‍රාවක්, පිටත දහන යන්ත්‍රයක් සහ නීති විරෝධී ලෙස ඇල්ලූ මසුන් කිලෝග්‍රෑම් 376 නාවික හමුදා බාරයට ගෙන ඇති අතර, නාවික හමුදා බාරයට පත් පුද්ගලයින් මූතුර් සහ කින්නියා ප්‍රදේශයේ පදිංචිකරුවන් බව හඳුනාගෙන ඇත. අත්අඩංගුවට ගත් පුද්ගලයින්, ධීවර යාත්‍රාව, පිටත දහන යන්ත්‍රය, නීති විරෝධී ලෙස ඇල්ලු මසුන් තොගය සහ අනෙකුත් ධීවර ආම්පන්න ත්‍රිකුණාමලය, සහකාර ධීවර අධ්‍යක්‍ෂක කාර්යාලය වෙත භාරදිමට කටයුතු කෙරුණි.", "URL": "https://sinhala.adaderana.lk/news.php?nid=116864", "Category": null, "Parent URL": null}