{"Source": "Adaderana", "Timestamp": "February 20, 2016 08:30 am", "Headline": "පොලීසියේ ලොකු පුටු මාරු", "News Content": "ජ්‍යෙෂ්ඨ පොලිස් නිලධාරීන් පිරිසකට වහාම ක්‍රියාත්මක වන පරිදි ස්ථාන මාරුවීම් ලබාදී තිබේ.පොලිස් මූලස්ථානය පවසන්නේ සහකාර පොලිස් අධිකාරීවරුන් පස් දෙනෙකුට මෙලෙස ස්ථාන මාරුවීම් ලබාදී ඇති බවයි.පොලිස් ප්‍රවාහන කොට්ඨාශයේ සේවය කළ සහකාර පොලිස් අධිකාරී ඩී.එස් ද සේනාපති මහතා ගම්පහ කොට්ඨාශය වෙතත්, ගම්පහ කොට්ඨාශයේ සේවය කළ සහකාර පොලිස් අධිකාරී එල්.ආර්. අසන් මහතා කොළඹ මධ්‍යම කොට්ඨාශය වෙතත් මාරු කර යවා තිබේ.කොළඹ මධ්‍යම කොට්ඨාශය භාරව කටයුතු කළ සහකාර පොලිස් අධිකාරී ඒ.කීර්ති බණ්ඩාර මහතා කොළඹ අපරාධ කොට්ඨශය වෙතත්, පොලිස් මූලස්ථානයේ කටයුතු කළ සහකාර පොලිස් අධිකාරී එල්.ආර්. ගමගේ මහතා මීගමුව කොට්ඨාශය වෙතත් මාරු කර යවා ඇති බව සඳහන්ය.මීගමුව කොට්ඨාශය භාරව කටයුතු කළ සහකාර පොලිස් අධිකාරී ඩී.ඒ විජේරත්න මහතා පොලිස් ප්‍රවාහන කොට්ඨාශය වෙත මාරු කර යවා තිබේ.", "URL": "https://sinhala.adaderana.lk/news.php?nid=57396", "Category": null, "Parent URL": null}