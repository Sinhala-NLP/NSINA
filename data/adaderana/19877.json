{"Source": "Adaderana", "Timestamp": "November 9, 2011 08:39 am", "Headline": "සචින් ටෙස්ට් ලකුණු 15,000 ක් පසුකරයි", "News Content": "ටෙස්ට් තරග ඉතිහාසයේ ලකුණු පහළොස් දහස ලබා ගත් ලොව පළමු ක්‍රීඩකයා බවට පත් වීමට ඉන්දීය කණ්ඩායමේ සුපිරි පිතිකරු සචින් තෙන්ඩුල්කාර් සමත්විය. ඒ බටහිර ඉන්දීය කොදෙව් කණ්ඩායමට එරෙහිව පැවැත්වෙන ටෙස්ට් ක්‍රිකට් තරගයේ දීය. මේ වන විට 83 වන ටෙස්ට් ක්‍රිකට් තරගයට සහභාගී වන සචින් තෙන්ඩුල්කාර් 38 වන වියෙහි පසුවෙයි. මේ අතර එක්දින තරග වල ද වැඩිම ලකුණූ සංඛ්‍යාවක් හිමි කර ගැනීමට සමත්ව සිටින්නේ ද ඔහුයි. සචින් තෙන්ඩුල්කාර් වැඩිම ටෙස්ට් හා එක්දින ශතකලාභියා වශයෙන් ද මේ වන විටත් ක්‍රිකට් වාර්තා පොතට ඇතුළත් වී අවසන්ය. ඉන්දියාව හා බටහිර ඉන්දීය කොදෙව් කණ්ඩායම අතර පැවැත්වෙන ටෙස්ට් ක්‍රිකට් තර‍ගයේ සිව්වන දිනය අද වන අතර තරගය ජයග්‍රහණය කිරීම සඳහා තවත් ලකුණු 276ක් ලබා ගත යුතුය.", "URL": "https://sinhala.adaderana.lk/news.php?nid=19877", "Category": null, "Parent URL": null}