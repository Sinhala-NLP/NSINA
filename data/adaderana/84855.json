{"Source": "Adaderana", "Timestamp": "February 26, 2018 02:14 pm", "Headline": "රෑට ගෙවල්වලට පනින දිවියන් ගෙවල්වල බල්ලොන්ට වැඩේ දීලා ", "News Content": "හැටන් පොලිස් වසමට අයත් හැටන් නුවරඑළිය ප‍්‍රධාන මාර්ගයට ඉහලින් පිහිටි කුඩාඔය ගම්මානයේ පවුල් තුන්සියක් පමණ ජීවත් වන අතර දැනට දින කිහිපයක සිට තම ගම්මානයට රාති‍්‍ර කාලයේ දිවියන් පැමිණෙන බවත් එසේ පැමිණෙන දිවියන් තම නිවසේ සුරතලයට ඇති කරන සුනඛයන් ගොදුරු වශයෙන් රැගෙන යන බවත් තවත් සුනඛයින් විශාල පිරිසකට දිවියන් පහරදී තුවාල සිදුකර ඇති බව එම ගම්වාසීන් පවසයි. ගමිමානයේ නිවැස් වල සුරතලයට ඇතිකරන සුනඛයන් පහළොස් දෙනෙකු පමණ අතුරුදහන් වී ඇති බවත් පවතින තත්ත්වය මත රාත්‍රී කාලයේ නිවසින් එළියට පවා ඒමට නොහැකි ව ඇති බව එම ගම්වාසීන් ප්‍රකාශ කර තිබේ. එම ගම්මානයට රාති‍්‍ර කාලයේ දිවියන් ගොදුරු සොයා පැමිණෙන ආකාරය ඇසින් දුටු අය පවසන්නේ තේ වතු වල සැරි සැරු දිවියන් මෙසේ තම ගමට පැමිණෙන බවය. එම ගම්මානයේම විශාල ගල් ගුහාවක එම දිවියන් රැදී සිටින බවත් මේ පිළිබඳව හැටන් පොලීසියට පැමිණිල්ලක්ද කර ඇත. ගම්මානයේ සැරි සරන දිවියන් අල්ලා රක්‍ෂීතවලට මුදාහැරීමට හෝ එසේ සැරි සරන දිවියන් ගම්මානයෙන් පලවා හැරීමට අවශ්‍ය කටයුතු කරන මෙන් එම ගම්වාසින් අදාල බලධාරීන්ගෙන් ඉල්ලා සිටීයි.", "URL": "https://sinhala.adaderana.lk/news.php?nid=84855", "Category": null, "Parent URL": null}