{"Source": "Adaderana", "Timestamp": "December 19, 2015 12:17 pm", "Headline": "ශ්‍රී ලංකාව ඉන්දීය රජයට වටිනා සහකරුවෙක්", "News Content": "ජනවාර්ගික ගැටළුව සම්බන්ධයෙන් ශ්‍රී ලංකා රජය සමග සහයෝගයෙන් කටයුතු කරන බව ඉන්දිය විදේශ කටයුතු අමාත්‍ය සුෂ්මා ස්වරාජ් මහත්මිය පවසයි.අමාත්‍යවරිය සදහන් කළේ ඒ සම්බන්ධයෙන් ශ්‍රී ලංකා රජය සමග පවතින ද්විපාර්ශීක සහයෝගිතාව පුළුල් කර ගැනිමට කටයුතු කරන බවයි.ශ්‍රී ලංකාව ඉන්දිය රජයට වටිනා සහකරුවෙකු බව ද අමාත්‍යවරිය ප්‍රකාශ කර සිටියාය.ඉන්දියාවේ නවදිල්ලි නුවර පැවැති උත්සවයකට එක්වෙමින් ඉන්දිය විදේශ කටයුතු අමාත්‍යවරිය මේ පිළිබද අදහස් පල කර තිබේ.නව රජය බලයට පත්විමත් සමග ඉන්දියාව සමග පැවැති සම්බන්ධතා තවදුරටත් ශක්තිමත් වූ බව අමාත්‍යවරිය පවසයි.වර්තමාන ඉන්දිය රජයේ අරමුණ වනුයේ වෙනත් විදේශ රටවල් සමග පවතින ජාත්‍යන්තර සබඳතා ශක්තිමත් කර ගැනිම සහ ආරක්ෂා කර ගැනිම බව ඉන්දිය විදේශ කටයුතු අමාත්‍යවරිය මෙහිදී ප්‍රකාශ කළ බව ඉන්දිය මාධ්‍ය වාර්තා කළේය.", "URL": "https://sinhala.adaderana.lk/news.php?nid=55819", "Category": null, "Parent URL": null}