{"Source": "Adaderana", "Timestamp": "May 1, 2011 08:25 am", "Headline": "තොරතුරු තාක්ෂණයේ වාර්තාගත වර්ධනයක් ", "News Content": "ඉතාම කෙටි කාලයක් තුළ පරිගනක සාක්රෂරතාව හා තොරතුරු තාක්ෂණය වේගයෙන් සංවර්ධනය වූ රටවල් අතර 5 වැනි ස්ථානයට පත් වීමට ශ්‍රී ලංකාව සමත් වී තිබේ. ඒ අනුව පසුගිය පස් වසර තුළ 4%-37% දක්වා පරිගනක සාක්ෂරතාව වර්ධනය වී ඇති බව වාර්තා වේ.. 2011 - 2016 ශ්‍රී ලංකා තොරතුරු හා සන්නිවේදන තාක්ෂණ සංවර්ධන සැලැස්ම ජනාධිපති මහින්ද රාජපක්ෂ මහතා වෙත භාර දී‍මෙන් අනතුරුව පැවති සාකච්ඡාවේදී මේ බව අනාවරණය වී තිබේ.. තොරතුරු හා සන්නිවේදන තාක්ෂණය සංවර්ධනය වීම තුළින් ශ්‍රී ලංකාව ලෝකයේ අන් රටවල් අතර ඉතා ඉහළ ස්ථානයකට පත්ව ඇති අතර 2005 වර්ෂයේ දී රටවල් 115ක් අතුරින් 83 වැනි ස්ථානයට පත්ව සිටි ශ්‍රී ලංකාව 2011 වසර වන විට රටවල් 134ක් අතරින් 66 වැනි ස්ථානයට පත්ව ඇති බව සඳහන්වේ. ශ්‍රී ලංකාව ආසියාවේ දැනුමේ සහ තොරතුරු සන්නි‍වේදන තාක්ෂණයේ කේන්ද්‍රස්ථානයක් බවට පත් කිරීම ඉලක්ක කර ගනිමින් කෙටි කාලීන හා දීර්ග කාලීන වැඩසටහන් රැසක් ක්‍රියාත්මක කිරීමට නියමිතව තිබේ. නව නැණසල මධ්‍යස්ථාන දහසක් ඇති කිරීම . කෘෂිකාර්මික , ධීවර කාර්මික යන අංශ සඳහා තොරතුරු පද්ධතියක් නිර්මාණය කිරීම තොරතුරු තාක්ෂණ කර්මාන්තය සඳහා වෙන් වූ විශේෂිත කලාපයක් පිහිටුවීම ඇතුළු වැඩසටහන් රැසක් මේ යටතේ සිදු කිරීමට නියමිතව තිබේ.", "URL": "https://sinhala.adaderana.lk/news.php?nid=15804", "Category": null, "Parent URL": null}