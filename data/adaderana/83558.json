{"Source": "Adaderana", "Timestamp": "January 26, 2018 01:05 pm", "Headline": "ආලෝක සංඥා හදනකල් ගේට්ටුකරුවෙක්වත්  ලබා දෙන්න", "News Content": "කිළිනොච්චිය හා පරන්තන් අතර ප්‍රදේශයේ ප්‍රධාන අතුරු මාර්ගයක පිහිටි දුම්රිය හරස් මාර්ගයේ ආලෝක සංඥා මාස දෙකක පමණ සිට අක්‍රියව ඇතත් නිලධාරීන් එය යථා තත්ත්වයට පත් කිරීමට මෙතෙක් පියවර ගෙන නොමැති බව ප්‍රදේශවාසීහු පවසති. දිනකට පාසල් ළමුන් 400 ක් පමණ මෙම මාර්ගයේ ගමන් කරන බැවින් අනතුරක් සිදුවිය හැකි බවත්, ප්‍රදේශවාසීන් දුම්රිය බලධාරීන්ට අවස්ථා කීපයකදීම දැනුම් දී ඇතත් මේ දක්වාම එම ආලෝක සංඥා සකසා නොමැති බව පරන්තන් වැසියෝ කියා සිටිති. ආලෝක සංඥා යථා තත්ත්වයට පත් කරනතුරු මේ ස්ථානයට ගේට්ටුකරුවකු ලබා දෙන ලෙසද පළාත්වාසීන් ඉල්ලීමක් කළඳ එයද මේ දක්වාම ඉටුවී නොමැත.", "URL": "https://sinhala.adaderana.lk/news.php?nid=83558", "Category": null, "Parent URL": null}