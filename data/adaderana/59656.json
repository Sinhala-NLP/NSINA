{"Source": "Adaderana", "Timestamp": "April 30, 2016 11:45 am", "Headline": "වෛද්‍ය පීඨ ශිෂ්‍ය ක්‍රියාකාරීන් මානව හිමිකම් යයි", "News Content": "මාලඹේ පෞද්ගලික වෛද්‍ය විද්‍යාලයට එරෙහිව පැවැත්වූ පා ගමනට එල්ල කළ ප්‍රහාරයට එරෙහිව මානව හිමිකම් කොමිසමට පැමිණිල්ලක් ඉදිරිපත් කරන බව වෛද්‍ය පීඨ ශිෂ්‍ය ක්‍රියාකාරී කමිටුව පවසයි.එම කමිටුවේ කැඳවුම්කරු රයන් ජයලත් පැවසුවේ ඉදිරි සතිය තුළදී එම පැමිණිල්ල ඉදිරිපත් කිරීමට කටයුතු කරන බවයි.වත්මන් රජය ශිෂ්‍යයින්ගේ ගැටළු විසදීම පසෙකලා මෙවැනි ක්‍රියා මගින් ශිෂ්‍ය මර්දනය උදෙසා කටයුතු කරමින් සිටින බව ඔහු පවසයි.මාලඹේ පෞද්ගලික වෛද්‍ය විද්‍යාලයට එරෙහිව රජයේ වෛද්‍ය විද්‍යාල ශිෂ්‍යයින් පසුගිය 28 වනදා මරදානේ සිට ජනාධිපති ලේකම් කාර්යාලය වෙත පා ගමනින් පැමිණෙමින් සිටියදී කොළඹ කොටුව ප්‍රදේශයේදී පොලීසිය ඔවුන්ට ජල ප්‍රහාර සහ කදුළු ග්‍රෑස් ප්‍රහාර එල්ල කරනු ලැබීය.", "URL": "https://sinhala.adaderana.lk/news.php?nid=59656", "Category": null, "Parent URL": null}