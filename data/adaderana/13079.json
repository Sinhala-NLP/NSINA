{"Source": "Adaderana", "Timestamp": "December 25, 2010 01:06 pm", "Headline": "නත්තල් උදාවත් සමග හදිසි අනතුරු ඉහළ යයි", "News Content": "නත්තල් උදාවත් සමග වාර්තා වූ හදිසි අනතුරු සංඛ්‍යාව පසුගිය වසරට සාපේක්ෂව සුළු වැඩිවීමක් පෙන්නුම් කර තිබේ. අද(25) පෙරවරු 8 න් අවසන් වූ පැය 24 තුළ බාහිර රෝගී අංශයෙන් පුද්ගලයින් 298 දෙනෙකු ප්‍රතිකාර ලබා පිටව ගොස් ඇති බව කොළඹ ජාතික රෝහලේ හදිසි අනතුරු අංශයේ අධ්‍යක්ෂ වෛද්‍ය ප්‍රසාද් ආරියවංශ මහතා සඳහන් කළේය. මේ වන විට පුද්ගලයින් 91 දෙනෙකු විවිධ අනතුරු හේතුවෙන් නේවාසිකව ප්‍රතිකාර ලබන බව ද ඔහු පැවසීය. පසුගිය වසරට සාපේක්ෂව මෙම වසරෙහි මාර්ග අනතුරු සම්බන්ධයෙන් ප්‍රතිකාර ලබාගන්නා රෝගීන්ගේ වැඩිවීමක් දක්නට ලැබෙන බව මේ සම්බන්ධයෙන් වැඩිදුරටත් පැහැදිලි කළ වෛද්‍ය ප්‍රසාද් ආරියවංශ මහතා සඳහන් කළේය. පසුගිය පැව 24 තුළ ගිනිකෙළි භාවිතය නිසා අනතුරට ලක්ව රෝගීන් දෙදෙනෙකු ප්‍රතිකාර ලබාගත් බව ද, ගැටුම්කාරී තත්ත්වයන් නිසා තුවාල ලද රෝගීන් තිදෙනෙකු ප්‍රතිකාර ලබාගත් බවද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=13079", "Category": null, "Parent URL": null}