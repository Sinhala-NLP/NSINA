{"Source": "Adaderana", "Timestamp": "April 27, 2016 01:36 pm", "Headline": "  සෞඛ්‍ය සම්බන්ධීකාරකවරුන් 9ක් පත්වෙයි", "News Content": "සෞඛ්‍ය ක්ෂේත්‍රයට අදාළව මතුවන ගැටලු වලට විසදුම් ලබාදීම සඳහා පළාත් සෞඛ්‍ය සම්බන්ධීකාරකවරුන් නව දෙනෙකු පත් කර තිබේ.සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතාගේ උපදෙස් මත පළාත් සෞඛ්‍ය සම්බන්ධීකාරවරුන් ලෙස සෞඛ්‍ය අමාත්‍යාංශයේ නියෝජ්‍ය අධ්‍යක්ෂ ජනරාල්වරුන් පත් කර ඇති බව සෞඛ්‍ය අමාත්‍යාංශය සඳහන් කළේය.මෙහිදී මෙම සම්බන්ධීකාරකවරුන් විසින් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සමග සෘජු සබඳතාවක් පවත්වාගෙන යා යුතු අතර සෞඛ්‍ය ක්ෂේත්‍රයට අදාළව මතුවන ගැටලුවලට ඒ හරහා ඉක්මන් විසදුම් ලබාදිය යුතු වෙයි.මීට අමතරව ඖෂධ පිළිබඳව ද ගැටලු මතුවුවහොත් ඒ සඳහා ද විසදුම් ලබාදිය යුතු බව සෞඛ්‍ය අමාත්‍යාංශය සදහන් කළේය.සබරගමුව පළාත සඳහා වෛද්‍ය ජයසුන්දර බණ්ඩාර මහතාත්, බස්නාහිර පළාත සඳහා වෛද්‍ය ආර්.ආර්.එම්.එල්.පි.සියඹලාගොඩ මහතාත්, මධ්‍යම පළාත සඳහා වෛද්‍ය සරත් අමුණුගම මහතාත්, දකුණු පළාත සඳහා වෛද්‍ය ලක්ෂ්මි සෝමතුංග මහත්මියත්, නැගෙනහිර පළාත සඳහා වෛද්‍ය එන්.එස්.ආර්.හේවාගිනිගේ මහතාත් මෙලෙස පත් කර තිබේ.මීට අමතරව උතුරු මැද පළාත සඳහා වෛද්‍ය සුනිල් ද අල්විස් මහතාත්, ඌව පළාත සඳහා වෛද්‍ය අමල් හර්ෂ ද සිල්වා මහතාත්, වයඹ පළාත සඳහා වෛද්‍ය එස්.එච්.බෙනරගම මහතාත්, නැගෙනහිර පළාත සඳහා වෛද්‍ය කමල් ජයසිංහ මහතාත් මෙලෙස පත් කර ඇති බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59567", "Category": null, "Parent URL": null}