{"Source": "Adaderana", "Timestamp": "April 9, 2016 01:33 pm", "Headline": "රතුපස්වල ගැටුමෙන් පීඩාවට පත්වූවන්ට රුපියල් මිලියන 4.68ක වන්දියක්", "News Content": "වැලිවේරිය, රතුපස්වල ප්‍රදේශයේ සිදු වූ ගැටුමෙන් තුවාල ලැබූ සහ ආබාධිත තත්ත්වයට පත් වූ පුද්ගලයින් 33 දෙනෙකුට වන්දි ප්‍රදානය කර තිබේ.ජනාධිපති ලේකම් පී.බී අබේකෝන් මහතාගේ ප්‍රධානත්වයෙන් ජනාධිපති කාර්යාලයේදී රුපියල් මිලියන 4.68ක මුදලක් මෙලෙස වන්දි ලෙස ලබාදිම සිදු කළ බව ජනාධිපති මාධ්‍ය අංශය සඳහන් කළේය.ඒ අනුව අදාළ ගැටුම හේතුවෙන් පූර්ණ හා අර්ධ වශයෙන් ආබාධිත වූ සහ තුවාල ලබා රෝහල්ගත කළ ගම්පහ ප්‍රාදේශිය ලේකම් කොට්ඨාසයට අයත් පුද්ගලයින් 24 දෙනෙකු සහ මහර ප්‍රාදේශිය ලේකම් කොට්ඨාසයට අයත් පුද්ගලයින් 09 දෙනෙකු සදහා වන්දි ප්‍රදානය කර තිබේ.අදාළ සිදුවිම හේතුවෙන් තුවාල ලැබූ පුද්ගලයින්ට සාධාරණය ඉටු කිරීම සඳහා ගම්පහ දිස්ත්‍රික් ලේකම්වරයාගේ ප්‍රධානත්වයෙන් පත් කළ විශේෂ කමිටුවේ නිර්දේශ මත වන්දි ප්‍රදානය සිදු කළ බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=59031", "Category": null, "Parent URL": null}