{"Source": "Adaderana", "Timestamp": "May 12, 2019 04:37 pm", "Headline": "ඇන්තෝනියෝ ගුටේරස් නවසීලන්තයට", "News Content": "එක්සත් ජාතීන්ගේ සංවිධානයේ මහලේකම් ඇන්තෝනියෝ ගුටේරස් තෙදින නිල සංචාරයක් සදහා නවසීලන්තයට පැමිණ තිබේ. දේශගුණික විපර්යාස පිළිබද මතුව ඇති ගැටලු සම්බන්ධයෙන් සාකච්ඡා කිරීමේ අරමුණින් රටවල් කිහිපයක සිදුකිරීමට නියමිත සංචාරයන් අතර තුර ජගත් මහලේකම්වරයා මෙලෙස නවසීලන්තයට පැමිණ ඇති බව විදෙස් මාධ්‍ය වාර්තා කළේය. ඉස්ලාම් බැතිමතුන් 51 දෙනෙකුට මරු කැදවමින් නවසීලන්තයේ ක්‍රයිස්චර්ච් නුවර පසුගියදා සිදුවූ ප්‍රහාරය පිළිබඳ ශෝකය පල කිරීම සදහා මුස්ලිම් ආගමික නායකයින් හමුවීමට ද ඇන්තෝනියෝ ගුටේරස් සැලසුම් කර ඇති බව සදහන්. නවසීලන්ත සංචාරයෙන් අනතුරුව මහලේකම්වරා ෆිජි රාජ්‍යයේ සංචාරය කිරීමට නියමිතයි.", "URL": "https://sinhala.adaderana.lk/news.php?nid=109807", "Category": null, "Parent URL": null}