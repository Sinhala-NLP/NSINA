{"Source": "Adaderana", "Timestamp": "August 26, 2013 10:28 am", "Headline": "උදෑසනම මල් කැකුළක් මිලිනවෙයි", "News Content": "වයස අවුරුදු 3ක දරුවෙකු අද (26) උදෑසන මුහුදට බිලි වී මියගිය ශෝචනිය පුවතක් මාරවිල කුරුසපල්ලිය ප්‍රදේශයෙන් වාර්තා වේ. නිවැසියන් ගෙදර සිටියදීම මෙය සිදුව ඇති බව අද දෙරණ වාර්තාකරු පවසයි. එම දරුවා නිවස පිටුපස මුහුදු වෙරළ‍ට ගොස් රළ පහරට හසුවී ගසාගෙන යාම නිසා මෙම අවාසනාවන්ත මරණය සිදුව ඇත. දරුවාගේ සිරුර මේවන විට මාරවිල රෝහලට රැගෙනවිත් තිබේ. සිද්ධිය සම්බන්ධයෙන් මාරවිල පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=36902", "Category": null, "Parent URL": null}