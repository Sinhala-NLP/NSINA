{"Source": "Adaderana", "Timestamp": "August 9, 2019 01:43 pm", "Headline": "කුරුණෑගල නගරාධිපති රිමාන්ඩ්", "News Content": "කුරුණෑගල නගරාධිපති තුෂාර සංජිව විතාරණ මහතා එළඹෙන 17 වැනිදා දක්වා රක්ෂිත බන්ධනාගාර ගත කිරීමට කුරුණෑගල මහාධිකරණ විනිසුරු මේනකා විජේසුන්දර මහත්මිය අද(09) නියෝග කළේය. ඒ 2007 වසරේදි පුද්ගලයෙකුට ගිනි අවියක් පෙන්වා තර්ජනය කර මුදල් පැහැර ගැනිමක් සම්බන්ධයෙන්ය. පසුගිය නඩු වාර්යේදී ඔහු අධිකරණයේ පෙනී නොසිට විදේශගත වී තිබේ. එම අවස්ථාවේදී විනිසුරුවරිය, ඔහුට වරෙන්තු නිකුත් කළ අතර ඒ අනුව ඔහු අද නීතිඥවරයෙකු මාර්ගයෙන් අධිකරණය හමුවේ පෙනී සිටියේය.", "URL": "https://sinhala.adaderana.lk/news.php?nid=116158", "Category": null, "Parent URL": null}