{"Source": "Adaderana", "Timestamp": "March 13, 2014 09:09 pm", "Headline": "ෆොන්සේකාගේ කණ්ඩායමක් සන්ධානයේ සහයට", "News Content": "සරත් ෆොන්සේකා මහතාගේ නායකත්වයෙන් යුත් ප්‍රජාතන්ත්‍රවාදී පක්ෂයේ සාමාජිකයින් පිරිසක් අද (13) ජනාධිපතිවරයා හමුවී සන්ධානයට සහය පළ කර තිබේ. ප්‍රජාතන්ත්‍රවාදී පක්ෂයේ සාමාජික මිහින්තලා රජමහා විහාරාධිපති වලවාහැංගුනවැවේ ධම්මරතන ස්වාමින් වහන්සේ, ප්‍රජාතන්ත්‍රවාදී පක්ෂයේ සහකාර ලේකම් “අභිමානවත් ලක්මව දියණියෝ“ සංවිධානයේ ජාතික සංවිධායක මාලා විජේතිලක, ප්‍රජාතන්ත්‍රවාදී පක්ෂයේ උප සභාපති යාහපහුව ආසනයේ ප්‍රධාන සංවිධායක කුරුණෑගල දිස්ත්‍රීක් රණවිරු සංවිධානයේ කැඳවුම්කරු මේජර් විමල් රත්නායක ඇතුළු පිරිසක් ඒ අතර වූ බව ජනාධිපති මාධ්‍ය අංශය පැවසීය. ඔවුන් ජනපති හමුවී සාකච්ඡා කළ අයුරු ඉහත ඡායා රූපයේ වේ. ඡායා රූ - චන්දන පෙරේරා", "URL": "https://sinhala.adaderana.lk/news.php?nid=41783", "Category": null, "Parent URL": null}