{"Source": "Adaderana", "Timestamp": "January 30, 2019 04:30 pm", "Headline": "මල්ලිගේ විවාහය ගැන යෝෂිත කියපු දේ-දර්ශන සහිතයි", "News Content": "දේශාපාලන භූමිකාවේ පරස්පර අදහස් තිබුණත් පෞද්ගලික ජීවිතයට එය බාධාවක් නොවන බව යෝෂිත රාජපක්ෂ මහතා පවසයි. අද(30) ගල්කිස්ස මහේස්ත්‍රාත් අධිකරණය හමුවේ විභාග වු නඩුවකට සහභාගී වීමෙන් අනතුරුව මාධ්‍ය වෙත අදහස් දක්වමින් ඒ මහතා මෙම අදහස් පළ කළේය. එහිදී මාධ්‍යවේදීන් විසින් අසන ලද ප්‍රශ්නයන්ට පිළිතුරු දෙමින් යෝෂිත රාජපක්ෂ මහතා කියා සිටියේ, පසුගිය දා සහෝදරයාගේ විවාහ උත්සවය පැවති බවත් එයට දේශපාලන පක්ෂ රැසක මැති ඇමතිවරු සහභාගී සිටීම සුබවාදී ලෙස තමා දකින බවයි. දේශාපාලන භූමියේ පරස්පර අදහස් තිබුණත් එක පාර්ලිමේන්තුවක් තුළ කාලා බීලා ජීවත් වෙන පුද්ගලයින් ලෙස කිසිදු පෞද්ගලික තරහක් නොමැති යැයි තමා සිතනා බව ද ඔහු සඳහන් කළේය. මේ අතර, මෙහිදී නඩුව සම්බන්ධයෙන් අදහස් දක්වමින් යෝෂිත රාජපක්ෂ මහතා කියා සිටියේ, නඩුවේ විමර්ශන කටයුතු සිදු කිරීමට කාලයක් ගත වන බවත්, තමා නිර්දෝෂි බව ඔප්පු කිරීමට තමාද අවශ්‍ය බවයි.", "URL": "https://sinhala.adaderana.lk/news.php?nid=103379", "Category": null, "Parent URL": null}