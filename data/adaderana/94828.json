{"Source": "Adaderana", "Timestamp": "August 22, 2018 12:05 pm", "Headline": "ජනපති ප්‍රධානත්වයෙන් වැටුප් ගැටළුව ගැන තීරණාත්මක සාකච්ඡාවක් හෙට", "News Content": "සිය වැටුප් ගැටළුව සම්බන්ධයෙන් හෙට (23) දිනයේ ජනාධිපතිවරයා සමඟ තීරණාත්මක සාකච්ඡාවක් පැවැත්වෙන බව දුම්රිය එන්ජින් රියදුරන්ගේ සංගමය පවසයි. හෙට දිනයේ පැවැත්වෙන සාකච්ඡාව සඳහා වැටුප් ගැටළුව මුල් කර ගනිමින් පසුගියදා වැඩ වර්ජනයේ නිරත වූ දුම්රිය අධීක්ෂණ කලමනාකරණ සේවයට අයත් වෘත්තිය සමිති 06 ක නියෝජිතයින් සහභාගී වන බව දුම්රිය එන්ජින් රියදුරන්ගේ සංගමයේ ලේකම් ඉන්දික දොඩංගොඩ මහතා පැවසීය. අදාළ සාකච්ඡාව සඳහා මුදල් අමාත්‍යංශ ලේකම්වරයා මෙන්ම වැටුප් කොමිසමේ සභාපතිවරයා ද කැඳවා ඇති බව සඳහන්ය.", "URL": "https://sinhala.adaderana.lk/news.php?nid=94828", "Category": null, "Parent URL": null}