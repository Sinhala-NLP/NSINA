{"Source": "Adaderana", "Timestamp": "September 3, 2016 05:30 pm", "Headline": "  දැව සංස්ථාවේ මිලියන 2000ක් මහා භාණ්ඩාගාරයට?", "News Content": "රාජ්‍ය දැව සංස්ථාවේ රුපියල් මිලියන 2000ක මුදලක් මහා භාණ්ඩාගාරයට ලබා දෙන ලෙස මුදල් අමාත්‍ය රවී කරුණානායක මහතා එහි ආයතන ප්‍රධානීන් වෙත දන්වා ඇති බව රාජ්‍ය දැව සංස්ථා සේවක සංගමය පවසයි.දීර්ඝ කාලයක් තිස්සේ රාජ්‍ය දැව සංස්ථාවේ සේවක ගැටළු විසදීමටවත් ප්‍රමාණවත් තරම් මුදල් ‍නොමැති තත්ත්වයක එවැනි මුදලක් රාජ්‍ය භාණ්ඩාගාරය වෙත ලබා ගත හොත් ආයතනයේ සිදු වන බිඳ වැටීම වලක්වාලිය නොහැකි බව රාජ්‍ය දැව සංස්ථා සේවක සංගමයේ ප්‍රධාන ලේකම් කේ. ප්‍රේමසිරි මහතා පවසයි.ආයතනය බිඳ වැටුනහොත් එහි සේවකයින්ගේ රැකියා සුරක්ෂිතතාවය අවධානමට ලක් වන බවද ඔහු වැඩිදුරටත් පැවසුවේය.එම නිසා මේ සම්බන්ධයෙන් කඩිනමින් මැදිහත්වන ලෙස එම සංගමය ජනාධිපතිවරයාගෙන් ඉල්ලීමක් කරයි.", "URL": "https://sinhala.adaderana.lk/news.php?nid=63747", "Category": null, "Parent URL": null}