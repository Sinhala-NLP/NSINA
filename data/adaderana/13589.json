{"Source": "Adaderana", "Timestamp": "January 19, 2011 08:57 am", "Headline": "පොළොන්නරුවේ කුඹුරු අක්කර  25,664 ක් විනාශයි", "News Content": "පැවති ගංවතුර තත්ත්වය හේතුවෙන් පොළොන්නරුව දිස්ත්‍රික්කයේ වී වගාවෙන් 40% ක් පමණ විනාශ වී ඇති බව දිස්ත්‍රික් ලේකම් නිමල් අබේසිරි මහතා පවසයි. පොළොන්නරුව දිස්ත්‍රික්කයේ කුඹුරු අක්කර 25,664 ක් විනාශ වී ඇති බව ඔහු පවසයි. මේ අතර මධ්‍යම පළාත තුළ පැවති අයහපත් කාලගුණ තත්ත්වයෙන් මහාමාර්ගවලට රුපියල් මිලියන 162 ක අලාභයක් සිදුව ඇති බව පළාත් මහාමාර්ග අමාත්‍ය බන්දු එස්.යාලේගම මහතා පවසයි. මාතලේ දිස්ත්‍රික්කයේ කිලෝමීටර් 200 ක්, මහනුවර දිස්ත්‍රික්කයේ කිලෝමීටර් 400 ක් සහ නුවරඑළිය දිස්ත්‍රික්කයේ කිලෝමීටර් 800 ක මහා මාර්ගවලට හානි සිදුව ඇති බව සඳහන් වේ. මේ අතර ජල ගැලීම් සහ සෙසු ආපදා තත්ත්වයන් හේතුවෙන් බිඳ වැටුණු විදුලි සැපයුම සතියක කාලයක් තුළ යථා තත්ත්වයට පත් කරන බව විදුලි බල හා බලශක්ති අමාත්‍ය පාඨලී චම්පික රණවක මහතා කියා සිටියි.", "URL": "https://sinhala.adaderana.lk/news.php?nid=13589", "Category": null, "Parent URL": null}