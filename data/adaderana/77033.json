{"Source": "Adaderana", "Timestamp": "September 3, 2017 01:16 am", "Headline": " අනතුරින් 1ක් මරු දකියි", "News Content": "මඩකළපුව - කල්මුනේ ප්‍රධාන මාර්ගයේ කාත්තන්කුඩි , ආරියම්පති තැපැල් කාර්යාලය අසළදී සිදු වූ රිය අනතුරකින් පුද්ගලයෙකු මියගොස් තිබේ.මඩකළපුව දෙස සිට කල්මුන දෙසට ධාවනය වෙමින් තිබූ මෝටර් රථයක් රියදුරුගේ අපරික්ෂාකාරී ධාවනය හේතුවෙන් මාර්ගයේ ගමන් කළ පදිකයෙකුගේ ගැටී ඇති බව පොලීසිය පැවසුවේය.අනතුරින් බරපතළ තුවාල ලැබූ එම පුද්ගලයා ආරියම්පති රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ ආරියම්පති සෙන්කුන්තාර් පාර ප්‍රදේශයේ පදිංචිව සිටි 55 හැවිරිදි අයෙකු බව සඳහන්ය.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර කාත්තන්කුඩි පොලීසිය අනතුර පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77033", "Category": null, "Parent URL": null}