{"Source": "Adaderana", "Timestamp": "November 9, 2011 02:41 pm", "Headline": "සොරකමේ ගිය සිව්දෙනකු අත්අඩංගුවේ", "News Content": "බඩු භාණ්ඩ සොරකමේ ගිය සැකකරුවන් සිව්දෙනකු අත්අඩංගුවට ගත් බව පොලීසිය පවසයි. ගොකරැල්ල පොලිස් ස්ථානයේ නිළධාරීන් කණ්ඩායමක් විසින් අත්අඩංගුවට ගත් මෙම සැකකරුවන් සිව්දෙනෙකුගෙන් අනාවරණය කර ගත් තොරතුරුවලට අනුව කුරුණෑගල, මාවතගම,එප්පාවල,අනුරාධපුරය ,තඹුත්තේගම,අලව්ව සහ පොල්ගහවෙල යන ප්‍රදේශවලින් සොරාගන්නා ලද ලැප්ටොප් පරිගනක යංත‍්‍ර 04 ක්, රන් මාල 02 ක්, රන් වළල්ලක්, සහ ජංගම දුරකථන කථන 05 ක් ද පොලස් භාරයට ගෙන ඇති බව පොලිසීය සඳහන් කරයි. සැකකරුවන් අද දින කුරුණෑගල මහේස්ත‍්‍රාත් අධිකරණයට ඉදිරිපත් කිරීමට නියමිත වන අතර ගොකරැල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19886", "Category": null, "Parent URL": null}