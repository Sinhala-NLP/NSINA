{"Source": "Adaderana", "Timestamp": "June 27, 2016 07:41 pm", "Headline": "හොර රහසේ වෙනස් කරන්න හදනවා", "News Content": "වංචාකාරී ව්‍යාපාරික පිරිසකගේ අවශ්‍යතාව මත රේගු ආඥා පනත හොර රහසේ වෙනස් කිරීමට ආණ්ඩුව උත්සහ දරමින් සිටින බවට රේගු අධිකාරී සංගමය මහ නාහිමිවරුන් වෙත දැනුම්දී තිබේ.එම සංගමයේ නිලධාරීන් පිරිසක් අද(27) මල්වතු අස්ගිරි මහ නාහිමිවරුන් හමුවේ ඒ පිළිබද කරුණු අනාවරණය කළේය.එහිදී රේගු නිලධාරීන් පෙන්වා දුන්නේ ආණ්ඩුව හඳුන්වාදීමට නියමිත නව වගන්ති මගින් වංචාකරුවන්ට දඩුවම් කිරීමට ඇති අවස්ථාව අහිමි වන බවයි.අනතුරුව මාධ්‍ය වෙත අදහස් දැක්වූ රේගු අධිකාරී සංගමයේ ලේකම් උදිත ජයසිංහ මහතා ප්‍රකාශ කළේ මේ සම්බන්ධයෙන් ජනාධිපතිවරයා, අග්‍රාමාත්‍යවරයා සහ මුදල් අමාත්‍යවරයා දැනුම්වත් කළ ද කිසිඳු ප්‍රතිචාරයක් නොමැති බවයි.", "URL": "https://sinhala.adaderana.lk/news.php?nid=61550", "Category": null, "Parent URL": null}