{"Source": "Adaderana", "Timestamp": "February 18, 2017 04:03 pm", "Headline": " යල කන්නයට ජලය සීමිතයි", "News Content": "එළඹෙන යල කන්නයේදී ගොවිතැන් කටයුතු සඳහා ජලාශවලින් මුදා හැරීමට හැකිවන්නේ සීමිත ජල ප්‍රමාණයක් බව වාරිමාර්ග දෙපාර්තමේන්තුව පවසයි.එහි අධ්‍යක්ෂ ජනරාල් සමන් වීරසිංහ මහතා සඳහන් කළේ එමගින් වගාකළ හැකි වන්නේ කුඹුරු අක්කර එක් ලක්ෂ පනස් එක් දහසක් පමණ බවයි.මෙය පෙර යල කන්නය සමඟ සැසදීමේදී සියයට 20ක පමණ අඩු ප්‍රතිශතයක් බව ද ඔහු සඳහන් කරයි.පවතින වියළි කාලගුණික තත්ත්වය පැවැතියහොත් වගා කටයුතු සඳහා ජලය මුදා හැරීමේ ගැටළුව මතුවන බව සමන් වීරසිංහ මහතා සඳහන් කළේය.එළඹෙන යල කන්නය සඳහා ජලය මුදා හැරීමෙන් පසු ජලාශවල ඉතිරිවන්නේ සියයට 10ක පමණ ජල ප්‍රතිශතයක් බැවින් වගා කටයුතු සඳහා ජලය පරිහරණය කිරීමේදී සැලකිලිමත් වන ලෙස ද අධ්‍යක්ෂ ජනරාල් සමන් වීරසිංහ මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=69789", "Category": null, "Parent URL": null}