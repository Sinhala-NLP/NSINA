{"Source": "Adaderana", "Timestamp": "December 31, 2018 07:14 am", "Headline": "හෂීස් සමඟ ඉන්දීය ජාතිකයෙක් අත්අඩංගුවට", "News Content": "හෂීස් නැමැති මත්ද්‍රව්‍ය තොගයක් සමඟ විදෙස් ජාතිකයෙකු කටුනායක බණ්ඩාරනායක ගුවන්තොටුපලේදී අත්අඩංගුවට ගෙන තිබේ. ඊයේ (30) රාත්‍රීයේ දිවයිනට පැමිණි ඉන්දීය ජාතිකයෙකු මෙලෙස අත්අඩංගුවට ගෙන ඇති බව සඳහන්. පොලිස් මත්ද්‍රව්‍ය නාශක කාර්යංශය විසින් ඔහුගේ ගමන් මළු පරීක්ෂා කිරීමේදී එම ගමන් මල්ලේ පතුලේ සඟවා තිබූ මෙම හෂීස් මත්ද්‍රව්‍ය සොයාගෙන ඇත. මෙම මත්ද්‍රව්‍ය තොගයේ බර කිලෝ ග්‍රෑම් 1යි ග්‍රෑම් 280ක් බව ගුවන්තොටුපළ පොලිස් මත්ද්‍රව්‍ය නාශක කාර්යංශය සඳහන් කළේය. 30 හැවිරිදි මෙම ඉන්දීය ජාතිකයා ඉන්දියාවේ කේරල ප්‍රදේශයේ පදිංචිකරුවෙකු බව වාර්තා වේ. සැකකරු මේ වන විට රදවා තබාගෙන පරීක්ෂණ සිදු කරයි.", "URL": "https://sinhala.adaderana.lk/news.php?nid=101560", "Category": null, "Parent URL": null}