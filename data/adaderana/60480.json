{"Source": "Adaderana", "Timestamp": "May 25, 2016 01:46 pm", "Headline": "වැඩබලන O.I.C වැඩ ඇනගනියි", "News Content": "නීතීඥවරයෙකුගේ රාජකාරියට බලපෑම් කළ බවට චෝදනා කරමින් වැලිමඩ පොලීසියේ වැඩබලන ස්ථානාධිපතිවරයාට එරෙහිව ඉදිරිපත් කළ මුලික අයිතිවාසිකම් පෙත්සම විභාග කිරීමට ශ්‍රේෂ්ඨාධිකරණය අවසර ලබා දී තිබේ.බණ්ඩාරවෙල ප්‍රදේශයේ පදිංචි නීතීඥවරයෙකු විසින් අදාළ පෙත්සම ඉදිරිපත් කර ඇති බව සඳහන්ය.පෙත්සමේ වගඋත්තරකරුවෙකු ලෙස වැලිමඩ පොලීසියේ වැඩබලන ස්ථානාධිපතිවරයා ඇතුළු පිරිසක් නම් කර තිබේ.පෙත්සම්කාර නීතීඥවරයා පවසන්නේ තමන් විසින් සේවාදායකයෙකු පොලීසිය වෙත ඉදිරිපත් කළ අවස්ථාවේ පොලිසියේ වැඩබලන ස්ථානාධිපතිවරයා තමන්ට අමානුෂික ආකාරයෙන් බැණවැදුණු බවයි.ඒ තුළින් සිය රාජකාරියට බාධා වු බව එම නීතීඥවරයා අධිකරණය හමුවේ සඳහන් කර ඇත.ඉදිරිපත් වු කරුණු සලකා බැලූ අගවිනිසුරු කේ.ශ්‍රීපවන් මහතා ප්‍රමුඛ ත්‍රිපුද්ගල විනිසුරුමඩුල්ල පෙත්සම විභාග කිරීමට අවසර ලබාදුන් බව අද දෙරණ අධිකරණ වාර්තාකරු සඳහන් කළේය.ඒ අනුව පෙත්සම් විභාගය ඔක්තෝබර් මස 26 වන දින පැවැත්වීමට නියමිතය.", "URL": "https://sinhala.adaderana.lk/news.php?nid=60480", "Category": null, "Parent URL": null}