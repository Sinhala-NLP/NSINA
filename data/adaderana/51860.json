{"Source": "Adaderana", "Timestamp": "June 8, 2015 07:07 pm", "Headline": "හමුදාව ඉවත් කළ යුතුයි - විග්නේෂ්වරන් යළිත් කියයි", "News Content": "උතුරේ රඳවා සිටින හමුදාව ඉවත් කළ යුතු බව උතුරු පළාත් සභාවේ මහ ඇමති සී.වී. විග්නේෂ්වරන් මහතා පවසයි.කොළඹදී පැවැති මාධ්‍ය හමුවකදී ඒ මහතා මේ බව පැවසීය.උතුරේ හමුදාව රඳවා තැබීම නිසා එහි වෙසෙන කාන්තාවන්ගේ ආරක්ෂාව නැති වන බවත්, උතුරේ වැසියන් පස් හය දෙනෙකුට එක් අයෙකු බැගින් හමුදාව සිටින බවත්,එය ඔවුන්ගේ සාමාන්‍ය ජනජීවිතයේ සියලු කටයුතුවලට බාධාවක් බවත්, හෙතෙම පෙන්වාදුන්නේය.හමුදා උතුරෙන් ඉවත් කර එහි ජනතාවට සාමාන්‍ය පරිදි ජන ජීවිතය ගත කිරීමට ඉඩදීම වැදගත් බව ප්‍රධාන ඇමතිවරයා මීට පෙරත් අවස්ථා ගණනාවකදීම ප්‍රකාශ කර තිබුණි.", "URL": "https://sinhala.adaderana.lk/news.php?nid=51860", "Category": null, "Parent URL": null}