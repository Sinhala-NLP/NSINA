{"Source": "Adaderana", "Timestamp": "April 5, 2019 02:12 pm", "Headline": "කාන්තා නිලධාරී භට නිවාසයක් ජනපති අතින් විවෘත වෙයි", "News Content": "පොලිස් නිලධාරීන්ගේ සුබසාධන කටයුතු ඉහළ නැංවීම වෙනුවෙන් ජනාධිපති මෛත්‍රීපාල සිරිසේන මහතාගේ උපදෙස් මත ක්‍රියාත්මක වැඩපිළිවෙළ යටතේ ඉදිකෙරුණු කොළඹ මලලසේකර මාවතේ, කාන්තා නිලධාරිනියන්ගේ භට නිවාසය ජනාධිපති මෛත්‍රීපාල සිරිසේන මහතා අතින් අද (05) විවෘත කෙරිණි. ජනාධිපතිවරයා විසින් පොලිස් දෙපාර්තමේන්තුව තමා යටතට පවරා ගැනීමෙන් අනතුරුව වඩා මහජන හිතකාමී ගුණාත්මක පොලිස් සේවාවක් ස්ථාපිත කිරීමට මෙන්ම සියළුදෙනාගේ සුබසාධන කටයුතු ඉහළ නංවමින් තෘප්තිමත් මනසකින් යුතුව රාජකාරී ඉටුකිරීමට අවස්ථාව සලසාදීමේ විශේෂ වැඩපිළිවෙළක් ක්‍රියාත්මක කොට ඇත. පොලිස්පති පූජිත ජයසුන්දර මහතා ද මෙම අවස්ථාවට එක්ව සිටියේ ය.", "URL": "https://sinhala.adaderana.lk/news.php?nid=107449", "Category": null, "Parent URL": null}