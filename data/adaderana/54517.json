{"Source": "Adaderana", "Timestamp": "October 18, 2015 05:05 pm", "Headline": "ඉන්දීය ධීවරයින්ට කිසිදු ප්‍රහාරයක් එල්ල ක‍ළේ නෑ! ", "News Content": "කච්චතිව් දුපත ආසන්නයේ දී ධීවර කටයුතුවල නිරත වෙමින් සිටි ඉන්දීය ධීවරයින් පිරිසකට ප්‍රහාර එල්ල කළ බවට පලවන වාර්තා ප්‍රතික්ෂේප කරන බව නාවික හමුදාව පවසයි.අද උදෑසන තමිල්නාඩු රාමේෂ්වරන් ධීවරයින් පිරිසකට ශ්‍රී ලංකා නාවික හමුදාව විසින් ප්‍රහාර එල්ල කර ඇති බවට ඉන්දීය මාධ්‍ය වාර්තා කර තිබුණි.එහිදි ධීවරයින් සිව්දෙනෙකු තුවාල ලැබූ බවත්, ධීවර යාත්‍රා 30කට අධික සංඛ්‍යාවකට හානී සිදුවු බවත් තමිල්නාඩු ධීවර සංගම් ප්‍රකාශ කර ඇති බව එම මාධ්‍ය වාර්තාවල දැක්වෙයි. කෙසේවෙතත් මේ සම්බන්ධයෙන් අද දෙරණ කළ විමසීමකදී නාවික හමුදාව එවැනි කිසිදු ප්‍රහාරයක් සිදුනොකළ බව නාවික හමුදා මාධ්‍ය ප්‍රකාශක කමාන්ඩර් ඉන්දික ද සිල්වා මහතා අවධාරණය කර සිටියේය.", "URL": "https://sinhala.adaderana.lk/news.php?nid=54517", "Category": null, "Parent URL": null}