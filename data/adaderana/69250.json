{"Source": "Adaderana", "Timestamp": "February 7, 2017 10:11 am", "Headline": "නීති විරෝධීව පතල් කැණීම් කළ 4ක් අත්අඩංගුවට", "News Content": "රත්නපුර, නාරම්ගොඩ, හංගමුව ගඟ ප්‍රදේශයේ නීති විරෝධී ලෙස පතල් කැණීම් සිදුකරමින් සිටි පුද්ගලයින් සිව්දෙනෙකු අත්අඩංගුවට ගෙන තිබේ.කහවත්ත පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්වේ.එහිදි පතල් කැණීම් සිදුකිරීම සඳහා භාවිත කළ උපකරණ ද පොලීසිය බාරයට ගෙන තිබේ.අත්අඩංගුවටගත් සැකකරුවන් වැඩිදුර විමර්ශන සඳහා රත්නපුර මැණික් හා ස්වර්ණාභරණ අධිකාරිය වෙත භාරදිමෙන් අනතුරුව ඔවුන් දඩ මුදල් මත නිදහස් කර ඇති බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69250", "Category": null, "Parent URL": null}