{"Source": "Adaderana", "Timestamp": "June 13, 2011 11:20 am", "Headline": "සංඥා පද්ධතිය යථා තත්ත්වයට -දුම්රිය ගමන් සාමාන්‍යයි", "News Content": "අක්‍රීය වී තිබු දුම්රිය ප්‍රධාන සංඥා පද්ධතිය මේ වන විට යළි යථා තත්ත්වයට පත්කර ඇති බව දුම්රිය දෙපාර්තමේන්තුව පවසයි. මේ වන විට දුම්රිය ධාවන කටයුතු සුපුරුදු ආකාරයෙන් සිදුවන බව දුම්රිය සැලසුම් අධ්‍යක්ෂ විජය සමරසිංහ මහතා සඳහන් කළේය. කොළඹ කොටුව සහ මරදාන දුම්රිය ස්ථාන ආශ්‍රිත ප්‍රධාන සංඥා පද්ධතිය පසුගියදා අක්‍රීය වීම හේතුවෙන් දුම්රිය ධාවනයට දැඩි බලපෑම් එල්ල වී තිබුණි. අදාළ සංඥා පද්ධතිය බිඳ වැටීම පිළිබඳ විශේෂ පරීක්ෂණයක් ද මේ වන විට පැවැත්වෙන බව දුම්රිය සැලසුම් අධ්‍යක්ෂ විජය සමරසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=16731", "Category": null, "Parent URL": null}