{"Source": "Adaderana", "Timestamp": "June 2, 2012 03:04 pm", "Headline": "ගව ඝාතකාගාරයක් වටලයි - හත්දෙනෙකුට මාංචු", "News Content": "නොච්චියාගම, මුස්ලිම් කොලනිය ප්‍රදේශයේ බලපත්‍ර නොමැතිව පවත්වාගෙන ගිය ගව ඝාතකාගාරයක් වටලා සැකකරුවන් හත්දෙනෙකු අත්අඩංගුවට ගැනීමට පොලිස් විශේෂ කාර්ය බලකාය සමත්ව තිබේ. පොලිස් විශේෂ කාර්යය බලකායේ අනුරාධපුර කඳවුරේ නිලධාරීන් කණ්ඩායමක් විසින් අදාළ වැටලීම සිදුකර ඇති බව සඳහන්ය. එම ස්ථානයේ ගාල් කර සිටි ගවයින් තිස් දෙනෙකු, ගව මස් කිලෝ ග්‍රෑම් 1583 ක ප්‍රමාණයක් සහ උපකරණ කිහිපයක් ද සොයාගත් බව පොලිස් විශේෂ කාර්යය බලකාය සඳහන් කරයි. අත්අඩංගුවට ගත් සැකකරුවන් වැඩිදුර විමර්ශන සඳහා නොච්චියාගම පොලිස් ස්ථානයට භාරදී තිබේ.", "URL": "https://sinhala.adaderana.lk/news.php?nid=24711", "Category": null, "Parent URL": null}