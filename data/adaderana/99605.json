{"Source": "Adaderana", "Timestamp": "November 22, 2018 04:56 pm", "Headline": "වෛද්‍ය පීඨයේ අර්බුදය ගැන සාකච්ඡා කිරීමට අවස්ථාවක් ලැබෙයි", "News Content": "රජරට විශ්වවිද්‍යාලයේ වෛද්‍ය පීඨයේ පවතින අර්බුදය පිළිබඳව විශ්වවිද්‍යාල ප්‍රතිපාදන කොමිසම් සභාවේ සභාපතිවරයා සමඟ සාකච්ඡා කිරීමට අවස්ථාවක් ලබාදී තිබේ. වෛද්‍ය පීඨයේ පවතින අර්බුදය පිළිබඳව එම සිසුන් සහ දෙමාපියන් එක්ව ජනාධිපති මෛත්‍රිපාල සිරිසේන මහතා වෙත ඊයේ(21) දිනයේ සංදේශයක් භාරදී තිබුණි. රජයේ වෛද්‍ය පීඨ ශිෂ්‍ය දෙමාපිය සංගමයේ මාධ්‍ය ප්‍රකාශක වසන්ත අල්විස් මහතා සඳහන් කළේ ඒ පිළිබඳව අවධානය යොමු කරමින් මෙම සාකච්ඡාව ලබාදී ඇති බවයි. ඒ අනුව වෛද්‍ය පීඨ සිසුන් සඳහා හෙට(23) පෙරවරු 10.00ට විශ්වවිද්‍යාල ප්‍රතිපාදන කොමිසමේ සභාපතිවරයා සමඟ සම්මුඛ සාකච්ඡාවක් ලබාදී තිබේ.", "URL": "https://sinhala.adaderana.lk/news.php?nid=99605", "Category": null, "Parent URL": null}