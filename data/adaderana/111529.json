{"Source": "Adaderana", "Timestamp": "June 7, 2019 04:57 pm", "Headline": "වඩු මඩු හා ලී මෝල් වසා දැමීමට ගත් තීරණය ගැන යළි සලකා බලන්න-මහින්ද", "News Content": "වඩු මඩු හා ලී මෝල් වසා දැමීමට ගත් තීරණය සම්බන්ධයෙන් නැවත සළකා බලන ලෙස විපක්ෂ නායක මහින්ද රාජපක්ෂ මහතා ඉල්ලීමක් කරයි. ඒකාබද්ධ විපක්ෂය අද(07) සංවිධාන කර තිබූ මාධ්‍ය හමුවට එක්වෙමින් විපක්ෂ නායකවරයා මේ පිළිබඳව අදහස් පල කළේය. විපක්ෂ නායකවරයා පෙන්වා දෙන්නේ වඩු මඩු හා ලී මෝල් වසා දැමීමට ගත් තීරණය හේතුවෙන් විශාල රැකියා සංඛ්‍යාවක් රටට අහිමි වන බවයි. එමෙන්ම දැව කැපීම සඳහා වන වගා ඇති කර යුතු බවත් දැව කඳන් විදේශ රටවලින් ගෙන්විය යුතු බවත් විපක්ෂ නායකවරයා පවසයි. විපක්ෂනායකවරයා වැඩිදුරටත් අදහස් දක්වමින් කියා සිටියේ වඩු මඩු හා ලී මෝල් වසා දැමීමට ගත් තීරණය වහාම නතර කළ යතු බව තමා විශ්වාස කරන බවයි.", "URL": "https://sinhala.adaderana.lk/news.php?nid=111529", "Category": null, "Parent URL": null}