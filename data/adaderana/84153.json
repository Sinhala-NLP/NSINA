{"Source": "Adaderana", "Timestamp": "February 9, 2018 12:59 pm", "Headline": "පුංචි ඡන්දේ ප්‍රතිඵල සියල්ලට ප්‍රථමයෙන්-නිවැරදිව ඔබ වෙතට ", "News Content": "2018 පළාත් පාලන මැතිවරණයේ ඡන්ද විමසීමේ සියලු තොරතුරු රූපවාහිනිය, ගුවන් විදුලිය, ජංගම දුරකථනය සහ අන්තර්ජාලය ඇතුළු වැඩිම මාධ්‍ය ගණනාවක් ඔස්සේ ගෙන ඒමට අද දෙරණ මේ වන විටත් සියලු කටයුතු සුදානම් කර අවසන්. ඒ අනුව හෙට(10) උදෑසන 7 සිට ආරම්භ වන පළාත් පාලන ඡන්ද විමසීමේ සියලුම උණුසුම් තතු ඔබ වෙත ගෙන ඒම සඳහා අද දෙරණ කණ්ඩායම් මේ වන විටත් දිවයිනේ සියලූම පළාත් වෙත පිටත්ව ගොස් සිටියි. අද දෙරණ විශේෂ සජීවි මැතිවරණ විකාශය ඔස්සේ හෙට උදෑසන ඡන්ද විමසීම ආරම්භ වූ මොහොතේ සිට අවසාන ඡන්ද ප්‍රතිඵලය දක්වාම සියලු තොරතුරු ගෙන ඒමට අප සූදානමින්. එසේම Dialog සහ PEO ටිවී නාලිකා අංක 14 ඔස්සේ අද දෙරණ 24 පැය නාලිකාව මඟින් ද මෙම ඡන්ද විමසීමේ තොරතුරු ගෙන ඒමට සැළසුම් කර තිබේ. මෙම මාධ්‍ය මෙහෙයුමට අද දෙරණ මාධ්‍ය කාණ්ඩායම් රැසක් ශ්‍රී ලංකාවේ සෑම පළාතකම රැඳී සිටිමින් අති නවින තාක්ෂණ ක්‍රම භාවිත කරමින් සජීවීව තොරතුරු ගෙන ඒමට මේ වන විටත් සැලසුම් කර අවසන්. එමෙන්ම එෆ්.එම්. 92.2,92.4 ඔස්සේ එෆ්.එම් දෙරණ ගුවන් විදුලි නාලිකාව මගින් ද මැතිවරණ ප්‍රතිඵල ගෙන එනු ලබයි. අපගේ වෙඩි අඩවිය වන www.adaderana.lk තුළින් දවසේ පැය 24 පුරාම භාෂා ත්‍රිත්වයෙන්ම හා ෆේස්බුක්, යූ ටියුබ් හා ට්විටර් සමාජ වෙඩ් අඩවි ඔස්සේ ද මැතිවරණ ප්‍රථිඵල එසැණින් ඔබ වෙත ගෙන ඒමට සියල්ල සුදානම් කර අවසන්. අද දෙරණ වෙඩ් අඩවියේ විශේෂ මැතිවරණ පිටුවක් ද මේ සඳහා විවෘත කර ඇත්තේ වඩාත් ඉක්මණින් මෙම තොරතුරු ගෙන ඒම සඳහායි. එමෙන්ම ඔබ භාවිත කරන ඩයලොග්, මොබිටෙල්, හච්, එයාර්ටෙල් හා එටිසලාට් යන ඕනෑම ජංගම දුරකථන ජාලයක් ඔස්සේ අද දෙරණ කෙටිපණිවිඩ සේවාව මඟින් ද ඡන්ද විමසීමේ සියලු තොරතුරු මෙන්ම ප්‍රතිඵල ද ඔබ වෙත ගෙන ඒමට මේ වන විටත් සියලු කටයුතු සුදානම් කර තිබේ. අද දෙරණ වෙබ් අඩවිය තුළින් මැතිවරණ ප්‍රතිඵල link එක click කිරීමෙන් ලබා ගත හැක.", "URL": "https://sinhala.adaderana.lk/news.php?nid=84153", "Category": null, "Parent URL": null}