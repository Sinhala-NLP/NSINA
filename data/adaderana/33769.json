{"Source": "Adaderana", "Timestamp": "May 3, 2013 10:53 am", "Headline": "අමෙරිකානුවන් සියදිවි නසා ගැනීම වැඩිවෙයි", "News Content": "මැදි වයසේ පසුවන අමෙරිකානුවන්ගේ සියදිවි නසා ගැනීමේ ප්‍රවණතාව ඉහළ ගොස් තිබේ. එරට ව්‍යාධි පාලන මධ්‍යස්ථානය විසින් නිකුත් කර ඇති නවතම වාර්තාවකට අනුව අදාළ සියදිවි නසා ගැනීම් සියයට 28 කින් පමණ ඉහළ ගොස් ඇති බව සඳහන් වෙයි. අවුරුදු 35 ත් 64 ත් අතර වයසේ පසුවන්නන් සියදිවි නසා ගැනීමේ වැඩි ප්‍රවණතාවක් දක්වා තිබේ. මෝටර් රථ අනතුරු සිදුකර ගැනීම ඔවුන්ගේ ප්‍රධානතම සියදිවි නසා ගැනීමේ උපක්‍රමයයි. අමෙරිකානු ඉන්දියානුවන් ලක්ෂයකට 19 දෙනෙකු සියදිවි නසා ගන්නා අතර සුදු ජාතිකයන් ලක්ෂයකට 22ක් සියදිවි නසා ගන්නා බව වාර්තා වේ. එරට මරණ සිදුවන ක්‍රම අතුරින් සියදිවි නසා ගැනීම් 10 වන ස්ථානයට පත්ව තිබේ.", "URL": "https://sinhala.adaderana.lk/news.php?nid=33769", "Category": null, "Parent URL": null}