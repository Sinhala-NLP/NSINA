{"Source": "Adaderana", "Timestamp": "April 18, 2019 09:32 pm", "Headline": "හක් බෙල්ලන් 349ක් සමඟ පුද්ගලයෙක් අත්අඩංගුවට", "News Content": "නීති විරෝධී ලෙස හක් බෙල්ලන් ප්‍රවාහනය කරමින් සිටි පුද්ගලයෙකු නාවික හමුදා සහ සිලාවතුර පොලීසිය විසින් අත්අඩංගුවට ගෙන තිබේ. අදාළ සැකකරුවන් අද(18) අත්අඩංගුවට ගෙන ඇති බව නාවික හමුදාව පවසයි සිලාවතුර, කොක්කුපඩයාන් ප්‍රදේශයේ සිදු කළ වැටලීමකදී කැබ්රථයක් මඟින් ප්‍රවාහනය කරමින් සිටි හක්බෙල්ලන් 349 ක් සමඟ අදාළ සැකකරු අඩංගුවට ගෙන තිබේ. අත්අඩංගුවට ගත් පුද්ගලයා වයස අවුරුදු 28 ක් වන පුත්තලම, කරඹ ප්‍රදේශයේ පදිංචිකරුවෙකි. අත්අඩංගුවට ගන්නා ලද පුද්ගලයා, කැබ්රථය සහ හක් බෙල්ලන් තොගය ඉදිරි පරීක්ෂණ කටයුතු සඳහා සිලාවතුර, පොලීසිය වෙත භාර දී තිබේ.", "URL": "https://sinhala.adaderana.lk/news.php?nid=108197", "Category": null, "Parent URL": null}