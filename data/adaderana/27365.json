{"Source": "Adaderana", "Timestamp": "September 13, 2012 10:25 am", "Headline": "නිවාස 20 ක වහලවලට සුළඟින් හානි", "News Content": "පොතුවිල් ප්‍රදේශය හරහා හමාගිය තද සුළඟක් හේතුවෙන් ප්‍රදේශයේ නිවාස රැසකට හානි සිදුවී තිබේ. සුළඟින් පොතුවිල්, සර්වෝදපුරම් ප්‍රදේශයේ නිවාස 20 ක පමණ වහලවලට අර්ධහානි සිදුවී ඇති බව ආපදා කළමනාකරණ මධ්‍යස්ථානය සඳහන් කළේය. වර්ෂාවත් සමඟ ඊයේ (12) පස්වරුවේ මෙම ප්‍රදේශයට තද සුළං තත්ත්වයක් බලපා ඇත. හානියට පත් නිවාස පිළිසකර කිරීමේ කටයුතු රාජ්‍ය නොවන සංවිධාන සමඟ එක්ව සිදුකරන බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=27365", "Category": null, "Parent URL": null}