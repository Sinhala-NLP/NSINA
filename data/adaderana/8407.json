{"Source": "Adaderana", "Timestamp": "May 14, 2010 08:49 pm", "Headline": "අබ්දුල් කාදර් අලියා අතහරියි", "News Content": "එක්සත් ජාතික පක්ෂයේ මහනුවර දිස්ත්‍රීක් පාර්ලිමේන්තු මන්ත්‍රී අබ්දුල් කාදර් මහතා පක්ෂය අතහරින්නට තීරණය කළ බව අද දෙරණට කියා සිටියි. ජනාධිපතිවරයා ප්‍රමුඛ ආණ්ඩුව විසින් ගෙන යනු ලබන වැඩ පිළිවෙළ අනුමත කරන බැවින් තමන් රජයට සහය පළ කරන බව අප කළ විමසුමකට පිළිතුරු දෙමින් හෙතෙම කියා සිටියේය. අද සවස මහනුවර නගරයේ රැස්වීමක් කැඳවා මේ පිළිබඳ ප්‍රදේශයේ ජනතාවට දැනුම් දුන් බවත්,ඒ අනුව තමන් මින් ඉදිරියට පක්ෂ ක්‍රියාකාරිකයෙකු වශයෙන් කටයුතු නොකරන බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8407", "Category": null, "Parent URL": null}