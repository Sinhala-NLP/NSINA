{"Source": "Adaderana", "Timestamp": "May 16, 2014 09:30 am", "Headline": "පෙර ගෙවුම් කාඩ් අනිවාර්ය නම් ගාස්තු සංශෝධනයක් අවශ්‍ය නෑ", "News Content": "පෞද්ගලික බස්රථ සඳහා පෙරගෙවුම් කාඩ්පත් අනිවාර්යය කිරීමට පියවර ගන්නේ නම් මේ වසර සඳහා බස් ගාස්තු සංශෝධනයක් අවශ්‍ය නොවන බව ලංකා පෞද්ගලික බස්හිමියන්ගේ සංගමය පවසයි. එම සංගමයේ සභාපති ගැමුණු විජේරත්න මහතා සඳහන් කළේ පුද්ගලික ප්‍රවාහන සේවා අමාත්‍යංශය සහ ජාතික ගමනාගමන කොමිෂන් සභාව එක්ව බස් ගාස්තු ජාතික ප්‍රතිපත්තිය සංශෝධනය කිරීම සඳහා කමිටුවක් පත් කර ඇති බවයි. අදාළ කමිටුවේ ක්‍රියාකාරිත්වය පිළිගත නොහැකි බවද ගැමුණු විජේරත්න මහතා කියයි.", "URL": "https://sinhala.adaderana.lk/news.php?nid=43232", "Category": null, "Parent URL": null}