{"Source": "Adaderana", "Timestamp": "October 14, 2011 09:46 am", "Headline": "බැග්ඩෑඩ්හි බෝම්බ පිපිරීම් 2 ක් -16 දෙනෙක් මරුට", "News Content": "ඉරාකයේ බැග්ඩෑඩ් අගනුවර සිදුවූ බෝම්බ පිපිරීම් දෙකකින් පුද්ගලයින් 16 දෙනෙකු ජීවිතක්ෂයට පත්වී තිබේ. ෂියා මුස්ලිම් ජනතාව ජීවත්වන සදාර් නගරයේ අල්හේ වෙළඳ සංකීර්ණය තුළ මෙම පිපිරීම් සිදුව ඇති බව විදෙස් මාධ්‍ය වාර්තා කරයි. පළමු බෝම්බ පිපිරීමෙන් සුළු වේලාවකට පසුව දෙවන බෝම්බ පිපිරීම සිදුව ඇති අතර වෙළඳ සංකීර්ණය තුළ සිටි පුද්ගලයින් පළමු පිපිරීමෙන් පසුව කලබලයට පත්වූ අවස්ථාවේ දෙවන බෝම්බ පිපිරීම සිදුවීම හේතුවෙන් ජීවිත හානි වැඩි වී ඇති බව වාර්තා වේ. පසුගිය බදාදා දිනයේ ද එල්ල වූ මරාගෙන මැරෙන කාර් බෝම්බ ප්‍රහාර කිහිපයකින් පුද්ගලයින් 22 දෙනෙකු ජීවිතක්ෂයට පත්විය.", "URL": "https://sinhala.adaderana.lk/news.php?nid=19349", "Category": null, "Parent URL": null}