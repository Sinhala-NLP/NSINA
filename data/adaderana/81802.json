{"Source": "Adaderana", "Timestamp": "December 19, 2017 09:36 pm", "Headline": "නීති  උල්ලංඝණය කළොත් නීති දැඩි වෙයි", "News Content": "විභාග නීති රීති උල්ලංඝණය කරන පුද්ගලයින්ට එරෙහිව නීතිය දැඩිව ක්‍රියාත්මක කරන ලෙස අධ්‍යාපන අමාත්‍ය අකිල විරාජ් කාරියවසම් මහතා විභාග කොමසාරිස් ජනරාල්වරයාට සහ පොලීසියට උපදෙස් ලබාදී තිබේ.විභාග නීති රීති නිසියාකාරව පිළිපදිමින් විභාගයට පෙනී සිටින අයඳුම්කරුවන්ට සාධාරණය ඉටු කිරීමේ අරමුණින් අමාත්‍යවරයා මෙලෙස නිලධාරීන්ට උපදෙස් ලබා දුන් බව අධ්‍යාපන අමාත්‍යංශය සඳහන් කළේය. ඒ අනුව ඉදිරියේදී විභාග නීති රීති උල්ලංඝණය කරන පුද්ගලයින්ට එරෙහිව විභාග නීතියට අමතරව අපරාධ පරීක්ෂණ දෙපාර්තමේන්තුව මඟින්ද පරීක්ෂණ සිදුකර නීතිය ක්‍රියාත්මක කිරීමට කටයුතු කරන බව එම අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=81802", "Category": null, "Parent URL": null}