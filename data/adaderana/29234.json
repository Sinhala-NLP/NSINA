{"Source": "Adaderana", "Timestamp": "November 16, 2012 12:38 pm", "Headline": " නුගවෙලත් සිසුන් 200ක් රෝහල්ගත කරයි ", "News Content": "මහනුවර, නුගවෙල පිරිමි විද්‍යාලයේ සිසුන් 200ක් පමණ අසාත්මිකතාවක් හේතුවෙන් රෝහල්ගත කර තිබේ. එයින් සිසුන් 150ක් පමණ ප්‍රතිකාර ලබා පිටව ඇති බවත් සිසුන් 50ක් පමණ තවමත් නේවාසිකව ප්‍රතිකාර ලබන බවත් මධ්‍යම පළාත් සෞඛ්‍ය සේවා අධ්‍යක්ෂිකා වෛද්‍ය ශාන්ති සමරසිංහ මහත්මිය පවසයි. මෙලෙස රෝගාතුර වී ඇත්තේ වයස අවුරුදු 5 ත් 12ත් අතර සිසුන් බවද ඇය සඳහන් කරයි. සිසුන් ඇඟ කැසීම, බිබිලි මතුවීම වැනි ලක්ෂණ පෙන්නුම් කළ බව ශාන්ති සමරසිංහ මහත්මිය කියයි.", "URL": "https://sinhala.adaderana.lk/news.php?nid=29234", "Category": null, "Parent URL": null}