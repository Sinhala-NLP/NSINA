{"Source": "Adaderana", "Timestamp": "December 3, 2016 12:28 pm", "Headline": "ලක්ෂ 10ක වල්ලපට්ටා රේගු දැලේ", "News Content": "වල්ලපට්ටා තොගයක් මෙරටින් රැගෙනයාමට උත්සහ කළ පුද්ගලයෙකු කටුනායක බණ්ඩාරනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.කටාර් බලා යාමට පැමිණි පුද්ගලයෙකු එලෙස අත්අඩංගුවට ගත් බව රේගු නියෝජ්‍ය අධ්‍යක්ෂ පරාක්‍රම බස්නායක මහතා පැවසුවේය.ඔහුගේ ගමන් මල්ලේ තිබී වල්ලපට්ටා කිලෝග්‍රෑම් 32ක ප්‍රමාණයක් රේගුව භාරයට ගත් බව වාර්තා වේ.එම වල්ලපට්ටා තොගයේ වටිනාකම රුපියල් ලක්ෂ 10ක් පමණ වන බව පරාක්‍රම බස්නායක මහතා සදහන් කළේය.අත්අඩංගුවට ගත් සැකකරු මාවනැල්ල ප්‍රදේශයේ පදිංචි 40 හැවිරිදි පුද්ගලයෙකි.වල්ලපට්ටා තොගය රාජසන්තක කර ඇති අතර ඔහු රුපියල් 50,000ක දඩ මුදලක් මත මුදාහැරීමට කටයුතු කර තිබේ.", "URL": "https://sinhala.adaderana.lk/news.php?nid=66682", "Category": null, "Parent URL": null}