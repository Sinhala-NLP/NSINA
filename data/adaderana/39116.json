{"Source": "Adaderana", "Timestamp": "November 26, 2013 07:23 am", "Headline": " අනුරාධපුරයේ තැපෑල දින 3 ක් තිස්සේ අඩාලයි", "News Content": "අනුරාධපුර ප්‍රධාන තැපැල් කාර්යාලයේ සියලුම කාර්යාල කටයුතු දින 3ක කාලයක් තිස්සේ අඩාල වී ඇති බව තැපැල් සේවා සංගමය පවසයි. සේවයින් විසින් ආරම්භ කර ඇති වැඩ වර්ජනයක් මෙම තත්වයට හේතු වී ඇති බව එම සංගමයේ සභාපති ජයන්ත විජේසිංහ මහතා සඳහන් කළේය. අනුරාධපුර ප්‍රධාන තැපැල් කාර්යාලය ආශ්‍රිතව නිවාඩු නිකේතනයක් ඉදිකිරීමට විරෝධය පළකරමින් සේවකයින් මෙලෙස වර්ජනයක් ආරම්භ කර ඇති බව තැපැල් සේවා සංගමය පවසයි. අද දහවල් අනුරාධපුර ප්‍රධාන තැපැල් කාර්යාලය ඉදිරිපිට උද්ඝෝෂණ ව්‍යාපාරයක්ද පැවැත්වීමට නියමිතය. බලධාරින් සේවකයින්ගේ ඉල්ලීම් වලට ඇහුම් කන් නොදුනහොත් ඉදිරියේදි දැවන්ත වෘත්තිය සමිති ක්‍රියාමාර්ගයක නිරත වන බව තැපැල් සේවා සංගමයේ සභාපති ජයන්ත විජේසිංහ වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=39116", "Category": null, "Parent URL": null}