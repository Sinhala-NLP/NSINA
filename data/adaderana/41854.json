{"Source": "Adaderana", "Timestamp": "March 17, 2014 08:42 am", "Headline": "මර්සි එදිරිසිංහ අභාවප්‍රාප්තවෙයි", "News Content": "ප්‍රවීණ ගායන ශිල්පිණියක,රංගන ශීල්පිණියක වූ මර්සි එදිරිසිංහ මහත්මිය අභාවප්‍රාප්ත වී තිබේ. අද(17) උදෑසන ගම්පහ පිහිටි පෞද්ගලික රෝහලකදී ඇය අභාවප්‍රාප්ත වූ බව වාර්තා වෙයි. පසුගිය දිනවල ඇය දැඩිලෙස රෝගාතුරවීම හේතුවෙන් රෝහල්ගත වී ප්‍රතිකාර ලබමින් සිටියාය. 1964 වර්ෂයේදී නවක මඩල ගීත වැඩසටහනෙන් කලා දිවිය ඇරැඹූ ඇය 1967 වර්ෂයේදී වේදිකා නාට්‍යය ක්ෂේත්‍රයට අවතීර්ණ විය. මිය යන විට 68 වන වියේ පසුවූ ඇයගේ අවසන් කටයුතු පිළිබඳ පසුව දැනුම්දෙන බව පවුලේ ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=41854", "Category": null, "Parent URL": null}