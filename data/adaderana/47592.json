{"Source": "Adaderana", "Timestamp": "November 25, 2014 12:42 pm", "Headline": "ඉරාකයේ වෙසෙන ලාංකිකයින්ගේ තොරතුරු ඉල්ලයි", "News Content": "ඉරාකයේ වෙසෙන ශ්‍රී ලාංකිකයින් පිළිබඳ කඩිනමින් තොරතුරු ලබාදෙන ලෙස ඉරාකයේ ශ්‍රී ලංකා තානාපති කාර්යාලය ඉල්ලීමක් කර තිබේ. ඉරාකයේ පවතින ගැටුම්කාරී වාතාවරණය හේතුවෙන් එහි සිටින ශ්‍රී ලාංකික ශ්‍රමිකයින්ගේ නිවැරදි තොරතුරු අවශ්‍ය වී ඇති බව තානාපති කාර්යාලය පවසයි. විශේෂයෙන්ම උතුරු ඉරාකයේ කුර්දිස්තාන් ප්‍රදේශයේ වෙසෙන ශ්‍රී ලාංකික ශ්‍රමිකයින් සම්බන්ධයෙන් කඩිනමින් තොරතුරු අවශ්‍යව ඇති බව සඳහන්ය. මේ වන විට ශ්‍රී ලාංකික ශ්‍රමිකයින් 2000ත් 3000ත් අතර පිරිසක් ඉරාකයේ සිටින බවට වාර්තා වී ඇති බව එරට ශ්‍රී ලංකා තානාපති කාර්යාලය පවසයි. කෙසේ වෙතත් ඔවුන්ගෙන් 300 දෙනෙකුගේ තොරතුරු පමණක් තමන් සතුව පවතින බව එම කාර්යාලය ප්‍රකාශ කර ඇත. මේ හේතුවෙන් එම ශ්‍රමිකයින්ගේ ඥාතීන්ට හැකි ඉක්මනින් මෙරට ඉරාක තානාපති කාර්යාලයට සම්බන්ධ වී තොරතුරු ලබාදෙන ලෙස ඉල්ලීමක් කර ඇති බව සඳහන්ය.", "URL": "https://sinhala.adaderana.lk/news.php?nid=47592", "Category": null, "Parent URL": null}