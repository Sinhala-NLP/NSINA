{"Source": "Adaderana", "Timestamp": "August 2, 2019 10:56 am", "Headline": "ශ්‍රී ලංකා-නවසීලන්ත 20යි 20 සියලු තරග පල්ලේකැලේ", "News Content": "සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර පන්දුවාර 20/20 ක්‍රිකට් තරගාවලියේ සියලු තරග පල්ලේකැලේ ජාත්‍යන්තර ක්‍රිකට් ක්‍රිඩාංගනයේ පැවැත්වීමට තීරණය කර ඇත. තරග 03කින් සමන්විත 20/20 තරඟාවලියේ පළමු තරඟ 02 කොලඹ ආර්.ප්‍රේමදාස ක්‍රිඩාංගනයේද, තෙවන තරගය පල්ලෙකැලේ ක්‍රිඩාංගනයේද පැවැත්වීමට සැළසුම් කර තිබුණි. කෙසේවෙතත් එම තරඟ 03ම පල්ලේකැලේ ක්‍රිඩාංගනයේ පැවැත්වීමට මේ වනවිට තීරණය කර ඇති බව ක්‍රිකට් ආරංචි මාර්ග සඳහන් කළේය. නවසීලන්ත කණ්ඩායමේ ශ්‍රී ලංකා තරග සංචාරය ලබන 14 වනදා ආරම්භ වන අතර තරගාවලිය ටෙස්ට් තරග 02කින් සහ 20/20 තරඟ 03කින් සමන්විතයි.", "URL": "https://sinhala.adaderana.lk/news.php?nid=115562", "Category": null, "Parent URL": null}