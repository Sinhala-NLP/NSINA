{"Source": "Adaderana", "Timestamp": "April 20, 2018 09:50 am", "Headline": "පොදුරද මඩුළු සමුළුවට ආපු දකුණු අප්‍රිකා ජනපති හදිසියේ යයි", "News Content": "පොදුරාජ්‍ය මණ්ඩලයීය රාජ්‍ය නායක සමුළුවට සහභාගි වූ දකුණු අප්‍රිකානු ජනාධිපති සිරිල් රමපෝසා වහාම සිය රට බලා පිටත්ව ගොස් තිබේ. එරට තුළ පවතින ගැටුම්කාරී තත්ත්වය හේතුවෙන් සැසිවාරය අතර තුර ඔහු ලන්ඩන් නුවරින් පිටත්ව ගොස් ඇති බව වාර්තා වේ. රැකියා සහ නිවාස ඉල්ලමින් සහ දූෂණය අවසන් කරන ලෙස ඉල්ලමින් දකුණු අප්‍රිකාවේ වයඹ පළාතේ පිරිසක් විරෝධතාවක නිරත වන අතර ඒ හේතුවෙන් දෛනික කටයුතු සම්පූර්ණයෙන්ම අඩාල වී ඇති බව විදෙස් වාර්තා සඳහන් කළේය. මේ අතර ජනාධිපතිවරයා අද අප්‍රිකානු ජාතික කොංග්‍රසයේ නායකයින් සමඟ විශේෂ සාකච්ඡාවක් පැවැත්වීමට සැලසුම් කර තිබේ.", "URL": "https://sinhala.adaderana.lk/news.php?nid=87726", "Category": null, "Parent URL": null}