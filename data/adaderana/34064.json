{"Source": "Adaderana", "Timestamp": "May 13, 2013 06:55 pm", "Headline": "යතුරු පැදිකරු මග මරුවාට බිලි", "News Content": "නාවලපිටිය නගරය ආසන්නයේදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ත්‍රිරෝද රථයක් සහ යතුරු පැදියක් එකිනෙක ගැටීමෙන් අද දහවල් මෙම අනතුර සිදුව ඇති බව පොලීසිය පැවසුවේය. අනතුරින් යතුරුපැදියේ ගමන්ගත් 34 හැවිරිදි පුද්ගලයෙකු ජීවිතක්ෂයට පත්ව ඇත. ත්‍රිරෝද රථයේ රියදුරු ද අනතුරින් තුවාල ලබා ඇති අතර ඔහු ප්‍රතිකාර සඳහා නාවලපිටිය රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=34064", "Category": null, "Parent URL": null}