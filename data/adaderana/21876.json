{"Source": "Adaderana", "Timestamp": "February 4, 2012 04:59 pm", "Headline": "බලය බෙදීම ගැන වත්මන් කතිකාව අතීත ඉන්දියානු කතිකාවට සමානයි", "News Content": "බලය බෙදීම පිළිබඳ මෙරට වත්මන් සමාජයේ මතුව තිබෙන කතිකාව අතීත ඉන්දියාවේ පැවති කතිකාවට සමාන බව අමාත්‍ය ඩලස් අලහප්පෙරුම මහතා පවසයි. නිදහස ලැබීමට පෙර ඉන්දීය සමාජය තුළ මෙවැනි කතිකාවතක් නිර්මාණය වී තිබූ බව අමාත්‍යවරයා සඳහන් කළේය. එහෙත් දශක ගණනාවකට පසු ශ්‍රී ලංකා සමාජය තුළ යළිත් එවැනි කතිකාවක් නිර්මාණය වීම සිදුනොවිය යුතු බව අලහප්පෙරුම මහතා පවසයි. වඩාත් පුළුල් සහ නව්‍ය මාතෘකා‍ වෙත කතිකාවන් නිර්මාණය විය යුතු බව මාතර සනත් ජයසූරිය ක්‍රීඩාංගණයේ අද(04) පැවති දිස්ත්‍රික් නිදහස් සැමරුම් උත්සවයේ දී ඩලස් අලහප්පෙරුම අමාත්‍යවරයා ප්‍රකාශ කළේය. (එම උත්සවයේ එක් අවස්ථාවක් ඉහත ඡායාරූපයෙන් දැක්වේ)", "URL": "https://sinhala.adaderana.lk/news.php?nid=21876", "Category": null, "Parent URL": null}