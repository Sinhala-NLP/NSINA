{"Source": "Adaderana", "Timestamp": "July 20, 2019 07:06 am", "Headline": "ගතවු මාස 6 තුළ සංචාරක පැමිණීම දස ලක්ෂය ඉක්මවලා", "News Content": "වසරේ ගතවූ මාස 06ක කාලය තුළ මෙරටට සංචාරකයින්ගේ පැමිණීම දස ලක්ෂය ඉක්මවා ඇති බව ශ්‍රී ලංකා සංචාරක සංවර්ධන අධිකාරිය පවසයි. කෙසේවෙතත් එය පසුගිය වසරේ අදාළ කාලයට සාපේක්ෂව සියයට 13.4ක අඩුවීමක් බව එම අධිකාරිය පවසයි. පසුගිය වසරේ පළමු මාස 06 තුළ 11,64,647ක සංචාරකයින් පිරිසක් මෙරටට පැමිණ ඇති අතර මෙවර පැමිණ ඇත්තේ ද10, 8449ක පිරිසක් බව සඳහන්ය. මේ අතර පාස්කු ඉරුදින ප්‍රහාරයත් සමඟ මෙරටට සංචාරකයින් පැමිණිමේ කැපී පෙනෙන අඩුවිමක් දක්නට ලැබුණි. අප්‍රේල් මාසයේදී පැමිණි එක් ලක්ෂ 66,975 ක පිරිස මැයි මාසය වන විට 37,802ක් දක්වා පහත බැස තිබූ බව සඳහන්ය. කෙසේවෙතත් මැයි මාසයට සාපේක්ෂව ජුනි මාසයේදී සංචාරකයින්ගේ පැමිණිම 63,072ක් ලෙස ඉහල ගොස් ඇති බව සංචාරක සංවර්ධන අධිකාරිය පැවසුවේය.", "URL": "https://sinhala.adaderana.lk/news.php?nid=114544", "Category": null, "Parent URL": null}