{"Source": "Adaderana", "Timestamp": "April 12, 2017 08:00 am", "Headline": "අධිවේගී මාර්ගය භාවිතකරන්නන්ගේ සංඛ්‍යාව ඉහළ ගිහින්", "News Content": "පසුගිය දින කිහිපය තුළ අධිවේගී මාර්ගය භාවිතකරන්නන්ගේ සංඛ්‍යාවෙහි ඉහළයාමක් දක්නට ලැබෙන බව අධිවේගී මාර්ග මෙහෙයුම් නඩත්තු සහ කළමනාකරණ අංශය පවසයි.එහි අධ්‍යක්ෂක එස්. ඕපනායක මහතා පැවසුවේ අදාළ දිනයන්හි එක් දිනකට රථ වාහන 95,000ක පමණ ප්‍රමාණයක් අධිවේගී මාර්ගයෙහි ගමන් කර ඇති බවය. අධිවේගී මාර්ගය භාවිත කරන්නන්ගේ ආරක්ෂාව සඳහා අදාළ ක්‍රියාමාර්ග ගෙන ඇති අතර අවශ්‍ය අවස්ථා වලදී 1969 අංකය අමතා තොරතුරු ලබාගත හැකි බව ද එස්. ඕපනායක මහතා වැඩිදුරටත් කියා සිටියේය.මේ අතර අධිවේගී මාර්ග භාවිත කරන රියදුරන් හට ආරක්ෂාකාරී ලෙස රිය ධාවය කරන ලෙස නියෝජ්‍ය පොලිස්පති ප්‍රියන්ත ජයකොඩි මහතා රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=71993", "Category": null, "Parent URL": null}