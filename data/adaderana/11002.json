{"Source": "Adaderana", "Timestamp": "September 21, 2010 12:08 pm", "Headline": "භාරතීය ජනතා නියෝජිතයින් ශ්‍රී ලංකාවට පැමිණෙයි", "News Content": "ඉන්දීය භාරතීය ජනතා පක්ෂයේ නියෝජිතයින් පිරිසක් ඉදිරියේදී ශ්‍රී ලංකාවට පැමිණීමට නියමිත බව ඉන්දීය මාධ්‍යය වාර්තා කරයි. ශ්‍රී ලංකාවේ සිදුවන නැවත පදිංචි කිරීම් කටයුතු පිළිබඳව සහ අවතැන් වූ ද්‍රවිඩ ජනතාවගේ සුබ සාධන කටයුතු සඳහා ඉන්දියාව ලබාදෙන ආධාර ඒ සඳහා ඵලදායී අයුරින් යොදාගන්නේද යන කරුණු පිළිබඳව විමසා බැලීම ඔවුන්ගේ සංචාරයේ අරමුණ බව ද සඳහන්ය. අවතැන් වූ ද්‍රවිඩ ජනතාව වෙනුවෙන් ඉන්දියාව මගින් ශ්‍රී ලංකාව වෙත ලබාදුන් ආධාර එම කටයුතු සඳහා යොදානොගන්නා බවට පසුගිය දිනවල එම පක්ෂය ශ්‍රී ලංකාවට චෝදනා කරනු ලැබීය. එමනිසා එම කටයුතු පිළිබඳව විමර්ශනය කිරීමට සර්ව පාක්ෂික නියෝජිත පිරිසක් ශ්‍රී ලංකාවට එවන ලෙස ඔවුන් තමිල්නාඩු පාර්ලිමේන්තුවේදී ඉල්ලීමක් කර තිබිණි. නමුත් ඔවුන්ගේ එම ඉල්ලීම ඉන්දීය මධ්‍යම රජය ප්‍රතික්ෂේප කරනු ලැබීය. ‍ ශ්‍රී ලංකාවට පැමිණීමට නියමිත මෙම ජනතා පක්ෂ කණ්ඩායමට එක්සත් ජනතාලම්, අකාලිතලම් හා සිවනේසා ඇතුළු භාරතීය ජනතා පක්ෂයට අයත් පක්ෂවල නියෝජිතයින් මෙම නියෝජිත කණ්ඩායමට අයත් වන බව ද ඉන්දීය මාධ්‍යය වාර්තා කරයි.", "URL": "https://sinhala.adaderana.lk/news.php?nid=11002", "Category": null, "Parent URL": null}