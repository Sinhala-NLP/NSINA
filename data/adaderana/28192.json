{"Source": "Adaderana", "Timestamp": "October 11, 2012 09:01 am", "Headline": "ප්‍රංශයේ බෝම්බ නිෂ්පාදනහලක් වටලයි", "News Content": "ප්‍රංශ පොලීසිය විසින් බෝම්බ නිෂ්පාදනය කරන ස්ථානයක් වටලා තිබේ. ප්‍රංශයේ පැරිස් අගනුවර ගොඩනැගිල්ලක සිදුකළ සෝදිසි මෙහෙයුමක දී මෙම බෝම්බ නිෂ්පාදනය කරන උපකරණ සොයාගෙන ඇති බව විදෙස් මාධ්‍ය වාර්තා කරයි. එම ගොඩනැගිල්ල තුළ තිබී ගිනි අවි කිහිපයක් ද පොලීසිය විසින් සොයාගෙන තිබේ. අත්අඩංගුවට ගත් ත්‍රස්තවාදියෙකුගෙන් අනාවරණය වූ තොරතුරු මත මෙම වැටලීම් සිදුකර ඇති බව විදෙස් මාධ්‍ය වාර්තා කරයි. ඊයේ (10) දිනයේ ප්‍රංශයේ පැරිස් අගනුවර තුළ සිදුකළ විශේෂ වැටලීමක දී සැකකටයුතු පුද්ගලයින් 12 දෙනෙකු අත්අඩංගුවට ගෙන තිබේ. පසුගිය සැප්තැම්බර් මාසයේ ප්‍රංශයේ වෙළඳ සංකීර්ණයකට එල්ල වූ බෝම්බ ප්‍රහාරයත් සමඟ එරට ආරක්ෂක අංශ සිය වැටලීම් වැඩි කර ඇති බව වාර්තා වේ.", "URL": "https://sinhala.adaderana.lk/news.php?nid=28192", "Category": null, "Parent URL": null}