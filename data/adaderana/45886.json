{"Source": "Adaderana", "Timestamp": "September 7, 2014 08:31 am", "Headline": "සබරගමුව සිසුන්ගේ ගැටලු කඩිනමින් විසඳනවා ", "News Content": "සත්‍යග්‍රහයක නිරත වන සබරගමුව විශ්වවිද්‍යාලයේ සිසුන්ගේ ගැටලු විසඳීමට කඩිනම් පියවර ගන්නා බව උසස් අධ්‍යාපන නියෝජ්‍ය අමාත්‍ය නන්ද්‍රිමිත්‍ර ඒකනායක මහතා පවසයි. තහනම් කරන ලද මහා ශිෂ්‍ය සංගමය ඇතුළු පීඨ සංගම් යළි පිහිටුවන ලෙස සහ පන්ති තහනමට ලක්වී ඇති ශිෂ්‍යයින්ගේ අදාළ තහනම ඉවත් කරන ලෙස බල කරමින් සබරගමුව විශ්වවිද්‍යාලයේ සිසුන් පිරිසක් මෙම සත්‍යග්‍රහයේ නිරතවී සිටියි. කොළඹ - බදුල්ල ප්‍රධාන මාර්ගයේ පබහින්න ප්‍රදේශයේ සත්‍යග්‍රහයේ නිරත වන මෙම සිසුන් හමුවීමට ඊයේ(06) පස්වරුවේ උසස් අධ්‍යාපන නියෝජ්‍ය අමාත්‍යවරයා එම ස්ථානයට ගොස් තිබේ. එහිදී සිසුන්ගේ ගැටලු සම්බන්ධයෙන් සාකච්ජා කළ නියෝජ්‍ය අමාත්‍යවරයා අදාළ ගැටලු විසඳීම සඳහා එළඹෙන 10 වන දින විශ්වවිද්‍යාලයේ උපකුලපතිවරයා සමඟ සාකච්ජාවක් ලබා දීමට එකඟතාව පළ කර තිබේ.", "URL": "https://sinhala.adaderana.lk/news.php?nid=45886", "Category": null, "Parent URL": null}