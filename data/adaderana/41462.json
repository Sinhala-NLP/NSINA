{"Source": "Adaderana", "Timestamp": "March 1, 2014 10:54 am", "Headline": "නීති ප්‍රඥප්ති සංශෝධනය කිරීමට රජය තීරණය කරයි", "News Content": "නීති ප්‍රඥප්ති සංශෝධනය කිරීමට සහ ඒකාබද්ද කිරීමට රජය තීරණය කර තිබේ. ඒ අනුව මීට අදාළ කැබිනට් මණ්ඩල අනුමැතිය ද හිමිව ඇති බව රජයේ ප්‍රවෘත්ති දෙපාර්තමේන්තුව සඳහන් කළේය. ජනාධිපති මහින්ද රාජපක්ෂ මහතා විසින් අදාළ යෝජනාව කැබිනට් මණ්ඩලයට ඉදිරිපත් කර ඇති අතර ඊයේ රැස්වු කැබිනට් මණ්ඩලය විසින් මීට අදාළ අනුමැතිය ලබා දී ඇත. 1956 වසර දක්වා නිල වශයෙන් සංස්කරණය කරන ලද නීති ප්‍රඥප්ති, මුලික ප්‍රඥප්ති වෙළුම් 12 කින් සහ අතිරේක ප්‍රඥප්ති වෙළුම් 07කින් සමන්විත වේ. 1956 සිට 1980 දක්වා වු නීති ප්‍රඥප්ති අවසන්වරට සංශෝධනය කරන ලද සංස්කරණයට ඇතුළත් වන බව රජයේ ප්‍රවෘත්ති දෙපාර්තමේන්තුව සදහන් කළේය. ඉන් පසුව පැනවු ව්‍යවස්ථා සංශෝධනය කිරීමට හා ඒකාබද්ද කිරීමටත් මේ අනුව තීරණය වී තිබේ. ඒ අනුව එම සංස්කරණයන් සිංහල, දෙමළ හා ඉංග්‍රීසි භාෂා වලින් පළකිරීමටත් රජය සැළසුම් කර තිබේ.", "URL": "https://sinhala.adaderana.lk/news.php?nid=41462", "Category": null, "Parent URL": null}