{"Source": "Adaderana", "Timestamp": "February 2, 2012 05:42 pm", "Headline": "සිංහල බහුතරයකගේ කැමැත්තෙන් තොරව දේශපාලන විසඳුම් සුදුසු නෑ", "News Content": "ජාතික ගැටලුවට විසඳුම් ලබාදීමේ දී සිංහල ජනතාවගේ බහුතර කැමැත්ත අවශ්‍ය බව නැවත පදිංචි කිරී‍මේ නියෝජ්‍ය අමාත්‍ය විනයාගමූර්ති මුරලිදරන් මහතා පවසයි. ශ්‍රී ලංකාවේ 75% ක් වන සිංහල ජනතාවගේ කැමැත්තකින් තොරව දේශපාලන විසඳුමක් ලබාදීම සුදුසු කාර්යයක් නොවන බව ඔහු සඳහන් කරයි. පාර්ලිමේන්තු තේරීම් කාරක සභා කමිටුවක් පත්කිරීමට රජය මගින් කටයුතු කරනු ලැබුවේ එවැනි දේශපාලන විසදුමක් අපෙක්ෂාවෙන් බවද හෙතම ‍පැවසීය. එමෙන්ම පළාත් සභා සඳහා පොලිස් බලතල ලබාදීම ද සුදුසු ක්‍රියාවක් නොවන බව නියෝජ්‍ය අමාත්‍යවරයා අද පෙරවරුවේ පැවති මාධ්‍ය හමුවක දී අවධාරණය කළේය. පළාත්වල ජනතාව පොලිසිය සමග සහයෝගයෙන් කටයුතු කරන්නේ නම් කිසිදු ගැටලුවක් මතු නොවන බව විනයාගමූර්ති මුරලිදරන් නියෝජ්‍ය අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21834", "Category": null, "Parent URL": null}