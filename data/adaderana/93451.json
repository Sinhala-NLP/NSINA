{"Source": "Adaderana", "Timestamp": "July 30, 2018 10:59 am", "Headline": "මහර බන්ධනාගාරය ඉදිරිපිට උණුසුම්-උසාවි යන්න ගිය බන්ධනාගාර බස් හරවා යවයි", "News Content": "මහර බන්ධනාගාරය ඉදිරිපිට මේ වන විට ප්‍රදේශවාසීන් එක්ව උද්ඝෝෂණයක් ආරම්භ කර තිබේ. මේ හේතුවෙන් බන්ධනාගාරයේ ඇතුල් වීමේ හා පිටවීමේ දොරටු වසා දමා ඇති බව අද දෙරණ වාර්තාකරු පවසයි. කෙසේ වෙතත් උසාවියට රැඳවියන් රැගෙන යෑමට සුදානම්ව තිබු බස් රථ මෙම උද්ඝෝණය හේතුවෙන් නැවත බන්ධනාගාරය වෙතට ගිය බව ද අප වාර්තාකරු සඳහන් කරයි. වසර 100ක් පමණ පැරණි මාර්ගයක් වසා දමා ඒ වෙනුවට ලබා දුන් විකල්ප මාර්ගය හේතුවෙන් ප්‍රදේශවාසීන් ගැටළු රැසකට මුහුණ දී ඇති බවත් එයට නිසි පිළිතුරක් ලබා දෙන ලෙස බලධාරීන්ට බලකරමින් මෙම උද්ඝෝෂණය ආරම්භ කර තිබේ.", "URL": "https://sinhala.adaderana.lk/news.php?nid=93451", "Category": null, "Parent URL": null}