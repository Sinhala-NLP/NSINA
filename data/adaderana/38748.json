{"Source": "Adaderana", "Timestamp": "November 11, 2013 08:04 am", "Headline": "තරුණ සමුළුවේ සහ ජනතා සංසදයේ දෙවන දිනය අදයි ", "News Content": "පොදුරාජ්‍ය මණ්ඩලයීය රාජ්‍ය නායක සමුළුවට සමගාමීව පැවැත්වෙන තරුණ සමුළුවේ සහ ජනතා සංසදයේ දෙවන දිනය අදයි. අද(11) දිනයේ තරුණ සමුළුවේ සහ ජනතා සංසදයේ කරුණු පිළිබඳ සාකච්ජාවට ගැනෙණු ඇත. තරුණ සමුළුවේ කටයුතු උදෑසන 09.00 ට හම්බන්තොට, මාගම් රුහුණුපුර ජාත්‍යන්තර සම්මන්ත්‍රණ මධ්‍යස්ථානයේ දී ආරම්භ කිරීමට නියමිතය. මේ අතර ජනතා සංසදයේ කටයුතු හික්කඩුව ඡායා ට්‍රාන්ස් හෝටලයේ දී ආරම්භ වෙයි. ප්‍රධාන කරුණු 04ක් යටතේ ජනතා සංසදයේ කරුණු සාකච්ජා කිරීමට නියමිත බව වාර්තා වෙයි. රැකියා සහ රැකියා අවස්ථා, කාන්තාව සමාජ හා ආර්ථික වශයෙන් බලාත්මක කිරීම, දේශගුණික විපර්යාස, සහ සංහිදියාව යන ප්‍රධාන කරුණු 04 යටතේ මෙම සාකච්ජාව පැවැත්වීමට නියමිතය.", "URL": "https://sinhala.adaderana.lk/news.php?nid=38748", "Category": null, "Parent URL": null}