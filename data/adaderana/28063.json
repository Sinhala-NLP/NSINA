{"Source": "Adaderana", "Timestamp": "October 6, 2012 10:00 am", "Headline": " 6% කතාව අසාධාරණයි", "News Content": "අධ්‍යාපනය සඳහා ජාතික වියදමින් සියයට 6 ක් වෙන්කරන ලෙස විශ්ව විද්‍යාල ආචාර්යවරුන් කරන ඉල්ලීම සාධාරණ නොවන බව රාජිත සේනාරත්න අමාත්‍යවරයා පවසයි. රජය දැනටමත් පාසල් අධ්‍යාපනයට, උසස් අධ්‍යාපනයට, වෘත්තීය හා කාර්මික පුහුණුවට අතිවිශාල මුදලක් වැය කරන බව ඔහු සඳහන් කරයි. ලෝකයේ දියුණු රටවල් පවා අධ්‍යාපනයට සියයට 6 ක් වැනි ඉහළ අගයක් වෙන් නොකරන බව රාජිත සේනාරත්න අමාත්‍යවරයා පෙන්වාදෙයි. වෙන් කළ නොහැකි මුදල් ප්‍රමාණයක් වෙන්කරන ලෙස ඉල්ලමින් රටේ බුද්ධිමත් පිරිස වර්ජනයක නිරතව සිදු කරන්නේ රටේ අධ්‍යාපනය අවුල් සහගත තත්ත්වයකට පත් කිරීම බව අමාත්‍යවරයා පවසයි.", "URL": "https://sinhala.adaderana.lk/news.php?nid=28063", "Category": null, "Parent URL": null}