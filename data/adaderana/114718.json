{"Source": "Adaderana", "Timestamp": "July 22, 2019 12:15 pm", "Headline": "දිය නාවා වැඩි පරෙස්සමට ගොඩින් තැබූ දරුවා කැබ් රථයේ ගැටී මරුට", "News Content": "රිදීමාලියද්ද ප්‍රදේශයේ දී කැබ් රථයක ගැටීමෙන් වයස අවුරුදු 4ක් වු කුඩා දරුවෙකු මිය ගොස් ඇත. මෙම දරුවා සිය මව පියා සහ වැඩිමහල් සහෝදරයින් දෙදෙනා සමඟ හෑපොළ ඔයෙහි දිය නෑමට ගොස් ඇති අවස්ථාවේ දී මෙම අනතුර සිදු වී ඇති බව අද දෙරණ වාර්තාකරු පැවසීය. මිය ගිය දරුවා දිය නෑවීමෙන් පසු මව විසින් දරුවා දියෙන් එගොඩ කර මාර්ගය අයිනේ තබා අනෙක් දරුවන් දෙදෙනා නෑවීමට ගොස් ඇති අවස්ථාවේ මාර්ගයේ ගමන් ගත් කැබ් රථයක ගැටී අනතුර සිදුව ඇත. පසුව දරුවා බිබිල මූලික රෝහලට ඇතුළත් කිරීමෙන් අනතුරුව මිය ගොස් ඇති බව වාර්තා වෙයි. රිදීමාලියද්ද පොලීසිය විසින් සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=114718", "Category": null, "Parent URL": null}