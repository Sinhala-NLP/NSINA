{"Source": "Adaderana", "Timestamp": "October 3, 2018 11:59 am", "Headline": "දරුවන් අනාථ කළ අනියම් පෙම", "News Content": "අනියම් පෙමක් නිසා දරුවන් දෙදෙනෙකුට මව සහ පියා අහිමිවූ පුවතක් යටියන්තොටින් අද දෙරණට වාර්තාවුණි. යටියන්තොට හල්ගොල්ල ගිලම ප්‍රදේශයේ නවාතැන්පොළක් අසළ මහාමාර්ගයේ තිබී කාන්තා සහ පිරිමි මළ සිරුරු දෙකක් හමුවී තිබේ. මෙලෙස මිය ගොස් ඇත්තේ රනාල ප්‍රදේශයේ පදිංචි සාගරිකා පෙරේරා නැමති 26 හැවිරිදි කාන්තාවක් වන අතර ඇය එක්දරු මවක්ය. මියගිය ගමරාලගේ සුනිල් නැමති 26 හැවිරිදි පුද්ගලයාද විවාකයෙකු වන අතර ඔහු එක්දරු පියෙකි. අදාළ කාන්තාව ඊයේ(02) පස්වරුවේ සුනිල් නැමති පුද්ගලයා සොයා ගෙන අදාළ නවාතැන්පොළ වෙත පැමිණ තිබු අතර පසුව ඔවුන් දෙදෙනා අතර සිදුවු බහින්බස්වීමක් දුරදිග ගොස් ඇති බව මේවන විට අනාවරණ වී ඇත. පසුව අදාළ පුද්ගලයා මෙරට නිශ්පාදිත ගිණිඅවියකින් කාන්තාවට වෙඩි තබා ඔහුද වෙඩිතබා ගනිමින් සිය දිවි හානිකර ගෙන තිබුණි. අනියම් ඇසුරක් හේතුවෙන් මෙම ඝාතනය සිදුව ඇති බව අනාවරණ වී තිබේ. මෘත ශරීර සම්බන්ධ පශ්චාත් මරණ පරීක්ෂණය රුවන්වැල්ල මහේස්ත්‍රාත්වරයා විසින් සිදුකිරීමට නියමිතයි.", "URL": "https://sinhala.adaderana.lk/news.php?nid=97102", "Category": null, "Parent URL": null}