{"Source": "Adaderana", "Timestamp": "March 3, 2015 04:11 pm", "Headline": "එල්.ටී.ටී.ඊයේ ප්‍රබල චරිතයක් ගුවන් තොටුපළේදී මාට්ටු", "News Content": "එල්.ටී.ටී.ඊ. සංවිධානයේ මුහුදු කොටි කාන්තා අංශයේ ප‍්‍රධානියා ලෙස කටයුතු කළ බුරුගේසු පහිරදී අත්අඩංගුවට ගෙන තිබේ.කටුනායක ජාත්‍යන්තර ගුවන් තොටුපොළෙන් ප‍්‍රංශය බලා යාමට පැමිණ සිටි අවස්ථාවේදී ත‍්‍රස්ත විමර්ශන කොට්ඨාසයේ නිලධාරීන් කණ්ඩායමක් විසින් ඇය (41) ඊයේ අත්අඩංගුවට ගෙන ඇත.අනතුරුව ඇය අධිකරණයට ඉදිරිපත් කිරීමෙන් පසු පැය 72ක රැඳවුම් නියෝග යටතේ ප්‍රශ්න කරන බව පොලිස් මාධ්‍ය ඒකකය කියයි. බුරුගේසු පහිරදි ඉකුත් පෙබරවාරි මස 2 වෙනිදා ශ‍්‍රී ලංකාවට පැමිණ ඇතැයි මූලික පරීක්ෂණවලදී අනාවරණය වී ඇත.ඇය 1997 සිට 2000 දක්වා එල්.ටී.ටී.ඊයේ මුහුදු කොටි අංශයේ නායිකාව ලෙස ද කටයුතු කර ඇතැයි සඳහන්ය.", "URL": "https://sinhala.adaderana.lk/news.php?nid=49714", "Category": null, "Parent URL": null}