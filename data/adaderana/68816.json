{"Source": "Adaderana", "Timestamp": "January 29, 2017 06:32 pm", "Headline": " රාජේෂ් ස්වාන්ට් අවසන් ගමන් යයි", "News Content": "ඉන්දීය වයස අවුරුදු 19න් පහළ ක්‍රිකට් පුහුණුකාර රාජේෂ් ස්වාන්ට් අභාවප්‍රාප්ත වී තිබේ.මුම්බායිහි හෝටල් කාමරයක් තුළ තිබී ඔහුගේ මළ සිරුර සොයාගෙන ඇති බව ඉන්දීය මාධ්‍ය වාර්තා උපුටා දක්වමින් විදෙස් මාධ්‍ය වාර්තා කළේය.19න් පහළ එංගලන්ත - ඉන්දීය ක්‍රිකට් තරගාවලිය හෙට(30) ආරම්භවීමට නියමිතව තිබුණි.කෙසේවෙතත් අද දිනයේ තරග පුහුණුවීම් කටයුතු සඳහා රාජේෂ් ස්වාන්ට් සහභාගී නොවීම හේතුවෙන් ඔහු සොයා සිදුකළ විමර්ශනයකදී හෝටල් කාමරය තුළ තිබී ඔහුගේ මළ සිරුර සොයාගෙන තිබේ. මිය යන විට රාජේෂ් ස්වාන්ට් 45 හැවිරිදි වියේ පසුවුණි.", "URL": "https://sinhala.adaderana.lk/news.php?nid=68816", "Category": null, "Parent URL": null}