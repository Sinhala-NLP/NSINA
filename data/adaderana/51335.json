{"Source": "Adaderana", "Timestamp": "May 14, 2015 03:09 pm", "Headline": "යුද ජයග්‍රහණය සැමරිය යුතුමයි!", "News Content": "ලබන 19 වැනිදාට යුද ජයග්‍රහණය අනිවාර්යයෙන් සැමරිය යුතු බව දිනූ දේශය සූරැකීමේ ජාතික ව්‍යාපාරය පවසයි.අද පැවති මාධ්‍ය හමුවකදී පූජ්‍ය බෙ‍ංගමුවේ නාලක හිමියන් සඳහන් කළේ ත්‍රස්තවාදයෙන් රට බේරාගත් රණවිරුවන් සිහිකිරීම ජාතියේ යුතුකමක් බවයි.ද්‍රවිඩ සන්ධානයේ නායකයා තවමත් ප්‍රභාකරන් බවත්, සිවාජිලිංගම් මේ දිනවල මිය ගිය එල්.ටී.ටී.ඊ සාමාජිකයින් සිහිකිරීමේ නිරත වන බවත්, උන්වහන්සේ පේනවාදුන්නේය.අද ආණ්ඩුව කරන්නේ රටට අවශ්‍ය දේ නොව බටහිරට අවශ්‍ය දේ බවත්, නව රජය එක්ව සිටින්නේ ත්‍රස්තවාදයට උඩගෙඩි දෙන රටවල් සමග බවත්, උන්වහන්සේ පැවසීය.මාධ්‍ය හමුවට එක්වූ ආචාර්ය ගුණදාස අමරසේකර මහතා කියා සිටියේ ජොන් කෙරී ලංකාවට ඇවිත් උපදෙස් දී ඇත‍්තේත් හමුදාව පාරවල් පිරිසිදු කිරීමෙන් ඉවත් කරන ලෙස බවයි.උතුරේ හමුදා කඳවුරු ඉවත් කිරීම නොකළ යුතු බවත්, ඒවා තවත් කාලයක් එසේ තබා ගත යුතු බවත්, පැවසූ ඒ මහතා දිනූ දේශය පාවා නොදිය යුතු බවද හෙතෙම අවධාරණය කළේය.", "URL": "https://sinhala.adaderana.lk/news.php?nid=51335", "Category": null, "Parent URL": null}