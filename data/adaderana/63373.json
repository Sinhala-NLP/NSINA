{"Source": "Adaderana", "Timestamp": "August 23, 2016 12:15 pm", "Headline": "ලාංකිකයා ඊශ්‍රයල දැරියක අපයෝජනය කරලා", "News Content": "ඊශ්‍රයලයේ දී හය හැවිරිදි දැරියක අපයෝජනය කළ බවට ශ්‍රී ලාංකික ශ්‍රමිකයෙකුට චෝදනා එල්ල වී තිබේ. අදාළ දැරියගේ නිවසේ පවිත්‍රා කටයුතුවල නිරත වූ ශ්‍රී ලාංකික ශ්‍රමිකයෙකුට මෙලෙස චෝදනා එල්ල වී ඇති බව සඳහන්ය.46 හැවිරිදි මෙම පුද්ගලයා නීති විරෝධී ආකාරයෙන් එරට රැඳී සිට ඇති අතර වසර 3ක පමණ කාලයක් එම නිවසේ සේවයේ නිරතව සිට ඇති බව වාර්තා වේ.දැරියගේ මව නිදාසිටි අවස්ථාවක සැකකරු දැරිය අපයෝජනයට ලක්කර ඇත.දැරිය විසින් මේ පිළිබඳ මවට දැනුම් දී ඇති අතර එහිදී සැකකරු නිවසින් පළාගොස් ඇති බව සඳහන්ය. සැකකරු අත්අඩංගුවට ගැනීම සඳහා ඊශ්‍රායල් පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=63373", "Category": null, "Parent URL": null}