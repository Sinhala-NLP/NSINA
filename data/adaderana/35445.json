{"Source": "Adaderana", "Timestamp": "July 3, 2013 11:21 am", "Headline": " භු කම්පනයෙන් විපතට පත්වූවන් සෙවීමට මෙහෙයුම් අරබයි", "News Content": "ඉන්දුනීසියාවේ අචේ ප්‍රාන්තයට බලපෑ භූ කම්පනයෙන් අනතුරට ලක්වූවන් සෙවීම සඳහා සහන සේවකයින් මෙහෙයුම් ආරම්භ කර තිබේ. අචේ ප්‍රාන්තයට බලපෑ භූ කම්පනයෙන් පුද්ගලයින් 22කු ජීවිතක්ෂයට පත්වූ අතර තවත් 200 කට අධික පිරිසක් තුවාල ලබා ඇත. සුමත්‍රා දූපත ආසන්නයේ රික්ටර් පරිමාණ ඒකක 6.1 ක ප්‍රභලත්වයකින් යුතුව මෙම භූ කම්පනය සිදුව තිබේ. එමගින් අචේ ප්‍රාන්තයට දැඩි බලපෑම් එල්ලවී ඇති අතර නිවාස සහ ගොඩනැගිලි දහස් ගණනක් කඩාවැටී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=35445", "Category": null, "Parent URL": null}