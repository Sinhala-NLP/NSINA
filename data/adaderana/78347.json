{"Source": "Adaderana", "Timestamp": "October 4, 2017 09:01 pm", "Headline": "වත්මන් ආණ්ඩුව ප්‍රජාතන්ත්‍රවාදී මූලධර්ම උල්ලංඝනය කරනවා", "News Content": "වත්මන් ආණ්ඩුව ප්‍රජාතන්ත්‍රවාදී මූලධර්ම උල්ලංඝනය කරමින් කටයුතු කරන බව ඒකාබද්ධ විපක්ෂය පවසයි. අද(4) කොළඹදී පැවති මාධ්‍ය හමුවකට එක්වෙමින් එහි සාමාජිකයින් මෙම අදහස් පල කළේය. මේ වන විට පළාත් සභා තුනක් අහෝසි වී ඇති බවත් එම ආයතනවල බලය ආණ්ඩුකාරවරුන් අත පැවතීම ඒකාධිපති තත්ත්වයක් බවත් මෙම මාධ්‍ය සාකච්ඡාවට එක් වෙමින් ජී .එල් පීරිස් මහතා සඳහන් කළේය. මෙහිදී වැඩි දුරටත් අදහස් දක්වමින් ජී .එල් පීරිස් මහතා කියා සිටියේ මෙම තත්ත්වය ශ්‍රී ලංකාවේ ආණ්ඩුක්‍රම ව්‍යවස්ථාවට පටහැනි බවයි.", "URL": "https://sinhala.adaderana.lk/news.php?nid=78347", "Category": null, "Parent URL": null}