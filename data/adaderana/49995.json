{"Source": "Adaderana", "Timestamp": "March 16, 2015 10:39 am", "Headline": "අර්ධ අවසන් වටයට සුදුසුකම් ලැබූ කණ්ඩායම් මෙන්න", "News Content": "ලෝක කුසලාන ක්‍රිකට් තරඟාවලියේ “බී“ කාණ්ඩය යටතේ අර්ධ අවසන් පුර්ව වටයට සුදුසුකම් ලැබිමට පකිස්ථාන සහ බටහිර ඉන්දීය කොදෙව් කණ්ඩායම් සමත් වුණි. එක්සත් අරාබි එමිර් කණ්ඩායම සමඟ පැවති තරඟය බටහිර ඉන්දිය කොදෙව් කණ්ඩායම ජයගත් අතර අයර්ලන්තය සමඟ පැවති තරඟය පාකිස්ථාන කණ්ඩායම ජය හිමිකර ගත්තේය. ඒ අනුව ලෝක කුසලාන ක්‍රිකට් තරඟාවලියේ පළමු අර්ධ අවසන් පුර්ව තරඟය දකුණු අප්‍රිකාව සහ ශ්‍රී ලංකාව අතර සිඩ්නිහිදි ලබන 18 වන දින පැවැත්විමට නියමිතය.දෙවන අර්ධ අවසන් පුර්ව තරඟය ඉන්දියාව හා බංගාදේශය අතර 19 වන දින මෙල්බන් හිදි පැවැත්වෙන අතර තෙවන අර්ධ අවසන් පුර්ව තරඟය ඕස්ට්‍රේලියාව සහ පාකිස්ථානය අතර ලබන 20 වන දින පැවැත්වෙයි.සිව්වන අර්ධ අවසන් පුර්ව තරඟය නවසීලන්ත කණ්ඩායම සහ බටහිර ඉන්දිය කොදෙව් කණ්ඩායම අතර ලබන 21 වන දින පැවැත්විමට නියමිතය.", "URL": "https://sinhala.adaderana.lk/news.php?nid=49995", "Category": null, "Parent URL": null}