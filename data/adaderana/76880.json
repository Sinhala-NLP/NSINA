{"Source": "Adaderana", "Timestamp": "August 30, 2017 09:41 am", "Headline": " වංචනිකව උපෙ විභාගයට පෙනී ඉදලා", "News Content": "අන්අයෙකු ලෙස පෙනී සිටිමින් වංචනිකව උසස් පෙළ විභාගයට ඉදිරිපත් වූ පුද්ගලයෙකු උහන ප්‍රදේශයේ පිහිටි විභාග ශාලාවකදී අත්අඩංගුවට ගෙන තිබේ.විභාග ශාලාධිපති විසින් පොලීසියට සිදු කළ පැමිණිල්ලක් මත සිදු කළ විමර්ශනයකදී අදාළ පුද්ගලයා අත්අඩංගුවට ගත් බව පොලීසිය පැවසුවේය.අපොස උසස් පෙළ විභාගයේ ඊයේ (29) පැවති ගණකාධිකරණ දෙවන කොටස ප්‍රශ්න පත්‍රය සඳහා වංචනික ලෙස පෙනී සිටියදී අදාළ සැකකරු අත්අඩංගුවට ගෙන තිබේ.සැකකරු මහඔය ප්‍රදේශයේ පදිංචි 32 හැවිරිදි පුද්ගලයෙකි.ඔහු අද (30) අම්පාර මහේස්ත්‍රාත් අධිකරණයට ඉදිරිපත් කිරීමට නියමිත අතර උහන පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76880", "Category": null, "Parent URL": null}