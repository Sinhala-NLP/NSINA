{"Source": "Adaderana", "Timestamp": "November 2, 2013 11:24 am", "Headline": "අමෙරිකානු ප්‍රහාරයකින් තලෙයිබාන් නායකයා මරුට", "News Content": "පකිස්ථානයේ තලෙයිබාන් නායක හකිමුල්ලා මේසුඩ් අමෙරිකානු ගුවන් ප්‍රහාරයකින් මියගොස් තිබේ. උතුරු වසිරිස්ථානයේ දී එල්ලවු ප්‍රහාරයකින් තම නායකයා මියගිය බවට තලෙයිබාන් සංවිධානය ද තහවුරු කර ඇති බව විදෙස් මාධ්‍ය වාර්තා කළේය. අදාළ ප්‍රහාරයෙන් හකිමුල්ලාගේ ආරක්ෂක නිලධාරීන් සිව්දෙනෙකු ද මියගොස් ඇත. කෙසේ වෙතත් අමෙරිකාව විසින් එල්ලකරන ලද අදාළ ප්‍රහාරය සම්බන්ධයෙන් පාකිස්ථාන රජය අප්‍රසාදය පළ කර තිබේ. අමෙරිකානු ගුවන් ප්‍රහාර තම රටේ ආරක්ෂාවට දැඩි තර්ජනයක් එල්ල කරන බව පකිස්ථානු රජය පවසයි. තලෙයිබාන් සංවිධානය සමඟ ඉදිරි දිනක දී සාකච්ජා පැවැත්වීමට ද පකිස්ථානු රජය පසුගිය දා තීරණය කරනු ලැබීය.", "URL": "https://sinhala.adaderana.lk/news.php?nid=38550", "Category": null, "Parent URL": null}