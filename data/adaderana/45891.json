{"Source": "Adaderana", "Timestamp": "September 7, 2014 12:13 pm", "Headline": "සෙයිඩ් අල් හුසේන් ලංකාවේ සහය ඉල්ලයි", "News Content": "එක්සත් ජාතීන්ගේ සංවිධානය විසින් ශ්‍රී ලංකාව සම්බන්ධයෙන් සිදුකරන පරීක්ෂණය ඉතා වැදගත්කමකින් යුතු වූවක් බව එක්සත් ජාතීන්ගේ මානව හිමිකම් පිළිබඳ නව මහකොමසාරිස් සෙයිඩ් රාඩ් සෙයිඩ් අල් හුසේන් මහතා පවසයි. අදාළ පරීක්ෂණය සඳහා ශ්‍රී ලංකා රජයේ සහයෝගය අපේක්ෂා කරන බව ඔහු සඳහන් කරයි. එක්සත් ජාතීන්ගේ මානව හිමිකම් පිළිබඳ මහකොමසාරිස් කාර්යාලය සිදුකරන අදාළ පරීක්ෂණය තුළින් රට තුළ යුක්තිය හා සමගි සන්ධානය ඇති කිරීම සඳහා ඉවහල් වනු ඇති බව මහකොමසාරිස්වරයා පෙන්වා දෙයි. එක්සත් ජාතීන්ගේ මානව හිමිකම් පිළිබඳ මහකොමසාරිස් සෙයිඩ් රාඩ් සෙයිඩ් අල් හුසේන් හෙට(08) ආරම්භ වන 27 වන සැසියේ දී සිය පළමු දේශනය සිදුකිරීමට නියමිතය. එහිදී ඔහු ශ්‍රී ලංකාව සම්බන්ධයෙන් සිදුකරන පරීක්ෂණය සම්බන්ධයෙන් අදහස් දැක්වීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=45891", "Category": null, "Parent URL": null}