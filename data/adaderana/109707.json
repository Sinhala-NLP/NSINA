{"Source": "Adaderana", "Timestamp": "May 10, 2019 08:02 pm", "Headline": "සැකකරුවන්ට පොදු සමාව දෙන්න-කාදර් මස්තාන්", "News Content": "අන්තවාදී කණ්ඩායම් සමග සබඳතා පැවැත්වූ බවට චෝදනා එල්ල වන සෙසු පුද්ගලයන්ට පොදු සමාවක් ලබා දී ඔවුන්ට නැවත නිවැරදිව සමාජගත වීමට අවස්ථාව ලබාදිය යුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රී කාදර් මස්තාන් මහතා පවසයි. අද(10) කොළඹදී මාධ්‍ය අමතමින් මන්ත්‍රීවරයා මේබව සඳහන් කළේය. ඇතැම් පුද්ගලයින් විසින් සිදු කරන ප්‍රකාශ සම්බන්ධයෙන් පාර්ලිමේන්තු මන්ත්‍රී කාදර් මස්තාන් මහතා අදහස් පළ කළේය. මේ අතර මන්ත්‍රීවරයා පවසන්නේ මුස්ලිම් ජනතාව වෙන් නොකර පසුගිය කාලයේ ජීවත් වු ආකාරයට ජීවත්වීම සඳහා වැඩපිළිවෙලක් ක්‍රියාත්මක කළ යුතු බවයි.", "URL": "https://sinhala.adaderana.lk/news.php?nid=109707", "Category": null, "Parent URL": null}