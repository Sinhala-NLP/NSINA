{"Source": "Adaderana", "Timestamp": "September 13, 2011 02:59 pm", "Headline": "යකඩ යකුන් දෙදෙනෙකුට ගමන් තහංචි", "News Content": "උඩරට දුම්රිය මාර්ගයේ අද(13) දිනයට නියමිත දුම්රිය වාර 2ක් අවලංගු කිරීමට සිදුව ඇති බව දුම්රිය පාලක මැදිරිය පවසයි. ඊට හේතු වී ඇත්තේ නානුඔය සහ ග්‍රේට්වෙස්ටර්න් යන දුම්රිය ස්ථාන අතර දුම්රිය මාර්ගයට ගලක් පෙරළීම හේතුවෙන් මතුව ඇති අවහිරතාව බව පාලක මැදිරිය සඳහන් කරයි. ඒ අනුව අද රාත්‍රී 8 ට කොළඹ කොටුවේ සිට බදුල්ල බලා ධාවනය වීමට නියමිතව තිබූ රාත්‍රී තැපැල් දුම්රියත් පස්වරු 6 ට බදුල්ලේ සිට කොළඹ බලා ධාවනය කිරීමට නියමිතව තිබූ දුම්රියත් අවලංගු කළ බව පාලක මැදිරිය පවසයි. මාර්ගයේ අවහිරතා ඉවත් කිරීමේ කටයුතු මේ වන විටත් ආරම්භ කර ඇති බව දුම්රිය පාලක මැදිරිය සඳහන් කරයි.", "URL": "https://sinhala.adaderana.lk/news.php?nid=18697", "Category": null, "Parent URL": null}