{"Source": "Adaderana", "Timestamp": "July 19, 2013 11:52 am", "Headline": "වාස් යළිත් රිමාන්ඩ්", "News Content": "බම්බලපිටියේ ‍කෝටිපති ව්‍යාපාරික මොහොමඩ් සියාම්ගේ ඝාතනයේ සැකකරුවෙකු වන බස්නාහිර උතුර භාර හිටපු නියෝජ්‍ය පොලිස්පති වාස් ගුණවර්ධන මහතා ඇතුළු සැකකරුවන් 7දෙනා යළිත් ලබන මස 01 දින රක්ෂිත බන්ධනාගාර ගත කර තිබේ. අපරාධ පරීක්ෂණ දෙපාර්තමේන්තුවේ නිලධාරීන් විසින් එම සැකකරුවන් කොළඹ මහේස්ත්‍රා‍ත් අධිකරණයට අද ඉදිරිපත් කිරීමෙන් ප‍සු ඔවුන් මෙලෙස රිමාන්ඩ් කෙරිණ. මෙම සැකකරුවන් සම්බන්ධයෙන් පෙනී සිටින නීතිඥයින් සම්බන්ධයෙන් මතුවු ගැටලුවක් නිසා නඩුව ලබන මස 01දින දක්වා කල්තැබීමට කොළඹ අතිරේක මහේස්ත්‍රාත් මොහොමඩ් සහබ්දීන් මහතා නියෝග කළ බව අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=35919", "Category": null, "Parent URL": null}