{"Source": "Adaderana", "Timestamp": "January 5, 2012 03:30 pm", "Headline": "අර්ථ සාධක අරමුදල් සංශෝධන පනත 18 දා පාර්ලිමේන්තුවට ගේන්න හදනවා", "News Content": "සේවක අර්ථ සාධක අරමුදල් සංශෝධන පනත් කෙටුම්පත ලබන 18 වැනිදා පාර්ලිමේන්තුවට ඉදිරිපත් කිරීමට ආණ්ඩුව සැලසුම් කර ඇති බව එක්සත් ජාතික පක්ෂය පවසයි. මෙවැනි කෙටුම්පතක් හදිසියේ පාර්ලිමේන්තු‍වට ගෙන ඒමේ කිසිදු අවශ්‍යතාවක් නොමැති බව එම පක්ෂයේ පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා පැවසුවේය. මෙවැනිම පනතක් පසුගිය වසරේ ගෙන ඒමට ආණ්ඩුව දැරූ උත්සාහයක ප්‍රතිඵලයක් ලෙස කටුනායක ප්‍රදේශයේ දී තරුණ ජීවිතයක් අහිමි වූ බව හර්ෂ ද සිල්වා මහතා පෙන්වාදෙයි. ඒ අනුව මෙම පනත් කෙටුම්පත පාර්ලිමේන්තුවට ඉදිරිපත් කිරීම කල් දමන ලෙස ආණ්ඩුවෙන් ඉල්ලා සිටින බව අද(05) පැවති මාධ්‍ය හමුවක දී හර්ෂ ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=21184", "Category": null, "Parent URL": null}