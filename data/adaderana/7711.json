{"Source": "Adaderana", "Timestamp": "April 7, 2010 02:45 pm", "Headline": "සුසිල් කොමසාරිස්ට ලියයි", "News Content": "නීතිවිරෝධී ප්‍රචාරක කටයුතු සඳහා අවස්ථාව ලබානොදෙන ලෙස එක්සත් ජනතා නිදහස් සන්ධාන මහලේකම් අමාත්‍ය සුසිල් ප්‍රේමජයන්ත් මහතා මැතිවරණ කොමසාරිස්වරයාගෙන් ඉල්ලා සිටියි. මැතිවරණ කොමසාරිස් දයානන්ද දිශානායක මහතා වෙත ලිපියක් යොමුකරමින් අමාත්‍යවරයා මෙම ඉල්ලීම කර තිබේ. එමගින් ඔහු ඉල්ලා ඇත්තේ විපක්ෂයේ ඇතැම් දේශපාලන පක්ෂ පවත්වන මාධ්‍ය සාකච්ඡා සඳහා ප්‍රචාරණයක් ලබා නොදෙන ලෙස මාධ්‍ය ආයතන වෙත දැනුම් දෙන ලෙසයි. පසුගිය සඳුදා මධ්‍යම රාත්‍රියෙන් සියලු ප්‍රචාරක කටයුතු අවසන් වූ බැවින් එවැනි මාධ්‍ය සාකච්ඡා පැවැත්වීම නීතිවිරෝධී බව ද ඔහු සඳහන් කර තිබේ.", "URL": "https://sinhala.adaderana.lk/news.php?nid=7711", "Category": null, "Parent URL": null}