{"Source": "Adaderana", "Timestamp": "June 20, 2018 08:18 am", "Headline": "අධිවේගී මාර්ගයේ සිදුවු රිය අනතුරින් විදෙස් කාන්තාවක් හා සිව් හැවිරිදි දැරිය මරුට", "News Content": "දක්ෂිණ අධිවේගී මාර්ගයේ කුරුඳුගහහැතැක්ම ප්‍රදේශයේ දී සිදුවු මාරක රිය අනතුරකින් ඕස්ට්‍රේලියානු ජාතික කාන්තාවක් හා වයස අවුරුදු 4 ක කුඩා දැරියක් මිය ගොස් තිබේ. අද(20) උදෑසන 5 ට පමණ ඇල්පිටිය පොලිස් වසමේ කුරුඳුගහහැතැක්ම කිලෝමීටර 65.1 එල් යන ස්ථානයේ දී කොට්ටාවේ සිට ගාල්ල දෙසට ධාවනය වු වෑන් රථයක් මෙලෙස අනතුරට ලක්ව ඇත. මාර්ගය අයිනේ කාර්මික දෝෂයක් හේතුවෙන් නතර කර තිබූ ලොරි රථයක පිටුපස ගැටී ඇති වෑන් රථය පෙරළී ගොස් අනතුරට පත්ව තිබේ. අනතුරින් වෑන් රථයේ ගමන් ගත් ඕස්ට්‍රේලියානු ජාතිකයින් සිව් දෙනෙකු හා ලොරි රථයේ රියදුරු තුවාල ලබා කළුතර, නාගොඩ රෝහලට ඇතුළත් කර ඇත. ඉන් විදේශීය ජාතික කාන්තාවක් හා කුඩා ගැහැණු දරුවා මිය ගොස් ඇති තිබේ. මෙසේ මිය ගොස් ඇත්තේ කොලින් ලුවිස් මොනිකා නැමති වයස අවුරුදු 37 ක් වු ඕස්ට්‍රේලියානු ජාතික කාන්තාවක් හා කොලින් පොපි ග්‍රේබ්බියල් නැමති වයස අවුරුදු 4 යි මාස 5 ක් වු කුඩා දැරියක් බව පොලීසිය පවසයි. මෘත ශරීර ඇල්පිටිය හා නාගොඩ යන රෝහල්වල තැන්පත් කර තිබේ. මෙම අනතුර සම්බන්ධයෙන් ඇල්පිටිය පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=91163", "Category": null, "Parent URL": null}