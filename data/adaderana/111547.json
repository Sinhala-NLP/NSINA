{"Source": "Adaderana", "Timestamp": "June 7, 2019 11:10 pm", "Headline": "සුරකිමු ශ්‍රී ලංකා-ත්‍රස්ථ විරෝධී ජාතික ප්‍රතිපත්තිය කථානායකවරයාට", "News Content": "ඉස්ලාම් අන්තවාදය සහ ත්‍රස්ථවාදය ශ්‍රී ලංකාව තුළින් මුලිනුපුටා දැමීමේ සුරකිමු ශ්‍රී ලංකා ත්‍රස්ථ විරෝධී ජාතික ප්‍රතිපත්තිය ඇතුළත් සංදේශයක් කථානායකවරයා වෙත භාර දීම අද සිදු විය. සුරකිමු ශ්‍රී ලංකා ජාතික ව්‍යාපාරය වෙනුවෙන් අද (07) දින පෙරවරුවේ පාර්ලිමේන්තුව වෙත පැමිණි පාහියන්ගල ආනන්ද සාගර හිමිපාණන් වහන්සේ ප්‍රමුඛ නියෝජිත පිරිසක් මෙම ප්‍රතිපත්තිය ඇතුළත් සංදේශයක් කථානායකවරයා වෙත භාර දුන්හ. කරුණු 18 කින් යුක්තව සකස් කර ඇති මෙම සංදේශය පිළිබඳව පාර්ලිමේන්තුවේ අදාළ ප්‍රතිපත්ති සම්පාදනය කිරීමෙහි ලා ක්‍රියාත්මක වන ආංශික අධීක්ෂණ කාරක සභාවන්හි පූර්ණ අවධානයට යොමු කරනු ඇති බව මෙම සංදේශය භාරගනිමින් කථානායකවරයා එම නියෝජිත පිරිස වෙත දැණුම් දී ඇත.", "URL": "https://sinhala.adaderana.lk/news.php?nid=111547", "Category": null, "Parent URL": null}