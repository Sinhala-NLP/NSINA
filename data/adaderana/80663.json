{"Source": "Adaderana", "Timestamp": "November 28, 2017 10:55 am", "Headline": " මල්පෙත්තාවේදී හිමි නමක් ටිපර් රථයක ගැටී අපවත්වෙයි", "News Content": "කොළඹ - වැල්ලවාය ප්‍රධාන මාර්ගයේ මල්පෙත්තාව ප්‍රදේශයේ දී සිදුවු රිය අනතුරකින් හිමි නමක් අපවත් වී තිබේ. කොළඹ දෙසට ධාවනය වූ ටිපර් රථයක ගැටීමෙන් උන්වහන්සේ බරපතළ තුවාල ලබා ඇති අතර හම්බන්තොට රෝහලට ඇතුළත් කිරීමෙන් පසු අපවත් වී ඇති බව පොලීසිය සඳහන් කළේය. මෙලෙස අපවත් වී ඇත්තේ සිටිනමළුව ආරණ්‍ය සේනාසනයේ වැඩ වාසය කළ 31 හැවිරිදි වියේ පසු වූ හිමි නමක බව සඳහන්ය. අනතුර සම්බන්ධයෙන් ටිපර් රථ රියදුරු අත්අඩංගුවට ගෙන ඇති අතර අම්බලන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80663", "Category": null, "Parent URL": null}