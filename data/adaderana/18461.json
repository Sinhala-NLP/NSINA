{"Source": "Adaderana", "Timestamp": "September 2, 2011 07:58 am", "Headline": "ජී.එල්ගෙන් ද. කොරියානු ව්‍යාපාරිකයන්ට විවෘත ආරාධනයක්", "News Content": "මෙරට ආයෝජන සඳහා ඉදිරිපත් වන ලෙස විදේශ අමාත්‍ය මහාචාර්ය ජී.එල්. පීරිස් මහතා දකුණු කොරියානු ව්‍යාපාරිකයන්ට විවෘත ආරාධනයක් කර තිබේ. තෙදින නිල සංචාරයක නිරත වන අමාත්‍යවරයා ඊයේ(01) එරට විදේශ අමාත්‍ය කිම් සුං වන් මහතා හමුවීමෙන් පසු මේ බව ප්‍රකාශ කළේය. යුද ගැටුම්වලින් පසු උතුරු නැගෙනහිර ප්‍රදේශ යළි ගොඩනැගීමේ කාර්යයේ දී බලශක්ති සහ ජලසම්පාදන ක්ෂේත්‍රවල වැඩි ආයෝජන අවස්ථා පවතින බව මහාචාර්ය ජී.එල්.පීරිස් අමාත්‍යවරයා පෙන්වාදුන්නේය. විදේශ අමාත්‍යවරයා පසුගිය බදාදා දකුණු ‍කොරියානු අග්‍රාමාත්‍ය කිම් වෑන් සික් මහතා ද හමුවී ද්වීපාර්ශවික සාකච්ඡා පවත්වා ‍ඇත.", "URL": "https://sinhala.adaderana.lk/news.php?nid=18461", "Category": null, "Parent URL": null}