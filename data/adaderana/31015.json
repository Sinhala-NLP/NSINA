{"Source": "Adaderana", "Timestamp": "January 24, 2013 08:21 am", "Headline": "තර්ජනය කර මුදල් ගත් කත අත්අඩංගුවේ", "News Content": "ජංගම දුරකථන වලින් මරණීය තර්ජනය කර මුදල් ලබා ගැනීමට තැත් කිරීමේ සිද්ධියක් සම්බන්ධයෙන් බොරැල්ල ප්‍රදේශයේ කාන්තාවක අත්අඩංගුවට ගෙන තිබේ. මාතර කොට්ඨාස අපරාධ විමර්ශන අංශයේ නිලධාරීන් කණ්ඩායමක් සිදු කළ වැටලීමකදී කොළඹදී මෙම කාන්තාව අත්අඩංගුවට ගෙන ඇති බව සඳහන්ය. ජංගම දුරකථනයෙන් මරණිය තර්ජනය කර මාතර, පඹුරන ප්‍රදේශයේ පදිංචිකරුවෙකුගෙන් බලෙන් මුදල් ලබා ගැනීමේ සිද්ධියක් සම්බන්ධයෙන් ලැබුණු පැමිණිල්ලකට අනුව මෙම වැටලීම සිදුකර තිබේ. පොලිසිය සඳහන් කළේ අත්අඩංගුවට ගත් සැකකාරිය මාතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 28 වන දින දක්වා රක්ෂිත බන්ධනාගාර ගත කර ඇති බවයි.", "URL": "https://sinhala.adaderana.lk/news.php?nid=31015", "Category": null, "Parent URL": null}