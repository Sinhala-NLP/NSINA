{"Source": "Adaderana", "Timestamp": "January 3, 2014 06:15 pm", "Headline": "ටියුඩර් දයාරත්න අභාවප්‍රාප්තවෙයි‍", "News Content": "හිටපු අධ්‍යාපන නියෝජ්‍ය අමාත්‍යවරයෙකු මෙන්ම බණ්ඩාරගම හිටපු ශ්‍රී ලංකා නිදහස් පක්ෂ සංවිධායකවරයෙක් වු ටියුඩර් දයාරත්න මහතා අභාවප්‍රාප්ත වී තිබේ. කොළඹ ජාතික රෝහලේ ප්‍රතිකාර ලබමින් සිටියදී අද දහවල් ඒ මහතා අභාවප්‍රාප්ත වී ඇති බව සඳහන්ය. ටියුඩර් දයාරත්න මහතා මිය යන විට 69 වියේ පසු විය. 1969 වර්ෂයේ ක්‍රියාකාරී දේශපාලනයට පිවිසි හෙතෙම 1987 වසරේ බස්නාහිර පළාත් සභාවට තේරී පත් විය. එම පළාත් සභාවේ අමාත්‍ය ධුරයක් ද ටියුඩර් දයාරත්න මහතා විසින් හොබවනු ලැබීය. 1979 සිට 2009 වර්ෂය දක්වා ශ්‍රී ලංකා නිදහස් පක්ෂයේ මෙන්ම ක්‍රියාකාරී දේශාපලනයේ විවිධ තනතුරු හෙබ වු දයාරත්න මහතා නියෝජ්‍ය අධ්‍යාපන ධුරය ද හොබවා ඇත.", "URL": "https://sinhala.adaderana.lk/news.php?nid=40064", "Category": null, "Parent URL": null}