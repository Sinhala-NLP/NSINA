{"Source": "Adaderana", "Timestamp": "January 28, 2010 08:23 am", "Headline": "ජනපති ආගමික නායකයින්ගෙන් උපදෙස් ලබයි", "News Content": "ජනාධිපති මහින්ද රාජපක්ෂ මහතා මැතිවරණ ජයග්‍රහණයෙන් පසුව ආගමික නායකයින්ගේ උපදෙස් ලබා ගැනීමට පියවර ගෙන තිබේ. මල්වතු අස්ගිරි මහනායක නායකවරු මෙන්ම රාමඤ්ඤ හා අමරපුර නිකායන් වල මහනායක හිමිවරුන් සමග ජනාධිපතිවරයා සදහන් කර ඇත්තේ සියලු දෙනාටම නීතිය එක හා සාමානව ක්‍රියාත්මක වන සාමාජයක් බිහිවන කරන බවය. කොළඹ අගරදගුරු මැල්කම් රංජිත් පියතුමාන් ඇතුලු සර්ව ආගමික නායකින් සමග ද ජනාධිපතිවරයා විශේෂ සාකච්චාවක් පවත්වා තිබෙන අතර ඒහිදි රටේ ඉදිරි ක්‍රියාමාර්ග ගැනීම සම්බන්ධයෙන් ද සාකච්ඡා වු බව සදහන් වේ. මේ අතර රටේ ගෞරවයට හානී කිරීමට කිසිදු පුද්ගලයෙකුට හෝ කණ්ඩායමකට අයිතියක් නොමැති බවද, රටේ සෑම පුද්ගලයෙකුටම නීතිය එක හා සාමානව ක්‍රියාත්මක විය යුතු බවද, ජනාධිපති මහින්ද රාජපක්ෂ මහතා පවසයි. නීතිය ඉහළින් කටයුතු කරන ඕනෑම තරාතිරමක පුද්ගලයෙකුටම එරෙහිව නීතිය ක්‍රියාත්මක කිරීමට තමා කටයුතු කරන බව ජනාධිපතිවරයා අවධාරණය කරයි. 6 වන විධායක ජනාධිපතිවරයා ලෙස තේරිපත්වීමෙන් අනතුරුව මැතිවරණ මහ‍ලේකම් කාර්යාලයෙන් පිටත පැමිණි අවස්ථාවේදී ජනාධිපති මහින්ද රාජපක්ෂ මහතා මේ බව සදහන් කලේය. සියලු වාද භේද අමතක කොට රට ගොඩනැගීමේ කාර්යට තමන් සමග එක්වන ලෙස ජනාධිපතිවරයා සියලු ජනතාවගෙන් ඉල්ලා සිටී.", "URL": "https://sinhala.adaderana.lk/news.php?nid=6292", "Category": null, "Parent URL": null}