{"Source": "Adaderana", "Timestamp": "November 18, 2018 09:46 pm", "Headline": "මොන බාධක ආවත් අපි සටන ජය ගන්නවා", "News Content": "පාර්ලිමේන්තු සම්ප්‍රදාය දූවිල්ලට දමමින් කටයුතු සිදු කරන විට ශීලාචාරය රකින්න හැකියාවක් නොමැති බව අමාත්‍ය කෙහෙළිය රඹුක්වැල්ල මහතා පවසයි. ඒ මහතා එම අදහස් ප්‍රකාශ කළේ පූජාපිටිය ප්‍රදේශයේ අද (18) පැවැති පූජාපිටිය ශ්‍රී ලංකා පොදු ජන පෙරමුණෙ රැස්වීමක් අමතමිනි. අද වන විට රටේ ජනතාව තුල යම්කිසි සැකයක් මතු වී ඇති බවද ඒ මහතා පැවසීය. එම තත්ත්වයට හේතු තිබෙන බවද අමාත්‍යවරයා පවසයි. පසුගිය කාලය තුල රට කුමණ ආකාරකට ගමන් කරයිද යන්න වග ජනතාවට විශ්වාසයක් නොතිබුණ බවද ඔහු පවසයි. කෙසේ වෙතත් තම පාර්ශවය වැඩකටයුතු සිදු කරන ආකාරය ස්ථීරව කිව හැකි බවත් මේ රටේ අති බහුතරයක් මහින්ද රාජපක්ෂ මහතා ගැන තිබූ විශ්වාසය අබමල් රේණුවකිනවත් අඩු කර නොගන්නා බවටත් අමාත්‍යවරයා පැවසීය. මොන බාධක පැමිනියද සටන ජයග්‍රහණය දක්වා ගෙන යන බවත් අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=99416", "Category": null, "Parent URL": null}