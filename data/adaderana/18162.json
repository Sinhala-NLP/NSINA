{"Source": "Adaderana", "Timestamp": "August 19, 2011 09:54 am", "Headline": "තියුණු ආයුධයකින් පහරදී තරුණයෙක් මරාදමලා", "News Content": "කැලණිය, ගල්ඒදණ්ඩ ප්‍රදේශයේ දී තියුණු ආයුධයකින් පහරදී තරුණයෙකු ඝාතනය කර තිබේ. අද(19) අලුයම 1.30 ට පමණ මෙම ඝාතනය සිදුව ඇති බව පොලිසිය සඳහන් කරයි. නිවසට බලහත්කාරයෙන් ඇතුළු වූ පුද්ගලයෙකු විසින් අදාළ තරුණයාට තියුණු ආයුධයකින් පහර දී ඇති අතර ඉන් බරපතල තුවාල ලැබූ ඔහු රාගම රෝහලට ඇතුළත් කිරීමෙන් අනතුරුව මියගොස් තිබේ. මෙසේ ජීවිතක්ෂයට පත්ව ඇත්තේ වයස අවුරුදු 26 ක පමණ තරුණයෙකි. සිද්ධියට අදාළ සැකකරුවන් මේ වන තෙක් අනාවරණය වී නොමැති අතර සිද්ධිය සම්බන්ධයෙන් කැලණිය පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=18162", "Category": null, "Parent URL": null}