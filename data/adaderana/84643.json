{"Source": "Adaderana", "Timestamp": "February 21, 2018 09:42 pm", "Headline": " SAITM සිසුන් ගැන ජනපති තීරණයක් ගනී ", "News Content": "මාළඹේ - සයිටම් පෞද්ගලික වෛද්‍ය විද්‍යාලයේ සිසුන් කොතලාවල ආරක්ෂක විශ්වවිද්‍යාලයේ වෛද්‍ය පීඨයට සුදුසුකම් අනුව ඇතුළත් කර ගැනීමට තීරණය වී තිබේ. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(21) පස්වරුවේ ජනාධිපති කාර්යාලයේදී පැවති සාකච්ඡාවකදී මෙම තීරණය ගෙන ඇති බව වාර්තා වෙයි. එහිදී තීරණය වී ඇත්තේ සයිටම් පෞද්ගලික වෛද්‍ය විද්‍යාලයේ දැනට ඉගෙනුම ලබන සිසුන්ගේ මුලික සුදුසුකම් පරීක්ෂා කර බලා ඒ අනුව මෙම ඇතුළත් කර ගැනීම සිදු කිරීමට බවද සඳහන්ය.", "URL": "https://sinhala.adaderana.lk/news.php?nid=84643", "Category": null, "Parent URL": null}