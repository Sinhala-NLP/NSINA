{"Source": "Adaderana", "Timestamp": "January 31, 2010 10:29 am", "Headline": "වෙඩිතැබීමකින් පුද්ගලයෙකුට තුවාල", "News Content": "ඇල්පිටිය, ඌරගස්මංහන්දිය ප්‍රදේශයේ සිදු වූ වෙඩිතැබීමකින් පුද්ගලයෙකු තුවාල ලබා තිබේ. ඇල්පිටිය, යටගල මාර්ගයේ දී ඊයේ රාත්‍රී 7 ට පමණ මෙම වෙඩි තැබීම සිදුව ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා ප්‍රකාශ කළේය. තුවාලකරු ඇල්පිටිය, යුධපිටිය ප්‍රදේශයේ පදිංචිකරුවෙකු වන අතර ඔහු ප්‍රතිකාර සදහා බලපිටිය රෝහලට ඇතුළත් කර ඇත. වෙඩිතැබීම සිදුකළ පුද්ගලය‍ා මෙතෙක් අනාවරණය වී නොමැති අතර ඌරගස්මංහන්දිය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6367", "Category": null, "Parent URL": null}