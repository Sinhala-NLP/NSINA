{"Source": "Adaderana", "Timestamp": "April 27, 2017 10:40 am", "Headline": "අනතුරු 2යි-මරණ 2යි-3ක් රෝහලේ", "News Content": "නිට්ටඹුව, බෝමළුව ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.ඇගළුම් සේවිකාවන් ප්‍රවාහන කළ බස් රථයක යතුරුපැදියක් ගැටීමෙන් අනතුර සිදුව ඇති බව පොලීසිය පැවසුවේ.අනතුරින් බරපතළ තුවාල ලැබූ යතුරුපැදියේ ගමන් ගත් පුද්ගලයින් තිදෙනෙකු වතුපිටිවල රෝහලට ඇතුළත් කර ඇති අතර එහිදී එක් අයෙකු මියගොස් තිබේ.මියගොස් ඇත්තේ නිට්ටඹුව, දෙබහැර ප්‍රදේශයේ පදිංචිව සිටි 17 හැවිරිදි තරුණයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර නිට්ටඹුව පොලීසිය වැඩිදුර විමර්ශන සිදු කරයි.මේ අතර මින්නේරිය, ගිරිතලේ ප්‍රදේශයේදී සිදු රිය අනතුරකින් කාන්තාවක මියගොස් තිබේ.වෑන් රථයක් පාපැදියක පිටුපස ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පාපැදියේ ගමන් ගත් පුද්ගලයෙකු සහ කාන්තාවක බරපතළ තුවාල ලබා පොලොන්නරුව රෝහලට ඇතුළත් කිරීමෙන් පසු කාන්තාව මියගොස් තිබේ.මියගොස් ඇත්තේ යාය 04, ගිරිතලේ ප්‍රදේශයේ පදිංචිව සිටි 54 හැවිරිදි කාන්තාවකි.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර මින්නේරිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72535", "Category": null, "Parent URL": null}