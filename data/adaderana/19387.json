{"Source": "Adaderana", "Timestamp": "October 16, 2011 09:05 am", "Headline": "ටයිටස් තොටත්ත අවසන් කටයුතු බදාදා", "News Content": "අභාවප්‍රාප්ත ටයිටස්‍ තොටවත්තයන්ගේ දේහය පිළිබඳ අවසන් කටයුතු ලබන බදාදා බො‍රැල්ල කනත්තේ දී සිදු කිරීමට තිරණය කර තිබේ. දේහය එදින උදෑසන 10.00- ප.ව 3.00 දක්වා කලාකරුවන්ගේ සහ මහජන ගෞරවය සඳහා කොළඹ කලාභවනේ තැන්පත් කර තබන බව සංවිධායකයින් පවසයි. අවමංගල්‍ය පෙරහැර පස්වරු 4.00ට පිටත්ව යාමට නියමිතය. සිනමා කාර්මික ශිල්පියෙකු ලෙස සිය වෘත්තීය ආරම්භ කළ ටයිටස් තොටවත්ත මහතා චිත්‍රපට අධ්‍යක්ෂණයෙන් සහ සංස්කරණයෙන් ද හඬකැවී‍මේ සහ කාටූන් වැනි වැඩසටහන් හරහා මෙරට ශ්‍රාවක ප්‍රේක්ෂක සිත් දිනා ගත් අයෙකි. කොළඹ පෞද්ගලික රෝහලක දී ඊයේ පස්වරුවේ ඒ මහතා මිය යන විට 82 හැවිරිදි වියේ පසුවිය.", "URL": "https://sinhala.adaderana.lk/news.php?nid=19387", "Category": null, "Parent URL": null}