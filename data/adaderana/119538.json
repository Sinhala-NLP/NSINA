{"Source": "Adaderana", "Timestamp": "September 20, 2019 07:16 am", "Headline": "සජිත් දැම්මොත් දිනනවා-හකීම්", "News Content": "එක්සත් ජාතික පක්ෂයේ සහ එක්සත් ජාතික පෙරමුණේ පක්ෂ නියෝජිතයින්ගේ හමුවක් ඊයේ(19) රාත්‍රියේ පැවැත්වී තිබේ. අරලිය ගහ මන්දිරයේදී අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් මෙම සාකච්ඡාව පැවති බව වාර්තා වෙයි. එම සාකච්ඡාවෙන් අනතුරුව මාධ්‍යවෙත අදහස් දැක්වු අමාත්‍ය රවුෆ් හකීම් මහතා පැවසුවේ ලබන අඟහරුවාද වනවිට එක්සත් ජාතික පක්ෂ ජනාධිපති අපේක්ෂකයා පිළිබඳ ප්‍රකාශයට පත් කරන බවට අග්‍රාමාත්‍යවරයා පැවසු බවයි. මේ අතර එක්සත් ජාතික පක්ෂයේ ව්‍යවස්ථාව පිළිබඳ සාකච්ජාව කල් දැමූ බවත් එම සාකච්ඡාව කල් දැමුවේ එක්සත් ජාකිත පක්ෂයේ අපේක්ෂයා පිළිබඳ දැනගැනීමට බවත් අමාත්‍යවරයා මෙහිදී සඳහන් කළේය. එක්සත් ජාතික පෙරමුණේ සිටින සුළු පක්ෂ ලෙස දැනට සිටින ජනප්‍රිය අපේක්ෂයා කවුරුන්ද දැනුම් දී ඇති බව අමාත්‍ය රවුෆ් හකීම් මහතා මෙහිදී පැවසීය. එහිදී වැඩිදුරටත් අදහස් දක්වමින් අමාත්‍ය රවුෆ් හකීම් මහතා පවසා සිටියේ ඉදිරි ජනාධිපතිවරණය සඳහා අමාත්‍ය සජිත් ප්‍රේමදාස මහතා ඉදිරිපත් කළ හොත් ජය ගත හැකි බවයි.", "URL": "https://sinhala.adaderana.lk/news.php?nid=119538", "Category": null, "Parent URL": null}