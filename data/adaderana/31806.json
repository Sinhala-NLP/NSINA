{"Source": "Adaderana", "Timestamp": "February 20, 2013 08:09 pm", "Headline": "කළමනාකාරු මයිකල්-පුහුණුකරු වාස්", "News Content": "ශ්‍රී ලංකා ක්‍රිකට් කණ්ඩායමේ කළමනාකාර ධුරය සඳහා මයිකල් ද සිල්වා මහතා පත්කර තිබේ. මේ අතර හිටපු වේග පන්දු යවන ක්‍රීඩක චමින්ද වාස් මහතා වේග පන්දු යැවීමේ පුහුණුකරු ලෙස පත්කර ඇතැයි ශ්‍රී ලංකා ක්‍රිකට් ආයතනය නිවේදනය කරයි. චමින්ද වාස් මහතා මෙලෙස කණ්ඩායමේ වේග පන්දු යැවීමේ පුහුණුකරු ලෙස පත්වී ඇත්තේ වසර 2 ක ගිවිසුමක් යටතේ බව වාර්තා වේ. චම්පක රාමනායක සහ අනූෂ සමරනායක යන මහත්වරුන් අනෙකුත් පන්දු යැවී‍මේ පුහුණුකරුවන් වේ. මේ අතර මයිකල් ද සිල්වා මහතා වසරක කාලයක් සඳහා ශ්‍රී ලංකා ක්‍රිකට් කණ්ඩායමේ කළමනාකාර ධූරය හොබවනු ඇති බවට ශ්‍රී ලංකා ක්‍රිකට් ආයතනය නිවේදනය කරයි.", "URL": "https://sinhala.adaderana.lk/news.php?nid=31806", "Category": null, "Parent URL": null}