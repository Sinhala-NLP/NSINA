{"Source": "Adaderana", "Timestamp": "January 5, 2019 07:23 am", "Headline": "අධික වේගය ජීවිතයක් බිලි ගනී", "News Content": "කඳාන, වැලිගම්පිටිය ප්‍රදේශයේදී සිදු වූ රිය අනතුරකින් පුද්ගලයෙකු මියගොස් ඇත. අද (05) අළුයම 02.15ට පමණ යකඩ පැට වූ කන්ටේනර් රථයක් මාර්ගයෙන් ඉවතට පැන මෙම අනතුර සිදුව ඇත බව පොලිසිය පවසයි. කොළඹ දෙස සිට මීගමුව දෙසට අධික වේගයෙන් ධාවනය වූ කන්ටේනර් රථය මාර්ගය අසල පිහිටි ආපන ශාලාවක ගැටී අනතුරුව ත්‍රිරෝද රථයක ද ගැටී ඇති බව වාර්තා වේ. පසුව එම කන්ටේනර් රථය මාර්ගය අසල පිහිටි තාප්පයකදී ගැටී එම නිවසේ නවතා තිබූ ලොරි රථයකද ගැටී නිවස තුළට කඩා වැදී ඇති බව පොලිසිය පවසයි. අනතුරින් මාර්ගය අසල රැදී සිටි පුද්ගලයෙකු ජිවිතක්ෂයට පත්ව ඇත. කන්ටේනර් රථයේ රියදුරු බරපතල තුවාල ලබා රෝහල් ගත කර ඇති අතර එහි රිය සහයක මේ වන විටත් අනතුරට පත් වූ කන්ටේනර් රථය තුළ සිරවී සිටින අතර ඉන් පිටතට ගැනිම සඳහා ප්‍රදේශවාසීන් එක්ව දැඩි පරිශ්‍රමයක් දරමින් සිටින බව පොලිසිය පවසන්නේය. ඔහුගේ තත්ත්වය පිළිබඳ මෙතෙක් කිසිවක් ප්‍රකාශ කළ නොහැකි බව ද පොලිසිය පවසයි.", "URL": "https://sinhala.adaderana.lk/news.php?nid=101822", "Category": null, "Parent URL": null}