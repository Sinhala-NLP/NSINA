{"Source": "Adaderana", "Timestamp": "June 4, 2012 05:04 pm", "Headline": "මෙරටට ගෙන්වන වාහන හම්බන්තොට වරායෙන් ගොඩබෑම අරඹයි", "News Content": "මෙරටට ගෙන්වන රථවාහන හම්බන්තොට වරායෙන් ගොඩබෑමේ කටයුතු ආරම්භ කර තිබේ. ඒ අනුව හෙට වාහන 15 ක් රැගත් ජපන් නෞකාවක් හම්බන්තොට වරායට පැමිණීමට නියමිතය. චෙන්නායි හි සිට තවත් වාහන රැගත් නෞකාවක් අනිද්දා දිනයේ දී පැමිණීමට නියමිත බව ශ්‍රී ලංකා වරාය අධිකාරිය සඳහන් කරයි. ප්‍රමාදය සහ තදබදය හේතුවෙන් කොළඹ වරායට රථ වාහන ගෙන්වීම අවම කිරීමට රජය තීරණය කිරීමෙන් පසු ඒ සඳහා හම්බන්තොට වරාය යොදා ගැනීමට පියවර ගෙන ඇත‍. මේ වන විට හම්බන්තොට වරාය ආශ්‍රිතව රථ වාහන හැසිරවීම සඳහා අවශ්‍ය පහසුකම් සලසා ඇති බව ශ්‍රී ලංකා වරාය අධිකාරිය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=24762", "Category": null, "Parent URL": null}