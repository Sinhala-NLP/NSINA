{"Source": "Adaderana", "Timestamp": "October 21, 2010 12:34 pm", "Headline": "පේරාදෙණිය සරසවියේ විද්‍යා පීඨය වසා දැමෙයි", "News Content": "පේරාදෙණිය විශ්ව විද්‍යාලයේ විද්‍යා පීඨය දින නියමයක් නොමැතිව වසා දැමීමට එම විශ්ව විද්‍යාලයේ පාලන අධිකාරිය තීරණය කර තිබේ. ඒ අනුව අද(21) පස්වරු 4 වන විට එම පීඨයේ සියලුම ශිෂ්‍ය ශිෂ්‍යාවන් නේවාසිකාගාරවලින් ඉවත් විය යුතු බවට නිවේදනය කර ඇති බව සඳහන්ය. ඊයේ(20) දිනයේ දී පේරාදෙණිය විශ්ව විද්‍ය‍ලයේ සිසුන් කිහිපදෙනෙකුට නාඳුනන පිරිසක් විසින් සිදුකළ පහරදීමේ සිද්ධිය පදනම් කරගනිමින් පාලන අධිකාරිය මෙම තීරණයට එළඹ ඇත. ඊයේ රැස්වූ පීඨ මණ්ඩලය ආරක්ෂක තත්ත්වය සලකා බලා විද්‍යා පීඨය තාවකාලිකව වසා දැමීම සුදුසු බවට නිර්දේශ කර ඇති බව වාර්තා වේ. ඒ අනුව පේරාදෙණිය විශ්ව විද්‍යාලයේ විද්‍යා පීඨය අද දිනයේ සිට දින ‍නියමයක් නොමැතිව වසා දැමීමට කටයුතු කර තිබේ.", "URL": "https://sinhala.adaderana.lk/news.php?nid=11645", "Category": null, "Parent URL": null}