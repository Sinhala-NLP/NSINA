{"Source": "Adaderana", "Timestamp": "July 31, 2012 09:53 pm", "Headline": "සිව් වන තරගයේ ජය ඉන්දියාවට", "News Content": "ශ්‍රී ලංකාව සහ ඉන්දියාව අතර සිව් වන එක්දින තරගයෙන් කඩුලු 6 ක ජයක් ලැබීමට ඉන්දීය කණ්ඩායම සමත්විය. ඉන්දීය පිල වෙනුවෙන් විශිෂ්ට පිති හරඹයක යෙදුණු විරාත් කෝලි නොදැවී ලකුණු 128 ක් රැස් කළ අතර ඔහුට නොමද සහයක් ලබාදෙමින් සුරේෂ් රයිනා රැස් කළ ලකුණු සංඛ්‍යාව ලකුණු 58 කි. තරගයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහර දී ලකුණු 251 ක් රැස් කළහ. පිළිතුරු ඉණිම ක්‍රීඩා කළ ඉන්දීය කණ්ඩායම පන්දුවාර 42 යි පන්දු 2 ක් අවසානයේ දී කඩුලු 4 ක් පමණක් දැවී තරගයේ ජයග්‍රහණය කිරීමට සමත්විය. ඉන්දීය කණ්ඩායමේ විරාත් කෝලි තරගයේ වීරයා සම්මානය හිමිකරගත්තේය. මේ අනුව තරග 5 කින් සමන්විත තරගාවලියේ තරග 4 ට 3 ක් ලෙස ඉන්දියාව ඉදිරියෙන් පසුවේ.", "URL": "https://sinhala.adaderana.lk/news.php?nid=26219", "Category": null, "Parent URL": null}