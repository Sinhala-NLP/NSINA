{"Source": "Adaderana", "Timestamp": "May 13, 2012 10:10 am", "Headline": " පාලනය බැරිනම් වෙන කෙනෙකුට දිය යුතුයි", "News Content": "උතුරු මැද පළාත් ප්‍රධාන අමාත්‍යවරයාට සිය පාලනය මෙහෙය විය නොහැකි නම් බහුතර විශ්වාසය ඇති මන්ත්‍රීවරයෙකු ඒ සඳහා පත් කළ යුතු බව එක්සත් ජාතික පක්ෂ පළාත් සභා මන්ත්‍රී අනිල් රත්නායක මහතා පවසයි. පළාත් සභාව විසුරුවා හැරීමට ප්‍රධාන අමාත්‍යවරයා විසින් උත්සාහ කිරීමෙන් පෙනී යන්නේ ඔහුට එය පාලනය කිරීමේ හැකියාවක් නොමැති බව යයි මන්ත්‍රීවරයා පෙන්වා දෙයි. එවැනි තත්ත්වයක් තුළ යළි මැතිවරණයක් පැවැත්වුවහොත් බර්ටි ප්‍රේමලාල් දිසානායක මහතාට ප්‍රධාන අමාත්‍යවරයා ලෙස ඉදිරිපත් වීමේ අයිතියක් නොමැති බව ද අනිල් රත්නායක මහතා ප්‍රකාශ කළේය. උතුරු මැද පළාත් සභාව නියමිත කාලයට පෙර විසුරුවා හැරීම වළක්වාලමින් අධිකරණය පසුගියදා නියෝගයක් ද නිකුත් කරන ලදී.", "URL": "https://sinhala.adaderana.lk/news.php?nid=24209", "Category": null, "Parent URL": null}