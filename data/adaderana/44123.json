{"Source": "Adaderana", "Timestamp": "June 21, 2014 10:11 am", "Headline": "හොර මත්පැන් ජාවාරමක් හෙළිවෙයි", "News Content": "මහා පරිමාණයෙන් පවත්වාගෙන ගිය නීති විරෝධි මත්පැන් පෙරීමේ ස්ථානයක් පිළිබඳ තොරතුරු හෙළිව තිබේ. බස්නාහිර පළාත් උතුරු අපරාධ කොට්ඨාසයට ලැබුණු තොරතුරකට අනුව පෑලියගොඩ කොටුගොඩ ප්‍රදේශයේ සිදුකළ වැටලීමකදී මෙම ස්ථානය සොයාගෙන ඇති බව සඳහන් වෙයි. එම ස්ථානයේ තිබි නීති විරෝධි මත්පැන් ඩ්‍රෑම්ස් 5400ක්, ගෝඩා ඩ්‍රෑම් 4992ක්, තඹ දඟර 13ක්, සීනි කිලෝග්‍රෑම් 531ක්, බැරල් 39ක්, යූරියා කිලෝග්‍රෑම් 31ක් සහ හිස් කෑන් 14ක් පොලිස් බාරයට ගෙන තිබේ. ජාඇල ප්‍ර දේශයේ පදිංචි 24 හැවිරිදි පුද්ගලයෙකු විසින් මෙම ස්ථානය පවත්වාගෙන ගොස් ඇති අතර ඔහු අද(21) මීගමුව මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=44123", "Category": null, "Parent URL": null}