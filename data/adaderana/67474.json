{"Source": "Adaderana", "Timestamp": "December 29, 2016 12:49 pm", "Headline": "නැවත පදිංචි කිරීම් මාර්තුවේ අවසන් කරන්න පුළුවන්", "News Content": "උතුරු - නැගෙනහිර පැවති සිවිල් යුද්ධයෙන් අවතැන් වූ ජනතාව නැවත පදිංචි කිරීමේ කටයුතු ලබන වසරේ මාර්තු මාසය පමණ වන විට අවසන් කිරීමට හැකි වනු ඇති බව නැවත පදිංචි කිරීමේ හා හින්දු ආගමික කටයුතු අමාත්‍ය ඩී.එම් ස්වාමිනාදන් මහතා පවසයි. මේ වන විටත් ඉඩම් අක්කර 4600ක අවතැන් වූවන් නැවත පදිංචි කිරීම් සිදුකර ඇති බව අමාත්‍යවරයා කියයි.උතුරු - නැගෙනහිර පැවති සිවිල් යුද්ධයෙන් ලක්ෂ තුනක පමණ පිරිසක් අවතැන් වූ අතර ඉන් 12,000ක පමණ පිරිසක් සිය ඥාතීන්ගේ නිවෙස්වල රැදී සිටින බව සඳහන්ය.සෙසු පිරිස අවතැන් කඳවුරු වල රැදී සිටි අතර මේ වන විට අවතැන් කඳවුරු 31ක පවුල් දහසක පමණ පිරිසක් රැදීසිටින බව ඩී.එම් ස්වාමිනාදන් අමාත්‍යවරයා සඳහන් කළේය.එම පිරිස නැවත පදිංචි කිරීම සඳහා ඉඩම් ලබාගැනීමට මේ වන විට ආරක්ෂක අමාත්‍යංශය සමග සාකච්ඡා කරමින් සිටින බව අද දෙරණට අදහස් දක්වමින් ඩී.එම් ස්වාමිනාදන් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=67474", "Category": null, "Parent URL": null}