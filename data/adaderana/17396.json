{"Source": "Adaderana", "Timestamp": "July 14, 2011 03:16 pm", "Headline": "පුද්ගලික වෙදුන්ට හෝමාගම රජයේ රෝහලේ පුහුණුවීම් බෑ", "News Content": "මාලබේ පෞද්ගලික වෛද්‍ය විද්‍යාලයේ සිසුන්ට ප්‍රායෝගික පුහුණුව හෝමාගම රජයේ රෝ‍හලේ දී ලබාදීමට පළාත් සෞඛ්‍ය අධ්‍යක්ෂවරයා ගෙන ඇති තීරණයට රජයේ වෛද්‍ය නිලධාරීන්ගේ සංගමය විරෝධය පළ කරයි. බස්නාහිර පළාත් සෞඛ්‍ය අධ්‍යක්ෂවරයා විසින් මේ පිළිබඳව හෝමාගම රෝහල් අධිකාරීවරයාට දැනුම් දී ඇති බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය චන්දික එපිටකඩුව මහතා පැවසුවේය. පෞද්ගලික වෛද්‍ය විද්‍යාලයක් සඳහා රාජ්‍ය සම්පත් යොදාගැනීම සම්බන්ධයෙන් තම සංගමය දැඩි විරෝධය පළ කරන බව චන්දික එපිටකඩුව මහතා කියා සිටියි. මේ සම්බන්ධයෙන් සෞඛ්‍ය අමාත්‍යවරයා ඇතුළු අදාළ බලධාරීන් දැනුවත් කිරීමට කටයුතු කර ඇති බවද හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17396", "Category": null, "Parent URL": null}