{"Source": "Adaderana", "Timestamp": "February 20, 2019 02:34 pm", "Headline": "අනුන්ගේ වාහන තමන්ගේ කරගත් හොරා පොලීසියට කොටු වෙයි", "News Content": "කුලී පදනම මත ලබාගත් රථවාහන අලෙවි කර මූල්‍ය වංචා සිදු කිරීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ. අදාල පුද්ගලයා විසින් කුලී පදනම මත ලබාගන්නා රථවාහන ආපසු භාර නොදී අලෙවි කිරීම හෝ උකස් කිරීම පිළිබඳව කුරුණෑගල පොලිසියට ලද පැමිණිලි සැලකිල්ලට ගනිමින් සිදුකළ විමර්ශනයකදී ඔහු අත්අඩංගුවට ගෙන ඇති බව සදහන්. අත්අඩංගුවට ගන්නා අවස්ථාවේදී සැකකරු සතුව තිබී ජාතික හැඳුනුම්පත් 02 ක් සහ ව්‍යාජ රියදුරු බලපත්‍රයක් ද පොලිසිය භාරයට ගෙන ඇත. නාරම්මල ප්‍රදේශයේදී අත්අඩංගුවට ගෙන ඇති සැකකරු මහව, කුඹුක්වැව ප්‍රදේශයේ පදිංචි 38 හැවිරිදි පුද්ගලයෙකු වන බව පොලිසිය පැවසුවේය. සැකකරු අද (20) කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිතයි. සිද්ධිය සම්බන්ධයෙන් කුරුණෑගල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=104689", "Category": null, "Parent URL": null}