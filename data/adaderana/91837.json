{"Source": "Adaderana", "Timestamp": "July 2, 2018 12:23 pm", "Headline": "කාන්තාවක් මැරූ ඝාතකයා හසුවෙයි", "News Content": "කොට්ටුකච්චිය, කිවුල ප්‍රදේශයේ කාන්තාවක් ඝාතනය කළ ඇතා අද(02) අළුයම පුත්තලම කල්අඩිය ප්‍රදේශයේදී වන ජීවි නිළධාරීන් මැදිහත්වීමෙන් නිර්වින්දනය කර අල්ලා ගත් බව අද දෙරණ වාර්තාකරු පවසයි. අවුරුදු තිස් පහක පමණ වයසඇති මෙම ඇතා අඩි නවයකට ආසන්න උසකින් යුත් අතර දළ යුගල අඩි හතරකට ආසන්න දිගකින් යුක්ත බව වන ජීවි නිළධාරීන් පවසයි. මෙම ඇතා පසුගිය 29 දින රාත්‍රීයේ කොට්ටුකච්චිය කිවුල අක්කර විස්ස ප්‍රදේශයේ කාන්තාවක් මරා දමා තිබුනේ නිවසේ මුළුතැන්ගෙය ආසන්නයේදීමය. මේ අතර තවත් ස්ථානයකදී පුද්ගලයකුට මෙම ඇතා පහර දී ඇති බවද වාර්තා වෙයි. කෙසේ නමුත් කල් අඩිය සිමේන්ති ගම්මානය ඇතුළු ගම්මාන 20 කට ආසන්න ප්‍රමාණයක සැරිසරමින් ජන ජීවිතයට තර්ජනයක් වන ලෙස සැරිසරමින් සිටි අතර නිවාසවලට පහර දෙමින් වගාවන් වනසමින් සිටි බව වන ජීවි නිළධාරීන් පවසයි. පුත්තලම අලි පාලන එකකයේ නිලධාරීන් විසින් මෙම ඇතාව අද අළුයම කල්අඩිය සිමේන්තිගම ගම්මානයේ සැරිසරමින් සිටියදී නිර්වින්දන එන්නත් ඇතගේ ශරීරගත කර අල්ලා ගෙන ඇති අතර හෙට(03) යාල ජාතික වන උද්‍යානයට රැගෙන යාමට නියමිත බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=91837", "Category": null, "Parent URL": null}