{"Source": "Adaderana", "Timestamp": "July 26, 2018 04:28 pm", "Headline": "ඉදිරියේ දී පොදු අපේක්ෂකයෙකුට ෆොන්සේකාගේ සහය නෑ", "News Content": "ඉදිරි ජනාධිපතිවරණයකදී කිසිදු පොදු අපේක්ෂකයෙකුට සහය ලබා නොදෙන බව ෆිල්ඩ් මාර්ෂල් අමාත්‍ය සරත් ෆොන්සේකා මහතා පවසයි. කැලණිය ප්‍රදේශයේ පැවති වැඩසටහනකින් අනතුරුව මාධ්‍යට අදහස් දක්වමින් ඔහ මේ බව සඳහන් කළේය. කුමාර සංගක්කාර ඉදිරියේ දී පොදු අපේක්ෂකයෙකු වශයෙන් ඉදිරිපත් වුවහොත් ඒ සඳහා සහයෝගය ලබා දේනනේ ද යන්න පිළිබඳව මාධ්‍යවේදීන් විසින් අසන ලද පැනයට පිළිතුරු දෙමින් අමාත්‍යවරයා තව දුරටත් කියා සිටියේ, ක්‍රිකට් ක්‍රීඩකයෙක් වශයෙන් ඔහු හොඳ පුද්ගලයෙකු වුවත් දේශපාලන අත්දැකීම් නොමැති බවයි. එවැනි අයෙකුට දේශපාලනය කිරීම අපහසු බවත් තමාට ද දීර්ඝ කාලයක් දේශපාලනය ඉගෙන ගැනීමට ගත වු බව ද පැවසු අමාත්‍යවරයා, කෙසේ හෝ යුඑන්පී ය වශයෙන් එක්සත් ජාතික පක්ෂ නායකයෙකු ජයග්‍රහණය කිරීම සඳහා කටයුතු කළ යුතු බවත්, එසේ නොමැති නම් දේශපාලන උණක් ඇති පුද්ගලයෙක් පක්ෂය තුළින් නායකත්වය ඉදිරිපත් කළ යුතු බවත් පැවසීය. ලංකාවේ පවතින්නේ දූෂිත දේශපාලන සංස්කෘතියක් බවත්, තමා ප්‍රතිපත්තියක් වශයෙන් කිසිදු පොදු අපේකෂකයෙකුට සහයෝගය ලබා නොදෙන බව ද අමාත්‍යවරයා මෙහිදී සඳහන් කළේය.", "URL": "https://sinhala.adaderana.lk/news.php?nid=93258", "Category": null, "Parent URL": null}