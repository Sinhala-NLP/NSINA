{"Source": "Adaderana", "Timestamp": "October 19, 2012 10:24 am", "Headline": "කුරුටු ගීයේ පැල්ලම් ඉවත් කිරීම ලබන සතියේ", "News Content": "සීගිරිය කැටපත් පවුරේ කුරුටු ගී ආශ්‍රිතව මතුව ඇති සුදු පැහැති පැල්ලම් විශේෂය ඉවත් කිරීම ලබන සතියේ ආරම්භ කරන බව මධ්‍යම සංස්කෘතික අරමුදල පවසයි. අදාළ සුදුපැහැති පැල්ලම් විශේෂය බදාමය හරහා එන ලවණ විශේෂයක් හේතුවෙන් හටගෙන ඇති බව එහි ප්‍රකාශකයෙකු සඳහන් කළේය. එය පුස් විශේෂයක් බවට මෙතෙක් තහවුරු වී නොමැති බව හෙතෙම පැවසීය. පැල්ලම් සහිත ප්‍රදේශවලින් ගත් සාම්පල පිළිබඳ තවදුරටත් පරීක්ෂණ සිදුකරන බව මධ්‍යම සංස්කෘතික අරමුදල සඳහන් කරයි.", "URL": "https://sinhala.adaderana.lk/news.php?nid=28415", "Category": null, "Parent URL": null}