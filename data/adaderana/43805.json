{"Source": "Adaderana", "Timestamp": "June 7, 2014 03:07 pm", "Headline": "වන අලියා දුම්රියට බිලී", "News Content": "‍ පොළොන්නරුව, මනම්පිටිය, ආච්චිබෝක්කුව ප්‍රදේශයේ දි දුම්රියේ ගැටීමෙන් වන අලියෙකු මියගොස් තිබේ. අද දෙරණ වාර්තාකරු පැවසුවේ මඩකලපුව සිට කොළඹ බලා ධාවනය වූ සීඝ්‍රගාමී දුම්රියේ ගැටිමෙන් මෙම වන අලියා මියගොස් ඇති බවයි. සෝමාවතී රක්ෂිතයේ සිට ආහාර සහ ජලය සොයමින් ගිය වන අලියන් තිදෙනෙකු දුම්රිය මාර්ගය හරහා යමින් සිටියදි මෙම අනතුර සිදුව ඇති බව වාර්තා වෙයි. මියගිය වන අලියා ඉවත් කිරිමේ කටයුතු මනම්පිටිය වනජීවි නිලධාරින් සහ ප්‍රදේශවාසින් එක්ව සිදුකළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=43805", "Category": null, "Parent URL": null}