{"Source": "Adaderana", "Timestamp": "July 4, 2018 12:24 pm", "Headline": "අගමැති - විජයකලාව කොළඹට කැඳවයි", "News Content": "ළමා කටයුතු රාජ්‍ය අමාත්‍ය විජයකලා මහේෂ්වරන් මහත්මියට එක්සත් ජාතික පක්ෂය විසින් කැඳවීමක් සිදුකර තිබේ. එල්.ටී.ටී.ඊ සංවිධානය යලි ගොඩනැගිය යුතු බවට පසුගියදා යාපනය ප්‍රදේශයේ පැවති උත්සවයක දී විජයකලා මහේෂ්වරන් මහත්මිය සිදුකළ ප්‍රකාශය සම්බන්ධයෙන් කරුණු විමසීමට අදාළ කැඳවීම සිදුකර ඇති බව සඳහන්ය. ඒ අනුව අද දිනයේ කොළඹට පැමිණෙන ලෙස රාජ්‍ය අමාත්‍යවරියට දැනුම් දී ඇති බව පක්ෂ මහ ලේකම් අමාත්‍ය අකිල විරාජ් කාරියවසම් මහතා අද දෙරණට සඳහන් කළේය. අග්‍රාමාත්‍ය රනිල් වික්‍රමසිංහ මහතා විසින් මෙම කැදවීම සිදුකර ඇති බව මහලේකම්වරයා කියා සිටියේය.", "URL": "https://sinhala.adaderana.lk/news.php?nid=91967", "Category": null, "Parent URL": null}