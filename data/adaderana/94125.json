{"Source": "Adaderana", "Timestamp": "August 9, 2018 02:03 pm", "Headline": "රාජ්‍ය මාධ්‍ය පුද්ගලයින්ට මඩ ගැසීමට භාවිතා නොකළ යුතුයි", "News Content": "ජනතා බදු මුදලින් ක්‍රියාත්මක වන රාජ්‍ය මාධ්‍ය ආයතන කිසිවිටෙකත් පුද්ගලයින්ට මඩ ගැසිම සදහා භාවිත නොකළ යුතු බව හිටපු ජනාධිපති මහින්ද රාජපක්ෂ මහතා පවසනවා. බත්තරමුල්ලේ පැවැති උත්සවකට එක්වෙමින් හිටපු ජනාධිපතිවරයා මේ බව ප්‍රකාශ කළා. පුද්ගලික අන්තර්ජාල රූපවාහිනි නාලිකාවක වැඩ කටයුතු ආරම්භ කිරිමේ උත්සවක් ඊයේ පස්වරුවේ බත්තරමුල්ල අපේ ගම පරිශ්‍රයේදි පැවැත්වුණා. ඒ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙනි. උත්සවයෙන් අනතුරුව හිටපු ජනාධිපති මහින්ද රාජපක්ෂ මහතා මාධ්‍යවේදීන් නැගූ ප්‍රශ්නවලට පිළිතුරු ලබාදුන්නේය. විපක්ෂ නායක ධූරය සම්බන්ධයෙන් කථානායකවරයා තීන්දුවක් ලබාදිය යුතු බවත් කථානායකවරයා පක්ෂවලින් ඒ පිළිබඳ ඇසීමේ අවශ්‍යතාවක් නොමැති බව හිටපු ජනාධිපතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94125", "Category": null, "Parent URL": null}