{"Source": "Adaderana", "Timestamp": "January 3, 2011 10:12 am", "Headline": "උගත් පාඩම් හා ප්‍රතිසන්ධාන කොමිසම පුත්තලමෙන් සාක්ෂි විමසයි", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති කොමිසම පුත්තලම ප්‍රදේශ‍යේ ජනතාවගෙන් සාක්ෂි සටහන් කර ගැනීමට තීරණය කර තිබේ. ජනවාරි මස 7 වැනිදා පුත්තලම ප්‍රදේශයේ ජනතාවගෙන් සාක්ෂි සටහන් කර ගැනීම සිදුකරන බව එම ‍කොමිසමේ සභාපති සී. ආර්. ද සිල්වා මහතා පැවසුවේය. යුද්ධයෙන් පීඩාවට පත්වු විශාල පිරිසක් පුත්තලම දිස්ත්‍රික්කයේ ජීවත් වෙයි. එම ජනතාවගේ ද අදහස් ලබා ගැනීම සිය අපේක්ෂාව බව කොමිසම සඳහන් කරයි. මේ වන විට දිවයිනේ ප්‍රදේශ රැසකදී රැස්වු කොමිසම විශාල පිරිසකගෙන් සාක්ෂි සටහන් කරගෙන තිබේ.", "URL": "https://sinhala.adaderana.lk/news.php?nid=13232", "Category": null, "Parent URL": null}