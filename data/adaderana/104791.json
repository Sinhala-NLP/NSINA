{"Source": "Adaderana", "Timestamp": "February 21, 2019 10:06 pm", "Headline": "නිවසක් බිඳ දේපල සොරා කෑ 3ක් පොලිස් දැලේ", "News Content": "දෙහිවල ඇන්ඩර්සන් පාරේ නිවසක් බිඳ මුදල් හා රන්භාණ්ඩ ඇතුළුව රුපියල් 3850000 වටිනා දේපළ සොරකම් කළ තිදෙනෙකු අත්අඩංගුවට ගෙන තිබේ. අදාළ සැකකරුවන් ඊයේ(20) දෙහිවල පොලිස් අපරාධ විමර්ශන ඒකකයේ නිලධාරීන් විසින් අත්අඩංගුවට ගෙන තිබේ. මෙම සැකකරුවන් තිදෙනා වයස අවු 19-21 අතර වැලිමඩ සහ කිරිබත්ගොඩ ප්‍රදේශවල පදිංචිකරුවන් බව පොලීසිය පවසයි. මේ අතර සොරකම්කළ මුදල් රුපියල් 140500 සහ සොරකම් කළ මුදලින් ලබාගත් නවීන මෝටර් රථයක් රන්භාණ්ඩ ජංගම දුරකථන සැකකරුවන් සමඟ අත්අඩංගුවට ගෙන ඇති බව වාර්තා වෙයි. නිවස හිමිකරුගේ හිතවතෙක් මෙය සැලසුම් කර ඇති බව අනාවරණය වූ බව පොලීසිය පවසයි. සිද්ධිය සම්බන්ධයෙන් දෙහිවල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104791", "Category": null, "Parent URL": null}