{"Source": "Adaderana", "Timestamp": "January 12, 2013 09:20 am", "Headline": "යාපනෙන් පුපුරණ ද්‍රව්‍ය සොයාගැනේ", "News Content": "යාපනය ගුරුනගර් ජැටියේදී පුපුරණ ද්‍රව්‍ය කිලෝ ග්‍රෑම් 8ක් හමුදාව විසින් අද (12) අලුයම සිය භාරයට ගෙන තිබේ. මසුන් ඇල්ලීම සඳහා මෙම පුපුරණ ද්‍රව්‍ය ධීවරයින් විසින් යොදාගන්නා බව ආරක්ෂක අංශ පවසයි. රතිඤ්ඤා කරල් සැදීමට ගන්නා මෙම පුපුරණ ද්‍රව්‍ය තොගය ධීවරයින් තිදෙනෙකු විසින් මසුන් මැරීම සඳහා රැගෙන යමින් සිටියදී ගුරුනගර් ජැටියේ පිහිටි හමුදා මුරපොළකදී පරික්ෂාවට ලක්ව තිබේ. සිද්ධිය සම්බන්ධයෙන් පොලීසිය පරීක්ෂණ සිදුකරයි.", "URL": "https://sinhala.adaderana.lk/news.php?nid=30693", "Category": null, "Parent URL": null}