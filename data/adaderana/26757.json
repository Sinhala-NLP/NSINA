{"Source": "Adaderana", "Timestamp": "August 21, 2012 10:22 am", "Headline": "තහනම් වූවන්ට සරසවි දොර යළි විවෘත වෙයි", "News Content": "ඌව වෙල්ලස්ස විශ්ව විද්‍යාලයේ පන්ති තහනමට ලක්වූ සිසුන් 73 දෙනාට යළි අධ්‍යයන කටයුතු සඳහා සහභාගී වීමට අවසර ලබා දී තිබේ. එම විශ්ව විද්‍යාල පරිපාලනයේ දුර්වලතා ඇතැයි පවසමින් විරෝධතාවක නිරතවීම හේතුවෙන් අදාළ සිසුන් පන්ති තහනමට ලක්විණි. කෙසේ වෙතත් පසුගිය 09 වෙනි දින තාවකාලිකව වසා දැමූණු විශ්ව විද්‍යාලය 16 වන දින ආරම්භ විය. එහෙත් සිසුන් පිරිසකට පන්ති තහනමක් පනවා ඇති බැවින් අධ්‍යයන කටයුතු වර්ජනය කිරීමට විශ්ව විද්‍යාලයේ අනෙක් සිසුන් තීරණය කළහ. ඒ අනුව විශ්ව විද්‍යාල පාලනාධිකාරිය තහනමට ලක්වූ සිසුන් සහ එම සිසුන්ගේ දෙමාපියන් සමඟ සාකච්ඡා කිරීමෙන් අනතුරුව මෙම තහනම ඉවත් කර ඇති බව වාර්තා වේ.", "URL": "https://sinhala.adaderana.lk/news.php?nid=26757", "Category": null, "Parent URL": null}