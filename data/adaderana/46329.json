{"Source": "Adaderana", "Timestamp": "September 25, 2014 05:09 pm", "Headline": "රට  දුම්වැටි ගෙනා දෙන්නෙක් දැලේ", "News Content": "නීති විරෝධිව මෙරටට ගෙන්වන ලද දුම්වැටි තොගයක් සමඟ සැකකරුවන් දෙදෙනෙකු පානදුර වලාන මත්ද්‍රව්‍ය දුෂණ මර්දන ඒකකය විසින් අත්අඩංගුවට ගෙන තිබේ. හෝමාගම, මාබුල්ගොඩ ප්‍රදේශයේ දී මින් එක් සැකකරුවෙකු අත්අඩංගුවට ගෙන ඇති අතර ඔහු සතුව තිබී විදේශීය දුම්වැටි දස දහසක් සොයා ඇති බව පොලිසිය සඳහන් කළේය. එම සැකකරුගෙන් සිදු කරන ලද ප්‍රශ්න කිරීම් වලදී සිද්ධියට අදාළ තවත් සැකකරුවෙකු සම්බන්ධයෙන් තොරතුරු අනාවරණය වී ඇත. ඒ අනුව පානදුර, අළුබෝමුල්ල ප්‍රදේශයේ පදිංචි අනෙක් සැකකරු අත්අඩංගුවට ගැනීමට හැකි වී ඇති අතර ඔහු සතුව තිබී විදේශීය දුම්වැටි ලක්ෂයක් සොයා ගෙන තිබේ. සැකකරුවන් විසින් මෙම දුම්වැටි නීති විරෝධීව මෙරටට ගෙන්වා ගබඩා කර ව්‍යාපාරිකයින්ට අලෙවිකර ඇති බවට පොලිසිය සිදුකළ විමර්ශන වලදී අනාවරණය වී ඇති බව සඳහන්ය.", "URL": "https://sinhala.adaderana.lk/news.php?nid=46329", "Category": null, "Parent URL": null}