{"Source": "Adaderana", "Timestamp": "October 22, 2012 05:34 pm", "Headline": " රිට්ස්බරි -  ස්කොෂ් තරගාවලියේ මෙවර ශූරතා රවිදුට සහ මිහිලීයාට", "News Content": "ජායා රූ - 01. 2012 රිට්ස්බරි - ජාතික කණිෂ්ඨ ස්කොෂ් තර`ගාවලියේ වයස අවුරුදු 19 පහල පිරිමි ශූරතාව දිනු රවිදු ලක්සිරිට හිමි නවීන් පියතිස්ස අභියෝගතා ශූරතාව ක‍්‍රීඩා අමාත්‍යංශයේ අතිරේක ලේකම් රේණුකා අමරසිංහ මහත්මිය සහ රිට්ස්බරි චොක්ලට් සහකාර අලෙවි කළමනාකරු නිලූපුල් ද සිල්වා මහතා පිරිනැමු අවස්ථාව. ශ‍්‍රී ලංකා ස්කොෂ් සම්මේලනයේ සභාපති කොමදෝර් පාලිත විරසිංහ මහතාද පසෙකින් සිටියි. ජායා රූ - 02. 2012 රිට්ස්බරි - ජාතික කණිෂ්ඨ ස්කොෂ් තරගාවලියේ 19 පහල කාන්තා ශූරතාව දිනු මිහිලීයා මෙත්සරණිට නිරාෂා ගුරුගේ අභියෝගතා ශූරතාව ක‍්‍රීඩා අමාත්‍යංශයේ අතිරේක ලේකම් රේණුකා අමරසිංහ මහත්මිය සහ රිට්ස්බරි චොක්ලට් සහකාර අලෙවි කළමණාකරු නිලූපුල් ද සිල්වා මහතා පිරිනැමු අවස්ථාව. ශ‍්‍රී ලංකා ස්කොෂ් සම්මේලනයේ සභාපති කොමදෝර් පාලිත විරසිංහ මහතාද පසෙකින් සිටියි. 2012 රිට්ස්බරි - ජාතික කණිෂ්ඨ ස්කොෂ් තරගාවලියේ වයස අවුරුදු 19 පහල පිරිමි ඉසව්වේ ජයග‍්‍රාහකයා රවිදු ලක්සිරි (නවීන් පියතිස්ස අභියෝගතා ශූරතාව) සහ 19 පහල කාන්තා ඉසව්වේ ජයග‍්‍රාහිකාව මිහිලීයා මෙත්සරණි (නිරාෂා ගුරුගේ අභියෝගතා ශූරතාව) හිමිකර ගන්නා ලදී. තරගාවලියේ සමාප්ති උත්සවය ක‍්‍රීඩා අමාත්‍යංශයේ අතිරේක ලේකම් රේණුකා අමරසිංහ මහත්මියගේ ප‍්‍රධානත්වයෙන් පැවති අතර වඩාත් කැපීපෙනෙන ක‍්‍රිඩකයා හා ක‍්‍රීඩිකාව වුයේ දුර්වින්ක පෙරේරා සහ සඳුනි ගුණවර්ධනයි. 23 වැනි වරටත් ලංකා ස්කොෂ් සම්මේලනය විසින් සංවිධාන කළ මෙම තරගාවලිය ඔක්තෝබර් මස 13 වනදා සිට 20 වනදා තෙක් කොළඹ ටැමිල් යුනියන් ස්කොෂ් ක‍්‍රීඩා සංකිර්ණයේදී පැවැත්විණ. ශ‍්‍රී ලංකාවේ අංක එකේ චොක්ලට් වෙළෙඳනාමය වන රිට්ස්බරි විසින් ජාතික කණිෂ්ඨ ස්කොෂ් තරගාවලියට 5 වන වරටත් පුර්ණ අනුග‍්‍රහය අඛණ්ඩව සැපයුවේය. මෙරට ප‍්‍රධානම ජාතික ස්කොෂ් තරගාවලිය වන රිට්ස්බරි - ජාතික කණිෂ්ඨ ස්කොෂ් තරගාවලියේදී ක‍්‍රීඩක ක‍්‍රීඩිකාවන් දක්වන දක්‍ෂතා ආසියානු කණිෂ්ඨ ස්කොෂ් තරගාවලිය සඳහා තෝරා ගැනීමේදී සැලකිල්ලට ලක්වන හෙයින් මෙම තරගාවලිය, ස්කොෂ් ක‍්‍රීඩක ක‍්‍රීඩිකාවන්ට ඉතා වැදගත් වෙයි.", "URL": "https://sinhala.adaderana.lk/news.php?nid=28527", "Category": null, "Parent URL": null}