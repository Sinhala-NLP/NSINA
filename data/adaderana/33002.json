{"Source": "Adaderana", "Timestamp": "April 4, 2013 03:08 pm", "Headline": "නීති විරෝධී ගව ඝාතකාගාරයක් වටලයි", "News Content": "නීති විරෝධී ලෙස පවත්වාගෙන ගිය ගව ඝාතකාගාරයක් වටලා පුද්ගලයින් 6 දෙනෙකු අත්අඩංගුවට ගැනීමට කුරුක්කල්පුදුකුලම් පොලිස් විශේෂ කාර්යය බලකා කඳවුරේ නිලධාරීන් සමත්ව තිබේ. සෙට්ටිකුලම, ආඩියාපුලියන්කුලම් ප්‍රදේශයේ මෙම ගව ඝාතකාගාරය පවත්වාගෙන ගොස් අති බව සඳහන්ය. එහිදී ගව මස් කිලෝ ග්‍රෑම් 1000 පමණ ප්‍රමාණයක් විශේෂ කාර්යය බලකා භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා සෙට්ටිකුලම පොලිස් ස්ථානයට භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=33002", "Category": null, "Parent URL": null}