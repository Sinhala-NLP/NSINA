{"Source": "Adaderana", "Timestamp": "March 17, 2019 07:03 pm", "Headline": "කිරිඳි ඔයේ උගුලට හසුවූ දැවැන්තයා", "News Content": "තිස්සමහාරාම ගැමුණුපුර ප්‍රදේශයේ සැරිසරමින් සිටි අඩි 13ක් පමණ දිගින් යුතු විශාල කිඹුලෙකු බූන්දල වනජීවී නිලධාරින් විසින් අටවා තිබූ උගුලකට හසුවී ඇත. අනතුරුව කිඹුලා යාළ ජාතික වනෝද්‍යානයට මුදා හැරීමට කටයුතු කර තිබේ. කිරිඳිඔය ආසන්නව ජීවත්වන ජනතාවට කිඹුලන්ගෙන් තර්ජන නිරන්තරයෙන් එල්ල වෙයි. තිස්සමහාරාම ගැමුණුපුර ප්‍රදේශයේ මෙලෙස තර්ජනයක්ව සිටි දැවැන්ත කිඹුලෙක් ඇල්ලීම සඳහා බූන්දල වනජීවි නිලධාරීන් විසින් මීට දින තුනකට ඉහතදී උගුලක් අටවා ගඟේ රඳවා තිබෙනන අතර මෙම කිඹුලා අද උදෑසන එම උගුලට හසුව ඇත. උගුලට හසුව ඇත්තේ අඩි 13ක පමණ දිගින් යුතු විශාල කිඹුලෙකි. අනතුරුව ප්‍රදේශවාසීන්ගේද සහාය ඇතිව එම කිඹුලා යාළ ජාතික වනෝද්‍යානය වෙත මුදා හැරීමට කටයුතු කෙරුණි.", "URL": "https://sinhala.adaderana.lk/news.php?nid=106235", "Category": null, "Parent URL": null}