{"Source": "Adaderana", "Timestamp": "November 30, 2013 04:14 pm", "Headline": "පළාත් කිහිපයකට වැසි", "News Content": "දිවයිනේ උතුරු, උතුරුමැද, නැගෙනහිර සහ ඌව පළාත්වල විටින් විට වැසි හෝ ගිගුරුම් සහිත වැසි ඇති වන අතර දිවයිනේ සෙසු ප්‍රදේශ වල බොහෝ ස්ථානයන්හි විශේෂයෙන් අපරභාගයේදී හෝ රාත්‍රී කාලයේදී ගිගුරුම් සහිත වැසි වර්ධනය විය හැකි බව කාලගුණ විද්‍යා දෙපාර්තමේන්තුව පවසයි. ඇතැම් ස්ථාන වල තරමක් තද (මි.මි. 75 පමණ) වැසිද අපේක්ෂා කෙරේ. ගිගුරුම් සහිත වැසි ඇති වන විට එම ප්‍රදේශ වල තාවකාලිකව තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාලගුණ විද්‍යා දෙපාර්තමේන්තුව ඉල්ලා සිටියි.", "URL": "https://sinhala.adaderana.lk/news.php?nid=39222", "Category": null, "Parent URL": null}