{"Source": "Adaderana", "Timestamp": "December 20, 2017 12:53 pm", "Headline": "කොදෙව් නවසීලන්ත පළමු එක්දින තරඟය අද ", "News Content": "සංචාරක බටහිර ඉන්දීය කොදෙව් කණ්ඩායම සහ නවසීලන්ත කණ්ඩායම අතර පළමු එක්දින ක්‍රිකට් තරඟය මේ වන විට පැවැත්වේ. තරඟයේ කාසියේ වාසිය දිනූ නවසීලන්ත නායක කේන් විලියම්සන් ප්‍රථමයෙන් පන්දුවට පහරදීමේ අවස්ථාව කොදෙව් කණ්ඩායමට ලබා දුන් අතර ඒ අනුව නියමිත පන්දුවාර 50 තුළ කඩුලු 09 ක් දැවී ඔවුන් ලබාගත් ලකුණු සංඛ්‍යාව 278 කි. එම ඉනිම වෙනුවෙන් එවින් ලෙවිස් ලකුණු 76 ක්ද රෝව්මෑන් පවෙල් ලකුණු 59 ක්ද ලබා ගැනීමට සමත් විය. පිළිතුරු ඉනිම සඳහා පන්දුවට පහරදෙන නවසීලන්ත කණ්ඩායම මීට ටික වේලාවකට පෙර පන්දු වාර 39 ක් අවසානයේ කඩුලු 04ක් දැවී ලකුණු 208 ක් ලබා සිටියේය. ඒ අනුව ඔවුන්ට ජයග්‍රහණය සඳහා තවත් ලකුණු 41 ක් පමණක් අවශ්‍යව පවතින අතර ඒ සඳහා කඩුලු 06 ක් සහ පන්දු වාර 11 ක් ඉතිරිව පවතියි.", "URL": "https://sinhala.adaderana.lk/news.php?nid=81821", "Category": null, "Parent URL": null}