{"Source": "Adaderana", "Timestamp": "March 26, 2014 12:46 pm", "Headline": "උමං මාර්ගයේ කන්ටේනරයක් හිරවෙලා", "News Content": "හැටන්-නුවරඑළිය මාර්ගයේ නානුඔය හංදිය අසළ උමං මාර්ගය තුළ කන්ටේනරයක් සිරවීමෙන් වාහන ගමනාගමනයට බාධා එල්ලවී තිබේ. ඒ අනුව ත්‍රී රෝද රථ, යතුරුපැදි වැනි කුඩා වාහනවලට හැර වෙනත් වාහනවලට ගමන් කිරීමට නොහැකි බව අද දෙරණ වාර්තාකරු පවසයි. කෙසේ වෙතත් මේවන විට මාර්ග සංවර්ධන අධිකාරියේ නිලධාරීන් හා පොලීසිය එක්ව මාර්ගය යථා තත්ත්වයට පත්කර ගැනීමට කටයුතු කරමින් සිටින බව වාර්තා වේ.", "URL": "https://sinhala.adaderana.lk/news.php?nid=42075", "Category": null, "Parent URL": null}