{"Source": "Adaderana", "Timestamp": "November 15, 2011 08:01 am", "Headline": "ජපන් - ශ්‍රී ලංකා මිත්‍රත්ව පාර තාවකාලිකව වසා දමයි", "News Content": "පාර්ලිමේන්තුව අසල ජපන් - ශ්‍රී ලංකා මිත්‍රත්ව මාර්ගය අද(15) උදෑසන 6 .30 සිට තාවකාලිකව වසා දමන බව පොලිසිය පවසයි. පැලවත්ත ප්‍රදේශයේ අද පෙරවරුවේ පැවැත්වීමට නියමිත උත්සවයක් හේතුවෙන් මෙම මාර්ගය වසා දැමෙන බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. එම උත්සවය අවසන් වන තෙක් ජපන් ශ්‍රී ලංකා මිත්‍රත්ත්ව මාර්ගයේ කිඹුලාවල මංසන්ධියේ සිට කියැන්නෑම් වටරවුම දක්වා මාර්ගය මෙසේ වසා තැබෙනු ඇත. මේ අතර පැලවත්ත මංසන්ධියේ සිට ජනකලා කේන්ද්‍රය දක්වා වන මාර්ගයේ වාහන ගමනාගමනය අද උදෑසන 7 .30 යේ සිට සීමා කෙරෙන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා කියා සිටියේය.", "URL": "https://sinhala.adaderana.lk/news.php?nid=20014", "Category": null, "Parent URL": null}