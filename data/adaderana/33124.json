{"Source": "Adaderana", "Timestamp": "April 9, 2013 08:52 am", "Headline": "අවසර නැතුව ඇතුළු වෙන්න බෑ", "News Content": "ජාත්‍යන්තර නීති උල්ලංඝණය කරමින් මෙරට මුහුදු සීමාවට ඇතුළු වන ඉන්දීය ධීවරයින් අත්අඩංගුවට ගන්නා බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. කිසිදු රටක මුහුදු සීමාවට අනවසරෙන් ඇතුළු වීමට හැකියාවක් නොමැති බව හෙතෙම පෙන්වාදෙයි. ඉන්දීය ධීවරයින් මෙරට මුහුදු සීමාවට පැමිණ ධීවර කටයුතු සිදුකිරීම තුළින් මත්ස්‍ය සම්පත විශාල ලෙස විනාශ වන බව රාජිත සේනාරත්න අමාත්‍යවරයා පවසයි. පසුගිය දින කිහිපය තුළ එලෙස නීති විරෝධී ලෙස මෙරට මුහුදු සීමාවට ඇතුළු වු ඉන්දීය ධීවරයින් රැසක් අත්අඩංගුවට ගත් අතර ඔවුන්ට එරෙහිව නීතිය ක්‍රියාත්මක කරන බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=33124", "Category": null, "Parent URL": null}