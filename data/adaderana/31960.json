{"Source": "Adaderana", "Timestamp": "February 27, 2013 11:27 am", "Headline": "විහාරධිපති හිමිනමට එල්ල වූ ඇසිඩ් ප්‍රහාරය බිත්තිය වළකයි", "News Content": "පානදුර, අළුබෝමුල්ල ඉන්ද්‍රසාරාරාමයේ විහාරාධිපති අඹේගොඩ පියරතන හිමියන්ට ඇසිඩ් ප්‍රහාරයක් එල්ල කිරීමට ගත් උත්සාහයක් ව්‍යර්ථ වී තිබේ. ඊයේ රාත්‍රී මෙම ඇසිඩ් ප්‍රහාරය එල්ල වී ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. විහාරාධිපති හිමිනම වැඩ සිටි ආවාසගෙය තුළට එහි කවුළුවකින් නාදුනන පුද්ගලයෙකු විසින් ඇසිඩ් ප්‍රහාරය එල්ල කර තිබේ. කෙසේ වෙතත් ඇසිඩ් ප්‍රහාරය බිත්තියකට වැදීම නිසා හිමිනමට හානියක් සිදුව නොමැති බව පොලිස් මාධ්‍ය ප්‍රකාශකවයා පැවසුවේය. සිද්ධියට සම්බන්ධ සැකකරුවන් පිළිබඳ අනාවරණය වී නොමැති අතර පානදුර පොලීසිය මේ සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=31960", "Category": null, "Parent URL": null}