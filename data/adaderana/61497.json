{"Source": "Adaderana", "Timestamp": "June 26, 2016 11:50 am", "Headline": "   යතුරුපැදි අනතුරින් කොස්තාපල් මරුට", "News Content": "යාපනය - මන්නාරම ප්‍රධාන මාර්ගයේ සංගුපිට්ටි පාලම මත දී යතුරුපැදියක් ටිපර් රථයක ගැටීමෙන් යතුරුපැදියේ ගමන් කළ පොලිස් නිලධාරියෙකු මියගොස් තිබේ.අනතුරෙන් මියගොස් ඇත්තේ යාපනය චුන්නාකම් පොලිස් ස්ථානයට අනුයුක්තව සේවය කළ 48 හැවිරිදි පුද්ගලයෙකු බව වාර්තා වෙයි. අනතුරට සම්බන්ධ ටිපර් රථයේ රියදුරු අත්අඩංගුවට ගෙන තිබේ. මියගිය පොලිස් නිලධාරියාගේ සිරුර කිළිනොච්චිය රෝහලේ මෘත ශරීරාගාරයේ තැන්පත් කර ඇති බව පූනකරි පොලීසිය සඳහන් කරයි.", "URL": "https://sinhala.adaderana.lk/news.php?nid=61497", "Category": null, "Parent URL": null}