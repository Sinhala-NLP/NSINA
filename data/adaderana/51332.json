{"Source": "Adaderana", "Timestamp": "May 14, 2015 02:10 pm", "Headline": "ජනපති නව අස්ගිරි නාහිමි පළමුවරට බැහැදකියි", "News Content": "ජනාධිපති මෛත්‍රීපාල සිරිසේන මහතා නව අස්ගිරි මහ නායක අතිපූජ්‍ය ගලගම අත්ථදස්සි මහනාහිමියන් බැහැ දැක තිබේ.අද පෙරවරුවේ අස්ගිරි මහ විහාරයට ගිය ජනාධිපතිවරයා මහනාහිමි බැහැ දැක ආශිර්වාද ලබා ගත් බව අද දෙරණ වාර්තාකරු සඳහන් කළේය.එම අවස්ථාවට මධ්‍යම පළාත් ප්‍රධාන අමාත්‍ය සරත් ඒකනායක, නාගරික සංවාර්ධන අමාත්‍ය රවුෆ් හකීම් ඇතුළු මැති ඇමතිවරුන් පිරිසක්ද සහභාගී වී සිටියහ.සියම් මහා නිකායේ අස්ගිරි පාර්ශවයේ මහනායක ධූරය දැරූ අතිපූජ්‍ය උඩුගම ශ්‍රී බුද්ධ රක්ඛිත මහනාහිමියන්ගේ අපවත්වීමෙන් පසුව අස්ගිරි මහනායක ධුරයට ගලගම අත්ථදස්සි මහනාහිමි පසුගියදා පත්වුණි.සියම් මහා නිකායේ අස්ගිරි පාර්ශවයේ මහනායක ධුරයට පත් වීමෙන් අනතුරුව ගලගම අත්ථදස්සි මහනාහිමි බැහැ දැකීමට ජනාධිපති මෛත්‍රීපාල සිරිසේන මහතා පැමිණි ප්‍රථම අවස්ථාව මෙයයි.", "URL": "https://sinhala.adaderana.lk/news.php?nid=51332", "Category": null, "Parent URL": null}