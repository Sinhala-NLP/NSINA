{"Source": "Adaderana", "Timestamp": "September 24, 2018 12:52 pm", "Headline": "පුරාවස්තු ගන්න ගිය 4ක් පොලීසියට කොටු වෙයි", "News Content": "උහන, ලාතුගල, ගෝනම්පන්න රක්ෂිතයේ පුරාවස්තු ලබා ගැනිමේ අරමුණින් කැණිම් සිදු කළ පුද්ගලයින් සිව් දෙනෙකු අත්අඩංගුවට ගෙන තිබේ. උහන පොලිස් ස්ථානයේ නිළධාරින්ට ලද තොරතුරක් මත සිදු කළ වැටලීමකදි අදාළ සැකකරුවන් අත්අඩංගුවට ගත් බව පොලීසිය පවසයි. එහිදී සැකකරුවන් සතුව තිබූ ඩෙටනේටර් 04ක්, වෙඩි බෙහෙත් ග්‍රෑම් 66ක්, ඇමෝනියා ග්‍රැම් 520ක් සහ කැණිම් සදහා උපයෝගි කර ගන්නා තවත් උපකරණ කිහිපයක් පොලිසිය බාරයට ගෙන තිබේ. සැකකරුවන් උහන ප්‍රදේශයේම පදිංචිකරුවන් පිරිසක් බව වාර්තා වෙයි. අත්අඩංගුවට ගත් සැකකරුවන් අද(24) අම්පාර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=96629", "Category": null, "Parent URL": null}