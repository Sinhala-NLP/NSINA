{"Source": "Adaderana", "Timestamp": "October 26, 2012 05:18 pm", "Headline": "  රැකියා වෙළඳපළට සුදුසු පරිදි අධ්‍යාපන ක්‍රමය සැකසී නෑ", "News Content": "වර්තමාන රැකියා වෙළෙඳපළට අවශ්‍ය පරිදි මෙරට අධ්‍යාපන ක්‍රමය සැකසී නොමැති බව ජ්‍යෙෂ්ඨ අමාත්‍ය ආචාර්ය සරත් අමුණුගම මහතා පවසයි. ඉංජිනේරු සහ තොරතුරු තාක්ෂණය වැනි අංශවල රැකියා සඳහා වර්තමානයේ ඉහළ ඉල්ලුමක් පවතින බව ඔහු පෙන්වාදෙයි. එහෙත් එවැනි අංශවලින් අධ්‍යාපනය හදාරන පිරිස සීමිත බව ජ්‍යෙෂ්ඨ අමාත්‍යවරයා පවසයි. ඒ අනුව කාලානුරූපව අධ්‍යාපන ක්‍රමය ද වෙනස් විය යුතු බව ඔහු සඳහන් කරයි.", "URL": "https://sinhala.adaderana.lk/news.php?nid=28645", "Category": null, "Parent URL": null}