{"Source": "Adaderana", "Timestamp": "January 4, 2019 07:20 pm", "Headline": "කැබිනට් ඇමතිධුර දෙකක් ගැන අශෝකගෙන් ඉඟියක්", "News Content": "තවත් කැබිනට් අමාත්‍යවරුන් දෙදෙනෙකුට අවස්ථාවක් ලබා දිය හැකි බව රාජ්‍ය අමාත්‍ය අශෝක අබේසිංහ මහතා පැවසීය. අද(04) මාධ්‍ය වෙත අදහස් දක්වමින් ඒ මහතා මේ බව අනාවරණය කළේය. කෙසේ වෙතත් එය තීරණය වන්නේ ජනාධිපතිවරයාත් අග්‍රාමාත්‍යවරයාත් කැබිනට් මණ්ඩලයේ සාමාජිකයින් ලෙස සැලකෙන්නේ ද යන්න පිළිබඳ නීතිපතිවරයාගේ මතය අනුව බව රාජ්‍ය අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101809", "Category": null, "Parent URL": null}