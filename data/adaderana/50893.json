{"Source": "Adaderana", "Timestamp": "April 25, 2015 03:49 pm", "Headline": "පොදු සමා කාලය ඉවරයි - හෙට සිට අත්අඩංගුවට ගැනීම් අරඹයි ", "News Content": "සේවය හැරගොස් සිටින හමුදා සෙබළුන් අත්අඩංගුවට ගැනිම හෙට(26) දිනයේ සිට සිදුකරන බව යුද හමුදාව පවසයි.යුධ හමුදා මාධ්‍ය ප්‍රකාශක බ්‍රිගේඩිර් ජයනාත් ජයවිර මහතා සඳහන් කළේ සේවය හැරගොස් සිටින යුද හමුදා සෙබළුන්ට නිත්‍යනුකූලව සේවයෙන් ඉවත්විමට ලබා දී තිබෙන පොදුසමා කාලය අද දිනයෙන් අවසන් වන බවයි. ඒ අනුව මෙතෙක් නීත්‍යානුකූලව යුද හමුදා සේවයෙන් ඉවත් නොවී සිටින සෙබළුන් හෙට දිනයේ සිට පොලිසිය හා යුද හමුදාව එක්ව අත්අඩංගුවට ගැනිමේ වැඩපිළිවෙළක් ආරම්භ කරන බව ජයනාත් ජයවිර මහතා පවසයි.සේවය හැරගොස් සිටින හමුදා සෙබළුන්ට නීත්‍යානුකූලව ඉවත්විමට ලබාදී ඇති පොදු සමා කාලය තුළ මේ වන විට 23,600ක් වාර්තා කර තිබේ. ඉන් 18,500ක් නීත්‍යානුකූලව හමුදා සේවයෙන් ඉවත්කර ඇති බව බ්‍රිගේඩියර් ජයනාත් ජයවීර මහතා සඳහන් කළේය.අනෙක් පිරිසද ඉදිරි දින කිහිපය තුළ නීත්‍යානුකූලව හමුදා සේවයෙන් ඉවත් කිරිමට නියමිතයත තිබේ.", "URL": "https://sinhala.adaderana.lk/news.php?nid=50893", "Category": null, "Parent URL": null}