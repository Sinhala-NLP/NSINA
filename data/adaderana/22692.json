{"Source": "Adaderana", "Timestamp": "March 9, 2012 01:23 pm", "Headline": "දරුවන් දෙදෙනෙකු අපයෝජනයට ලක්කළ නියෝජ්‍ය විදුහල්පති අත්අඩංගුවට ", "News Content": "උඩුදුම්බර, කළුගල්ඔය විදුහල් භූමියේ දී බාලවයස්කාර දරුවන් දෙදෙනෙකු අපයෝජනයට ලක්කළ බව කියන නියෝජ්‍ය විදුහල්පතිවරයා අත්අඩංගුවට ගෙන තිබේ. අවුරුදු 13 ක් සහ 15 ක වයසේ පසුවූ පිරිමි දරුවන් දෙදෙනෙකු සැකකරු විසින් අපයෝජනයට ලක්කර ඇති බව පොලිසිය පැවසීය. එසේම අදාළ නියෝජ්‍ය විදුහල්පතිවරයා තවත් සිසුන් පිරිසකට පාසලේ පරිගණක යන්ත්‍රයෙන් අසභ්‍ය ‍වීඩියෝ දර්ශන පෙන්වා ඇති බවට පසුගිය 6 වැනිදා පොලිසියට පැමිණිල්ලක් ලැබී තිබුණි. ඒ අනුව අදාළ පරිගණකය ද සිය භාරයට ගත් බව උඩුදුම්බර පොලිසිය සඳහන් කරයි. සැකකරු අද(09) තෙල්දෙණිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22692", "Category": null, "Parent URL": null}