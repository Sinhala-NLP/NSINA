{"Source": "Adaderana", "Timestamp": "March 30, 2010 07:57 am", "Headline": "අකුණු සැර වැදී පස් දෙනෙක් රෝහලේ", "News Content": "මාතලේ, උකුවෙල ප්‍රදේශයේ වත්තක සිටි පුද්ගලයින් පස් දෙනෙකු අකුණු සැර වැදීම නිසා සිදු වූ කම්පන හේතුවෙන් රෝහල් ගත කර තිබේ. ඊයේ පස්වරුවේ මෙම අකුණු සැර වැදීමෙන් රෝහල් ගත කළ පුද්ගලයින් අතර කාන්තාවන් සිවිදෙනකු ද සිටින බව වාර්තා වේ. ඔවුන්ගේ තත්ත්වය බරපතල නොවන බව මාතලේ රෝහලේ වෛද්‍ය අධිකාරි ඩබ්ලිව්.කේ.ඩබ්ලිව්.එස් කුමාරවංශ මහතා ප්‍රකාශ කළේය. එක් පුද්ගලයෙකු ළඟ තිබූ ජංගම දුරකථනයක් හේතුවෙන් මෙම අකුණු සැර වැදී ඇති බවට සැක පළ වී ඇත.", "URL": "https://sinhala.adaderana.lk/news.php?nid=7564", "Category": null, "Parent URL": null}