{"Source": "Adaderana", "Timestamp": "January 23, 2019 12:27 pm", "Headline": "ග්‍රීසියේ සිට්සිපාස් ඔස්ට්‍රේලියා විවෘත ටෙනිස් තරගයේ අවසන් පූර්වයට යයි", "News Content": "ඔස්ට්‍රේලියා විවෘත ටෙනිස් තරගාවලියේ අවසන් පූර්ව වටයට සුදුසුකම් ලබා ගැනීමට ග්‍රීසියේ ස්ටෙෆානෝ සිට්සිපාස් සමත් වුණි. අවසන් පූර්ව වටයේ දී ඔහු තරග වදින්නේ ස්පාඤ්ඤයේ රෆායල් නඩාල් සමඟය. ඔස්ට්‍රේලියා විවෘත ටෙනිස් තරගාවලියේ අර්ධ අවසන් පූර්ව වටයේ එක් තරගයක් පැවැත්වුනේ ස්පාඤ්ඤයේ බවුට්ස්ට් ඔගට් සහ ග්‍රීසියේ ස්ටෙෆානෝ සිට්සිපාස් අතරය. 20 හැවිරිදි වියේ පසුවන සිට්සිපාස් තරගයේ ආරම්භයේ පටන් විශිෂ්ට ක්‍රීඩා විලාශකය නිරත වුණේ බවුට්ස්ට්ට නොසිතු අභියෝගයක් එල්ල කරමිනි. තරගයේ පළමු වටය ලකුණු 7 ට 5 ක් ලෙස ජය ගත්තේ සිට්සිපාස්ය. දෙවන වටයේ ජය බවුට්ස්ට් හිමි කරගත් අතර තුන්වන වටයේ ජය හිමි කරගැනීමට සිට්සිපාස් සමත් වුණි. නැවතත් විශිෂ්ට ක්‍රීඩා විලාශයක නිරත වු සිට්සිපාස් තුන්වන වටයේ ජය හිමි කර ගැනීමත් සමඟ අවසන් පූර්ව වටයේ තම ස්ථානය තහවුරු කර ගත්තේය. ඔහු ලැබූ මෙම ජයග්‍රහණයත් සමඟ සිට්සිපාස්, වාර්තා අතරට එක්වුණේ ඔස්ට්‍රේලියා විවෘත ටෙනිස් තරගාවලියේ අවසන් පූර්ව වටයකට සුදුසුකම් ලබා ගත් ලාබාලතම ක්‍රීඩකයා ලෙසටය. සිට්සිපාස් ඔස්ට්‍රේලියා විවෘත ටෙනිස් තරගාවලියේ අවසන් පූර්ව වටයේදී තරග වදින්නේ 2009 වසරේ ඔස්ට්‍රේලියා විවෘත ටෙනිස් ශූරයා වු ස්පාඤ්ඥයේ රෆායල් නඩාල් සමඟය.", "URL": "https://sinhala.adaderana.lk/news.php?nid=102891", "Category": null, "Parent URL": null}