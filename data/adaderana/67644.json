{"Source": "Adaderana", "Timestamp": "January 3, 2017 08:17 am", "Headline": " රටේ ඉඩම් බේරා ගන්න සටන් කරන්න වෙලා ", "News Content": "ජනතාවගේ ඉඩකඩම් බේරාගැනීමට විදේශිකයින් සමග සටන් කිරීමට සිදුව ඇති බව හිටපු ජනාධිපති මහින්ද රාජපක්ෂ මහතා පවසයි. ඔහු පෙන්වා දෙන්නේ රටේ ජනතාවට අයිති ඉඩකඩම් විදේශ රටවලට විකිණීම වත්මන් රජය දිගින් දිගටම සිදුකරමින් සිටින බවයි. ඇඹිලිපිටිය ආනන්ද බෝධි විහාරයේ පැවති උත්සවයකට එක්වෙමින් හිටපු ජනාධිපති මහින්ද රාජපක්ෂ මහතා මෙම අදහස් පළ කළේය.මේ අතර තම පාලන සමය තුළ සංවර්ධන කටයුතු සඳහා විදෙස් රටවලින් ලබාගත් ණය විදයම් කළ ආකාරය ඉදිරිපත් කිරීමේ හැකියාව පවතින බව හිටපු ජනාධිපති මහින්ද රාජපක්ෂ මහතා පවසයි.එහෙත් වත්මන් ආණ්ඩුව ණය ලබාගන්නේ කුමන කාරණයකට ද යන්න අනාවරණය කිරීමට ඔවුන්ට නොහැකි බව එතුමා පෙන්වා දෙනු ලබයි.ඇඹිලිපිටිය සතිපොළේ පැවති උත්සවයකට එක්වෙමින් හිටපු ජනාධිපති මහින්ද රාජපක්ෂ මහතා මේ බව සඳහන් ක‍ළේය.", "URL": "https://sinhala.adaderana.lk/news.php?nid=67644", "Category": null, "Parent URL": null}