{"Source": "Adaderana", "Timestamp": "September 14, 2011 09:14 am", "Headline": "කෝටි 10 ක් අරන් පනින්න ගිහින් මාට්ටු", "News Content": "නීතී විරෝධී ලෙස මුදල් තොගයක් රැගෙන විදේශ ගත වීමට සූදානම් වූ ශ්‍රී ලාංකිකයෙකු ගුවන් තොටුපල රේගුව මඟින් අත්අඩංගුවට ගෙන තිබේ. අද අලුයම 1.00 ට පමණ අදාළ පුද්ගලයා අත්අඩංගුවට ගත් බව ගුවන් තොටුපල රේගුව පවසයි. ඔහු සිංගප්පූරුව බලා පිටත්ව යාමට සූදානම්ව සිටිය දී අත්අඩංගුවට ගෙන ඇති බව සඳහන්වේ. විවිධ වර්ගයේ විදේශ මුදල් නෝට්ටු තොගයක් ඔහු සතුව තිබී සොයා ගෙන තිබේ. ගුවන් තොටුපල රේගුව පවසන්නේ අදාළ මුදල් තොගයේ වටිනාකම රුපියල් කෝටි 10 ඉක්මවන බවයි.", "URL": "https://sinhala.adaderana.lk/news.php?nid=18708", "Category": null, "Parent URL": null}