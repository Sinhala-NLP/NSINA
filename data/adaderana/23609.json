{"Source": "Adaderana", "Timestamp": "April 18, 2012 02:20 pm", "Headline": "මාතර -කළුතර මුහුදුබඩ දුම්රිය මාර්ගය නවීකරණයෙන් පසු හෙට ජනතා අයිතියට", "News Content": "මාතර -කළුතර මුහුදුබඩ දුම්රිය මාර්ගයේ නවීකරණ කටයුතු සම්පූර්ණයෙන්ම අවසන් කොට ජනතා අයිතියට පැවරීම හෙට දිනයේ දී සිදුකරන බව ප්‍රවාහන අමාත්‍යාංශය පවසයි. මේ සඳහා වියදම් කළ මුදල අමෙරිකානු ඩොලර් මිලියන 167 ක් බව ප්‍රවාහන අමාත්‍යාංශය සඳහන් කරයි. මෙම දුම්රිය මාර්ගයේ විවෘත කිරීමේ අවස්ථාව සඳහා ප්‍රවාහන අමාත්‍ය කුමාර වෙල්ගම මහතා, ඉන්දීය පාර්ලිමේන්තු මන්ත්‍රිනී සුල්මා සිවරාජ් මහත්මිය ඇතුළු එරට පාර්ලිමේන්තු නියෝජිතයන් කිහිපදෙනෙකු ද ඉන්දීය මහකොමසාරිස් අශෝක් කේ කාන්තා මහතා ඇතුළු පිරිසක් ද සහභාගී වීමට නියමිතය.", "URL": "https://sinhala.adaderana.lk/news.php?nid=23609", "Category": null, "Parent URL": null}