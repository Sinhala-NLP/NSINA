{"Source": "Adaderana", "Timestamp": "June 11, 2013 05:38 pm", "Headline": " රනිල් - විජයදාස ඇතුළු පිරිසට මැර ප්‍රහාරයක් ", "News Content": "විපක්ෂ නායක රනිල් වික්‍රමසිංහ, පාර්ලිමේන්තු මන්ත්‍රී විජයදාස රාජපක්ෂ ඇතුළු විපක්ෂයේ මන්ත්‍රීවරුන් පිරිසක‍ට මැර ප්‍රහාරයක් එල්ලවී තිබේ. අද (11) සවස 4.30 ට පමණ බලපිටිය - මි‍ගෙට්ටුවත්ත ප්‍රදේශයේදී මෙම ප්‍රහාරය එල්ලවී ඇති බව එ.ජා.ප පාර්ලිමේන්තු මන්ත්‍රී විජයදාස රාජපක්ෂ මහතා අද දෙරණට කියා සිටියේය. ධීවර කටයුතු සඳහා මුහුදු ගොස් අයහපත් කාලගුණික තත්ත්වය හේතුවෙන් අනතුරට මුහුණදී ජීවිතක්ෂයට පත්වූ ධීවරයින් කිහිපදෙනකුගේ අවමංගල්‍යයට සහභාගීවීම සඳහා විපක්ෂ නායකවරයා ඇතුළු පිරිස මෙම ප්‍රදේශයට ගොස් තිබේ. එහිදී සියයකට ආසන්න මැර පිරිසක් තමන්ට ගල් මුල් ප්‍රහාරයක් දියත් කළ බවත්, එම ප්‍රහාරයෙන් විපක්ෂ නායකවරයාගේ නිල රථයටද හානි සිදුව ඇති බවත් විජයදාස රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=34842", "Category": null, "Parent URL": null}