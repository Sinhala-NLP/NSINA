{"Source": "Adaderana", "Timestamp": "February 16, 2014 08:30 am", "Headline": "බේබද්දා බසයට ගිනි තියයි", "News Content": "අනුරාධපුර පැරණි බස් නැවතුම්පළේ නවතා තිබු ලංගම බස් රථයක් පෙට්‍රල් දමා ගිනි තැබීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ. අනුරාධපුරයේ සිට තන්තිරිමලය බලා ධාවනය වීමට නියමිතව තිබු අදාළ බස් රථයේ රියදුරු සහ බීමතින් පැමිණි පුද්ගලයෙකු අතර බහින්බස්වීමක් සිදුව ඇති බව වාර්තා වේ. පසුව බීමතින් සිටි පුද්ගලයා විසින් පෙට්‍රල් යොදා බසයට ගිනි තැබීම සිදුකර ඇත. ගිනි නිවීමේ ඒකකය සහ අවට වාසීන් එක්ව ගින්න මැඩපවත්වා ඇති අතර සැකකරු අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41153", "Category": null, "Parent URL": null}