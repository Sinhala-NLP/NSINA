{"Source": "Adaderana", "Timestamp": "January 29, 2017 06:09 pm", "Headline": "විදෙස් මුදල් මෙරටට ගේන්න බැරි වෙයි ", "News Content": "විදෙස් මුදල් තොගයක් නීති විරෝධීව මෙරටට රැගෙන ඒමට උත්සාහ කළ ශ්‍රී ලාංකිකයින් දෙදෙනෙකු ඉන්දියාවේ දී අත්අඩංගුවට ගෙන තිබේ.ඉන්දියාවේ මුම්බායි ගුවන්තොටුපොළේ දී රේගු නිලධාරීන් විසින් මෙම ශ්‍රී ලාංකයින් දෙදෙනා අත්අඩංගුවට ගෙන ඇති බව සඳහන්වේ.ඔවුන් සතුව තිබු ගමන් මළුවල සඟවා තිබූ විදෙස් මුදල් තොගයක් එහිදී සොයාගෙන තිබේ. අමෙරිකානු ඩොලර් 31,000ක මුදලක් මෙලෙස සොයාගෙන ඇති බව ඉන්දීය මාධ්‍ය වාර්තා කළේය. අත්අඩංගුවට ගත් ශ්‍රී ලාංකයින් දෙදෙනා සම්බන්ධයෙන් ඉන්දීය රේගු නිලධාරීන් පරීක්ෂණ පවත්වයි.", "URL": "https://sinhala.adaderana.lk/news.php?nid=68813", "Category": null, "Parent URL": null}