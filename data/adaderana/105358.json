{"Source": "Adaderana", "Timestamp": "March 2, 2019 07:08 pm", "Headline": "ඇතැම් රාජ්‍ය පාලකයින් මහා සංඝරත්නයේ අනුශාසනා නොසලකා කටයුතු කරනවා", "News Content": "වර්තමානයේ මෙරට ඇතැම් රාජ්‍ය පාලකයින් මහා සංඝරත්නයේ අවවාද අනුශාසනා නොසලකා හරිමින් කටයුතු කරන තත්ත්වයක් පෙන්නුම් කරන බව සියම් මහා නිකායේ අස්ගිරි පාර්ශවයේ අනුනායක අතිපූජ්‍ය ආනමඩුවේ ධම්මදස්සී නාහිමි පවසයි. නව ව්‍යවස්ථාවක් අනවශ්‍ය බවට මහා සංඝරත්නය නිරන්තරයෙන් ප්‍රකාශ සිදුකළද එම කරුණු පාලකයින් විසින් ඇහුම්කන් නොදෙන තත්ත්වයක් මතුව ඇති බව උන්වහන්සේ පෙන්වා දෙන්නේය. වාරියපොළ ශ්‍රි සුමංගලා නාහිමි අනුස්මරණ උත්සවයකට එක්වෙමින් සියම් මහා නිකායේ අස්ගිරි පාර්ශවයේ අනුනායක අතිපූජ්‍ය ආනමඩුවේ ධම්මදස්සී නාහිමි මෙම අදහස් පළ කළේය.", "URL": "https://sinhala.adaderana.lk/news.php?nid=105358", "Category": null, "Parent URL": null}