{"Source": "Adaderana", "Timestamp": "October 12, 2015 07:36 am", "Headline": "ඇවන්ගාඩ් ගැන වාර්තාව අද බාරදෙයි", "News Content": "මතභේදයකට තුඩු දී ඇති ඇවන්ගාඩ් පාවෙන අවි ගබඩාව පිළිබඳ නාවික හමුදාව සිදු කළ විමර්ශනයේ වාර්තාව අද දිනයේ ආරක්ෂක අමාත්‍යංශයට භාරදීමට නියමිත බව වාර්තා වේ.අවි ආයුධ ද සහිතව ඇවන්ගාඩ් නෞකාව පසුගිය 05 වනදා ශ්‍රී ලංකා මුහුදු සීමාට පැමිණි අතර නෞකාවේ කපිතාන්වරයා ලබාදුන් තොරතුරු සාවද්‍ය බැවින් නැව අත්අඩංගුවට ගැනීමට නාවික හමුදාව විසින් පියවර ගන්නා ලදී.ඒ අනුව මේ සම්බන්ධයෙන් නාවික හමුදාපතිවරයාගේ උපදෙස් මත අංශ කිහිපයක් ඔස්සේ විමර්ශන සිදු කළ අතර එම විමර්ශන වාර්තාව අද දිනයේ ආරක්ෂක අමාත්‍යංශයට භාරදිමට නියමිත බව සඳහන්ය.මෙම වාර්තාව ආරක්ෂක අමාත්‍යංශයට ලබාදීමෙන් අනතුරුව ස්වාධින කමිටුවක් හරහා ඒ පිළිබඳ වෙනමම පරික්ෂණයක් ආරම්භවිමට නියමිතය.මේ අතර මෙම නැව මේ වන විට නාවික හමුදාව භාරයේ පවතින අතර පරික්ෂණ අවසන් වනතුරු නැව මුදානොහරින ලෙස නාවික හමුදාපතිවරයා මිට පෙර දැනුම්දී තිබුණි.", "URL": "https://sinhala.adaderana.lk/news.php?nid=54384", "Category": null, "Parent URL": null}