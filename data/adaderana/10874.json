{"Source": "Adaderana", "Timestamp": "September 16, 2010 08:00 am", "Headline": "ජගත් ඕසෝන් දිනය අදයි", "News Content": "ජගත් ඕසෝන් දිනය අදට යෙදී තිබේ. මිහිපිට ජීවත් වන සෑම ජිවියෙකුගේම පැවැත්ම ආරක්ෂා කර ගැනීම සඳහා ඕසෝන් වියන ආරක්ෂා වීම ඉතා වැදගත්ය. මේ හේතුවෙන් සෑම වසරකම සැප්තැම්බර් මස 16 වැනිදා ජගත් ඕසෝන් දිනය ලෙස එක්සත් ජාතීන්ගේ සංවිධානය 1995 වසරේදී නම් කරනු ලැබීය. කෙසේ වෙතත් ඕසෝන් වියන රැක ගැනීම සම්බන්ධයෙන් ජගත් කතිකාවක් ඇරඹුණේ 1985 වසරේදීය. වියනා සම්මුතිය මගින් ඕසෝන් වියන රැක ගැනීම සම්බන්ධයෙන් ලෝක ප්‍රජාව දැනුවත් කිරීමේ වැඩසටහන් රැසක් සංවිධානය කර තිබේ. අයහපත් මිනිස් ක්‍රියාකාරකම් හේතුවෙන් ඕසෝන් වියන විනාශ වීමේ දැඩි තර්ජනයකට මේ වන විට මුහුණ දී ඇති අතර එය රැක ගැනීම සඳහා බටහිර රටවල ද දැඩි අවධානයක් යොමුව ඇත. අදට යෙදෙන ජගත් ඕසෝන් දිනයට සමගාමීව ජාතික වැඩසටහන පරිසර අමාත්‍ය අනුර ප්‍රියදර්ශන යාපා මහතාගේ ප්‍රධානත්වයෙන් කුරුණෑගලදී පැවැත්වීමට නියමිතය.", "URL": "https://sinhala.adaderana.lk/news.php?nid=10874", "Category": null, "Parent URL": null}