{"Source": "Adaderana", "Timestamp": "February 18, 2014 04:18 pm", "Headline": "ප්‍රජාතන්ත්‍රවාදී පක්ෂ අපේක්ෂකයෙක් අත්අඩංගුවේ ", "News Content": "චෙක්පත් වංචාවක් සම්බන්ධයෙන් ප්‍රජාතන්ත්‍රවාදී පක්ෂයේ දකුණු පළාත් සභා අපේක්ෂකයෙකු අත්අඩංගුවට ගෙන තිබේ. නිට්ටඹුව සහ දෙණියාය ප්‍රදේශවල පදිංචි පුද්ගලයින් දෙදෙනෙකු විසින් සිදුකරන ලද පැමිණිලිවලට අනුව දෙණියාය පල්ලෙගම ප්‍රදේශයේ පදිංචිකරුවෙකු මෙලෙස අත්අඩංගුවට ගත් බව දෙණියාය පොලීසිය සඳහන් කළේය. රුපියල් දෙලක්ෂ 50,000ක සහ රුපියල් 10,000ක චෙක්පත් දෙකක් වංචා කළ බවට අදාළ අපේක්ෂකයාට එරෙහිව චෝදනා එල්ල වී තිබේ. අත්අඩංගුවට ගත් සැකකරු මොරවක මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රුපියල් ලක්ෂය බැගින් වු ශරීර ඇප දෙකක් සහ රුපියල් දස දහස බැගින් වු මුදල් ඇප දෙකක් මත මුදාහැර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=41213", "Category": null, "Parent URL": null}