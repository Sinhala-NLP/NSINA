{"Source": "Adaderana", "Timestamp": "June 23, 2012 12:41 pm", "Headline": " පාසල් සිසුන්ට ගුලි දුන්නු ව්‍යාපාරිකයාට වැඩවරදියි", "News Content": "පාසල් සිසුන් සඳහා මදන මෝදක ගුලි අලෙවි කරමින් සිටි ව්‍යාපාරිකයෙකු මාරවිල පොලිසියේ නොවිසඳුණු අපරාධ විමර්ශන අංශය විසින් අත්අඩංගුවට ගෙන තිබේ. හලාවත දිසා බුද්ධි අංශයට ලැබුණු තොරතුරකට අනුව මාරවිල නගරයේ වෙළඳසැලක් පරීක්ෂා කිරීමේ දී සැකකරු අත්අඩංගුවට ගෙන ඇති බව සඳහන්ය. එහිදී එම වෙළඳසැලේ තිබී මදන‍ මෝදක ගුලි 465 ක් පොලිස් භාරයට ගෙන තිබේ. අත්අඩංගුවට ගත් සැකකරු මාරවිල දිසා අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25262", "Category": null, "Parent URL": null}