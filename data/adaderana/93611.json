{"Source": "Adaderana", "Timestamp": "August 1, 2018 12:07 pm", "Headline": "ඇළට ගිය ලොරිය නිසා දෙදෙනෙකුට තුවාල", "News Content": "අකුරුස්ස, දෙනියාය ප්‍රධාන මාර්ගයේ මොරවක වැලිව ප්‍රදේශයේ සිදුවු රිය අනතුරකින් පුද්ගයින් දෙදෙනෙකු තුවාල ලබා ඇති බව මොරවක පොලීසිය සඳහන් කළේය. ඊයේ(31) දහවල් මෙම අනතුර සිදුවී ඇති බව පොලීසිය සඳහන් කළේය. දෙනියාය දෙස සිට අකුරුස්ස දෙසට ධාවන වු කොටපොළ විවිධ සේවා සමුපකාර සමිතියට අයත් ලොරි රථයක් කාර්මික දෝෂයක් හේතුවෙන් අනතුරට පත්වී ඇති බව වාර්තා වෙයි. අනතුරින් තුවාල ලබා ඇත්තේ රිදුරා සහ රිය සහයකවරයා වන අතර ඔවුන් මොරවක දිසා රෝහලට ඇතුළත් කර ඇති බව පොලීසිය පවසයි. සිද්ධිය සම්බන්ධයෙන් වැඩිදුර පරීක්ෂණ මොරවක පොලීසිය මඟින් සිදුකරයි", "URL": "https://sinhala.adaderana.lk/news.php?nid=93611", "Category": null, "Parent URL": null}