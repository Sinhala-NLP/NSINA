{"Source": "Adaderana", "Timestamp": "March 23, 2014 05:55 pm", "Headline": "එකම ලියාපදිංචි අංකය සහිත යතුරු පැදි 2ක් පොලිස් දැලේ", "News Content": "එකම ලියාපදිංචි අංකය සහිත යතුරුපැදි දෙකක් ළඟ තබාගත් පුද්ගලයෙකු දඹුල්ල නගරයේ දි අත්අඩංගුවට ගෙන තිබේ. දඹුල්ල පොලිසියට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගෙන ඇති අතර යතුරුපැදි දෙක ද පොලිසිය බාරයට ගෙන ඇති බව සඳහන් වෙයි. සැකකරු පොහොරන් වැව, කුරුණෑගල ප්‍රදේශයේ පදිංචි 27 හැවිරිදි පුද්ගලයෙකි. ඔහු අද දඹුල්ල මහේස්ත්‍රාත් අධිකරණය වෙත ඉදිරිපත් කිරිමට නියමිත අතර සිද්ධිය සම්බන්ධයෙන් පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42008", "Category": null, "Parent URL": null}