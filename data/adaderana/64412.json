{"Source": "Adaderana", "Timestamp": "September 25, 2016 10:43 am", "Headline": "  රැඳවියන්ගේ  සෞඛ්‍ය තත්ත්වය යහපත්", "News Content": "උපවාසයේ නිරත අනුරාධපුර බන්ධනාගාරයේ රැඳවියන්ගේ සෞඛ්‍ය තත්ත්වය යහපත් බව බන්ධනාගාර දෙපාර්තමේන්තුව පවසයි.බන්ධනාගාර කොමසාරිස් ජනරාල් නිශාන් ධනසිංහ මහතා සඳහන් කළේ සිව්වන දිනටත් අදාළ රැදවියන් ආහාර වර්ජනය කර උපවාසයේ නිරත වී සිටින බවයි.ත්‍රස්තවාදය වැළැක්වීමේ පනත යටතේ අත්අඩංගුවට ගෙන බන්ධනාගාර ගතව සිටින එල්.ටි.ටි.ඊ. රැදවියන් විසි දෙනෙකු පමණ පසුගිය බදාදා දිනයේ සිට උපවාසයක් ආරම්භ කර තිබේ.ඔවුන්ට අදාළ නඩු කටයුතු කඩිනම් කරන ලෙස බලකරමින් මෙම උපවාසයේ නිරත වී සිටින බව බන්ධනාගාර දෙපාර්තමේන්තුව සඳහන් කළේය.එම රැඳවියන් සියලු දෙනා දෛනිකව වෛද්‍ය පරීක්ෂණවලට භාජනය කරන අතර ඔවුන්ගේ සෞඛ්‍ය තත්ත්වය යහපත් බව නිශාන් ධනසිංහ මහතා පවසයි.", "URL": "https://sinhala.adaderana.lk/news.php?nid=64412", "Category": null, "Parent URL": null}