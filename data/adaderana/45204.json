{"Source": "Adaderana", "Timestamp": "August 8, 2014 08:17 am", "Headline": "මුඛ පිළිකාවට මහනුවරින් වැට බඳින්න යයි", "News Content": "මුඛ පිළිකා, දුම්කොළ සහ පුවක් පිළිබඳ පවත්වන ප්‍රථම අන්තර්ජාතික සමුළුව අද (08) මහනුවර දී පැවැත්වෙයි. සෞඛ්‍ය අමාත්‍ය මෛත්‍රිපාල සිරිසේන මහතාගේ ප්‍රධානත්වයෙන් සමුළුව ආරම්භ වන අතර ඒ සඳහා දෙස් විදෙස් විශේෂඥයින් රැසක් සහභාගි වීමට නියමිතය. මෙරට මුඛ පිළිකා ව්‍යාප්තිය ඉහළ යමින් පවතින අතර මුඛ පිළිකා හේතුවෙන් සිදුවන දළ මරණ අනුපාතය ද ඉහළ ගොස් ඇති බව සෞඛ්‍ය අමාත්‍යංශය පවසයි. මේ හේතුවෙන් දිනකට පුද්ගලයින් තිදෙනෙකු පමණ මිය යන බවට ද ගණන් බලා ඇත. වළක්වාගත හැකි පිළිකා තත්ත්වයක් වන මුඛ පිළිකාව වැළැක්වීමට අදාළ පියවර ගැනීම සමුළුවේ අරමුණු අතර වේ.", "URL": "https://sinhala.adaderana.lk/news.php?nid=45204", "Category": null, "Parent URL": null}