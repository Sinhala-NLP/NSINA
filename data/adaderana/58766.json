{"Source": "Adaderana", "Timestamp": "March 31, 2016 08:54 am", "Headline": "ඇදුම් කට්ටලය ගැන සොයන්න ත්‍රස්ත විමර්ශන කොට්ඨාසයට භාරදෙයි", "News Content": "චාවකච්චේරි, මරවනම්කුලම් ප්‍රදේශයේ තිබී සොයාගත් මරාගෙන මැරෙන ඇදුම් කට්ටලය ඇතුළු පුපුරන ද්‍රව්‍ය තොගය සම්බන්ධයෙන් පරීක්ෂණ පැවැත්වීම ත්‍රස්ත විමර්ශන කොට්ඨාසයට භාරදී තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ වැඩබලන පොලිස්පති එස්.එම් වික්‍රමසිංහ මහතා විසින් අදාළ සිද්ධිය සම්බන්ධයෙන් පරීක්ෂණ කටයුතු ත්‍රස්ත විමර්ශන කොට්ඨාසයට භාරදී ඇති බවයි.චාවකච්චේරි පොලීසියට ලැබුණු තොරතුරක් මත සිදු කළ පරීක්ෂාවකදී ප්‍රදේශයේ නිවසක් තුළ තිබී මරාගෙන මැරෙන ඇදුම් කට්ට්ලයක් සහ පුපුරන ද්‍රව්‍ය තොගයක් ඊයේ අළුයම සොයා ගනු ලැබීය.සිදු කළ පරීක්ෂණවලට අනුව එම නිවසේ හිමිකරු කිලිනොච්චිය, අක්කරායම්කුලම් පොලීසිය විසින් අත්අඩංගුවට ගෙන තිබේ. ඒ අනුව අපරාධ පරික්ෂණ දෙපාර්තමේන්තුවේ ජ්‍යෙෂ්ඨ නියෝජ්‍ය පොලිස්පතිගේ අධීක්ෂණය යටතේ ත්‍රස්ත විමර්ශන කොට්ඨෘසය විසින් අදාළ සිද්ධිය සම්බන්ධයෙන් පරීක්ෂණ ආරම්භ කර ඇති බව රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=58766", "Category": null, "Parent URL": null}