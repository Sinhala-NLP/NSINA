{"Source": "Adaderana", "Timestamp": "September 27, 2018 11:33 am", "Headline": "මහකොමසාරිස්ට පහරදුන් අයට ලැබුණු දඬුවම", "News Content": "මැලේසියාවේ, ශ‍්‍රී ලංකා මහකොමසාරිස් අයි.අන්සාර් මහතාට පහරදීමේ සිද්ධියට සම්බන්ධ තිදෙක්ට එරට අධිකරණයක් විසින් එක් අයෙකුට මැලේසියානු රිගිංන්ට් 9500ක (රුපියල් 387000) බැගින් දඩයක් පනවා තිබේ. මැලේසියාවේ, ශ‍්‍රී ලංකා මහකොමසාරිස්වරයාට පරහදීම ඇතුළු චෝදනා හතරකට මොවුන් වරද පිළිගෙන තිබේ. නඩුවේ චූදිතයන් වූ කලෛයිමුගිලන්, වී.බාලමුරුගන් හා රාගුනාදන් හට නීති විරෝධී රැස්වීමකට සහභාගී වීමේ වරදට මැලේසියානු රිගිංන්ට් 2500 ක දඩයක් නියම කෙරිණි. තර්ජනය කිරීම හා මැලේසියාවේ, ශ‍්‍රී ලංකා මහකොමසාරිස් අයි.අන්සාර් මහතාගේ උපැස් යුවලට හානි කිරීමේ වරදටමැලේසියානු රිගිංන්ට් 3000 ක දඩයක් නියම කෙරිණි. ක්වාලාලාන්පූර් ගුවන් තොටුපොළේදී කලහකාරීලෙස හැසිරීමේ වරදට මැලේසියානු රිගිංන්ට් 3000 ක දඩයක් හා ශ‍්‍රී ලංකා මහකොමසාරිස් අයි.අන්සාර් පරදීමේ වරදටමැලේසියානු රිගිංන්ට් 1000 ක දඩයක් ද නියම කර තිබේ. 2016 වසරේ සැප්තැම්බර් 04 වන දින මැලේසියාවේ, ක්වාලාලාන්පූර් ගුවන් තොටුපොළේදී ශ‍්‍රී ලංකා මහකොමසාරිස් අයි.අන්සාර් මහතාට පිරිසකගේ ප්‍රහාරයට ලක්විණි.", "URL": "https://sinhala.adaderana.lk/news.php?nid=96791", "Category": null, "Parent URL": null}