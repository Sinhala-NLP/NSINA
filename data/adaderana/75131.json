{"Source": "Adaderana", "Timestamp": "July 11, 2017 04:20 pm", "Headline": "ශ්‍රී.ල.නි.පක්ෂය පූර්ණ ආණ්ඩු ක්‍රම ව්‍යවස්ථා සංශෝධනයකට එකඟ නෑ", "News Content": "ශ්‍රී ලංකා නිදහස් පක්ෂය ප්‍රතිපත්තියක් ලෙස පූර්ණ ආණ්ඩු ක්‍රම ව්‍යවස්ථා සංශෝධනයකට එකඟතාවයක් පළ කර නොමැති බවත්,කිසියම් අකාරයක ව්‍යවස්ථා සංශෝධනයක් තුළින් රටේ ජනතාවට අවශ්‍ය නව පාලනයක් ලබා දීමේ කාරණාව පිළිබඳව ශ්‍රී ලංකා නිදහස් පක්ෂයේ අවධානය යොමු කර ඇති බවත් වාරිමාර්ග අමාත්‍ය විජිත් විජයමුණි සොයිසා මහතා පවසයි.අද(11) කොළඹ පැවති මාධ්‍ය හමුවකදී විජිත් විජයමුණි මහතා මේ බව ප්‍රකාශකර තිබේ.යම් කිසි ආකාරයක ව්‍යවස්ථා සංශෝධනයක් සිදුවෙනවානම් ත්‍රෛයිනිකායික හිමිවරුන්ගේ පූර්ණ ආශිර්වාදය ඇතිව ඉදිරිපත් කරන බව එම මහතා කියා සිටියේය.ඒකාබද්ධ විපක්ෂයත් ,මහින්ද රාජපක්ෂත් බුදු දහමට හිමි ස්ථානය නැති කරනවා යැයි පැවසුවද එය එසේ නොවන බවද ඔහු පවසයි.උමා ඔය ගැටළුවේදී එහි වගකීම හිටපු ජනාධිපති විසින් මෛත්‍රීපාල සිරිසේන මහතා වෙත පවරා ඇති බව හා සයිටම් ගැටළුව ,මීතොටමුල්ල කසළ ගැටළුව පිළිබද වගකීමත් මෙම ආණ්ඩුව මත පැවරී ඇති බව විජයමුණි මහතා කියා සිටියේය.එමෙන්ම උමා ඔය ව්‍යාපෘතිය එම වකවානුවේ සිදු වූ විශාල පාඩුවක් බවත් ඇමරිකන් ඩොලර් මිලියන 500ක් දක්වා අද වන විට මේ සඳහා වියදම් වී ඇති බව ඔහු පෙන්වා දෙයි.එමෙන්ම මෙම ව්‍යාපෘතිය හේතුවෙන් අනාගතයේ බණ්ඩාරවෙල ප්‍රදේශයේ තත්ත්වය මීට වඩා වෙනස් අර්බුදයක් විය හැකි බවත් එම මහතා පැවසීය.අතුරුදන් වීමේ පනත ආපස්සට නොව ඉදිරියට ක්‍රියාත්මක වන බව සොයිසා මහතා කියා සිටියේය. එමෙන්ම රටට අතුරුදන් කිරීම නැති කිරීම අත්‍යවශ්‍ය දෙයක් බවද එමෙන්ම ජනතාවට මෙම පනත සියල්ලගේම ආරක්ෂාවට හොද දෙයක් බව ඔහු පවසයි.", "URL": "https://sinhala.adaderana.lk/news.php?nid=75131", "Category": null, "Parent URL": null}