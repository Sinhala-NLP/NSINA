{"Source": "Adaderana", "Timestamp": "August 18, 2018 05:34 pm", "Headline": "නව අගමැතිවරයා ලෙස මාර්ජන් සරීක් තෝරා පත්කර ගනී", "News Content": "ස්ලෝවේනියා පාර්ලිමේන්තුව එරට නව අගමැතිවරයා ලෙස මාර්ජන් සරීක් තෝරා පත්කරගෙන තිබේ. ඔහුට සිය කැබිනට් මණ්ඩලය තෝරා පත්කර ගැනීම සඳහා දින 15ක කාලයක් ලබා දී ඇති බව විදෙස් වාර්තා වල සඳහන් විය. ස්ලෝවේනියා පාර්ලිමේන්තුව රටේ අගමැති අනුප්‍රාප්තිකයා ලෙස රංගනයෙන් දේශපාලනයට පිවිසි මාර්ජන් සරීක් ( Marjan Sarec,) නම්කර තිබේ. ඒ අනුව රට තුළ දිගු කාලීනව පැවති දේශපාලන අර්බුදය නිමා කරමින් සුළුතර ආණ්ඩුවක් පිහිටුවීමට ඔහුට අවස්ථාව හිමිවනු ඇති. ස්ලෝවේනියාවේ ලාබාලතම අගමැතිවරයා ලෙස තේරී පත්වීමට නියමිත 40 හැවිරිදි සරීක් ගේ මෙම පත්වීම සඳහා පාර්ලිමේන්තු මන්ත්‍රීවරු 90 දෙනෙකු අතුරින් 55 දෙනෙකු කැමැත්ත පළකර තිබුණි. රට තුළ පසුගිය ජූනි 3 වැනිදා පැවති මැතිවරණයෙන් සංක්‍රමණික විරෝධී ප්‍රතිපත්තියක් දරන හිටපු අගමැති යානෙෂ් යන්සා ජයග්‍රහණය කළ නමුත් ඔහුට ආණ්ඩුව පිහිටුවීමට අවශ්‍ය බහුතර බලයක් හිමිවුණේ නැහැ. උතුරුදිග ස්ලෝවේනියාවේ හිටපු නගරාධිපතිවරයෙකු වන සරීක්ට වාමාංශික ලෙවීකා පක්ෂයේ අනුග්‍රහය මත රඳා පවතින ඔහුගේ LMS පකෂයේ නායකත්වයෙන් යුතු පක්ෂ පහකින් සැදුම්ලත් මධ්‍ය වාමාංශික සභාගයෙන් බැහැරව සිය කැබිනට් මණ්ඩලය තෝරාගැනීම සඳහා දින 15ක කාලයක් ලබා දී තිබේ. ලෙවීකා පක්ෂය සරීක්ට සහය ලබාදෙන නමුත් ඔහුගේ කැබිනට් මණ්ඩලය සඳහා සහභාගී නොවනබවට ප්‍රකාශ කර ඇත. ආසන 43කට හිමිකම් කියන ලෙවීකා පක්ෂයේ අනුග්‍රහය සහිත LMS පකෂයේ නායකත්වයෙන් සභාගයටද පාර්ලිමේන්තුව තුළ හිමිව ඇත්තේ සැළකිය යුතු මට්ටමේ බහුතරයක්. කෙසේ වෙතත් විශ්ලේෂකයින් පවසන්නේ සරීක් ගේ නායකත්වයෙන් යුතු සුළුතර ආණ්ඩුව අස්ථාවර වනු ඇති බවයි. නව රජය සතුව පවතින ප්‍රධානම කාර්යය භාර්යයක් වන්නේ පසුගිය රජය යුරෝපා කොමිසම සමඟ එළඹි එකඟතාවන්ට අනුව ස්ලෝවේනියා විශාලතම බැංකුවේ සතු කොටස් විශාල ප්‍රමාණයක් අලෙවි අලෙවි කිරීම යි. කෙසේ වෙතත් නව අගමැතිවරයා ඊට විරුද්ධ මතයක සිටීම අර්බුදයකට හේතු විය හැකි බවයි විශ්ලේෂකයින් වැඩිදුරටත් පෙන්වා දෙන්නේ.", "URL": "https://sinhala.adaderana.lk/news.php?nid=94636", "Category": null, "Parent URL": null}