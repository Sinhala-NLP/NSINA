{"Source": "Adaderana", "Timestamp": "February 27, 2019 07:06 am", "Headline": "රත්ගම ව්‍යාපාරිකයන් ඝාතනය ගැන මානව හිමිකම් කොමිෂන් සභාවෙන් විමර්ශනයක්", "News Content": "රත්ගමදී ව්‍යාපාරිකයින් දෙදෙනෙකු පැහැරගෙන ගොස් ඝාතනය කිරිමේ සිද්ධියට අදාලව පරික්ෂණ ආරම්භ කර ඇති බව ශ්‍රී ලංකා මානව හිමිකම් කොමිෂන් සභාව පවසයි. පැමිණිල්ලකින් තොරව එම විමර්ශන ක්‍රියාත්මක බව එම කොමිසම සඳහන් කළේය. මාතර මානව හිමිකම් කොමිෂන් කාර්යාලය මඟින් අදාල විමර්ශන ආරම්භ කර ඇති බව සඳහන් වෙයි. කෙසේ වෙතත් අදාල සිද්ධිය සම්බන්ධයෙන් කිසිදු පාර්ශවයක් විසින් මේ සම්බන්ධයෙන් මෙතෙක් පැමිණිලි කර නොමැති බව ද ශ්‍රී ලංකා මානව හිමිකම් කොමිෂන් සභාව සඳහන් කළේය. කිසියම් පාර්ශවයක් විසින් පැමිණිල්ලක් ඉදිරිපත් කළ හොත් ඊට අදාලව වෙනම පරික්ෂණයක් ආරම්භ කරන බව එම කොමිෂන් සභාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=105108", "Category": null, "Parent URL": null}