{"Source": "Adaderana", "Timestamp": "November 7, 2015 05:41 pm", "Headline": "නැගෙනහිර මුහුදේ ධීවර හෝ නාවික කටයුතු වලින් වලකින්න ", "News Content": "නැගෙනහිර මුහුදු කලාපයේ ධීවර හෝ නාවික කටයුතුවල නිරතවිමෙන් වලකින ලෙස කාලගුණ විද්‍යා දෙපාර්තමේන්තුව දැනුම් දී තිබේ.ශ්‍රී ලංකාවට නැගෙනහිර උතුරු අක්ෂාංශ 8.7 ත් නැගෙනහිර දේශාංස 86.6ත් කේන්ද්‍ර කර ගනිමින් පීඩන අවපාතයක් වර්ධනය වි ඇති බව එම දෙපාර්තමේන්තුව සඳහන් කළේය.ත්‍රිකුණාමලයට කිලෝමිටර් 500 ක් පමණ දුරින් පිහිටි අඩු පීඩන කලාපය පීඩන අවපාතයක් දක්වා වර්ධනය වි ඇති බවද සඳහන්ය.මේ හේතුවෙන් එම ප්‍රදේශවල තද සුළං සහ ගිගුරුම් සහති වැසි ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=54948", "Category": null, "Parent URL": null}