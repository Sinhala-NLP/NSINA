{"Source": "Adaderana", "Timestamp": "October 19, 2010 03:45 pm", "Headline": "ෆොන්සේකාගේ පුටුව නොගැනීම නිල වශයෙන් දැනුම් දී නෑ", "News Content": "ප්‍රජාතන්ත්‍රවාදී ජාතික සන්ධානයේ නායක සරත් ෆොන්සේකා මහතාගේ පුරප්පාඩු වූ මන්ත්‍රී ධූරයට මැතිවරණ කොමසාරිස්වරයා විසින් නම් කළ ලක්ෂ්මන් නිපුනආරච්චි යන අය මන්ත්‍රී ධූරය බාර ගන්නවාද නැද්ද යන වග මෙතෙක් නිල වශයෙන් දැනුම්දී නැතැයි සහකාර පාර්ලිමේන්තු මහ ලේකම් නීල් ඉද්දවෙල මහතා පවසයි. ඒ බව ලක්ෂ්මන් නිපුනආරච්චි මහතා හෝ ප්‍රජාතන්ත්‍රවාදී ජාතික සන්ධානයේ මහ ලේකම් විසින් නිල වශයෙන් දැනුම් දිය යුතු බවද සහකාර මහලේකම්වරයා කියා සිටියේය. පුරප්පාඩු වූ මන්ත්‍රී ධූරයේ ලක්ෂ්මන් නිපුණආරච්චි මහතා දිවුරුම් නොදෙන බව ජ.වි.පෙ ප්‍රධාන ලේකම් ටිල්වින් සිල්වා මහතා අවධාරණය කර තිබීම හේතුවෙන් අද දෙරණ කළ විමසුමකට පිළිතුරු දෙමින් නීල් ඉද්දවෙල මහතා මේ බව කියා සිටියේය.", "URL": "https://sinhala.adaderana.lk/news.php?nid=11607", "Category": null, "Parent URL": null}