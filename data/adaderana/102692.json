{"Source": "Adaderana", "Timestamp": "January 20, 2019 11:02 am", "Headline": "ප්‍රදේශ කිහිපයකට දරා ගත නොහැකි ශීතලක්", "News Content": "මහියංගණය, බදුල්ල, බණ්ඩාරවෙල වියලුව ඇතුලු ඌව පළාතේ බොහෝ ප්‍රදේශවල මේ දිනවල දරා ගත නොහැකි තරමේ ශීතලක් පවතින බව ජනතාව පවසයි. මේ වන විට ප්‍රදේශයට බලපෑ මහ වැසි සමය පහව ගොස් නියගය උදාවී ඇතත් මෙම ශීතල තත්ත්වය තවමත් පහව ගොස් නැතැයිද ඔවුන් පවසයි. විශේෂයෙන්ම මෙම ශීතල දේශගුණය හේතුවෙන් මෙම ප්‍රදේශයන්හි තේ වතුවල සේවය කරන කම්කරුවෝ මෙන්ම හේන් කුඹූරු හා එලවලු කොටුවල වගාවන්හි නිරතවන ගොවි පිරිස්ද දැඩි අපහසුතාවකට පත්ව සිටින බව අප වාර්තාකරු පවසයි. පවත්නා දේශගුණික විපර්යාසයත් සමඟ උණ හා සෙම් රෝග වැළදී රෝහල්ගතවන සංඛ්‍යාවද ඉහල යමින් පවතින බව රෝහල් ආරංචිමාර්ග පවසයි.", "URL": "https://sinhala.adaderana.lk/news.php?nid=102692", "Category": null, "Parent URL": null}