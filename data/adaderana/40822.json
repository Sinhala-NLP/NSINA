{"Source": "Adaderana", "Timestamp": "February 2, 2014 08:33 am", "Headline": "සෙල්ලම් කරමින් සිටි දරුවා ළිඳට වැටී මරුදකී", "News Content": "සෙල්ලම් කරමින් සිටි කුඩා දරුවෙක් ළිඳකට වැටී මියගොස් ඇති බව මාදම්පේ පොලීසිය පවසයි. මිය ගොස් ඇත්තේ මාදම්පේ - සෙම්බුකට්ටිය පදිංචිව සිටි ක්‍රිශ්නම්ගේ ක්‍රිශාන් ධම්මික (09) නම්වු කුඩා කරුවෙකි. ඊයේ (01) සවස මෙම අනතුර සිදුවී ඇත. මිය ගොස් ඇති දරුවා තවත් දරුවන් කීපදෙනෙකු සමග සෙල්ලම් කරමින් සිටින විට අනාරක්ෂිත ළිදකට වැටී ඇතැයි අප වාර්තාකරු කියයි. සිද්ධිය දැක ඇති සෙසු දරුවන්ගේ කෑ ගැසීමත් සමගම එම ස්ථානයට එක්වු අසල්වැසියන් දරුවා ගොඩට ගෙන මාදම්පේ ප්‍රාදේශීය රෝහල වෙත ඇතුළත් කළත් ඒ වන විටත් දරුවා මිය ගොස් තිබී ඇත. පශ්චාත් මරණ පරීක්ෂණය පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=40822", "Category": null, "Parent URL": null}