{"Source": "Adaderana", "Timestamp": "December 24, 2018 08:04 am", "Headline": "ජනතාවට දැනෙන ආර්ථික වෙනසක් ඇති කරනවා", "News Content": "විවිධ ආර්ථික න්‍යායන් ක්‍රියාත්මක කිරීම වෙනුවට ඉදිරි මාස 10 තුළ ජනතාවට දැනෙන ආකාරයේ ආර්ථික වෙනසක් ඇති කිරීමට තමන් වගබලාගන්නා බව එක්සත් ජාතික පක්ෂ නියෝජ්‍ය නායක අමාත්‍ය සජිත් ප්‍රේමදාස මහතා පවසයි. අමාත්‍යවරයා මේ බව සඳහන් කළේ ඊයේ (23) පැවති කොළොන්නාව එක්සත් ජාතික පක්ෂ බල මණ්ඩල රැස්වීම අමතමින්. එක්සත් ජාතික පක්ෂයේ දිවංගත අමාත්‍ය වීරසිංහ මල්ලිමාරච්චි මහතාගේ අභිනව පිළිරුව විවෘත කිරීම ඊයේ කොළොන්නාවේදී සිදුකෙරුණේ පක්ෂයේ නියෝජ්‍ය නායක අමාත්‍ය සජිත් ප්‍රේමදාස මහතාගේ ප්‍රධානත්වයෙන්. අනතුරුව කොළොන්නාව එක්සත් ජාතික පක්ෂ බල මණ්ඩල රැස්වීම ද පැවැත් විය.", "URL": "https://sinhala.adaderana.lk/news.php?nid=101212", "Category": null, "Parent URL": null}