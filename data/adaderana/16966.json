{"Source": "Adaderana", "Timestamp": "June 23, 2011 08:37 pm", "Headline": "ලංගම බස් ගාස්තුත් ඉහළට ", "News Content": "ශ්‍රී ලංකා ගමනාගමන මණ්ඩලයට අයත් බස් රථවල ගාස්තුව ද ජූලි මස 01 වන දින සිට ක්‍රියාත්මක වන පරිදි 7 .6% න් ඉහළ නැංවෙන බව ජාතික ගමනාගමන කොමිසමේ සභාපතිවරයා පවසයි. ‍ ජූලි මස පළමුවැනිදා සිට ක්‍රියාත්මක වන පරිදි පෞද්ගලික බස් ගාස්තු 7.6% න් ඉහළ නැංවීමට තීරණය කර ඇති බව පෞද්ගලික ප්‍රවාහන සේවා අමාත්‍ය සී.බී. රත්නායක මහතා අද(23) ප්‍රකාශ කළේය. ‍ වාර්ෂික බස් ගාස්තු සංශෝධනයට අනුව ජාතික ගමනාගමන කොමිසන් සභාව විසින් මෙම බස් ගාස්තු සංශෝධනය සකස් කර ඇති බව සී.බී.රත්නායක අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=16966", "Category": null, "Parent URL": null}