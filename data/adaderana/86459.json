{"Source": "Adaderana", "Timestamp": "March 27, 2018 05:13 pm", "Headline": " කොළඹ මහා නගර සභාවට තේරී පත්වූ මන්ත්‍රීවරුන් දිවුරුම් දෙයි", "News Content": "කොළඹ මහා නගර සභාවට එක්සත් ජනතා නිදහස් සන්ධානයෙන් තේරී පත්වූ මන්ත්‍රීවරුන් ජනාධිපති මෛත්‍රීපාල සිරිසේන මහතා ඉදිරියේ දිවුරුම් දී තිබේ. අද (27) පෙරවරුවේ ජනාධිපති නිල නිවසේදී ඔවුන් ජනාධිපතිවරයා ඉදිරියේ දිවුරුම් දුන් බව ජනාධිපති මාධ්‍ය අංශය සඳහන් කළේය. නව මන්ත්‍රීවරුන් 11 දෙනෙකු මෙහිදී දිවුරුම් දී තිබේ. දිවුරුම්දිමේ අවස්ථාවට පළාත් සභා හා පළාත් පාලන අමාත්‍ය ෆයිසර් මුස්තාෆා මහතාද එක්ව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=86459", "Category": null, "Parent URL": null}