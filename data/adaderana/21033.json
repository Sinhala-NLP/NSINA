{"Source": "Adaderana", "Timestamp": "December 29, 2011 04:50 pm", "Headline": "සාමණේර හිමිවරුන්ගේ පවුල් සඳහා නිවාස සහන ලබාදෙයි", "News Content": "දුෂ්කර ප්‍රදේශවලින් පැවිදි බිමට පිවිසෙන සාමණේර ස්වාමීන් වහන්සේගේ පවුල්වල සුබසාධනය සඳහා පියවර ගෙන ඇති බව ජනාධිපති මහින්ද රාජපක්ෂ මහතා පවසයි. සාමණේර භික්ෂුන් වහ‍න්සේගේ පවුල් සඳහා නිවාස සහන ලබාදීමට ද රජය පියවර ගෙන ඇති බව ඔහු සඳහන් කරයි. අනුරාධපුර මිරිසවැටිය විහාරාධිකාරී පූජ්‍ය ඊතලවැටුණවැවේ ඥානතිලක හිමි අද(29) පෙරවරුවේ බැහැදුටු අවස්ථාවේ ජනාධිපතිවරයා මේ බව කියා සිටියේය. එහිදි විහාරාධිකාරී ස්වාමීන්වහන්සේ, රට තුළ දියත් කර ඇති දැවැන්ත සංවර්ධන කටයුතු සම්බන්ධයෙන් ජනතාව ජනාධිපතිවරයා කෙරෙහි ප්‍රසාදයකින් පසුවන බව ප්‍රකාශ කළ බව ජනාධිපති මාධ්‍ය අංශය පවසයි. මෙම අවස්ථාවට ජනාධිපති ආර්යා ශිරන්ති රාජපක්ෂ, නාමල් රාජපක්ෂ මහත්ම මහත්මීන් ද මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=21033", "Category": null, "Parent URL": null}