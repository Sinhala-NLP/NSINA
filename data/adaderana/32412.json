{"Source": "Adaderana", "Timestamp": "March 14, 2013 03:00 pm", "Headline": " දෙදෙනෙක් මරා දැමුවාට පස් දෙනෙකුට මරණ දඬුවම්", "News Content": "1999 වසරේ බිබිල ප්‍රදේශයේ පැවති එක්සත් ජාතික පක්ෂ රැස්වීමකදී සිදුවූ වෙඩි තැබීමකදී පුද්ගලයින් දෙදෙනෙකු මියයාමේ සිද්ධියට වරදකරුවන් වූ පුද්ගයින් 5 දෙනෙකුට මොණරාගල පළාත්බද මහාධිකරණය මරණ දඬුවම නියම කර තිබේ. මොණරාගල පළාත්බද මහාධිකරණ විනිසුරු ගිහාන් කුලතුංග මහතා විසින් මෙම දඩුවම් නියම කළ බව අද දෙරණ වාර්තාකරු සඳහන් කළේය. බිබිල , ගල්කුඹුර ප්‍රදේශයේ එක්සත් ජාතික පක්ෂ පාර්ලිමේන්තු මන්ත්‍රී රංජිත් මද්දුමබණ්ඩාර මහතා සහභාගී වූ රැස්වීමකදී අදාළ වෙඩි තැබීම සිදුව තිබුණි. එම සිද්ධිය සම්බන්ධයෙන් චෝදනා එල්ල වූ බිබිල ප්‍රදේශයේ පදිංචිකරුවන් 5 දෙනෙකුට මෙලෙස මරණ දඬුවම නියම කර තිබේ.", "URL": "https://sinhala.adaderana.lk/news.php?nid=32412", "Category": null, "Parent URL": null}