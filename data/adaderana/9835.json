{"Source": "Adaderana", "Timestamp": "July 26, 2010 08:26 am", "Headline": "කොළඹ කුණු දැමූ 13 ට මාංචු වැටෙයි", "News Content": "කොළඹ නගරයේ මංමාවත් තුළින් කසළ බැහැර කිරීමේ චෝදනාව මත පුද්ගලයින් 13 දෙනෙකු අත්අඩංගුවට ගෙන තිබේ. ආදුරුප්පු වීදි‍යේ පොලිස් බල ප්‍රදේශය තුළ සිදුකළ වැටලීමකදී මෙම පිරිස අත්අඩංගුවට ගෙන ඇති බවට කොළඹ මහේස්ත්‍රාත් අධිකරණයට වාර්තා වී ඇති බව සඳහන්ය. පොලිසිය විසින් මෙම පිරිසට එරෙහිව පොලිස් ආඥා පනත යටතේ නඩු පවරා තිබේ. එම චෝදනා වලට අදාළ විත්තිකරුවන් වරද පි‍ළිගෙන ඇති අතර ඔවුන්ට දඩුවම් පැමිණවීම ලබන 30 වැනිදා සිදුකිරීමට නියමිත බව කොළඹ මහේස්ත්‍රාත් අධිකරණය නිවේදනය කළේය. මහජන සෞඛ්‍යයට හානි වන පරිදි ප්‍රසිද්ධ මහා මාර්ගවල කැලි කසළ බැහැර කිරීම සම්බන්ධයෙන් මෙම පිරිසට චෝදනා එල්ල කර ඇත.", "URL": "https://sinhala.adaderana.lk/news.php?nid=9835", "Category": null, "Parent URL": null}