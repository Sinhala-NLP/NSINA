{"Source": "Adaderana", "Timestamp": "May 24, 2018 08:28 am", "Headline": "මුව මස් 23Kg සහ කොතලහිඹුටු තොඟයක් අත්අඩංගුවට ", "News Content": "තණමල්විල කිතුල්කෝටේ අඩවිවන කාර්යාලයේ නිළධාරීන් පිරිසක් විසින් ලුණුගම්වෙහෙර ජාතික වනෝද්‍යානයෙහි සිදු කළ හදිසි වැටලීමකදී වියලි මුවමස් කිලෝග්‍රෑම් විසිතුනක්, රුපියල් ලක්ෂ ගනනක් වටිනා කොතලහිඹුටු කැබලි විසිනවයක් සමඟ සැකකරුවන් විසින් එවා ප්‍රවාහනයට යොදා ගත් පා පැදි තුනක් ද අත්අඩංගුවට ගෙන ඇති බව අද දෙරණ වාර්තාකරු පැවසීය. සැකකරුවන් විසින් දීර්ඝකාලයක සිට ලුණුගම්වෙහෙර ජාතික වනෝද්‍යානය ආශ්‍රිතව මෙම ජාවාරම පවත්වාගෙන ගොස් ඇති බවට මූලික පරීක්ෂණ වලින් අනාවරණය වී තිබේ. සැකකරුවන් විසින් කපන ලද කොතලහිඹුටු ශාකය වසර දෙසීයකට වඩා ඉපැරැණි ශාකයක් බව වනජීවි නිලධාරීන් පවසයි. ඊයේ (23) සවස වැටලීම සිදු කරන අවස්ථාවෙදී සැකකරුවන් පලාගොස් ඇති අතර ඔවුන් සොයා වනජීවි නිලධාරීන් විශේෂ පරීක්ෂණයක් ආරම්භ කර ඇති බව අප වාර්තාකරු සඳහන් කළේය. ඉහත නඩු භාන්ඩ තිස්ස මහේස්ත්‍රාත් අධිකරණයට අද(24) ඉදිරිපත් කිරීමට නියමිත අතර කිතුල්කෝටේ වනජීවි නිලධාරීන් ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=89725", "Category": null, "Parent URL": null}