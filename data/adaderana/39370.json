{"Source": "Adaderana", "Timestamp": "December 6, 2013 11:29 am", "Headline": "දකුණු අප්‍රිකාවට ලකුණු 141ක ජයක් හිමිවෙයි", "News Content": "ඉන්දීයාව සහ දකුණු අප්‍රිකාව අතර පැවති එක්දින තරඟයෙන් ලකුණු 141ක ජයක් හිමිකර ගැනීමට දකුණු අප්‍රිකානු කණ්ඩායම ඊයේ(05) සමත් විය. තරගයේ කාසියේ වාසීය දිනු ඉන්දීය කණ්ඩායම ප්‍රථමයෙන් පන්දුවට පහරදීම සඳහා දකුණු අප්‍රිකානු කණ්ඩායමට අවස්ථාව ලබා දුන්නේය. ඒ අනුව ඔවුන් පන්දුවාර 50 අවසානයේ කඩුලු 4ක් දැවී ලකුණු 358ක් ලබාගත්තේය. එහිදී ක්වින්ටන් ද කොක් ලකුණු 135ක් රැසකර ගැනීමට හැකි විය. පන්දු යැවීමේ දී මොහොමඩ් ශාමි කඩුලු තුනක් දවා ගැනීමට සමත් වුණි. පිළිතුරු ඉනිම සඳහා පිටියට පිවිසි ඉන්දීය කණ්ඩායමට ලබාගත හැකි වුයේ සියලු දෙනා දැවී ලකුණු 217ක් පමණය. පන්දුයැවීමේ දී ඩේල් ස්ටේන් සහ රයන් මැකලන් කඩුලු තුන බැගින් දවා ගැනීමට සමත් වුණි.", "URL": "https://sinhala.adaderana.lk/news.php?nid=39370", "Category": null, "Parent URL": null}