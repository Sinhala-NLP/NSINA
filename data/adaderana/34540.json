{"Source": "Adaderana", "Timestamp": "June 1, 2013 12:09 pm", "Headline": "ප්‍රතිශක්තිකරණයට ප්‍රතිපත්තියක්", "News Content": "ජාතික ප්‍රතිශක්තීකරණ ප්‍රතිපත්තියක් සකස් කිරීමට පියවර ගෙන තිබේ. මෙරට ජාතික ප්‍රතිශක්තීකරණ වැඩපිළිවෙළ ලෝකයේ විශිෂ්ඨතම ප්‍රතිශක්තීකරණ සේවාව බවට පත් කිරීමේ අරමුණ ඇතිව මෙම වැඩපිළිවෙළ ක්‍රියාත්මක කර ඇති බව සෞඛ්‍ය අමාත්‍යංශය සඳහන් කළේය. ජාතික ප්‍රතිශක්තීකරණ වැඩපිළිවෙළ ආසියානු කලාපයේ පමණක් නොව මුළු ලෝකයේම රටවල් විසින් ඇගයිමකට ලක් කර තිබේ. මේ වන විට ජාතික ප්‍රතිශක්තීකරණ වැඩපිළිවෙළ හරහා ලබාදෙන එන්නත් තුළින් ලැබෙන රැකවරණය ජනගහණයෙන් සියයට සියයක් බව සෞඛ්‍ය අමාත්‍යංශය සඳහන් කළේය. එවැනි ප්‍රතිශතයක් ආසියානු කලාපයේ කිසිදු රටකින් වාර්තා නොවන බව සෞඛ්‍ය අමාත්‍යංශය පැවසුවේය. ජාතික ප්‍රතිශක්තීරණ වැඩපිළිවෙළේ සාර්ථකත්වය හේතුවෙන් මේ වන විට රෝග ගණනාවක් මෙරටින් තුරන් කර තිබේ. ඇතැම් රෝග වසර 15ක පමණ සිට වාර්තා නොවන බව සෞඛ්‍ය අමාත්‍යංශය සඳහන් කළේය. ගලපටලය, පිටගැස්ම, කක්කල් කැස්ස, වසූරිය සහ පෝලියෝ රෝගය මේ වන විට මුළුමනින්ම මෙරටින් තුරන් කර ඇති බව ද එම අමාත්‍යංශය පැවසුවේය.", "URL": "https://sinhala.adaderana.lk/news.php?nid=34540", "Category": null, "Parent URL": null}