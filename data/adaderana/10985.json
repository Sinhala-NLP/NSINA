{"Source": "Adaderana", "Timestamp": "September 20, 2010 04:56 pm", "Headline": "ජා-ඇළ රෝහලේ සේවක පිරිස් රාජකාරි නවතයි", "News Content": "ජා-ඇළ දිසා රෝහලේ වෛද්‍යවරුන් ඇතුළු සියලු කාර්යය මණ්ඩලය අද දහවල් සිට සියලු රාජකාරි කටයුතු වලින් බැහැර වී තිබේ. රෝහලේ ආරක්ෂක නිලධාරියෙකුට පුද්ගලයින් පිරිසක් පහර දීම‍ මීට හේතු වී ඇත. ජා-ඇළ, මාඑළිය ප්‍රදේශයේ ඊයේ රාත්‍රී සිදු වූ ගැටුමකින් තුවාල ලබා රෝහල් ගත කර ඇති රෝගීන් පිරිසක් බැලීම සඳහා අද උදෑසන පැමිණි පුද්ගලයන් පිරිසකට රෝහලට ඇතුළුවීමට ආරක්ෂක නිලධාරීන් ඉඩ නොදීම හේතුවෙන් මෙසේ ආරක්ෂක නිලධාරීයාට අදාළ පුද්ගලයින් පහර දී තිබේ. සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැති බව ජා-ඇළ පොලිසිය සඳහන් කළේය.", "URL": "https://sinhala.adaderana.lk/news.php?nid=10985", "Category": null, "Parent URL": null}