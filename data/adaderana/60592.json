{"Source": "Adaderana", "Timestamp": "May 29, 2016 09:56 pm", "Headline": "  පන්නල වෙඩි තැබීමක්-2ක් මරුට", "News Content": "පන්නල, වැටකෙයාව ප්‍රදේශයේ සිදු වූ වෙඩි තැබීමකින් පුද්ගලයින් දෙදෙනෙක් මිය ගොස් තිබේ.අද(29) රාත්‍රී 7.45ත් 8.00ත් අතර කාලය තුළ මෙම වෙඩි තැබීම සිදුව ඇති බව වාර්තා වෙයි.මිය ගිය අය අතර කාන්තාවක්ද වන බව සඳහන්ය.වෙඩි වැදීමෙන් තුවාල ලැබූ එක් පුද්ගලයෙකු පන්නල රෝහලේ ප්‍රතිකාර ලබන බව පොලීසිය පවසයි.කවුරුන් කුමන හේතුවක් නිසා මෙම වෙඩි තැබීම සිදු කළාද යන්න තවමත් අනාවරණය වී නොමැති අතර සිද්ධිය සම්බන්ධයෙන් පන්නල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=60592", "Category": null, "Parent URL": null}