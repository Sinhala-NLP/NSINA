{"Source": "Adaderana", "Timestamp": "December 14, 2013 08:59 am", "Headline": "හික්කඩුවෙන් කුඩු කි‍ලෝ 10ක් - සැකපිට 3ක් මාට්ටු", "News Content": "හික්කඩුවේදී කුඩු කිලෝ ග්‍රෑම් 10ක් සමග සැකපිට පුද්ගලයින් තිදෙනෙකු අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යංශය විසින් මෙම වැටලීම කර ඇති අතර මෙය දකුණු පළාතෙන් සොයාගත් විශාලතම හෙරොයින් තොගය ලෙස සැලකේ. පසුගියදා කටුනායක ගුවන් තොටුපළේ දී මත්ද්‍රව්‍ය සමඟ අත්අඩංගුවට ගත් ලයිබිරියානු ජාතිකයාගෙන් සිදුකළ ප්‍රශ්න කිරීම් වලදී අනාවරණය වු තොරතුරු මත මෙම හෙරොයින් තොගය සොයාගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා මහතා සඳහන් කළේය. සැකකරුවන් මීගමුව අධිකරණයට ඉදිරිපත් කිරීමෙන් අනතුරුව රඳවා තබාගැනීමේ නියෝග මත පොලිස් මත් ද්‍රව්‍ය නාශක කාර්යංශය වැඩිදුර පරීක්ෂණ ආරම්භ කර ඇත. දකුණු පළාතෙන් සොයාගත් විශාලතම කුඩු තොගය ලෙස මෙය සැලකුණද පසුගියදා රේගුව විසින් කුඩු කිලෝ 261ක් සිය භාරයට ගනු ලැබුවේ ලංකාවෙන් මෙන්ම ආසියාවෙන් සොයාගත් විශාලතම කුඩු තොගය ලෙස එය සලකමිනි.", "URL": "https://sinhala.adaderana.lk/news.php?nid=39582", "Category": null, "Parent URL": null}