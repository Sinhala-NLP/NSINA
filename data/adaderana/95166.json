{"Source": "Adaderana", "Timestamp": "August 28, 2018 10:48 pm", "Headline": "ජාත්‍යන්තර බෞද්ධ මහා සම්මේලනයේ සභාපතිධූරය නැවතත් ලංකාවට", "News Content": "ජාත්‍යන්තර බෞද්ධ මහා සම්මේලනයේ සභාපතිධූරයට පූජ්‍ය මහාචාර්ය පල්ලෙකන්දේ රතනසාර හිමි පත් කර ඇත. ඉන්දියාවේ නවදිල්ලි නුවර පැවති මෙම සම්මේලනයේ පාලක සභා රැස්වීමේදී උන්වහන්සේ එහි සභාපතිධූරයට තෝරා පත්කර ගැනුණි. ජාත්‍යන්තර බෞද්ධ මහා සම්මේලනයේ සභාපතිධූරය දැරෑ පූජ්‍ය මහාචාර්ය බෙල්ලන්විල විමලරත්න හිමිගේ අපවත්වීමෙන් එම ධූරය පුරප්පාඩුව පැවතිණි. ජාත්‍යන්තර බෞද්ධ මහා සම්මේලනයේ සභාපතිධූරයට අභිනවයෙන් තේරී පත්වූ මහාචාර්ය පල්ලෙකන්දේ රතනසාර හිමි 2020 වසර දක්වා එම ධූරයේ කටයුතු කරනු ඇති. ආචාර්ය ධමින්ද පෝරගේ මහතා මෙම සම්මේලනයේ මහලේක්ම්ධූරයේ කටයුතු කරයි.", "URL": "https://sinhala.adaderana.lk/news.php?nid=95166", "Category": null, "Parent URL": null}