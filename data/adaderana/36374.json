{"Source": "Adaderana", "Timestamp": "August 4, 2013 08:05 pm", "Headline": " පස්කන්දක් වැටී කතක් මරුට - ගර්භනි කතකටත් තුවාලයි", "News Content": "ගම්පොළ අම්බුළුවාව මාර්ගයේ සිංහපිටිය ප්‍රදේශයේ නිවසකට පස්කන්දක් කඩා වැටීම නිසා අවුරුදු 55ක් වයසැති කාන්තාවක් මියගොස් තුවාල ලැබූ ගර්භනි කතක් ඇතුළු සිව්දෙනෙකු රෝහල් ගත කර තිබේ. ගර්භනි කාන්තාව හා තවත් කාන්තාවක් පේරාදෙණිය රෝහලටත් ළමුන් දෙදෙනෙකු ගම්පොළ රෝහලටත් ඇතුළත් කර ඇත. අද සවස මෙය සිදුව ඇත. මේ අතර අයහපත් කාලගුණික තත්ත්වය හමුවේ ඇති වූ ජල ගැලීම්වලින් නුවරඑළියේ දිස්ත්‍රීක්කයේ ප්‍රදේශ කිහිපයක පවුල් 350ක් පමණ අවතැන් වී ඇත. වටවල සහ කොටගල ප්‍ර දේශවලට ජල ගැලීම් වැඩි වශයෙන් බලපා තිබේ.", "URL": "https://sinhala.adaderana.lk/news.php?nid=36374", "Category": null, "Parent URL": null}