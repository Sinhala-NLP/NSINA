{"Source": "Adaderana", "Timestamp": "September 21, 2012 12:29 pm", "Headline": "සමාවෙන්න! මම අමෙරිකානු ජනපති", "News Content": "අමෙරිකාව නිෂ්පාදනය කළ ඉස්ලාම් ආගමට නිගාදෙන චිත්‍රපටය සම්බන්ධයෙන් සමාව අයදින බව අමෙරිකානු ජනාධිපති බැරක් ඔබාමා පවසයි. අදාළ චිත්‍රපටය තමන් දැඩි ලෙස හෙළා දකින බව රූපවාහිනී නාලිකාවක පෙනී සිටිමින් බැරක් ඔබාමා ප්‍රකාශ කර ඇත. ඉස්ලාම් ආගමට නිගාදෙන අයුරින් අමෙරිකාව නිෂ්පාදනය කළ අදාළ චිත්‍රපටය හේතුවෙන් සහ ප්‍රංශ සඟරාවක පළවු කාටූනයක් හේතුවෙන් මේ වන විට ලොවපුරා රටවල් 20 ක පමණ අමෙරිකානු සහ ප්‍රංශ විරෝධී උද්ඝෝෂණ පැවැත්වේ. රටවල් රැසක අද (21) දිනය විරෝධතා පැවැත්වීමේ දිනයක් ලෙස ප්‍රකාශ කර ඇති අතර ඒ අරමුණින් පකිස්තානය අද දිනය ජාතික නිවාඩු දිනයක් ලෙස ද ප්‍රකාශය පත් කළේය. මුස්ලිම් රටවල පැවැත්වෙන මෙම විරෝධතා හමුවේ තම වැසියන් සඳහා ඇතැම් රටවල්වලට සංචාරය කිරීමේ දී සීමා පැනවීමට ද අමෙරිකානු රජය පියවර ගත්තේය. එමෙන්ම රටවල් 20 ක පිහිටි තානාපති කාර්යාල සහ තම රජයට අයත් සෙසු කාර්යාල වසා දැමීමට ප්‍රංශ රජය ද පියවර ගෙන ඇති බව සඳහන්ය. පසුගිය 11 වැනිදා සිට පවතින මෙම විරෝධතා හමුවේ මේ වන විට පුද්ගලයින් 30 දෙනෙකු පමණ ජීවිතක්ෂයට පත්ව ඇත.", "URL": "https://sinhala.adaderana.lk/news.php?nid=27615", "Category": null, "Parent URL": null}