{"Source": "Adaderana", "Timestamp": "March 7, 2017 06:51 am", "Headline": "බිංගිරිය පොලිසියට පාට් දැමූ 8 දෙනෙක් අත්අඩංගුවේ ", "News Content": "බිංගිරිය, ප්‍රසන්නගම ප්‍රදේශයේ තරුණයෙකු මෝටර් රථයක ගැටීමෙන් මරණයට පත් වීමත් සමග කලබලකාරී ලෙස හැසිරුණු ජනතාව විසුරුවා හැරීම සඳහා කැරලි මර්දන පොලිස් නිලධාරීන් හා අමතර පොලිස් නිලධාරීන් කැඳවීමට බිංගිරිය පොලිසියට සිදුවිය..ඉකුත් 05 වන දින සිදුවූ මේ අනතුරින් මිය ගියේ තුසිත විරාජ් (24 ) නමැති තරුණයෙකි .ඊයේ රාත්‍රී රාත්‍රී 07. 30 ට පමණ බිංරිය පොලිස් ස්ථානයට රැස්වූ දහසකට අසන්න ප්‍රදේශවාසීන් හලාවත කුරුණෑගල මාර්ගය මුළුමනින්ම අවහිර කරමින් ටයර් පුළුස්සමින් විරෝධතාවයේ නිරතවූහ. අවස්ථා කීපයකදීම පොලිසිය වෙත ගල් මුල් ප්‍රහාර එල්ල වූ අතර රාත්‍රී 10.15 ට පමණ එකවර විශාල ගල් මුල් ප්‍රහාරයක් එල්ල විණි . මෙය නවත්වන ලෙස පොලිසිය ඉල්ලා සිටියත් ජනතාව පොලිසිය වෙත දිගින් දිගටම ගල් ප්‍රහාර එල්ල කරන ලදී.මේ තත්ත්වය පාලනය කිරීම් සඳහා තමනට අවම බලය යෙදවීමට සිදුවන බව ප්‍රකාශ කළ උසස් පොලිස් නිලධාරීන් කදුළු ගෑස් ප්‍රහාරයක් එල්ල කර පොලු වලින් පහර දී ප්‍රදේශවාසීන් පලවා හැරිය බව අද දෙරණ වාර්තාකරු පවසයි. මෙහිදී පුද්ගලයන් අට දෙනෙකු දෙනෙකු පොලිස් අත්අඩංගුවට පත් වූ අතර රථ වාහන හා යතුරු පැදි තිස් නවයක් පොලිස් අත්අඩංගුවට පත් විණි .ගල්මුල් ප්‍රහාර වලින් පොලිස් ජීප් රථයකට හා පොලිසියට හානි සිදුව තිබිණි .සිදුවී ඇති පාඩුව රුපියල් ලක්ෂ පහ ඉක්මවන බව උසස් පොලිස් නිලධාරියෙකු පැවසූ බව අප වාර්තාකරු කියයි.", "URL": "https://sinhala.adaderana.lk/news.php?nid=70518", "Category": null, "Parent URL": null}