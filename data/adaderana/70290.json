{"Source": "Adaderana", "Timestamp": "March 1, 2017 08:04 pm", "Headline": "ඉරාකයෙන් IS ත්‍රස්ත බලය ගිළිහෙන ලකුණු ", "News Content": "ඉරාකයේ IS ත්‍රස්තයන් සතුව පැවති බලය ගිළිහී යන තත්ත්වයක් උදාවී ඇති බවත්, ඒ අනුව පලායාමට හෝ මරාගෙන මැරෙන ප්‍රහාර දියත්කිරීමට ක්‍රියා කරන ලෙස ISIS නායක අබු බකර් අල් බග්ඩාඩි පවසා තිබේ.අවසන් නිවේදනය යයි සැලකිය හැකි නිවේදනයක් නිකුත් කරමින් ත්‍රස්තවාදී නායකයා මේ බව පවසා ඇතැයි විදෙස් පුවත් උපුටා දක්වයි.ඉකුත් මාසයේ උතුරු ඉරාකයට දැවැන්ත ගුවන් ප්‍රහාර එල්ලවීමත් සමග ඉස්ලාම් මූලධර්මවාදී ත්‍රස්තයන් සතුව පැවති බලය කෙටි කලක් තුළ ක්ෂය වෙමින් පැවති බවත්, මේවන විට රජයේ හමුදා සාර්ථක ලෙස බලය අත්පත් කරගනිමින් සිටින බවත් සඳහන්ය.", "URL": "https://sinhala.adaderana.lk/news.php?nid=70290", "Category": null, "Parent URL": null}