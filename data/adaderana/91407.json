{"Source": "Adaderana", "Timestamp": "June 24, 2018 10:35 am", "Headline": "කිසිම ආණ්ඩුවක් ගොවියගේ ප්‍රශ්නවලට විසඳුම් දුන්නේ නෑ", "News Content": "මෙතෙක් පැවති කිසිඳු ආණ්ඩුවකින් රටේ ගොවි ජනතාවගේ ප්‍රශ්නවලට නිසි විසඳුම් ලබාදී නොමැති බව ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල් කාන්ත මහතා පවසයි. ඒ මහතා මේ බව සඳහන් කළේ දෙහිඅත්තකණ්ඩිය ප්‍රදේශයේ පැවති වැඩසටහනකට එක්වෙමිනි. අද වන විට අස්වැන්නට මිලක් නොමැති බවත් ඒ හේතුවෙන් අස්වැන්න අපතේ දැමීමට සිදුව ඇති බවද ඒ මහතා පැවසීය. මේ හේතුවෙන් ගොවි ජනතාවගේ ජීවිතය සම්පූර්ණයෙන්ම කඩා වැටී ඇති බවද කේ.ඩී. ලාල් කාන්ත මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91407", "Category": null, "Parent URL": null}