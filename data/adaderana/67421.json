{"Source": "Adaderana", "Timestamp": "December 27, 2016 05:06 pm", "Headline": "සුසන්තිකා දැඩි සත්කාර ඒකකයේ!", "News Content": "කෙටි දුර ධාවන ශූරී සුසන්තිකා ජයසිංහ මහත්මිය‍ හදිසි රෝගාබාධ තත්ත්වයක් හේතුවෙන් රෝහල් ගත කර තිබේ.සුසන්තිකා ජයසිංහ මහත්මිය දියතලාව රෝහලට ඇතුළත් කර ඇති බව වාර්තා වේ. දියතලාව පුහුණු වැඩසටහනක උපදේශිකාවක් ලෙස සහභාගී වීම සඳහා පැමිණ සිටියදී ඇය මෙලෙස හදිසියේ අසනීප වී ඇත.සුසන්තිකා ජයසිංහ මහත්මිය උණ රෝගයෙන් පෙළෙන අතර ඇය මේ වන විට එම රෝහලේ දැඩි සත්කාර ඒකකයේ ප්‍රතිකාර ලබන බව වාර්තා වේ.", "URL": "https://sinhala.adaderana.lk/news.php?nid=67421", "Category": null, "Parent URL": null}