{"Source": "Adaderana", "Timestamp": "March 31, 2019 02:53 pm", "Headline": "වැය ශීර්ෂ පරාජය වූ ආයතනයන්ට අවුරුද්දට වැටුප් ගෙවීම ගැටලුවක්-වජිර අබේවර්ධන", "News Content": "පළාත් සභා සහ පළාත් පාලන ආයතනවල වැය ශීර්ෂ පරාජය වීම හේතුවෙන් සිංහල හා හින්දු අලුත් අවුරුද්ද සඳහා එම ආයතනවල සේවයේ නිරත රාජ්‍ය සේවකයින්ගේ වැටුප් හා දීමනා ලබාදීම ගැටළුවක් බව අභ්‍යන්තර හා ස්වදේශ කටයුතු, පළාත් සභා සහ පළාත් පාලන අමාත්‍ය වජිර අබේවර්ධන මහතා පවසා සිටියි. මෙම ආයතන වැය ශිර්ෂ පරාජය කිරිමට නායකත්වය දුන් පොදුජන පෙරමුණේ මන්ත්‍රීවරුන්ගේ යටතේම ඇති ආයතන බවත් ඔවුන්ගේම ආයතන ඔවුන් විසින්ම පරාජය කිරීම පුදුමයට කරුණක් වන බවත් ඒ මහතා ප්‍රකාශ කරයි. අද (31) කොළඹදී මාධ්‍යහමුවක් කැඳවමින් අමාත්‍යවරයා මේ බව සඳහන් කළේය.", "URL": "https://sinhala.adaderana.lk/news.php?nid=107084", "Category": null, "Parent URL": null}