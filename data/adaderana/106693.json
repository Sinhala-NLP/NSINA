{"Source": "Adaderana", "Timestamp": "March 24, 2019 10:02 pm", "Headline": "වත්තල රෙදි පිළි අලෙවි සැලක ගින්නක්-මීගමුව-කොළඹ මාර්ගයත් වැසෙයි", "News Content": "වත්තල ප්‍රදේශයේ පිහිටි රෙදි පිළි අලෙවි සැලක හදිසි ගින්නක් හටගෙන තිබේ. මේ වනවිට ගින්න මැඩපැවැත්වීම සදහා පැලියගොඩ සහ කොළඹ ගිනි නිවීමේ රථ පිටත්කර ඇති බව පොලිසිය පවසයි. මේ හේතුවෙන් මීගමුව කොලඹ ප්‍රධාන මාර්ගය වත්තල පොලිස් ස්ථානය අසලින් තාවකාලිකව වසා දමා ඇත. අද දෙරණ වාර්තාකරු පැවසුවේ මෙම ගොඩනැගිල්ල මහල් 4කින් සමන්විත එකක් බවයි. මේ වන විට ජල ලිටර් 20,000ක්පමණ ගින්න නිවීම සඳහා බාවිතා කර ඇති බවත් නමුත් ගින්න නිවා ගැනීමට හැකි වී නොමැති බව ද අප වාර්තාකරු පවසයි. මෙම ගින්න අද (24) රාත්‍රී 09.00ට පමන හට ගෙන ඇති ඇති බවත් මෙම රෙදි පිළි අලෙවි සැල (ASP group) අයතනයට අයත් එකක් බවද වාර්තා විය.", "URL": "https://sinhala.adaderana.lk/news.php?nid=106693", "Category": null, "Parent URL": null}