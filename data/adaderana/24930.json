{"Source": "Adaderana", "Timestamp": "June 11, 2012 11:15 am", "Headline": "ඉල්ලීම් ලැබෙන තුරු වෘත්තීය ක්‍රියාමාර්ග අඛණ්ඩයි", "News Content": "තම ඉල්ලීම් සඳහා විසඳුම් ලැබෙනතෙක් වෘත්තීය ක්‍රියාමාර්ග අඛණ්ඩව ඉදිරියට ගෙන යන බව රජයේ හෙද නිලධාරීන්ගේ සංගමය පවසයි. සෞඛ්‍ය සේවාව තුළ හෙද, පරිපූරක වෛද්‍ය හා අතුරු වෛද්‍ය වෘත්තීය කණ්ඩායම් නොසලකා හරිමින් වෛද්‍ය සේවාව සඳහා පමණක් දීමනා වැඩිකිරීම් ඇතුළු ඉල්ලීම් කිහිපයක් මුල්කර ගනිමින් ‍වෘත්තීය ක්‍රියාමාර්ග වල නිරතවනබව එම සංගමයේ සභාපති සමන් රත්නප්‍රිය මහතා ප්‍රකාශ කරයි. ඒ අනුව අද (11) දහවල් බස්නාහිර සහ උතුරු මැද පළාත්වල රෝහල් ඉදිරිපිට උද්ඝෝෂණ ව්‍යාපාරයක් සංවිධානය කර ඇති බව ද සමන් රත්නප්‍රිය මහතා ප්‍රකාශ කරයි. සෞඛ්‍ය අමාත්‍යාංශය සමඟ අවස්ථා කිහිපයකදීම සාකච්ඡා පැවතිය ද මෙතෙක් තම ඉල්ලීම් සඳහා සාධාරණ විසඳුමක් ලැබී නොමැති බව ඔහු වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=24930", "Category": null, "Parent URL": null}