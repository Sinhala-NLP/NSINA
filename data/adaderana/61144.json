{"Source": "Adaderana", "Timestamp": "June 16, 2016 07:54 am", "Headline": "පොසොන් නිසා විශේෂ දුම්රිය සේවා", "News Content": "පොසොන් උත්සවය නිමිත්තෙන් හෙට(17) දිනයේ සිට විශේෂ දුම්රිය සේවාවක් ක්‍රියාත්මක කිරීමට දුම්රිය දෙපාර්තමේන්තුව තීරණය කර තිබේ.දුම්රිය ගමනගමන අධිකාරී විජය සමරසිංහ මහතා සදහන් කළේ දුම්රිය ගමන් වාර 26ක් ධාවනයට එක් කිරීමට නියමිත බවයි.පොසොන් උත්සවය නිමිත්තෙත් අනුරාධපුරයට ගමන් කරන වන්දනාකරුවන්ගේ ගමන් පහසුව සඳහා මෙම විශේෂ දුම්රිය සේවය ක්‍රියාත්මක කරන බව විජය සමරසිංහ මහතා සඳහන් කරයි.මේ අතර පොසොන් උත්සවය නිමිත්තෙන් සංවිධානයකරනු ලබන දන්සැල් ලියාපදිංචි කිරීමේ කටයුතු මේ දින වල සිදුකරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි.එහි සභාපති උපුල් රෝහණ මහතා සඳහන් කළේ මීට පෙර වසර වලට සාපේක්ෂව මේ වන විට වැඩි දන්සැල් ප්‍රමාණයක් ලියාපදිංචි වී ඇති බවයි.", "URL": "https://sinhala.adaderana.lk/news.php?nid=61144", "Category": null, "Parent URL": null}