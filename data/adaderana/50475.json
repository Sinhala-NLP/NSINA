{"Source": "Adaderana", "Timestamp": "April 6, 2015 06:08 pm", "Headline": "යේමනයේ සිටි ලාංකිකයින් චීන නැවකින් ජිබූටි වෙත ගෙනයයි", "News Content": "යේමනයේ පවත්නා ගැටුම් හේතුවෙන් එරට රැඳී සිටි ශ්‍රී ලාංකිකයින් 43 දෙනෙකු මේවන විට චීන නෞකාවකින් ජීබුටි වෙත රැ‍ගෙන යමින් සිටින බව විදේශ කටයුතු අමාත්‍යංශය කියයි.ඔවුන් හෙට උදෑසන වන විට ජීබූටි වෙත ළඟාවීමට නියමිත බවද එම අමාත්‍යංශය‍ කියා සිටියේය.යේමනයේ පවත්නා ගැටුම්කාරී වාතාවරණය හේතුවෙන් එරට රැඳී සිටින ශ්‍රී ලාංකිකයින් දිවයිනට ගෙන්වා ගැනීම සඳහා සහය ලබාදෙන බව චීන රජය විසින් පසුගියදා ප්‍රකාශ කර තිබිණ.ඒ අනූව චීන ගුවන් යානයක් මගින් ශ්‍රී ලාංකිකයින් 54ක් ඊයේ ගෙන්වා ගැනීමට සැලසුම් කර තිබුණද පවත්නා ගැටුම් හේතුවෙන් ගුවන් යානා ගොඩබැස්විය නොහැකි තත්ත්වයක් පවතින බවද කියැවිණ.ශ්‍රී ලාංකකියන් 100ට වැඩි සංඛ්‍යාවක් සිටින බවට පසුගිය දිනවල වාර්තා පළ විය.ඔවුන්ගෙන් කිහිප දෙනෙකු පෞද්ගලික මට්ටමින් පසුගියදා දිවයිනට පැමිණ ඇති බවද වාර්තා විණ.", "URL": "https://sinhala.adaderana.lk/news.php?nid=50475", "Category": null, "Parent URL": null}