{"Source": "Adaderana", "Timestamp": "August 2, 2013 03:53 pm", "Headline": "තහනම් උත්තේජක ගැන දැනුවත් කිරීමට හිමාෂට තනතුරක්", "News Content": "තහනම් උත්තේජක භාවිතය වැළැක්වීම පිළිබඳ දැනුවත් කිරීමේ තානාපතිවරයෙකු ලෙස මීටර් 100 ධාවන ශූර හිමාෂ ඒෂාන් පත්කර තිබේ. ජාතික ක්‍රීඩා වෛද්‍ය ආයතනයේ නිර්දේශය මත මෙම පත්කිරීම සිදුකර ඇති බව ක්‍රීඩා අමාත්‍යාංශය පවසයි. තහනම් උත්තේජක භාවිතය සම්බන්ධයෙන් චෝදනා ලැබූවෙකු වන හිමාෂ ඒෂාන්ට ඒ සඳහා මාස 9ක දඬුවම් කාලයක් නිර්දේශ කෙරිණ. පාසල් ක්‍රීඩකයෙකු වශයෙන් හිමාෂ ඒෂාන්ට අත් වු ඉරණම පාසල් ක්‍රීඩාවේ සිට ජාතික මට්ටම දක්වා ක්‍රීඩාවේ නිරත වන ක්‍රීඩක ක්‍රීඩිකාවන්ට සිදුවීම වැළැක්වීමේ අරමුණින් එම ක්‍රීඩකයින් දැනුවත් කිරීමට හිමාෂ ඒෂාන් තානාපතිවරයෙකු ලෙස පත් කිරීමට පියවර ගෙන ඇති බව ක්‍රීඩා අමාත්‍යාංශය පවසයි.", "URL": "https://sinhala.adaderana.lk/news.php?nid=36320", "Category": null, "Parent URL": null}