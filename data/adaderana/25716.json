{"Source": "Adaderana", "Timestamp": "July 12, 2012 10:42 am", "Headline": "අංගොඩ උණ රෝහලේ වෛද්‍යවරුන් ලෙඩවෙයි", "News Content": "අංගොඩ උණ රෝහලේ වෛද්‍යවරුන් වෘත්තීය සමිති ක්‍රියාමාර්ගයක් ආරම්භ කර තිබේ. රෝහලේ වෛද්‍යවරුන් ලෙඩ නිවාඩු දමා අද දිනයේ සිය රාජකාරී කටයුතුවලින් ඉවත්ව ඇති බව රජයේ වෛද්‍ය නිලධාරීන්ගේ සංගමය සඳහන් කරයි. රෝහල් පරිපාලන නිලධාරීවරයා සම්බන්ධයෙන් සිදුකළ විනය පරීක්ෂණයට අනුව ලබාදී ඇති ස්ථාන මාරුව ක්‍රියාත්මක නොකිරීමට විරෝධය පල කරමින් වෛද්‍යවරුන් මෙම වෘත්තීය සමිති ක්‍රියාමාර්ගයේ නිරතවේ. මේ සම්බන්ධයෙන් අද දෙරණ අංගොඩ උණ රෝහලෙන් විමසීමක් කළ අතර වෛද්‍යවරුන් සේවයට වාර්තා නොකිරීම හේතුවෙන් රෝගී ප්‍රතිකාර කටයුතු අද දිනයේ සිදු නොවන බව එහි ප්‍රකාශකයෙකු පැවසුවේය.", "URL": "https://sinhala.adaderana.lk/news.php?nid=25716", "Category": null, "Parent URL": null}