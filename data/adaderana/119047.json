{"Source": "Adaderana", "Timestamp": "September 13, 2019 09:19 pm", "Headline": "පැති කණ්නාඩි සොරකම් කළ අයෙක් පොලිස් දැලේ", "News Content": "බොරැල්ල පොලිස් වසමේ වැලිකඩ බන්ධනාගාරය අසළ නවතා තිබු විසිල් වර්ගයේ කාර් රථයකින් පැති කණ්නාඩි ගලවා සොරකම් කළ සැකකරුවෙකු අත්අඩංගුවට ගෙන ඇත. පොලිස් සී සී ටී වී කොට්ඨාශයේ නිලධාරීන් විසින් අද සවස 2.50ට පමණ එම ස්ථානයේ සී සී ටී වී නිරීක්ෂණය කරමින් සිටි අවස්ථාවේ දී මෙම සොරකම දැක ඒ පිළිබඳ බොරැල්ල පොලිස් ස්ථානය වෙත දැනුම් දීමෙන් පසු මෙම අත්අඩංගුවට ගැනීම සිදු කර ඇත. අත්අඩංගුවට ගෙන ඇත්තේ වයස අවුරුදු 39ක් වු පංචිකාවත්ත ප්‍රදේශයේ පදිංචිකරුවෙකි. සැකකරු හෙට(14) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර බොරැල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=119047", "Category": null, "Parent URL": null}