{"Source": "Adaderana", "Timestamp": "August 1, 2010 08:08 am", "Headline": "පුංචි තරු කිරුළු පළඳී ", "News Content": "ළමා පරපුරේ මහා කලඑළි මංගල්‍යය\"දෙරණ ලිට්ල් ස්ටාර්\"තෙවැනි අදියරේ අවසන් මහා තරග‍ය ඊයේ පැවැත්වුණි. ඒ සුගතදාස ගෘහස්ථ ක්‍රීඩාංගණයේ දී ය. එහි දී වයස අවුරුදු 8න් පහළ දක්ෂතම ගායන තරුව ලෙස කාව්‍යා දේවින්දි සම්මාන ලබා ගත්තාය. 8 න් පහළ වයස් කාණ්ඩයේ නර්තන අංශයේ දක්ෂතම තරුව ලෙස සම්මාන ලබා ගත්තේ ගයානා නිර්මන්තිය. වයස අවුරුදු 12 න් පහළ කාණ්ඩයේ ගායන අංශයේ දක්ෂතම තරුව ලෙස රවිඳු ලක්ෂාන් සම්මාන ලබා ගත් අතර නර්තන අංශයේ දක්ෂතම තරුව ලෙස සම්මාන ලබා ගත්තේ දේශානී සෙව්වන්දිය. ජනතාව ලබා දුන් එස්.එම්.එස් පණිවුඩ මගින් වසය අවුරුදු 8 න් පහළ කාණ්ඩයේ ගායන අංශයේ ජනප්‍රියම තරුව ලෙස පිනිදු පින්සර සම්මාන ලබා ගත්තේය. එම වයස් කාණ්‍ඩයේ නර්තන අංශයේ ජනප්‍රියම තරුව ලෙස සම්මාන ලබා ගත්තේ ජුමානා ෆර්හත්ය. වයස අවුරදු 12 න් පහළ ගායන අංශයේ ජනප්‍රියම තරුව ලෙස පසිඳු සචින්ත සම්මාන හිමි කර ගත් අතර නර්තන අංශයේ ජනප්‍රියම තරුව ලෙස සවිඳු සචින්ත සම්මාන හිමි කරගනු ලැබීය.", "URL": "https://sinhala.adaderana.lk/news.php?nid=9948", "Category": null, "Parent URL": null}