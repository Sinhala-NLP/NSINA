{"Source": "Adaderana", "Timestamp": "October 10, 2018 09:48 am", "Headline": "කොළඹ ජාතික රෝහලේ පටකවේදී පරීක්ෂණ යළිත්", "News Content": "කොළඹ ජාතික රෝහලේ ප්‍රධාන විකිරණ අංශයේ සිදු කරන ලද පටකවේදී පරීක්ෂණ මාස 04 ක කාලයක සිට සම්පුර්ණයෙන්ම නතර කර ඇති බවට ඊයේ (09) මාධ්‍ය මඟින් පළ කල වාර්තා කෙරෙහි සෞඛ්‍ය, පෝෂණ හා දේශිය වෛද්‍ය අමාත්‍යාංශයේ අවධානය යොමු වී ඇත. ඒ පිළිබදව කරුණු දක්වන කොළඹ ජාතික රෝහලේ නියෝජ්‍ය අධ්‍යක්ෂ ජනරාල් වෛද්‍ය කුමාර වික්‍රමසිංහ මහතා ප්‍රකාශ කළේ මාස 04 ක කාලයක් පරික්ෂණ නතර කර නොතිබුන බවයි. සෞඛ්‍ය අමාත්‍යාංශයේ වෛද්‍ය සැපයුම් අංශයේ ටෙන්ඩර් පටිපාටියට අනුව එම පරීක්ෂණ සඳහා අවශ්‍ය ඉදිකටු වර්ගය ලබාගැනීමේ ප්‍රමාදයක් තිබූ බැවින් මෙම තත්ත්වය උදා වි ඇති බව ද ඔවුන් පවසයි. එහෙත් ප්‍රාදේශීය මිලදී ගැනීම් හරහා අවශ්‍ය ඉදිකටු වර්ගය ලබාගෙන තිබේ. ඊයේ සිට ජාතික රෝහලේ ප්‍රධාන විකිරණ අංශයේ පටකවේදී පරීක්ෂණ යළි ආරම්භ ‍කළ බව නියෝජ්‍ය අධ්‍යක්ෂ ජනරාල්වරයා පවසයි.", "URL": "https://sinhala.adaderana.lk/news.php?nid=97460", "Category": null, "Parent URL": null}