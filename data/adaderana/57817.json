{"Source": "Adaderana", "Timestamp": "March 2, 2016 02:49 pm", "Headline": "හොරෙන් ඕස්ට්‍රේලියා යන්න ගිහින් මාට්ටු", "News Content": "නීති විරෝධීව ඕස්ට්‍රේලියාවට ගොස් එරටින් පිටුවහල් කරනු ලැබූ ශ්‍රී ලාංකිකයෙකු කටුනායක ජාත්‍යන්තර ගුවන්තොටුපොළේදී අත්අඩංගුවට ගෙන තිබේ.අපරාධ පරීක්ෂණ දෙපාර්තමේන්තුවේ කටුනායක ඒකකයේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය.අදාළ පුද්ගලයා බෝට්ටු මාර්ගයෙන් ඔස්ට්‍රේලියාවට ගොස් ඇති අතර එරට බලධාරීන් භාරයට ගැනීමෙන් අනතුරුව ඔහු යළි ශ්‍රී ලංකාවට පිටුවහල් කර තිබේ.26 හැවිරිදි අදාළ පුද්ගලයා අඹකඳවිල ප්‍රදේශයේ පදිංචිකරුවෙකු බව පොලීසිය පැවසුවේය.සැකකරු මීගමුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=57817", "Category": null, "Parent URL": null}