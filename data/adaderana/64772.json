{"Source": "Adaderana", "Timestamp": "October 6, 2016 04:31 pm", "Headline": "රැළියට ඉල්ලුවේ ලොරි ගාලක් - පවිත්‍රා කියන්නේ බොරු!", "News Content": "ඒකාබද්ධ විපක්ෂය විසින් ලබන 08 වැනිදා රත්නපුරේ පැවැත්වීමට නියමිත රැස්වීම සඳහා ඉල්ලා ඇත්තේ ලොරි රථ නැවතුම්පොළක් බව කම්කරු සහ වෘත්තිය සබඳතා අමාත්‍ය ජෝන් සෙනවිරත්න මහතා පවසයි.එම රැළිය පැවැත්වීම සඳහා රත්නපුර සීවලී ක්‍රීඩාංගණය නාගරික කොමසාරිස් විසින් ලබා නොදුන්නැයි පාර්ලිමේන්තු මන්ත්‍රිනි පවිත්‍රා වන්නිආරච්චි මහත්මිය විසින් සිදුකරන්නේ අසත්‍ය ප්‍රකාශයක් බවද ඒ මහතා කියයි.එකී රැළිය පැවැත්වීම සඳහා ලොරි රථ නැවතුමක් ඉල්ලා නාගරික කොමසාරිස්ට යැවූ ලිපිය තමන් සතුව ඇති බවද අමාත්‍යවරයා ශ්‍රීලනිප මූලස්ථානයේදී අද පැවැති මාධ්‍ය හමුවේදී අනාවරණය කළේය.පළමුව ලොරි රථ නැවතුම ඉල්ලා පසුව සීවලී ක්‍රීඩාංගණය ඉල්ලා සිටි බැවින් නාගරික කොමසාරිස් විසින් ඒ සඳහා අවශ්‍ය කටයුතු සූදානම් කර ඇතැයිද ඔහු කියා සිටියේය.", "URL": "https://sinhala.adaderana.lk/news.php?nid=64772", "Category": null, "Parent URL": null}