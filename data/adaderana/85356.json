{"Source": "Adaderana", "Timestamp": "March 8, 2018 12:28 pm", "Headline": "දුක් කඳුළු පිසදමා දිරියෙන් ජීවිතය ජයගත් කුඹුක්ගොල්ලේ කාන්තාව", "News Content": "අගලේවෙල ප්‍රාදේශීය ලේකම් කොට්ඨාශයේ දේවහුව කුඹුක්ගොල්ල එකේ ඇළ පදිංචි අනුලා සුරවීර නම් දිරිය කාන්තාවක් පිළිබඳ ලෝක කාන්තා දිනය දා අද දෙරණ අපි මේසේ දිග හරින්නෙමු. ඇය ජීවිතය ජයගැනීම සඳහා කිරි හරක් කිහිපදෙනෙකු පාලනය කොට එම සතුන්ට අවශ්‍ය පුන්නක්කු සාදා ගැනීම සඳහා වී මෝලක් පවත්වා ගෙන ගිය අතර පසුව ඇය වස විස නැති දේශීය ආහාර වගා කොට ඒවා අලෙවි කිරීම සිදුකර තිබේ. කොස්, දෙල්, බඩඉරිගු, මුංඇට, මෙනේරි, තණහාල්, ඕලුහාල්, කුරක්කන්, ආදී ආහාර ද්‍රව්‍යන්ගෙන් විවිධ ආහාර නිෂ්පාදනය ඇය විසින් සිදුකරන අතර පිරිසුදු පොල් තෙල් සිදීම ඇයවිසින් සිදුකරනු ලබයි. එවැනි නව ආහාර පනස් දෙකක් පමණ ඇය විසින් නිෂ්පාදනය කරන අතර මේවා වෙළඳසැල් වෙත සහ ගම්මානවලට ගොස් අලෙවි කිරීමද ඇය සිදු කරයි. අනුලා සුරවිර මහත්මිය කුඩා ලොරි රථයක තම දරුවාගේ ද උදව් ඇතිව තම නිෂ්පාදන පටවාගෙන ප්‍රදේශයේ අලෙවි කිරීම සිදු කරනු ලබයි. එමෙන්ම ඇයගේ ගෙවත්ත ද කෘමිනාශක වලින් තොරව වස විස නැති එළවළු වගාද ආරම්භ කොට තිබීම ද තවත් සුවිශේෂී වූ කරුණන් වන අතර කෘෂිකර්ම දෙපාර්තමේන්තුවට අවශ්‍ය වස විසෙන් තොර බිත්තර වී නිෂ්පාදනය කිරීමද ඇය විසින් සිදු කරයි. ගොවිජන සේවා දෙපාර්තමේන්තුව කෘෂිකර්ම දෙපාර්තමේන්තුව මෙන්ම රාජ්‍ය ආයතන රැසක ගේ සහයෝගය උපදෙස් ලබාගෙන තමන් මෙම ක්‍රියාවලිය ආදර්ශයක් ලෙස සිදුකරන බවත් එමෙන්ම තවත් කාන්තාවන් රැසකට ඇය රැකියා ලබා දෙමින් වස විසෙන් තොර කුරක්කන් සෝයා බෝංචි සෝගන් තල මෙනේරි, ආදී වගාවන් සිදු කිරීමද තවත් සුවිශේෂී වූ කරුණකි. ලෝක කාන්තා දිනය සමරන මාර්තු 8 වන දින ගලේවෙල දේවහුව අනුලා සුරවීර මහත්මිය රටටම මෙන්ම අනෙක් කාන්තාවන්ටද ආදර්ශයක් යැයි එහි ගිය අපට පසක් උනෙමු.", "URL": "https://sinhala.adaderana.lk/news.php?nid=85356", "Category": null, "Parent URL": null}