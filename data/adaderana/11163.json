{"Source": "Adaderana", "Timestamp": "September 28, 2010 05:13 pm", "Headline": "කෙටේරියෙන් පහර දී පියා විසින් දියණිය මරාදමලා ", "News Content": "ගම්පොළ, වටදෙණිය, ගෝනදිගවත්ත, බඹරදිගවත්ත ප්‍රදේශයේදී අද(28) අලුයම 07 හැවිරිදි ගැහැණු දරුවකු ඝාතනයට කර තිබේ. එම ඝාතනය සිදුකර ඇත්තේ එම දරුවාගේ පියා විසින් බව සඳහන්ය. කෙටේරියකින් පහර දී මෙම ඝාතනය සිදුකර ඇති බව වාර්තා වේ. මෙම පවුලෙහි තවත් ගැහැණු දරුවෙකු පිරිමි දරුවක් සිටින අතර ඔවුන්ගේ මව විදෙස්ගතව සිටින බව ද සඳහන්ය. මරණයට පත් දරුවා උදෑසන ආහාරය රස නොමැති බව පැවසීමෙන් කෝපයට පත් පියා විසින් කෙටේරියෙන් පහර දී මෙම ඝාතනය සිදුකර ඇත. මෙම පියා දිනපතාම පාහේ සිය දරුවන්ට පහර දෙන බව අසල්වැසියන් සඳහන් කර ඇත. මෙම සිදුවීම පිළිබඳව කඩුගන්නාව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=11163", "Category": null, "Parent URL": null}