{"Source": "Adaderana", "Timestamp": "August 1, 2018 06:48 am", "Headline": "මනාප ක්‍රමය ඔස්සේ පළාත් සභා මැතිවරණය පැවැත්වීමට ඉඩ නොතැබිය යුතුයි", "News Content": "මෙරට දේශපාලන ක්‍රමයේ ඇති අඩුපාඩු හේතුවෙන් පසුගිය පළාත් පාලන මැතිවරණයේදී නව ඡන්ද ක්‍රමයට විවේචන එල්ල වූ බව පැෆ්රල් සංවිධානය පවසයි. කුමනා බාධා පැමිණීය ද මනාප ක්‍රමය ඔස්සේ එළඹෙන පලාත් සභා මැතිවරණය පැවැත්වීමට ඉඩ නොතැබිය යුතු බවයි පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. පළාත් සභා හා පළාත් පාලන අමාත්‍ය ෆයිසර් මුස්තාෆා සහ මැතිවරණ නිරීක්ෂණ සංවිධාන අතර පැවති සාකච්ඡාවකදී රෝහණ හෙට්ටිආරච්චි මහතා මේ බව සඳහන් කළේය. එහිදී අදහස් දක්වමින් ෆයිසර් මුස්තාෆා අමාත්‍යවරයා පැවසුවේ දූෂිත හා ජාතිවාදී දේශපාලනඥයින් විසින් නැවතත් මනාප ක්‍රමය අපේක්ෂා කරමින් සිටින බවය.", "URL": "https://sinhala.adaderana.lk/news.php?nid=93580", "Category": null, "Parent URL": null}