{"Source": "Adaderana", "Timestamp": "August 29, 2011 07:07 am", "Headline": "හපුතලේ ද්විත්ව ඝාතනයට 28 ක් පමණ සම්බන්ධයි", "News Content": "හපුතලේ- තොටලාගල තේවත්තේ දී පුද්ගලයන් දෙදෙනෙකු අමානූෂික ලෙස ඝාතනය කිරීමේ සිද්ධියට කම්කරුවන් 28 දෙනෙකු පමණ සහභාගී වී ඇති බවට හඳුනාගෙන ඇතැයි පොලිසිය පවසයි. ඝාතනයට සම්බන්ධ සැකකරුවන් 5 දෙනෙකු මේ වන විට අත්අඩංගුවට‍ ගෙන අධිකරණයට ඉදිරිපත් කිරීමෙන් පසු ලබන 8 වැනි දින දක්වා රක්ෂිත බන්ධනාගාර ගත කර තිබේ. වෙළඳ ව්‍යාපාරයක නිරත වූ ඇල්ල , කුඹල්වෙල ප්‍රදේශයේ පදිංචිව සිටි පුද්ගලයන් දෙදෙනෙකු පසුගිය 11 වැනි දින සිදු වූ පහර දීමකින් ඝාතනයට ලක්විය. සැකකටයුතු පුද්ගලයන් යැයි සිතා අදාළ පහර දීම් සිදු කර ඇති බව සිද්ධිය ඇසින් දුටුවන් පොලිසියට සඳහන් කර ඇත.", "URL": "https://sinhala.adaderana.lk/news.php?nid=18370", "Category": null, "Parent URL": null}