{"Source": "Adaderana", "Timestamp": "January 21, 2019 09:04 pm", "Headline": "වර්තමානයේ වෙදකම මනුස්සකමට වඩා වාණිජ මට්ටමට ඇවිත්", "News Content": "ජේෂ්ඨ ශල්‍ය වෛද්‍ය විශේෂඥ නරේන්ද්‍ර ෆින්ටෝ මහතාට ඉන්දියාවේ චෙන්නායි නුවර පැවැති ඉන්දීය ශල්‍ය වෛද්‍යවරුන්ගේ සංගමය සංවිධානය කළ වාර්ෂික ජාත්‍යාන්තර විද්‍යාත්මක සැසිවාරයේ දී සාක් කළාපයේ ශල්‍ය වෛද්‍ය ප්‍රතිමුර්තිය සම්මානයෙන් පිදුම්ලැබීම වෙනුවෙන් පවත්වනු ලැබූ උපහාර උත්සවය සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් මාලඹේ නෙවිල් ප්‍රනාන්දු රෝහලේ දී පසුගියදා පැවැත්විනි. මෙහිදී අදහස් දැක් වූ අමාත්‍යවරයා පැවසුවේ \"රජකම නැත්නම් වෙදකම\" කියා ප්‍රකට කියමනක් තිබෙන බවයි. එහිදී වෙදකම කිරීමේ දී මනුෂ්‍යකම ඉතා වැදගති බව අමාත්‍යවරයා පැවසීය. වර්තමානයේ වෙදකම මනුෂ්‍යකමට වඩා වාණිජ මට්ටමට ගොස් තිබෙන බවත් මුදල් නොලැබුනත් මානව දයාව සහ කරුණාව දක්වන වෛද්‍යවරුන් ඉතාම වැදගත් බවත් අමාත්‍යවරයා පවසයි. එවැනි වෛද්‍යවරුන් සිටින්නේ ද අතලොස්සක් පමණක් බවත් මානව දයාවෙන් රෝගියෙකුට කථා කිරීමේ දී රෝගයෙන් සියයට 50 ක් පමණ සුව වන බවත් ඔහු ප්‍රකාශ කළේය. එවිට වෛද්‍යවරයා කියා නිසි පරිදි ගරු කළ හැකි බවත් සමහර වෛද්‍යවරු කරුණාවන්ත වුවත් සිදු කරන ශල්‍යකර්ම වැඩක් වැදගත් නොවන නමුත් වෛද්‍ය ෆින්ටෝ මහතා අංග සම්පුර්ණ වෛද්‍යවරයෙක් බවද අමාත්‍යවරයා එහිදි පැවසීය.", "URL": "https://sinhala.adaderana.lk/news.php?nid=102790", "Category": null, "Parent URL": null}