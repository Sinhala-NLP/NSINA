{"Source": "Adaderana", "Timestamp": "October 2, 2018 07:07 pm", "Headline": "ආගමික කටයුතුවලින් ඉවත් වෙන්න බොදුබලෙන් තීරණයක්", "News Content": "බන්ධනාගාර ගත වී සිටින පූජ්‍ය ගලගොඩඅත්තේ ඥානසාර හිමියන්ට සාධාරණයක් ඉටු නොවන්නේ නම් ජනාධිපතිවරයා ඇතුළු සියලු දේශපාලනඥයින්ගේ ආගමික කටයුතුවලට සහභාගි වීමෙන් වැළැකී සිටීමට තීරණයක් ගන්නා බව බොදුබල සේනා සංවිධානය පවසයි. අද(02) කොළඹ පැවති මාධ්‍ය හමුකදී පූජ්‍ය දියසෙන්පුර විමල හිමි මේ බව සඳහන් කළේය. මෙම මාධ්‍ය හමුවෙන් අනතුරුව බොදුබල සේනා ඇතුළු සංවිධාන කිහිපයක් නියෝජනය කරන හිමිවරුන් දැනට බන්ධනාගාරගතව සිටින බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමියන්ට ජනාධිපති සමාව ලබාදෙන ලෙස ඉල්ලා ජනාධිපති ලේකම් කාර්යාලට පැමිණ සංදේශයක් භාර දුන්නේය. මෙම අවස්ථාවට හිටපු අමාත්‍ය මර්වින් සිල්වා මහතා ද පැමිණ සිටි අතර ඔහු පාවහන් පැළඳ සිටි ආකාරය කාගෙත් අවධානයට ලක් විය.", "URL": "https://sinhala.adaderana.lk/news.php?nid=97071", "Category": null, "Parent URL": null}