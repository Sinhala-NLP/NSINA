{"Source": "Adaderana", "Timestamp": "November 26, 2017 10:45 am", "Headline": " එක් අයෙකුට මරු කැඳවමින් 3කට තුවාල කර කැබ් රථය පලා යයි", "News Content": "හුංගම පොලිස් වසමේ - රන්න - ගමරාලගම ප්‍රදේශයේදී ඊයේ (25) රාත්‍රී 08ට පමණ කැබ් රථයක් යතුරුපැදි කරුවෙකු යටකර පලාගොස් ඇති අතර ඉන් යතුරුපැදි කරු එම ස්ථානයේදීම මියගොස් තිබේ. අගුනුකොළපැලැස්ස ප්‍රදේශයේ සිට අධික වේගයෙන් ගමන්කර ඇති අදාළ කැබ් රථය ගමරාලගම ප්‍රදේශයේ දී මිය ගිය යතුරුපැදිකරු යටකිරීමෙන් පසුව ඉන් ඉදිරියේදී කට්ටකඩුව ප්‍රදේසයේදී තවත් යතුරුපැදි දෙකක් යටකර ඇති අතර ඉන් එම යතුරු පැදි දෙකේ ගමන් ගත් පුද්ගලයින් තිදෙනෙකු තුවාල ලබා අගුනුකොල පැලැස්ස රෝහලට ඇතුළත් කර තිබේ. අනතුරින් මියගොස් ඇත්තේ රන්න ගෝටයිම්බර ගම ප්‍රදේශයේ පදිංචිව සිටි රුවන්පතිරනගේ කරුණාසේන විජේසේකර නැමති වයස අවුරුදු 49 ක් වූ දෙදෙරු පියෙකි. ඔහුගේ සිරුර අගුනුකොළපැලැස්ස රෝහලේ සිට අධිකරණ වෛද්‍ය පරීක්ෂණ කටයුතු සඳහා හම්බන්තොට මහරෝහලට රැගෙන යන ගොස් තිබේ. පලා ගිය කැබ් රථය සොයා හුංගම පොලීසිය වැඩි දුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=80547", "Category": null, "Parent URL": null}