{"Source": "Adaderana", "Timestamp": "April 21, 2011 04:41 pm", "Headline": "කුවේට් රජය දුන් පොදු සමාවෙන් උපරිම ප්‍රයෝජන ලබාගන්න", "News Content": "විදේශ ශ්‍රමිකයින් සඳහා කුවේට් රජය ලබාදී තිබෙන පොදු සමා කාලයෙන් උපරිම ප්‍රයෝජන ලබාගන්නා ලෙස ශ්‍රී ලංකා විදේශ සේවා නියුක්ති කාර්යාංශය එරට නීත්‍යානුකූල නොවන ලෙස රැදී සිටින ශ්‍රී ලාංකිකයන්ට දැනුම් දෙයි. අදාළ පොදු සමා කාලය ජුනි මස 30 වැනිදා අවසන් වීමට නියමිතව ඇති බව විදේශ සේවා නියුක්ති කාර්යාංශය පෙන්වාදෙයි. ඒ අනුව අදාළ කාලසීමාවේ දී වීසා බලපත්‍ර අවලංගු වි ඇති සහ ගමන් බලපත්‍ර නොමැතිව සිටින ශ්‍රමිකයින්ට දඩ මුදල් සහ දඩුවමකින් තොරව යළි තම මව්රට බලා පැමිණීමේ හැකියාව පවතින බව එම කාර්යාංශය සඳහන් කරනු ලැබීය. ශ්‍රී ලාංකික ශ්‍රමිකයින් 14,000 ට ආසන්න පිරිසක් නීතිවිරෝධී අයුරින් කුවේටයේ රැදි සිටින බවට එරට බලධාරීන් සැක පළ කරයි.", "URL": "https://sinhala.adaderana.lk/news.php?nid=15617", "Category": null, "Parent URL": null}