{"Source": "Adaderana", "Timestamp": "November 10, 2018 10:53 pm", "Headline": "වතුර වළකින් නාන්න ගිය දරුවන් දෙන්නාට දිවි අහිමි වෙයි", "News Content": "මන්නාරම, තෝට්ටවේලි ප්‍රදේශයේ වතුර වළක වැටීමෙන් වයස අවුරුදු හතක හා අටක දරුවන් දෙදෙනෙකු ජීවිතක්ෂයට පත්ව ඇති බව මන්නාරම පොලිසිය පැවැසීය. පොලිසිය පැවසූවේ අක්කර පහක පමණ වගා බිමක සකස් කොට තිබු වතුර වළක දියනෑමට ගිය දරුවන් දෙදෙනෙකු එලෙස අද(10) දහවල් ජීවිතක්ෂයට පත්ව ඇති බවයි. මන්නාරම තෝට්ටවේලි, ජෝශප්නගර් ප්‍රදේශයේ පදිංචි කනගරාජ් රජීත් නමැති අට හැවිරිදි දරුවෙකු හා අයි. ලිවිසන් නමැති 07 හැවිරිදි දරුවෙකු එලෙස ජීවිතක්ෂයට පත්ව ඇති බවද පොලිසිය සදහන් කළේය. මියගිය දරුවන්ගේ සිරුරු පශ්චාත් මරණ පරීක්ෂණ වෙනුවෙන් මන්නාරම රෝහලේ මෘත ශරීරාගාරයේ තැන්පත් කොට ඇති බවද පොලිසිය පැවසීය. සිද්ධිය සම්බන්ධයෙන් මන්නාරම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=99031", "Category": null, "Parent URL": null}