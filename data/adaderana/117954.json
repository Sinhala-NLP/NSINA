{"Source": "Adaderana", "Timestamp": "August 31, 2019 06:58 pm", "Headline": "වසර 4000ක් පැරැණි ජනාවාසයක් නකල්ස් රක්ෂිතයෙන් සොයාගැනේ", "News Content": "වසර 4000ක් පමණ පැරැණි මනුෂ්‍ය ජනාවාසයක් නකල්ස් රක්ෂිතය ආශ්‍රිත කඳුකරයේ පැවති බවට සාක්ෂි හමුවී ඇත. කැළණිය විශ්ව විද්‍යාලයේ මහාචාර්ය රාජ් සෝමදේව මහතා පවසන්නේ මෙම ජනාවාසය මධ්‍යම අමෙරිකාවේ ඉපැරණි මායාවරුන්ගේ දේවාලවලට සමාන විය හැකි බවයි. මෙම ගවේෂණයට මුල පිරෙන්නේ, දස වසරකට පෙර සිදු කළ පරීක්ෂණයක ප්‍රතිඵලයක් වශයෙන්. එවක කරන ලද පර්යේෂණයකදී බලංගොඩ, හල්දුම්මුල්ල හා ඉලුක්කුඹුර ප්‍රදේශවල මිනිස් ජනාවාස පැවති බවට වූ සාක්ෂි හමුවෙයි. ඉන් නොනවතින පුරාවිද්‍යාඥයින් පුරාවෘත්තවලට අනුව නකල්ස් රක්ෂිතයද ගවේෂණය කිරීම අරඹයි. දින 10ක් පමණ එහි ගතකරන ඔවුන්ට ජනාවාසයක් පැවැති බවට වූ සැකය තහවුරු කරගැනීමට හැකිවෙයි. ඒ මෙහිදී සොයාගන්නා ලද ඉපැරණි ගෘහයක කොටස් හේතුවෙන්. එමෙන්ම මේ ප්‍රදේශය අවට යකඩ උණු කළ බවට සාක්ෂි ද හමුවී තිබෙනවා. මිනිස් ජනාවාස පැවති බවට තවත් බොහෝ දෑ මෙහි සාක්ෂි දරයි.", "URL": "https://sinhala.adaderana.lk/news.php?nid=117954", "Category": null, "Parent URL": null}