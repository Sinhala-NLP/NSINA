{"Source": "Adaderana", "Timestamp": "June 29, 2015 04:07 pm", "Headline": "මහරගම අවන්හලක ගැටුමකින් රංගන ශිල්පියෙක් මරුට", "News Content": "මහරගම ප්‍රදේශයේ අවන්හලක දෙපිරිසක් අතර අති වූ ගැටුමකින් රංගන ශිල්පී ඉන්දික ප‍්‍රදීප් රත්නායක මහතා ජීවිතක්ෂයට පත්ව තිබේ.අද අළුයම එම ගැටුම හටගෙන ඇති බව පොලිසිය පැවසුවේය.බහින්බස්වීමක් දුරදිගයාම හේතුවෙන් එම ගැටුම හටගෙන ඇති අතර එහිදී කිසියම් පුද්ගලයෙකු විසින් ඉන්දික රත්නායක මහතාට තියුණු ආයුධයකින් පහරදී තිබේ.පහරකෑමෙන් බරපතළ තුවාල ලැබූ රත්නායක මහතා කළුබෝවිල රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය සඳහන් කළේය.රංගන ශිල්පී ඉන්දික ප්‍රදීප් රත්නායක මහතා මියයන විට 44 වියේ පසු වුණි.සිද්ධිය සම්බන්ධයෙන් මේ වන විට කිසිවෙකුත් අත්අඩංගුවට ගෙන නොමැති අතර මහරගම පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=52330", "Category": null, "Parent URL": null}