{"Source": "Adaderana", "Timestamp": "October 31, 2017 07:39 am", "Headline": "රාජකාරිය නිමවා ගෙදර යද්දී පොලිස් නිලධාරියා වටකරගෙන තියුණු අවිවලින් පහරදීලා", "News Content": "මහුනරව අංකුඹුර ප්‍රදේශයේ දී පොලිස් නිලධාරියෙකුට තියුණු ආයුධවලින් පහරදී තුවාල සිදුකර ඇත.අංකුඹුර මුදුන්කඩේ ප්‍රදේශයේ දී කිසියම් පිරිසක් විසින් මෙම පහරදීම සිදුකර ඇති බව පොලිස් මාධ්‍ය ප්‍රකාශක කාර්යාලය සදහන් කළේය.පහරකෑමට ලක් වු පොලිස් නිලධාරියා ප්‍රතිකාර සදහා මහනුවර රෝහලට ඇතුළත් කර ඇත.පහරකෑමට ලක්ව ඇත්තේ අංකුඹුර පොලීසියට අනුයුක්තව සේවය කරන පොලිස් නිලධාරියකි. ඔහු සිය රාජකාරී නිමකර යතුරුපැදියෙන් ගමන් කරමින් සිටියදී මෙම පහරකෑමට ලක්ව ඇත.අංකුඹුර පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=79328", "Category": null, "Parent URL": null}