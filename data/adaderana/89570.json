{"Source": "Adaderana", "Timestamp": "May 22, 2018 09:28 am", "Headline": "ජොහාන් පීරිස් එවරස්ට් කන්ද තරණය කළ දෙවන ශ්‍රී ලාංකිකයා බවට පත්වෙයි", "News Content": "ලොව උසම කන්ද ලෙස සැලකෙන ‍එවරස්ට් කන්ද තරණය කළ දෙවන ශ්‍රිලාංකිකයා බවට පත්වීමට ජොහාන් පීරිස් අද(22) සමත් වුණි. නේපාල වේලාවෙන් අද පෙරවරු 5.55ට ඔහු එවරස්ට් කදු මුදුනට ලගා වූ බව සඳහන්ය. මෙය ජොහාන් පීරිස්ගේ දෙවන උත්සාහය වන අතර 2016 වසරේදී ‍එවරස්ට් කන්ද තරණය කිරීමට ගත් උත්සාහය අසාර්ථක වූයේ කඳු මුදුනට මීටර් 400ක් පමණ ආසන්නයේදී ඔහුගේ ඔක්සිජන් ටැංකියේ හටගත් දෝෂයක් හේතුවෙනි. 2016 වසරේදී ඔහු සමඟ එවරස්ට් කන්ද තරණය කිරීමට සහභාගී වූ ජයන්ති කුරුඋතුම්පාල, කන්ද තරණය කරමින් එවරස්ට් කන්ද තරණය කළ පළමු ශ්‍රි ලාංකිකයා බවට පත්වුණි. මෙවර ජොහාන් පීරිස් සමග තවත් කඳු තරණයකරන්නන් 13 දෙනෙකු එවරස්ට් කන්ද තරණය කර ඇති අතර නේපාල ජාතිකයින් 08 දෙනෙකු, ඇමෙරිකානු ජාතිකයින් දෙදෙනෙකු, දකුණු අප්‍රිකාණු ජාතිකයෙකු සහ කැනේඩියානු ජාතිකයෙකු එම කණ්ඩායමට අයත්ව තිබේ. මුහුදු මට්ටමේ සීට මීටර 8848 ක උසින් යුතු එවරස්ට් කන්ද තරණය කළ පළමු ශ්‍රි ලාංකිකයා බවට පත්වීමට ජයන්ති කුරුඋතුම්පාල සමත් වූයේ 2016 වසරේ මැයි මස 21 වනදායි.", "URL": "https://sinhala.adaderana.lk/news.php?nid=89570", "Category": null, "Parent URL": null}