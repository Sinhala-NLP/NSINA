{"Source": "Adaderana", "Timestamp": "December 30, 2018 07:37 pm", "Headline": "ආර්ථික හා දේශපාලන අර්බුදයකට ජනතාවට ගොදුරුවෙන්න වෙන වර්ෂයක්", "News Content": "ඉදිරියේදී රට මුහුණ දීමට ඇති ආර්ථික අභියෝග පිළිබඳව එක්සත් ජනතා නිදහස් සන්ධාන පාර්ලිමේන්තු මන්ත්‍රි බන්දුල ගුණවර්ධන මහතා තම අදහස් පළ කළේය. ආර්ථික පර්යේ‍ෂණ ඒකකයේ අද(30) පැවති මාධ්‍ය හමුවකට එක්වෙමින් ඒ මහතා මේ බව පැවසීය. ඔහු පැවසූවේ 2019 ලබන්නා වූ වර්ෂය ශ්‍රී ලංකා ඉතිහාසයේ දැවැන්තම ආර්ථික හා දේශපාලන අර්බුදයකට ජනතාවට ගොදුරු වීමට සිදුවන වර්ෂයක් වන බවයි. රුපියල දැවැන්ත ලෙස කඩා වැටී ඇති බව ඔහු පැවසීය. මෙම මිල පීඩනය ජනතාවට දැඩි ලෙස දැනෙන බවත් පැවසීය.", "URL": "https://sinhala.adaderana.lk/news.php?nid=101547", "Category": null, "Parent URL": null}