{"Source": "Adaderana", "Timestamp": "January 28, 2011 08:19 am", "Headline": "මහ වැසි නිසා පොළොන්නරුවේ ප්‍රධාන වැව්වල වාන් දොරටු විවෘතයි", "News Content": "පොළොන්නරු දිස්ත්‍රික්කයට ඇද හැලෙන වර්ෂාවත් සමග ප්‍රධාන වැව්වල වාන් දොරටු විවෘත කර තිබේ. පරාක්‍රම සමුද්‍රය, ගිරිතලේ, මින්නේරිය, කවුඩුල්ල යන වැව්වල වාන් දොරටු විවෘත කර ඇති බව පොළොන්නරුව දිස්ත්‍රික් ආපදා කළමනාකරණ මධ්‍යස්ථානය පවසයි. පරාක්‍රම සමුද්‍රයේ වාන් දොරටු 8 ක්, කවුඩුල්ල වැවේ වාන් දොරටු 06ක් ද විවෘත කර ඇති බව සඳහන්ය. මේ අතර ගිරිතලේ සහ කන්තලේ ජලාශවල වැසි ජලය මුදාහැරීම සඳහා ඇති වාන් දොරටු සියල්ලම විවෘත කර ඇති බව පොළොන්නරු දිස්ත්‍රික් ආපදා කළමනාකරණ මධ්‍යස්ථානය වැඩිදුරටත් සඳහන් කරනු ලැබීය. මේ අතර අද(28) දිනයේ ද නැගෙනහිර පළාතේ ස්ථාන රැසක වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=13801", "Category": null, "Parent URL": null}