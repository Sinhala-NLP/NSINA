{"Source": "Adaderana", "Timestamp": "September 9, 2013 02:12 pm", "Headline": " අද රෑට පිළියන්දල - මහරගම හා හොරණ - කොළඹ විශේෂ රථවාහන සැලැස්මක්", "News Content": "පිළියන්දල, මාම්පේගනේවත්ත දේවාලයේ වාර්ෂික පෙරහැර හේතුවෙන් අද (09) රාත්‍රී පිළියන්දල - මහරගම මාර්ගයේ කොටසක සහ හොරණ - කොළඹ ප්‍රධාන මාර්ගයේ මිරිස්වත්ත ප්‍රදේශය ඇතුළු ප්‍රදේශ කිහිපයක විශේෂ රථවාහන සැලැස්මක් ක්‍රියාත්මක වන බව පොලීසිය පවසයි. අද රාත්‍රී 8.00 සිට මෙම රථවාහන සැලැස්ම ක්‍රියාත්මක වන බව සඳහන්ය. මෙම පෙරහැර පිළියන්දල - මහරගම ප්‍රධාන මාර්ගයේ, පිළියන්දල රෝහල් මාර්ගය ඔස්සේ පැමිණ කොළඹ - හොරණ ප්‍රධාන මාර්ගයේ මිරිස්වත්ත මංසන්ධියෙන් කොට්ටාව - පිළියන්දල මාර්ගය ඔස්සේ ගමන් කර පී.එස් පෙරේරා මාවතේ ගමන් කිරීමට නියමිත බව පොලීසිය පැවසීය.", "URL": "https://sinhala.adaderana.lk/news.php?nid=37273", "Category": null, "Parent URL": null}