{"Source": "Adaderana", "Timestamp": "November 18, 2011 05:08 pm", "Headline": "2016 වෙද්දී සැමට සිංහල හා දෙමළ", "News Content": "සිංහල හා දෙමළ භාෂා දැනුම නොමිලේ ලබාදීමේ ජාතික වැඩසටහනක් ක්‍රියාත්මක කිරීමට ජාතික භාෂා හා සමාජ ඒකාබද්ධතා අමාත්‍යාංශය පියවර ගෙන තිබේ. දිවයිනේ සෑම දිස්ත්‍රික්කයක්ම ආවරණය වන පරිදි මෙම වැඩසටහන ක්‍රියාත්මක කෙරෙන බව සඳහන්වේ. 2016 වන විට සියලුම ශ්‍රී ලාංකිකයින්ට ද්විභාෂා දැනුම ලබාදීම මෙහි අරමුණ බවයි එම අමාත්‍යාංශය පවසයි. මේ යටතේ සිංහළ ජාතිකයින්ට දෙමළ භාෂාවත් දෙමළ ජාතිකයින් සඳහා සිංහල භාෂා දැනුමත් ලබාදෙනු ඇත. දිවයින පුරා පිහිටි භාෂා සංගම් හරහා මෙය ක්‍රියාත්මක කෙරෙන බව ජාතික භාෂා හා සමාජ ඒකබද්ධතා අමාත්‍යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=20088", "Category": null, "Parent URL": null}