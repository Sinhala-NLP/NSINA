{"Source": "Adaderana", "Timestamp": "June 17, 2012 02:40 pm", "Headline": "හසලක ගින්න නිවීමට ගුවන් හමුදාවෙන් හෙලිකොප්ටර් 03 ක්", "News Content": "හසලක, මොරයාය කැලෑ ප්‍රදේශයක හටගත් ගින්න මැඩපැවැත්වීම සඳහා ගුවන් හමුදාවේ සහය ලබාගෙන තිබේ. බෙල් 212 වර්ගයේ හෙලිකොප්ටර් යානා දෙකක් සහ එම්.අයි.17 වර්ගයේ එක් හෙලිකොප්ටර් යානයක් මේ සඳහා ලබාදී ඇති බව ගුවන් හමුදා මාධ්‍ය ඒකකය සඳහන් කරයි. වියළි කාලගුණයත් සමඟ පවතින තද සුළං තත්ත්වය හේතුවෙන් මෙම ගින්න මැඩපැවැත්වීම අපහසු වි ඇති බව ආපදා කළමනාකරණ මධ්‍යස්ථානය පවසයි. කෙසේවෙතත් මේ වන විට විශාල ප්‍රදේශයක් ගින්නෙන් විනාශ වී ඇති බව එම මධ්‍යස්ථානය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=25104", "Category": null, "Parent URL": null}