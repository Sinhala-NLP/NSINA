{"Source": "Adaderana", "Timestamp": "March 24, 2014 09:27 am", "Headline": "තියුණු ආයුධයකින් පහරදී පුද්ගලයෙක් ඝාතනය කරයි ", "News Content": "මහරගම, නාවින්න ප්‍රදේශයේ දි පුද්ගලයෙකු තියුණු ආයුධයකින් පහරදී ඝාතනය කර තිබේ. ඊයේ(23) රාත්‍රියේ අදාළ ඝාතනය සිදුව ඇති බව පොලිසිය සඳහන් කළේය. මෙලෙස ඝාතනයට ලක්ව ඇත්තේ 45 හැවිරිදි මහරගම ප්‍රදේශයේම පදිංචි පුද්ගලයෙකු බව වාර්තා වෙයි. ඝාතනය සිදුකළ පුද්ගලයා හදුනාගෙන ඇති අතර ඔහු මේ වන විට ප්‍රදේශයෙන් පළා ගොස් ඇති බව ද පොලිසිය සඳහන් කළේය. මියගිය පුද්ගලයා සහ සැකකරු අතර දීර්ඝ කාලයක් තිස්සේ පැවති ආරවුලක් හේතුවෙන් අදාළ ඝාතනය සිදුව ඇති බව වාර්තා වෙයි. සැකකරු අත්අඩංගුවට ගැනීම සඳහා මහරගම පොලිසිය මේ වන විට විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=42016", "Category": null, "Parent URL": null}