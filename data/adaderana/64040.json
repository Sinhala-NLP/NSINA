{"Source": "Adaderana", "Timestamp": "September 12, 2016 08:23 pm", "Headline": "  නින්දානේ වජිරඥාන හිමියන්ට අනුනායක ධූරයක්", "News Content": "පොල්වත්ත ශ්‍රී අග්ගාරාමාධිපති නින්දානේ වජිරඥාන හිමියන්ට ශ්‍රී බුද්ධදත්ත වංශාවතංස සිරිධම්ම වංශාලංකාර යන ගෞරව නාමය සහිතව ශ්‍රී කල්‍යාණවංශ මහා නිකායේ අනුනායක ධූරය ජනපති මෛත්‍රිපාල සිරිසේන මහතා විසින් අද පිරිනැමීය. උත්සවය පොල්වත්ත ශ්‍රී අග්ගාරාමායේදී පැවැත්වීය. කල්‍යාණවංශ මහ නිකායේ මහා නායක දොඩම්පහළ චන්ද්‍රසිරි හිමියන් මූලාසනය හෙබවිය.දකුණු පළාත් මහ ඇමැති ෂාන් විජයලාල් ද සිල්වා, දකුණු පළාත් ආණ්ඩුකාර හේමකුමාර නානායක්කාර, ඇමැති ලක්ෂ්මන් යාපා අබේවර්ධන ඇතුළු සැදැවතුන් විශාල පිරිසක් සහභාගි වී සිටියහ.ඡායා රූ - දීපාල් ද සිල්වා", "URL": "https://sinhala.adaderana.lk/news.php?nid=64040", "Category": null, "Parent URL": null}