{"Source": "Adaderana", "Timestamp": "April 24, 2013 12:28 pm", "Headline": "ගම්පහ පොලීසියේ 2ක් පෑලියගොඩට මාරු", "News Content": "ගම්පහ නගරාධිපතිවරයා විසින් සිය රාජකාරීයට බාධා කළ බව කියන නඩුවක පැමිණිලිකරුවන් වන ගම්පහ පොලිස් රථවාහන අංශයේ නිලධාරීන් දෙ‍දෙනෙකු පෑලියගොඩ පොලිස්ථානය වෙත ස්ථාන මාරු කර යවා තිබේ. සිද්ධියට අදාළ විමර්ශන කටයුතු හේතුවෙන් මෙම ස්ථාන මාරු ලබා දී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පසුගිය දා යක්කල හන්දියේදී පොලිස් නිලධාරීන් දෙදෙනෙකුගේ රාජකාරීයට බාධා කළ බව කියන සිද්ධියට අදාළව අත්අඩංගුවට ගත් ගම්පහ නගරාධිපතිවරයා පසුව ඇප මත මුදාහැරුණි.", "URL": "https://sinhala.adaderana.lk/news.php?nid=33538", "Category": null, "Parent URL": null}