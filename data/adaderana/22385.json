{"Source": "Adaderana", "Timestamp": "February 25, 2012 03:39 pm", "Headline": "රාවණා ඇල්ල රක්ෂිතයේ ගින්නක් - නිවාසයකට හානි", "News Content": "රාවණා ඇල්ල රක්ෂිතයේ අද(25) හටගත් ගින්නක් හේතුවෙන් නිවාසයකට හානි සිදුව තිබේ. ගින්න හේතුවෙන් කිසිදු පුද්ගලයෙකුට හානියක් සිදුව නොමැති බව ඇල්ල ප්‍රාදේශීය ලේකම් ධම්මිකා ජයසේකර මහත්මිය සඳහන් කළාය. පොලිස් නිලධාරීන්ගේ හා ප්‍රදේශවාසීන්ගේ සහය ඇතිව අක්කර පහක පමණ භූමි ප්‍රදේශයක ව්‍යාප්තව පැවති ගින්න මේ වන විට සම්පූර්ණයෙන්ම මැඩපවත්වා ඇති බව ඇය පෙන්වා දුන්නාය. ගින්න ඇතිවීමට හේතුව මේ වන තෙක් අනාවරණය වී නැත.", "URL": "https://sinhala.adaderana.lk/news.php?nid=22385", "Category": null, "Parent URL": null}