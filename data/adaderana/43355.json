{"Source": "Adaderana", "Timestamp": "May 21, 2014 12:39 pm", "Headline": " ධීවරයින් 15ක් ඉන්දියාවේදී අත්අඩංගුවට ", "News Content": "ශ්‍රී ලාංකික ධීවරයින් පහළොස් දෙනෙකු ඉන්දීය වෙරළ ආරක්ෂක දෙපාර්තමේන්තුවේ නිලධාරීන් විසින් අත්අඩංගුවට ගෙන ඇතැයි ඉන්දීය පුවත් සේවා පවසයි. මුහුදු සීමා උල්ලංඝණය කළ බවට චෝදනා එල්ලකරමින් තමිල්නාඩුවට අයත් කුමරි මුහුදු තීරයේදී මෙම පිරිස අත්අඩංගුවට ගෙන ඇති බව නක්කීරන් වෙබ් අඩවිය උපුටා දක්වයි. මෙම ශ්‍රී ලාංකික ධීවරයින් පහළොස් දෙනා මෙන්ම ඔවුන් පැමිණි බෝට්ටු 3ක් ද,ධීවර ආම්පන්නද ඉන්දීය වෙරළ ආරක්ෂක දෙපාර්තමේන්තුව භාරයේ පවතින බවත්, ඔවුන් පිළිබඳ වැඩිදුර විමර්ශන සිදුකරන බවත් එම වෙබ් අඩවිය තවදුරටත් සඳහන් කරයි.", "URL": "https://sinhala.adaderana.lk/news.php?nid=43355", "Category": null, "Parent URL": null}