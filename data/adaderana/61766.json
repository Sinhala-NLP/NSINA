{"Source": "Adaderana", "Timestamp": "July 4, 2016 09:54 pm", "Headline": " ගුරු හිඟයට ස්ථීර විසඳුම් ඉදිරියේදී", "News Content": "මාතර දිස්ත්‍රික් විශේෂ සම්බන්ධීකරන කමිටු රැස්වීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් වැලිගම නගර ශාලාවේදී අද(04) පැවැත්වුණි.එහිදී අදහස් දැක්වූ ජනාධිපති මෛත්‍රීපාල සිරිසේන මහතා සියලු පළාත්වල පවතින ගුරු හිඟයට ඉදිරි වසර දෙක තුළ ස්ථීර විසඳුමක් ලබා දෙන බව සඳහන් කළේය.එමෙන්ම නිල්වලා ගඟ දෙපස රක්ෂිතයක් බවට ප්‍රකාශයට පත් කිරීමට අවශ්‍ය පියවර ගන්නා ලෙසද ජනාධිපතිවරයා එහිදී නිලධාරීන්ට උපදෙස් ලබාදී තිබේ.කුඩා පරිමාන ජල විදුලි බලාගාර හේතුවෙන් සිදු වන පරිසර විනාශය පිළිබඳ වාර්තාවක් ලබා දෙන ලෙස එහිදී ජනාධිපති මෛත්‍රීපාල සිරිසේන මහතා පරිසර අමාත්‍යාංශය වෙත උපදෙස් ලබා දුන් බව ද ජනාධිපති මාධ්‍ය අංශය සඳහන් කළේය.මේ අතර මාතර දිස්ත්‍රික් ජාතික ක්‍රීඩා සංකිර්ණය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද පෙරවරුවේ විවෘත කර තිබේ.පිහිනුම් තටාකාංගනයක්, ගෘහස්ථ ක්‍රීඩාංගණයක් සහ ධාවන පථයකින් සමන්විත මෙම ජාතික ක්‍රීඩා සංකීර්ණය සඳහා වැය කර ඇති මුදල රුලියල් මිලියන 279කි.", "URL": "https://sinhala.adaderana.lk/news.php?nid=61766", "Category": null, "Parent URL": null}