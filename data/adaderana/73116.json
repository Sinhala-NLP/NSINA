{"Source": "Adaderana", "Timestamp": "May 13, 2017 11:00 am", "Headline": "අගමැති චීනෙ බලා යයි", "News Content": "අග්‍රමාත්‍ය රනිල් වික්‍රමසිංහ මහතා චීනය බලා පිටත්ව ගොස් තිබේ.අද (13) අළුයම 1.10ට පමණ සිංගප්පූරු ගුවන් සේවයට අයත් ගුවන් යානයකින් ඔහු චීනය බලා පිටත්ව ගොස් ඇති බව අද දෙරණ ගුවන්තොටුපළ වාර්තාකරු පැවසුවේය.චීනයේ බීජිං නුවර පැවැත්වෙන “එකම තීරයක් - එකම මාවතක්“ මහ සමුළුවට සහභාගිවීම සඳහා අග්‍රමාත්‍යවරයා චීනය බලා පිටත්ව ගිය බව අග්‍රමාත්‍ය කාර්යාලය සඳහන් කළේය.මෙම සමුළුව සඳහා රටවල් 30ක නියෝජිතයින් සහභාගී වී සිටියි.චීන ජනාධිපතිවරයාගේ සංකල්පයක් අනුව ඇරඹුණු “තීරයක් සහ මාවතක්“ ප්‍රයත්නය ඔස්සේ සාමූහික වශයෙන් රටවල් වෙත ලබා ගත හැකි ප්‍රතිලාභ සම්බන්ධයෙන් මෙහදී වැඩි අවධානයක් යොමු කරනු ඇත.මෙම සංචාරය සඳහා ආචාර්ය සරත් අමුණුගම, රවූෆ් හකිම්, සාගල රත්නායක, මලික් සමරවික්‍රම යන මැති ඇමතිවරුන් ඇතුළු පිරිසක් සහභාගී විය.", "URL": "https://sinhala.adaderana.lk/news.php?nid=73116", "Category": null, "Parent URL": null}