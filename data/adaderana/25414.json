{"Source": "Adaderana", "Timestamp": "June 29, 2012 05:00 pm", "Headline": "අල්ලස් ගැනීමට තැත් කළ විදුලි කාර්මික නිලධාරීන් 2 ක් අත්අඩංගුවට", "News Content": "කඳාන විදුලි පෞද්ගලික සමාගමේ කාර්මික නිලධාරීන් දෙදෙනෙකු අල්ලස් හෝ දූෂණ විමර්ශන කොමිසම විසින් අත්අඩංගුවට ගෙන තිබේ. අද(29) දහවල් මොවුන් අත්අඩංගුවට ගෙන ඇති බව සඳහන්ය. විදුලි බිල්පත් නොගෙවූ නිවසක විදුලිය විසන්ධි නොකිරීම සඳහා රුපියල් දස දහසක අල්ලස් මුදලක් විදුලි පෞද්ගලික සමාගමේ නිලධාරීන් විසින් නිවෙස් හිමියාගෙන් ඉල්ලා තිබේ. එම අල්ලස් මුදල ලබාගන්නා අවස්ථාවේ දී අදාළ විදුලි කාර්මිකයින් දෙදෙනා අල්ලස් හෝ දූෂණ විමර්ශන කොමිසමේ නිලධාරීන් විසින් අත්අඩංගුවට ගෙන ඇති බව සඳහන්ය. අත්අඩංගුවට ගත් ලංකා විදුලි පෞද්ගලික සමාගමේ කාර්මික නිලධාරීන් දෙදෙනා කොළඹ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25414", "Category": null, "Parent URL": null}