{"Source": "Adaderana", "Timestamp": "June 28, 2018 01:09 pm", "Headline": "කරුවලගස්වැව නීති විරෝධී ඉදිකිරීම් නවත්වන්න ගොවිජන සංවර්ධන කොමසාරිස්වරියගෙන් තීරණයක්", "News Content": "කරුවලගස්වැව ප්‍රදේශයේ පිහිටි රණවරා පිටිය වැවෙහි හා හල්මිල්ල ගොල්ලෑව වැවෙහි සිදුකර ඇති නීති විරෝධී ඉදිකිරීම් සියල්ල නවතා දැමීමට පුත්තලම දිස්ත්‍රීක් ගොවිජන සංවර්ධන කොමසාරිස්වරිය තීරණය කර තිබේ. ඇය සඳහන් කළේ ඉදිරියේදී මෙම ඉදිකිරීම් කටයුතු සිදුකළ පුද්ගලයින්ට එරෙහිව නීතිය ක්‍රියාත්මක කරන බවයි. කරුවලගස්වැව ප්‍රාදේශීය ලේකම් කොට්ටාසයේ සාලිය වැව රණවරාපිටියවැවෙහි හා හල්මිල්ල ගොල්ලෑව වැවෙහි නීති විරෝධී ඉදිකිරීම් සිදුකරන බව ප්‍රදේශවාසීන් පවසයි. ඔවුන් පෙන්වා දෙන්නේ වැවෙහි ජලපෝෂිත ප්‍රදේශවල මෙම ඉදිකිරීම් සිදුකර ඇති බවයි. ප්‍රදේශවාසීන් සිදුකළ පැමිණිල්ලකට අනුව පුත්තලම දිස්ත්‍රීක් ගොවිජන සංවර්ධන කොමසාරිස් නයනා ප්‍රියදර්ශනී බුද්ධදාස මහත්මිය පැමිණ එම ස්ථානය සෝදිසි කළේය. අනතුරුව ඇය නියෝග කළේ මෙහි වැඩකටයුතු වහාම අත්හිටුවන ලෙසයි.", "URL": "https://sinhala.adaderana.lk/news.php?nid=91632", "Category": null, "Parent URL": null}