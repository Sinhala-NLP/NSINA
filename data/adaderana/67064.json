{"Source": "Adaderana", "Timestamp": "December 15, 2016 10:20 pm", "Headline": " පොලීසිය අපරාධ මර්දනයට කැපවෙනවා මදියි", "News Content": "අපරාධ මර්දනය කිරිම සඳහා පොලිසිය ප්‍රමාණවත් උත්සාහයක් නොදරණ බව මානව හිමිකම් කොමිසමේ හිටපු කොමසාරිස් ප්‍රතිභා මහනාමහේවා මහතා පවසයි.ඔහු පවසන්නේ නීති විරෝධි ගිනි අවි මර්දනය කිරිම ඇතුළු පාතාල කණ්ඩායම් මර්දනය කිරිම වෙනුවට වෙනත් කාර්යයන් සඳහා පොලිසිය ප්‍රමුඛත්වය ලබාදී කටයුතු කරන බවයි.මාසික දත්ත්යකට අනුව අපරාධ සංඛ්‍යාවේ සුළු අඩුවීමක් සමස්ථ අපරාධවල අඩුවිමක් ලෙස හුවා දැක්වීම සැලකිය නොහැකි බව හෙතෙම කියයි.පොලිස් දෙපාර්තමේන්තුව අද පෙරවරුවේ නිකුත් කළ නිවේදනයක දැක්වූණේ පසුගිය වසරේ නොවැම්බර් මාසයට සාපේක්ෂව පසුගිය නොවැම්බර් මාසයේ අපරාධ සංඛ්‍යාවේ අඩුවීමක් දක්නට ලැබෙන බවයි.පසුගිය වසරේ නොවැම්බර් මාසයේ වාර්තා වූ අපරාධ සංඛ්‍යාව 575ක් වූ අතර එය මෙම වසරේ 90කින් අඩුවී ඇති බව එම නිවේදනයේ සඳහන් වුණි.", "URL": "https://sinhala.adaderana.lk/news.php?nid=67064", "Category": null, "Parent URL": null}