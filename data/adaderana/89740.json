{"Source": "Adaderana", "Timestamp": "May 24, 2018 11:50 am", "Headline": "එබෝලා වෛරසය වසංගතයක් ‍වෙයි-මිය ගිය ගණන 27ක් දක්වා ඉහළට", "News Content": "කොංගෝ රාජ්‍යයේ ග්‍රාමීය ප්‍රදේශවල පැතිර යන එබෝලා වෛරසයට ගොඳුරු වීමෙන් මිය ගිය සංඛ්‍යාව මේ වන විට 27 දෙනෙකු දක්වා ඉහළ ගොස් තිබේ. වෛරසය මේ වන විට වසංගත තත්ත්වයකට පත්වී ඇති බව ලෝක සෞඛ්‍ය සංවිධානය පවසයි. එබෝලා ආසාදිත බවට සැක කෙරෙන තවත් රෝගීන් හත්දෙනෙකු කොංගෝ රාජ්‍යයෙන් හමුවී තිබේ. ඒ අනුව එරටින් තහවුරු වී ඇති එබෝලා ආසාදිතයින් සංඛ්‍යාව 28ක්. තවත් රෝගීන් 21 දෙනෙකුට එබෝලා වැළඳී ඇති බවට සැක පල කෙරෙයි. ඉදිරි සති කිහිපය තුළදී වෛරසය නාගරික ප්‍රදේශ වෙත පැතිර යාමේ අවධානමක් මතුව ඇති බවත් සඳහන් වෙයි.", "URL": "https://sinhala.adaderana.lk/news.php?nid=89740", "Category": null, "Parent URL": null}