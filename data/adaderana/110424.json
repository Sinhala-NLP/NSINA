{"Source": "Adaderana", "Timestamp": "May 22, 2019 11:08 am", "Headline": "අන්තවාදී ක්‍රියාවලට සම්බන්ධ අයෙක් කල්මුණෙන් අල්ලයි", "News Content": "අන්තවාදී ක්‍රියාවලට සම්බන්ධ බවට සැක කෙරෙන පුද්ගලයෙකු කල්මුණේ, මරදමුණ ප්‍රදේශයේදී අත්අඩංගුවට ගෙන ඇත. අයි.එස්. සංවිධානයේ මතවාදයන්ට නැඹුරුව ක්‍රියා කරන පුද්ගලයින් සම්බන්ධයෙන් ලද රහසිගත තොරතුරකට අනුව පොලිස් විශේෂ කාර්ය බලකාය සිදුකළ වැටලීමකදී ඔහු අත්අඩංගුවට ගෙන ඇති බව සඳහන්ය. සැකකරු සතුව තිබී අන්තවාදී අදහස් ඇතුළත් බවට සැකකෙරෙන දේශන ඇතුලත් ග්‍රන්ථයක්, ඩී.වී.ඩී. තැටියක් සහ සිම්පත් දෙකක් සහිත ජංගම දුරකතනයක් විශේෂ කාර්ය බලකා නිලධාරීන් බාරයට ගෙන ඇත. ඔහු වැඩිදුර විමර්ශන සඳහා කල්මුණේ පොලීසිය වෙත බාරදීමට කටයුතු කල බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=110424", "Category": null, "Parent URL": null}