{"Source": "Adaderana", "Timestamp": "July 11, 2019 02:36 pm", "Headline": "මියගිය ධීවරයින්ගේ පවුල්වලට රක්‍ෂණ වන්දි", "News Content": "ධීවර රැකියාවේ නිරතව සිටියදී මිය ගිය ධීවරයින් සඳහා ඔවුන්ගේ පවුල්වල යැපෙන්නන් වෙත රක්‍ෂණ වන්දි ප්‍රදානය අද (11) දින සිදු කෙරිණ. කෘෂිකර්ම, වාරිමාර්ග, පශු සම්පත් සහ ධීවර හා ජලජ සම්පත් සංවර්ධන අමාත්‍ය පී.හැරිසන් මහතාගේ සහ ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතාගේ ප්‍රධානත්වයෙන් මෙම රක්‍ෂණ වන්දි ප්‍රදානය අද සිදු කෙරුණේ ධීවර හා ජලජ සම්පත් සංවර්ධන අමාත්‍යංශයේ ශ්‍රවණාගාරයේදී ය . ඊට අමතරව එලෙස හදිසි අනතුරවලින් සහ ස්වභාවිකව මියගිය රක්‍ෂණය හිමි ධීවර පවුල් වල අධ්‍යාපනය හදාරණ සිසු දරුවන් සඳහා අධ්‍යාපන ආධාර ප්‍රදානයද අමාත්‍යවරුනේ දෙදෙනාගේ ප්‍රධානත්වයෙන් සිදු කෙරිණ. මෙහිදී ප්‍රදානය කළ රක්‍ෂණ වන්දිවල වටිනාකම රුපියල් ලක්‍ෂ 27ක් වන අතර එම වන්දි මුදල ධීවර පවුල් 08 ක් වෙත ප්‍රදානය කළේය. හදිසි අනතුරකින් මියගිය ධීවරයකු වෙනුවෙන් රුපියල් ලක්‍ෂ 12ක මුදලක් සහ ස්වාභිවකව මියගිය ධීවරයෙකු වෙනුවෙන් රුපියල් ලක්‍ෂ දෙකහමාරක් වන්දි ලෙස පිරිනැමිණි .", "URL": "https://sinhala.adaderana.lk/news.php?nid=113911", "Category": null, "Parent URL": null}