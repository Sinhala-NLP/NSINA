{"Source": "Adaderana", "Timestamp": "June 1, 2012 03:23 pm", "Headline": "ආසියානු - පැසිපික් බාලදක්‍ෂයින් 7100 ට ජනශක්ති රැකවරණය", "News Content": "මෙරට ප‍්‍රමුඛතම රක්‍ෂණ සමාගමක් වන ජනශක්ති ඉන්ෂුවරන්ස් පසුගියදා ශ‍්‍රී ලංකාවේ පැවති ආසියානු - පැසිපික් කලාපීය බාලදක්ෂ ජම්බෝරියට හා ශ‍්‍රී ලංකාවේ සියවස් ජම්බෝරියට සහභාගි වූ 7100 වූ බාලදක්ෂයින්ට පූර්ණ රැකවරණය සැපයීය. ඓතිහාසික දඹුල්ල නගරයේදී පැවති මෙම ජම්බෝරිය සඳහා ශ‍්‍රී ලංකාව ඇතුළු රටවල් 22 න් බාලදක්ෂයෝ සහභාගි වූහ. ශ‍්‍රී ලංකාවේ බාලදක්‍ෂ ව්‍යාපාරයට වසර 100 ක් පිරීම සමරන අවස්ථාවේදී මෙම ආසියානු - පැසිපික් කලාපීය බාලදක්‍ෂ ජම්බෝරිය ශ‍්‍රී ලංකාවේදි පැවැත්වීම විශේෂ අවස්ථාවක් වන අතර සතියක් පුරා පැවති මෙම ජම්බෝරියට වයස අවුරුදු 12 ත් 17ත් අතර ළමුන් සහ තරුණ, තරුණයින් සහභාගි විය. ශ‍්‍රී ලංකා බාලදක්‍ෂ සංගමය සහ ලෝක බාලදක්‍ෂ ව්‍යාපාරයට අනුබද්ධ පිලිපීනයේ පිහිටා ඇති ආසියානු - පැසිපික් කලාපීය බාලදක්‍ෂ සංගමය ඒකාබද්ධව සංවිධානය කළ මෙම ජම්බෝරියට දිවයිනේ විවිධ ප‍්‍රදේශ නියෝජනය කරමින් 6500 ක් බාලදක්‍ෂයෝ සහ විදේශීය බාලදක්‍ෂයෝ 600 ක් සහභාගි වූහ. ඒ සියලුදෙනාට ජනශක්ති සමාගම විසින් ජම්බෝරිය අතරතුර සිදුවිය හැකි හදිසි අනතුරු රැකවරණයන් හා රෝහල්ගත කිරීම් සඳහා රැකවරණයන් සැපයිය. ජනාධිපති මහින්ද රාජපක්‍ෂ හා දිවයිනට පැමිණ සිටි පිලීපිනයේ උප ජනාධිපති මෙන්ම ආසියානු - පැසිපික් බාලදක්‍ෂ සංගමයේ සභාපති ජේජොමා බිනේ මහත්වරු විසින් ජම්බෝරිය උත්කර්ෂවත්ව විවෘත කරනු ලැබීය. ජනශක්ති සමාගමේ අලෙවි හා විකුණුම් පිළිබඳද සාමාන්‍යාධිකාරී ෂෙහාරා ද සිල්වා මහත්මිය ප‍්‍රකාශ කළේ \"ඇත්ත වශයෙන්ම ශ‍්‍රී ලංකාවේ බාලදක්‍ෂ ව්‍යාපාරයේ සංධිස්ථානයක් වන මෙම වැඩසටහනට පූර්ණ^Gold& අනුග‍්‍රහකයන් ලෙස සම්බන්ධවීමට ලැබීම අපට විශාල ගෞරවයක්. ශ‍්‍රී ලංකාවේ ප‍්‍රධානතම රක්‍ෂණ සමාගමක් ලෙස ජනශක්ති ඉන්ෂුවරන්ස් අනුග‍්‍රහකත්වය තවදුරටත් පසක් වූ අතර අපගේ සියලු පාර්ශවකරුවන්ට හැකි උපරිම ලෙස සහය දිම අපේ අරමුණයි. සමාජයට හැකි උපරිම ලෙස දායකත්වය සැපයීමට අප ඉදිරියටත් බලාපොරොත්තු වෙනවා\" 2011 ස්ලීම් වෙළෙඳනාම විශිෂ්ටතා සම්මාන උළෙලේදී ආයතනික ප‍්‍රජා සත්කාර සපයන හොඳම වෙළෙඳනාමය සඳහා වන ලෝකඩ පදක්කම හිමි වූ ජනශක්ති සමාගම, දිවයිනේ අධ්‍යාපන, ආරක්‍ෂාව, ක‍්‍රීඩාව ඇතුළු ක්‍ෂෙත‍්‍ර ගණනාවකට සිය ප‍්‍රජා සත්කාර සේවා අඛණ්ඩව සපයමින් සිටියි.", "URL": "https://sinhala.adaderana.lk/news.php?nid=24685", "Category": null, "Parent URL": null}