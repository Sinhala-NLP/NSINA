{"Source": "Adaderana", "Timestamp": "October 22, 2017 01:54 pm", "Headline": " ට‍්‍රැක්ටර රථයෙන් මාරයා එයි", "News Content": "මුලතිව්, යුද හමුදා, 59 සේනාංකයට අනුයුක්තව සේවය කළ යුද හමුදා සාමාජිකයෙකු ට‍්‍රැක්ටර රථයකින් වැටීමෙන් ඊයේ(21) රාත‍්‍රියේ ජීවිතක්ෂයට පත්ව ඇති බව මුලතිව් මුල්ලියාවේලි පොලීසිය පවසයි. මුල්ලියාවේලි පොලීසිය පැවසූවේ ඇඹිලිපිටිය, කිරිවැල්කටුව ප‍්‍රදේශයේ පදිංචි 34 හැවිරිදි වැලිහේනගේ ධනුෂ්ක සංජීව නමැති යුද හමුදා සෙබළෙකු ට‍්‍රැක්ටර රථයෙන් වැටී එලෙස ජීවිතක්ෂයට පත්ව ඇති බවයි. පොලීය පැවසූවේ ට‍්‍රැක්ටර රථයෙන් වැටී තුවාල ලැබු සෙබළා මුලතිව් මාන්චෝලෙයි රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බවයි. සිද්ධිය සම්බන්ධයෙන් මුල්ලියාවේ පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=79005", "Category": null, "Parent URL": null}