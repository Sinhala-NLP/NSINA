{"Source": "Adaderana", "Timestamp": "March 27, 2018 11:17 am", "Headline": " මන්නාරමේ වකුගඩු රෝගීන්ට රුධිර කාන්දු පෙරණ පහසුකම් ", "News Content": "මන්නාරම දිස්ත්‍රික්කයේ සිටින වකුගඩු රෝගීන්ගේ පහසුව පිණිස මන්නාරම දිසා රෝහලේ එක් වාට්ටුවක් තුළ රුධිර කාන්දු පෙරණ පහසුකම් පසුගියදා ආරම්භ කරණ ලදී. පළාතේ වකුගඩු රෝගීන් 39 දෙනෙකු සති දෙකකට වරක් රුධිර කාන්දු පෙරණ පහසුකම් ලබා ගැනීමට මැදවච්චිය,අනුරාධපුරය,යාපනය හා වවුනියාව යන රෝහල්වලට යන බැවින් ඊට යම් සහනයක් සලසා දෙන මෙන් මන්නාරමේ බහුජන සංවිධාන කීපයක් උතුරු පළාත් සභාවේ සෞඛ්‍ය අමාත්‍යංශයෙන් කළ ඉල්ලීමකට අනුව මෙම පහසුකම ලබා දී තිබේ. මේ අවස්ථාවට සහභාගි වූ උතුරු පළාත් සෞඛ්‍ය අමාත්‍ය ජී.ගුණසීලන් මහතා කියා සිටියේ වෛද්‍යවරුන්ගේ උග්‍ර හිඟයක් මැද මන්නාරම රෝහල පවත්වාගෙන යන අතරතුර පළාතේ වකුගඩු රෝගීන් දැඩි අපහසුතාවයකට පෙළෙමින් සිටින නිසා මානුෂීය පදනමක් මත මෙම රුධිර කාන්දු පෙරණ ඒකකය ආරම්භ කළ බවයි.", "URL": "https://sinhala.adaderana.lk/news.php?nid=86428", "Category": null, "Parent URL": null}