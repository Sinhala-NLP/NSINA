{"Source": "Adaderana", "Timestamp": "January 2, 2019 08:17 pm", "Headline": "වෑන් රථයක් අනතුරකට පත්වෙයි - 16ක් රෝහලට", "News Content": "රත්නපුර, හපුගස්තැන්න සිට හැටන් දික්ඔය, දක්වා ධාවනය වු වෑන් රථයක් අනතුරට පත් විමෙන් එම වෑන් රථයේ ගමන් ගත් 16 දෙනෙකු බගවන්තලාව ප්‍රාදේශිය රෝහල වෙත ඇතුළත් කර ඇති බව බගවන්තලාව පොලීසිය පවසයි. අද(02) දවල් 3 ට පමණ මෙම අනතුර සිදු වි ඇත්තේ හැටන් බලංගොඩ ප්‍රධාන මාර්ගයේ බගවන්තලාව කැම්පියන් පෙට්රොසෝ වත්ත ප්‍රදේශයේදීය. තුවාලකරුවන් අතර කුඩා ළමුන්ද කිහිප දෙනෙකු සිටින බවත්, ඔහුන්ගේ තත්ත්වය බරපතළ නොවන බව බගවනන්තලාව රෝහලේ වෛද්‍යවරයෙකු පැවසීය. තුවාලකරුවන් අතර ස්ථාන මාරු විම ලැබු පියතුමාද සිටින බවත්, අධික බැවුම් සහිත ප්‍රදේශයේ වැන් රථය ධාවනය වන අවස්තාවේ වැන් රථයේ තිරිංග ක්‍රියා විරහිත විම නිසා වැන් රථය ප්‍රධාන මාර්ගයේ පස් කන්ඩියක ගැටීමෙන් මෙම අනතුර සිදුව ඇති බව බගවන්තලාව පොලීසිය සඳහන් කළේය. මෙම වැන් රථය අනතුරට පත් විම නිසා එම මාර්ගයේ ගමනා ගමන කටයුතු ද පැයකට ආසන්න කාලයක් ඇණ හිට තිබූ බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=101708", "Category": null, "Parent URL": null}