{"Source": "Adaderana", "Timestamp": "July 23, 2016 09:25 am", "Headline": " යහපාලන නාම පුවරුවට මුවා වී වැරදි කරන්න ඉඩ නෑ", "News Content": "යහපාලන නාම පුවරුවට මුවා වී කිසිවෙකුට වැරදි කිරීම ඉඩ නොතබන බව ජනාධිපති මෛත්‍රීපාල සිරිසේන මහතා පවසයි.සියලු දෙනා තම හෘද සාක්ෂියට අනුව කටයුතු නොකළහොත් ජනතාව, යහපාලන ආණ්ඩුව කෙරෙහි තැබූ බලාපොරොත්තු බිඳ වැටෙනු ඇති බව ජනාධිපතිවරයා පෙන්වා දෙයි.යහපාලන හා සංහිඳියා සංකල්පයෙන් ජයග්‍රහණය කරවා රටත්, ජනතාවත් ජයග්‍රහණය කරවීමට සියලු දෙනා කැපවිය යුතු බව ද ඔහු වැඩිදුරටත් අවධාරණය කරයි.\"ශ්‍රී ලංකාවේ සංවර්ධන අභියෝග\" යන මැයෙන් බණ්ඩාරනායක ජාත්‍යන්තර සම්මන්ත්‍රණ ශාලාවේ පැවති උත්සවයක් අමතමින් ජනාධිපතිවරයා මේ බව ප්‍රකාශ කළේය.වර්තමානයේ තිබෙන ආර්ථික තත්ත්වයෙන් රට ගොඩගැනීම සඳහා එකිනෙකාට චෝදනා නොකොට, තමන් භාරගත් වැඩ කොටස නිසි ලෙස ඉටු කිරීම සිදුකළ යුතු බව ජනාධිපති මෛත්‍රීපාල සිරිසේන මහතා පෙන්වාදෙයි.", "URL": "https://sinhala.adaderana.lk/news.php?nid=62338", "Category": null, "Parent URL": null}