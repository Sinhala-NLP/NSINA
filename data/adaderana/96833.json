{"Source": "Adaderana", "Timestamp": "September 28, 2018 06:14 am", "Headline": "අදත් සවස් කාලයේ තද වැසි", "News Content": "දිවයින පුරා බොහෝ ප්‍රදේශවල විශේෂයෙන් සවස් කාලයෙ කාලයේදී වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර, දකුණ සහ වයඹ වෙරළබඩ ප්‍රදේශවල නැනින් තැන උදෑසන කාලයේදීත් වැසි හෝ ගිරුම් සහිත වැසි ඇති විය හැකි බව සම දෙපාර්තමේන්තුව සඳහන් කරයි. මධ්‍යම, ඌව, සබඑගමුව සහ උතුරු-මැද පළාත්වල ඇතැම් ස්ථානවලට මිමී 100ක් පමණ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙයි. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් කාරුණිකව ඉල්ලා සිටියි.", "URL": "https://sinhala.adaderana.lk/news.php?nid=96833", "Category": null, "Parent URL": null}