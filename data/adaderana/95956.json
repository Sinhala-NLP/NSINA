{"Source": "Adaderana", "Timestamp": "September 12, 2018 08:25 am", "Headline": "මුහුදු මත්ස්‍යයින් ළඟ තබාගත් විදෙස් ජාතිකයාට වැඩ වරදියි", "News Content": "බලපත්‍ර නොමැතිව මුහුදු මත්ස්‍යයින් ලඟ තබාගෙන සිටි විදෙස් ජාතිකයෙකු මීගමුව, කිඹුලාපිටිය ප්‍රදේශයේදී අත්අඩංගුවට ගෙන තිබේ. අපනයනය සඳහා සූදානම් කර තිබූ වියලන ලද මුහුදු කූඩැල්ලන් හා මුහුදු අශ්වයින් විශාල ප්‍රමාණයක් ඔහු සිටි නිවසේ තිබී සොයාගත් බව පොලීසිය පැවසීය.. සැකකරු සතුව තිබී වියලන ලද මුහුදු කූඩැල්ලන් කිලෝ ග්‍රෑම් 33යි ග්‍රෑම් 330ක් සහ මුහුදු අශ්වයින් කිලෝ ග්‍රෑම් 05යි ග්‍රෑම් 500ක් සොයාගත් බව සඳහන්ය. අත්අඩංගුවට ගෙන ඇත්තේ 27 හැවිරිදි චීන ජාතිකයෙකු වන අතර ඔහු අද දින මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය. මීගමුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=95956", "Category": null, "Parent URL": null}