{"Source": "Adaderana", "Timestamp": "May 27, 2016 01:08 pm", "Headline": "ශෂී වීරවංශගේ නඩුව කඩිනමින්-ප්‍රියත් බන්දු ඇතුළු 3ට ඇප", "News Content": "ව‍්‍යාජ තොරතුරු ඉදිරිපත් කරමින් රාජ්‍ය තාන්ත්‍රික ගමන් බලපත්‍රක් ලබාගත් බවට චෝදනා එල්ල වී ඇති පාර්ලිමේන්තු මන්ත්‍රී විමල් විරවංශ මහතාගේ බිරිඳ වන ශෂී වීරවංශ මහත්මියට එරෙහි නඩුව අද(27) කොළඹ මහේස්ත්‍රාත් අධිකරණය හමුවේ යළිත් කැඳවා තිබේ.එහිදී සිද්ධියට අදාළ පරීක්ෂණ කටයුතු කඩිනම් කරන ලෙසට ප්‍රධාන මහේස්ත්‍රාත් ගිහාන් පිලපිටිය මහතා අපරාධ පරීක්ෂණ දෙපාර්තමේන්තුවට දැනුම් දෙන බව අද දෙරණ අධිකරණ වාර්තාකරු කේ.එස් උදය කුමාර් සඳහන් කළේය.මේ අතර රජයට අලාභ සිදු කළ බවට චෝදනා එල්ල වී ඇති ශ්‍රී ලංකා වරාය අධිකාරියේ හිටපු සභාපති ප්‍රියත් බන්දු වික්‍රම මහතා ඇතුලු තිදෙනෙකු කොන්දේසි සහිත ඇප මත මුදාහැරීමට කොළඹ මහේස්ත්‍රාත් අධිකරණය නියෝග කර තිබේ.අල්ලස් කොමිසම විසින් පවරා ඇති නඩුවකට අදාළව කොළඹ ප්‍රධාන මහේස්ත්‍රාත් ගිහාන් පිලපිටිය මහතා මෙම නියෝගය ලබාදුන් බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.", "URL": "https://sinhala.adaderana.lk/news.php?nid=60529", "Category": null, "Parent URL": null}