{"Source": "Adaderana", "Timestamp": "December 4, 2011 11:45 am", "Headline": " පොලිස් මහ පුටුවේ වැඩ බලන්න ජ්‍යෙෂ්ඨ නියෝජ්‍ය පොලිස්පතිවරයෙක්", "News Content": "පොලිස්පති එන්.කේ.ඉලංගකොන් මහතා විදේශ සංචාරයක නිරත වන බැවින් වැඩබලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පත්කර තිබේ. ලබන 08 වැනි දින දක්වා ගාමිණි නවරත්න මහතා පොලිස්පති ධුරයේ වැඩබලන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. එක්සත් අරාබි එමිර් රාජ්‍ය අබුඩාබිහි පැවැත්වෙන ගල්ෆ් ග්ලෝබල් පොලිස් සම්මන්ත්‍රණය සඳහා සහභාගී වීමට පොලිස්පති එන්.කේ.ඉලංගකෝන් මහතා දිවයිනෙන් පිටත්ව ගොස් තිබේ. අද දිනයේ සිට ලබන 07 වැනි දින දක්වා මෙම සම්මන්ත්‍රණය පැවැත්වීමට නියමිතය.", "URL": "https://sinhala.adaderana.lk/news.php?nid=20453", "Category": null, "Parent URL": null}