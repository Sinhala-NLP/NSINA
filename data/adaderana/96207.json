{"Source": "Adaderana", "Timestamp": "September 17, 2018 10:57 am", "Headline": "නාලක ද සිල්වාගේ තැන මාරු වෙයි", "News Content": "ත්‍රස්ත විමර්ශන අංශයේ අධ්‍යක්ෂක නාලක ද සිල්වා මහතා තාවකාලිකව පොලිස් තොරතුරු තාක්ෂණ අංශයට මාරුකර ඇත. පොලිස් මාධ්‍ය ප්‍රකාශක පොලිස් අධිකාරි රුවන් වීරසේකර මහතා පැවසුවේ පොලිස්පති පුජීත ජයසුන්දර මහතාගේ පුර්ණ අධික්ෂණයට යටත්ව මෙම අංශ මාරු කිරිම සිදු කර ඇති බවය. ත්‍රස්ත විමර්ශණ අංශයේ අධ්‍යක්ෂක නාලක ද සිල්වා මහතාට එරෙහිව එල්ල වී ඇති චෝදනා සම්බන්ධයෙන් විමර්ශනයක් සිදු කිරීමට පොලිස්පති පූජිත් ජයසුන්දර මහතා විසින් පොලිස් විශේෂ විමර්ශන ඒකකයට උපදෙස් ලබාදී තිබුණේ පසු ගිය 13වනදායි. ඒ දූෂණ විරෝධී බලකායයේ මෙහෙයුම් අධ්‍යක්ෂක නාමල් කුමාර මහතා පසු ගිය 12වනදා මහනුවර ප්‍රදේශයේ පැවති මාධ්‍ය හමුවකදී ත්‍රස්ත විමර්ශණ අංශයේ අධ්‍යක්ෂක නාලක ද සිල්වා මහතා සහ ඔහු අතර වූ දුරකථන සංවාද කිහිපයක් මාධ්‍යට නිකුත් කිරිමෙන් අනතුරුවයි.", "URL": "https://sinhala.adaderana.lk/news.php?nid=96207", "Category": null, "Parent URL": null}