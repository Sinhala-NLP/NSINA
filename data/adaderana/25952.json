{"Source": "Adaderana", "Timestamp": "July 21, 2012 04:40 pm", "Headline": "නීති විරෝධීව ඕස්ට්‍රේලියාවට යාමට තැත්කළ 53 ක් කොටුවෙයි", "News Content": "මුහුදු මාර්ගයෙන් නීති විරෝධීව ඕස්ට්‍රේලියාව බලා යාමට තැත් කළ පුද්ගලයින් 53 දෙනෙකු ශ්‍රී ලංකා නාවික හමුදාව විසින් අත්අඩංගුවට ගෙන තිබේ. මෙසේ අත්අඩංගුවට ගත් පිරිස අතර ද්‍රවිඩ ජාතිකයින් 41 ක්, මුස්ලිම් ජාතිකයින් 05 ක් සහ සිංහල ජාතිකයින් 07 ක් වන බවත්, ඔවුන් අතරින් දෙදෙනෙකු කාන්තාවන් බවත් සඳහන්ය. ත්‍රිකුණාමලය , නිලාවේලී ප්‍රදේශයේ දී මෙම පිරිස අත්අඩංගුවට ගත් බව ශ්‍රී ලංකා නාවික හමුදාව පවසයි. අත්අඩංගුවට ගත් පිරිස ත්‍රිකුණාමලය, මීගමුව, කිලිනොච්චිය හා යාපනය යන ප්‍රදේශවල පදිංචිකරුවන් බව ද අනාවරණය වී තිබේ. ඔවුන් මේ වනවිට ත්‍රිකුණාමලය නාවික හමුදා කඳවුර වෙත රැගෙන එමින් සිටින බවත්, පසුව එම පිරිස අපරාධ පරීක්ෂණ දෙපාර්තමේන්තුව වෙත භාරදීමට නියමිත බවත් ශ්‍රී ලංකා නාවික හමුදාව සඳහන් කරයි.", "URL": "https://sinhala.adaderana.lk/news.php?nid=25952", "Category": null, "Parent URL": null}