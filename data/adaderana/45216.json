{"Source": "Adaderana", "Timestamp": "August 8, 2014 02:22 pm", "Headline": "අනුමැතියක් නැතිව යාඥා මධ්‍යස්ථානයක් හදනවා", "News Content": "හැටන් නගරයේ සිට කාසල්රී ජලාශයට ජලය ගලා බසින දික්ඔය ඇළ රක්ෂිතය අවහිර කරමින් යාඥා මධ්‍යස්ථානයක් ඉදිකරන බව ප්‍රදේශවාසින් පවසයි. මේ හේතුවෙන් ප්‍රදේශයේ විශාල පරිසර හානියක් සිදුවි ඇති බව ඔවුන් කියයි. ඇළ රක්ෂිතයේ ජලය ගලා බසින මාර්ගය ද වෙනස් කරමින් අදාළ යාඥා මධ්‍යස්ථානය ඉදිවෙමින් පවතින බව සඳහන්ය. මෙම මධ්‍යස්ථානය ඉදිකිරීම සඳහා නිසි අනුමැතියක් ලබාගෙන නොමැති බවටද ප්‍රදේශවාසින් චෝදනා කරයි. යාඥා මධ්‍යස්ථානය ඉදිකෙරෙන භූමිය නායයෑමේ අවදානමක් සහිත ප්‍රදේශයක් ලෙසටද හඳුනාගෙන ඇති බව ද සඳහන්ය. ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=45216", "Category": null, "Parent URL": null}