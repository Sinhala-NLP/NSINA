{"Source": "Adaderana", "Timestamp": "January 24, 2012 04:41 pm", "Headline": "ඛනිජ තෙල් සංස්ථාවේ පුරප්පාඩු පිරවීම කඩිනමින්", "News Content": "ලංකා ඛනිජ තෙල් නීතිගත සංස්ථාවේ පවතින තනතුරු පුරප්පාඩු පිරවීම සඳහා කඩිනමින් පියවර ගන්නා බව ඛනිජ තෙල් කර්මාන්ත අමාත්‍යාංශය පවසයි. විධිමත් ක්‍රමවේදයක් යටතේ සුදුස්සන් තෝරා අදාළ පුරප්පාඩු පිරවීමට කටයුතු කරන ලෙස අමාත්‍යාංශය විසින් ඛනිජ තෙල් සංස්ථා බලධාරීන්ට උපදෙස් දී ඇති බව එම අමාත්‍යාංශය නිකුත් කළ නිවේදනයක දැක්වෙයි. මේ වන විට ඊට අදාළ පුවත්පත් දැන්වීම් පළ කර අයදුම්පත් කැඳවා ඇති බව ඛනිජ තෙල් කර්මාන්ත අමාත්‍යාංශය සඳහන් කරයි. ඒ යටතේ සුදුසු අයදුම්කරුවන් සදහා සම්මුඛ පරීක්ෂණ කඩිනමින් පැවැත්වෙනු ඇති බව සඳහන්ය.", "URL": "https://sinhala.adaderana.lk/news.php?nid=21615", "Category": null, "Parent URL": null}