{"Source": "Adaderana", "Timestamp": "August 4, 2011 11:27 am", "Headline": " දෙවෙනි වාරයට පාසල් වැසෙයි-5 දාට යළි ඇරෙයි", "News Content": "රජය හා රජය අනුමත සියලුම පාසල්වල දෙවන පාසල් වාරය අදින් අවසන්වන අතර තෙවන පාසල් වාරය සැප්තැම්බර් මස 05 වන දින ආරම්භ කෙරෙන බව අධ්‍යාපන අමාත්‍යංශය සඳහන් කරයි. එසේම අ.පො.ස(උ/පෙ)විභාගයේ 1 හා 2 වන අදියරේ ඇගයීම් මධ්‍යස්ථාන වශයෙන් යොදාගනු ලබන පාසල් 41 ක තෙවන අධ්‍යයන වාරය පසුව ආරම්භ කෙරේ. ඒ අනුව 1 වන අදියරේ උසස් පෙළ පිළිතුරුපත්‍ර ඇගයීමේ පාසල් තෙවන වාරය සඳහා සැප්තැම්බර් මස 12 වන දින ආරම්භ කෙරෙන අතර 2 වන අදියරේ පිළිතුරුපත්‍ර ඇගයීමේ පාසල් සැප්තැම්බර් මස 19 වන දින ආරම්භ කෙරෙයි. මුස්ලිම් ජාතික පාසල්වල තෙවන අධ්‍යයන වාරය ආරම්භවීම ද සැප්තැම්බර් මස 05 වන දිනම සිදුකෙරෙන බව අධ්‍යාපන අමාත්‍යංශය නිකුත් කළ නිවේදනයක දැක්වේ.", "URL": "https://sinhala.adaderana.lk/news.php?nid=17840", "Category": null, "Parent URL": null}