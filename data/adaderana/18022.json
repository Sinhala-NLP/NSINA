{"Source": "Adaderana", "Timestamp": "August 12, 2011 04:12 pm", "Headline": "ආබාධ සහිත දරුවන්ට ප්‍රතිකාරමය ක්‍රීඩාගාරයක්", "News Content": "ආබාධ සහිත දරුවන් වෙනුවෙන් ප්‍රතිකාරමය ක්‍රීඩාගාරයක් ඉදිකිරීමට සෞඛ්‍ය අමාත්‍යාංශය තීරණය කර තිබේ. කොළඹ රිජ්වේ ආර්යා ළමා රෝහලේ එම ක්‍රීඩාගාරය ස්ථාපනය කරන බව සෞඛ්‍ය අමාත්‍යාංශය පවසයි. එම අමාත්‍යාංශයේ දත්ත වලට අනූව ස්නායු ආබාධ හේතුවෙන් සමබරතාව හා ප්‍රතීක ක්‍රියා දුර්වල වු දරුවන් 30,000 ට ආසන්න පිරිසක් මෙරට සිටියි. ඔවුන් වෙනුවෙන් අවශ්‍ය භෞත චිකිත්සක ප්‍රතිකාර සඳහා ඉදිකෙරෙන මෙම ප්‍රතිකාරමය ක්‍රීඩාගාරය සඳහා ජාත්‍යන්තර අමෙරිකෙයාර්ස් ආයතනය රුපියල් දස ලක්ෂයක මුදලක් ලබාදීමට එකඟතාව පළ කළ බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=18022", "Category": null, "Parent URL": null}