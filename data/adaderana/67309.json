{"Source": "Adaderana", "Timestamp": "December 24, 2016 10:25 am", "Headline": "ගව ඝාතකාගාර පවත්වාගෙන ගිය 6ක් අල්ලයි ", "News Content": "නීති විරෝධී ලෙස ගව ඝාතකාගාරයක් පවත්වාගෙන ගිය පුද්ගලයින් තිදෙනෙකු මහියංගණය, පගරගම්මන ප්‍රදේශයේදී අත්අඩංගුවට ගෙන තිබේ.අදාළ පුද්ගලයන් විසින් එළ ගවයින් මස් පිණිස සකස් කරමින් සිටි බව පොලිස් විශේෂ කාර්ය බලකාය සඳහන් කළේය.ඔවුන් සතුව තිබී ගවයෙකු හා මස් කිලෝ ග්‍රෑම් 120ක් සොයාගෙන තිබේ.සැකකරුවන් වැඩිදුර විමර්ශන සඳහා මහියංගණය පොලිස් ස්ථානය වෙත බාර දී ඇති බව සඳහන්ය.මේ අතර බණ්ඩාරවෙල, අල්ලතොට ප්‍රදේශයේදීද නීති විරෝධී ලෙස පවත්වාගෙන ගිය ගව ඝාතකාගාරයක් වටලා පුද්ගලයින් තිදෙනෙකු අත්අඩංගුවට ගෙන තිබේ.ඔවුන් සතුව තිබී ගවයින් 11 දෙනෙකු සොයාගත් බව පොලිස් විශේෂ කාර්ය බලකාය සඳහන් කළේය.ඔවුන් වැඩිදුර විමර්ශන සඳහා බණ්ඩාරවෙල පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=67309", "Category": null, "Parent URL": null}