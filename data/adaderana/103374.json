{"Source": "Adaderana", "Timestamp": "January 30, 2019 04:08 pm", "Headline": "අම්මයි පුතයි එකතුවෙලා කරපු ගංජා ජාවාරම මාට්ටු", "News Content": "අනුරාධපුර, තන්නායම්කුලම ප්‍රදේශයේදී කේරළ ගංජා කිලෝ 1යි ග්‍රෑම් 6ක් සමඟ සැකකරුවන් දෙදෙනෙකු ‍පොලීසිය විසින් අත්අඩංගුවට ගෙන තිබේ. අදාළ පුද්ගලයින් ඊයේ(30) පස්වරුවේ අත්අඩංගුවට ගත් බව අද දෙරණ වාර්තාකරු පවසයි. එකම පවුලේ මව සහ පුත්‍රයා විසින් පවත්වාගෙන ගිය මහාපරිමාණ කේරළ ගංජා ව්‍යාපාරයක් ඊයේ පස්වරුවේ අනුරාධපුර පොලිසිය විසින් වටලා තිබේ. අනුරාධපුර පොලීසියට ලැබුණු තොරතුරකට අනුව වයස අවුරුදු 51ක කාන්තාව ඊයේ පස්වරුවේ කේරළ ගංජා කිලෝ 1ක් අලෙවි කිරීමට ගිය අවස්ථාවේදී ඇය අත්අඩංගුවට ගෙන තිබේ. වැඩිදුර ප්‍රශ්න කිරීමේදී කරන ලද අනාවරණයකට අනුව අදාළ කේරළ ගංජා ප්‍රමාණය සොයා ගැනීමට හැකිව ඇති බව අප වාර්තාකරු සඳහන් කළේය. සැකකරුවන් අනුරාධපුර මහේස්ත්‍රාත් අධිකරණයට අද(30) ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103374", "Category": null, "Parent URL": null}