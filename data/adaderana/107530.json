{"Source": "Adaderana", "Timestamp": "April 6, 2019 08:15 pm", "Headline": "ග්‍රාම ශක්ති ශක්තිමත් කිරීමට රාජ්‍ය නිලධාරීන් දැනුවත් කිරීමක්", "News Content": "ග්‍රාම ශක්ති වැඩසටහන යටතේ රාජ්‍ය අංශයේ නිලධාරීන් දැනුවත් කිරීමේ හම්බන්තොට දිස්ත්‍රික් වැඩසටහන අද (06) පෙරවරුවේ පාර්ලිමේන්තු මන්ත්‍රී මහින්ද අමරවීර මහතාගේ ප්‍රධානත්වයෙන් අම්බලන්තොට නෝනාගම සංස්කෘතික මධ්‍යස්ථානයේ ශ්‍රවනාගාරයේදී සිදු කෙරිණි. ජනාධිපති මෛත්‍රීපාල සිරිසේන මහතාගේ සංකල්පයක් මෙම වැඩසටහන ක්‍රියාත්මකය. මෙම වැඩසටහට සමගාමීව දිස්ත්‍රිකයේ ශිෂ්‍යත්ව විභාගයෙන් මෙන්ම, සාමාන්‍ය පෙළ හා උසස් පෙළ යන විභාග වලින් විශිෂ්ඨ සාමාර්ථ ලබා ගත් දරු දැරියන්ට ත්‍යාග පිරි නැමීමද සිදු කර ඇත. මෙහිදී සම්පත් දායකයින් ලෙස මහාචාර්ය දයාරෝහණ අතුකෝරාල, ජනාධිපති උපදේශක නීතිඥ සිරිලාල් ලක්තිලක යන මහත්වරුන් එක්වී ඇත. වැඩසටහන සඳහා හම්බන්තොට දිස්ත්‍රික් ලේකම් බන්දුල හරිස්චන්ද්‍ර, දකුණු පළාත් ධීවර අමාත්‍ය එස්. ඩබ්ලිවු.ගුණතිලක යන මහත්වරුන්ද ඇතුළු විශාල පිරිසක්ද සහභාගී වී ඇත.", "URL": "https://sinhala.adaderana.lk/news.php?nid=107530", "Category": null, "Parent URL": null}