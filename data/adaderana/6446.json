{"Source": "Adaderana", "Timestamp": "February 3, 2010 01:05 pm", "Headline": "තිස්සේ සභාපති පුටුව නීතිය  ඉදිරියට", "News Content": "තිස්සමහාරාමය ප්‍රාදේශීය සභාවේ සභාපතිවරයා නෙරපා හැරීමට එරෙහිව නීතිමය ක්‍රියා මාර්ග ගැනීමට සූදානම් බව ජ.වි.පෙ පාර්ලිමේන්තු මන්ත්‍රී කණ්ඩායම් නායක අනුර කුමාර දිසානායක මහතා පවසයි. දේශපාලන පළිගැනීමක් වශයෙන් විශේෂ ගැසට් නිවේදනයක් නිකුත් කරමින් තිස්සමහාරාම ප්‍රාදේශීය සභාවේ සභාපතිවරයා නෙරපා හැර ඇති බවත්,මේ වන විට එහි උප සභාපතිවරයාට වැඩ බලන ලෙස උපදෙස් ලබා දී ඇති බවත් හෙතෙම කියා සිටියේය. තිස්සමහාරාමය ප්‍රාදේශීය සභාව රටේ හොඳම ප්‍රාදේශීය සභාව ලෙස සම්මාන හා සහතිකපත්‍ර දිනා ඇති බවත්,එකී සහතික වලට අත්සන් තබා ඇති ප්‍රධාන අමාත්‍ය ශාන් විජයලාල් මහතාගේ අත්සනින් ම නිකුත් කළ ගැසට් නිවේදනයක් මගින්ම සභාපතිවරයා නෙරපා හැරීම ඉතා කනගාටුදායක බවද ඔහු පවසා සිටියේ අද පැවති මාධ්‍ය හමුවකට සහභාගී වෙමිනි.", "URL": "https://sinhala.adaderana.lk/news.php?nid=6446", "Category": null, "Parent URL": null}