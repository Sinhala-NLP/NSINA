{"Source": "Adaderana", "Timestamp": "February 4, 2019 11:50 am", "Headline": "ඇල්ල ප්‍රාදේශීය සභාවේ සභාපතිට චෝදනාවක්", "News Content": "ඇල්ල ප්‍රාදේශීය සභාවේ සභාපති බී.එම්.අමිල බස්නායක මහතා විසින් සිදුකළ බව කියන පහරදීමකින් තුවාල ලැබූ ඇල්ල සංචාරක තොරතුරු මධ්‍යස්ථානයේ ස්ථානභාර නිළධාරිවරයා බදුල්ල මහ රෝහලට ඇතුලත් කර ඇති ඇල්ල වාර්තා වේ. මෙම පහරදීමෙන් තුවාල ලබා ඇත්තේ ඇල්ල සංචාරක තොරතුරු මධ්‍යස්ථානයේ ස්ථානභාර නිළධාරිවරයා ලෙස සේවය කරන.ඒ.ඉන්දික සෙනවිරත්න නැමති අවුරුදු 30ක් වැයසැති පුද්ගලයෙකි. ඇල්ල ප්‍රාදේශීය සභාවේ සභාපති බී.එම්.අමිල බස්නායක මහතා ඇල්ල සංචාරක තොරතුරු මධ්‍යස්ථානයට යාබදව පිහිටි ඌව පළාත් සභාවට අයත් අත්කම් නිර්මාණ ප්‍රදර්ශණ මධ්‍යස්ථානයේ යතුර ඉල්ලීමට යාමේදී සිදුවූ කතාබහක් දුරදිග යාමෙන් මෙම පහරදීම සිදුවූ බවට ස්ථානභාර නිළධාරිවරයා විසින් පොලීසිය වෙත පැමිණීලි කර තිබේ. මේ පිළිබදව ඇල්ල ප්‍රාදේශීය සභාවේ සභාපති.බී.එම්.අමිල බස්නායක මහතාගෙන් සිදු කළ විමසීමකදී ඔහු කියා සිටියේ එවැනි පහරදීමක් සිදු නොවූ බවයි. ඇල්ල පොලීසිය මේ සම්බන්ධයෙන් වැඩි දුර පරීක්ෂණ සිදු කරයි.", "URL": "https://sinhala.adaderana.lk/news.php?nid=103662", "Category": null, "Parent URL": null}