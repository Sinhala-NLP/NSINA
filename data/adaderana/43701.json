{"Source": "Adaderana", "Timestamp": "June 3, 2014 02:19 pm", "Headline": "සිරියාවේ ජනාධිපතිවරණය අදයි ", "News Content": "සිරියානු ජනාධිපතිවරණ සඳහා වූ ඡන්ද විමසීම අද(03) පෙරවරුවේ ආරම්භ වී තිබේ. එරට පැවති සිවිල් යුද්ධයෙන් වසර 3 කට පසු ජනාධිපතිවරනයක් පැවැත් වෙන ප්‍රථම අවස්ථාව මෙය ‍බව වාර්තා වෙයි. ජනාධිපති බෂාර් අල්අසාද් තෙවන වරටද ජයග්‍රහණය කරනු ඇති බව විදෙස් විචාරකයින් පෙන්වා දෙයි. බෂාර් අල්අසාද් මෙවර ජනාධිපතිවරනයෙන් ජයග්‍රහණය කළහොත් ඔහු එළඹෙන වසර 7 කාලය සඳහා සිරියාවේ ජනාධිපති ධුරය හොබවනු ඇත. කෙසේ වෙතත් ඡන්ද විමසීම පැවැත්වෙන මධ්‍යස්ථාන සඳහා දැඩි ආරක්ෂාව යොදවා ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=43701", "Category": null, "Parent URL": null}