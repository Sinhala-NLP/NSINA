{"Source": "Adaderana", "Timestamp": "March 30, 2016 07:19 am", "Headline": "අවුරුදු තෑග්ගක් ලෙස බස් ගාස්තු ඉහළ යයිද?", "News Content": "අප්‍රේල් මාසයේ මුල් සතිය වන විට බස් ගාස්තු වල වැඩිවීමක් සිදුවිය හැකි බව ලංකා පෞද්ගලික බස් හිමියන්ගේ සංගමය පවසයි.එම සංගමයේ සභාපති ගැමුණු විජේරත්න මහතා අද දෙරණට කියා සිටියේ අප්‍රේල් මාසයේදී සිදුවීමට නියමිත බදු සංශෝධන හා ඩොලරයේ අගය 149 දක්වා ඉහළයාමත් තම කර්මාන්තයට සෘජුවම බලපාන බවයි.එබැවින් අප්‍රේල් මාසයේ මුල් සතිය වන විට මේ පිළිබඳ නිසි ගණනය කිරීමක් සිදුකොට තම යෝජනා මුදල් අමාත්‍යංශයට හා ගමනාගමන කොමිෂන් සභාව වෙත ඉදිරිපත් කිරීමට කටයුතු කරන බව ඔහු සඳහන් කළේය.ඒ අනුව බොහෝවිට බස් ගාස්තු සංශෝධනයක් සඳහා යොමුවීමට සිදුවනු ඇති බයව ගැමුණු විජේරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=58727", "Category": null, "Parent URL": null}