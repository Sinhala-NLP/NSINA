{"Source": "Adaderana", "Timestamp": "December 17, 2017 01:33 pm", "Headline": "Campus බස් එකේ හැපිලා ජීවිතය නවතී", "News Content": "වවුනියාව - ඊරට්ටපෙරියකුලම ප්‍රදේශයේදී 17 දා අළුයම සිදු වූ රිය අනතුරකින් රජයේ සේවකයෙකු මිය ගොස් තිබේ. මෙසේ මියගොස් ඇත්තේ ප්‍රාදේශීය සභාවේ කාර්යාල සහයෙකු වන ජයවිලාල් (45) නමැති තිදරු පියෙකි. මොහු කාර්යාලයේ මුර සේවයටද අනුයුක්ත කර ඇති අතර ඉරට්ටපෙරියකුලම පිහිටි කාර්යාලයට නුදුරු ස්ථානයකින් මාර්ගයේ ගමන්කරමින් සිටියදී යාපනය විද්‍යා පීඨයට අයත් බස් රථයක ගැටීමෙන් මෙම අනතුර සිදුව ඇතැයි පොලීසිය පවසයි. රාත්‍රී 12.30 ට පමණ අණතුර සිදුව ඇති අතර තුවාලකරු වවුනියාව රෝහලට ඇතුළත් කිරීමෙන් අනතුරුව අළුයම 3.30 ට පමණ මියගිය බවද වාර්තා වේ. මියගිය පුද්ගලයාගේ උපන්ගම වවුනියාව මහමයිලන්කුලම වන අතර ඔහු විවාහයෙන් පසු මැදවච්චිය කල්ලංචිය බාහොඳවැව ගම්මානයේ පදිංචිව සිටි අයෙකි. අනතුර සම්බන්ධයෙන් වවුනියාව ඉරට්ටපෙරියකුලම පොලිසිය පරික්ෂණ සිදුකරනු ලබයි.", "URL": "https://sinhala.adaderana.lk/news.php?nid=81650", "Category": null, "Parent URL": null}