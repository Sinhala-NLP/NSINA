{"Source": "Adaderana", "Timestamp": "January 17, 2014 01:43 pm", "Headline": "ශිෂ්‍යයත්ව විභාගයේ  අභියාචනා 31 පෙර යොමු කරන්න", "News Content": "2013 වසරේ පහ ශ්‍රේණියේ ශිෂ්‍යයත්ව විභාගයෙන් සමත් වු සිසුන් සඳහා පාසල් ලබාගැනීම සම්බන්ධයෙන් අභියාචනා ඉදිරිපත් කිරීම සඳහා අධ්‍යාපන අමාත්‍යාංශය අවස්ථාව ලබාදී තිබේ. ඒ අනුව ලබන 31 වන දිනට පෙර අදාළ අභියාචනා යොමුකරන ලෙස අධ්‍යාපන අමාත්‍යාංශය දැනුම්දෙයි. විභාගය සමත්වූවන්ට අසාධාරණයක් සිදුනොවන ආකාරයෙන් කටයුතු කිරීම සඳහා මෙම තීරණය ගෙන තිබේ. ඒ අනුව අදාළ අභියාචනා ලබන 31 වන දිනට පෙර අධ්‍යාපන අධ්‍යක්ෂ, පාසල් කටයුතු, අධ්‍යාපන අමාත්‍යාංශය ඉසුරුපාය, බත්තරමුල්ල යන ලිපිනයට යොමුකරන ලෙස අධ්‍යාපන අමාත්‍යාංශය පවසයි. වෙනත් වර්ෂවලට සාපේක්ෂව 2013 වසරේ පහ ශ්‍රේණිය ශිෂ්‍යත්ව විභාගය සමත් සිසුන් සඳහා වැඩි පාසල් සංඛ්‍යාවක් ලබාදී ඇති බව ද අධ්‍යාපන අමාත්‍යාංශය අවධාරණය කරයි.", "URL": "https://sinhala.adaderana.lk/news.php?nid=40417", "Category": null, "Parent URL": null}