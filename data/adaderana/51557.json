{"Source": "Adaderana", "Timestamp": "May 25, 2015 11:41 am", "Headline": "ප්‍රභාකරන් නිසා තිරුචි නගරයම උණූසුම්වෙයි", "News Content": "තහනම් සංවිධානයක් වන එල්.ටී.ටී.ඊ. සංවිධානයේ නායක වේලුපිල්ලේ ප්‍රභාකරන්ගේ මහා පරිමාණ පුවරු ප්‍රදර්ශනය කිරිමට උත්සහ කිරිම හේතුවෙන් ඉන්දියාවේ තිරුචි නගරයේ උණුසුම් තත්ත්වයක් හටගෙන තිබේ.නාම් තමිලර් කච්චි නැමැති දේශපාලන පක්ෂයේ සමුළුවක් ඊයේ සංවිධානය කර තිබු අතර ඊට අදාළව නගරයේ ස්ථාන කිහිපයක පුවරු ප්‍රදර්ශනය කර තිබු බව වාර්තා වෙයි.පොලිසිය නීති විරෝධී පුවරු ඉවත්කිරිමට යාමේදී පිරිසක් විරෝධතාවයේ නිරතව තිබේ. පසුව ඔවුන් විසිර ගොස් ඇති අතර තවත් පිරිසක් පුදුකොට්ටෙයි, රාමේෂ්වරන් ජාතික අධ්වේගී මාර්ගයේ රථ වාහන නවතා විරෝධතාවයේ නිරතවීම හේතුවෙන් එම මාර්ගයේ දැඩි රථවාහන තදබදයක් හටගෙන තිබු බවද ඉන්දීය මාධ්‍ය වාර්තා කර තිබේ.", "URL": "https://sinhala.adaderana.lk/news.php?nid=51557", "Category": null, "Parent URL": null}