{"Source": "Adaderana", "Timestamp": "March 4, 2018 04:13 pm", "Headline": "  අභ්‍යන්තර ගැටළු පාර්ලිමේන්තු ක්‍රියාදාමයක් තුළින් විසඳා ගන්න බලාපොරොත්තුවක් නෑ", "News Content": "සිය පක්ෂයේ අභ්‍යන්තර ගැටළු පාර්ලිමේන්තු ක්‍රියාදාමයක් තුළින් විසඳා ගැනීමට බලාපොරොත්තු නොවන බව එක්සත් ජාතික පක්ෂ පාර්ලිමේන්තු මන්ත්‍රී තුෂාර ඉඳුනිල් මහතා පවසයි. ඔහු පෙන්වා දෙන්නේ අගමැතිවරයාට එරෙහිව ගෙන ඒමට නියමිත විශ්වාසභංගය පරාජය කිරීමට කටයුතු කරන බවයි. කෙසේවෙතත් අග්‍රමාත්‍ය රනිල් වික්‍රමසිංහ මහතා එක්සත් ජාතික පක්ෂයෙන් ඉවත් කරන්නේ ද නැද්ද යන්න තීරණය කළ යුත්තේ එම පක්ෂය විසින්ම බව අසාද් සාලී මහතා පවසයි. මේ අතර ජනතාවගේ අපේක්ෂාව වී ඇත්තේ නව අගමැතිවරයෙකු යටතේ රට පාලනය වීම බව පාර්ලිමේන්තු මන්ත්‍රී ශෙහාන් සේමසිංහ මහතා සඳහන් කළේය. පළාත් පාලන මැතිවරණයෙන් ජනතාව ලබාදුන් ප්‍රතිඵලය සාධාරණ බව පාර්ලිමේන්තු මන්ත්‍රී චතුර සේනාරත්න මහතා පවසයි. ඔහු පෙන්වා දෙන්නේ 2015 වසරේ ලබාදුන් ජනවරමට එරෙහි වන්නන්නට ජනතාව පිළිතුරු ලබා දී ඇති බවයි.", "URL": "https://sinhala.adaderana.lk/news.php?nid=85165", "Category": null, "Parent URL": null}