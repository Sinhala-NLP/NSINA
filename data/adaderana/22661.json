{"Source": "Adaderana", "Timestamp": "March 8, 2012 08:31 am", "Headline": "ශ්‍රී ලංකාව පළමුව පන්දු රකියි", "News Content": "අද(08) පැවැත්වෙන සී.බී. කුසලාන තුන්කොන් එක්දින ක්‍රිකට් තරගාවලියේ අවසන් මහ තරගයේ කාසියේ වාසිය දිනාගැනීමට ශ්‍රී ලංකා කණ්ඩායම සමත්ව තිබේ. ඒ අනුව ඕස්ට්‍රේලියාවේ ඇඩිලේඩ් ඕවල් ක්‍රීඩාංගණයේ දී පැවැත්වෙත මෙම තරගයේ දී පළමුව ඕස්ට්‍රේලියාවට එරෙහිව පන්දු රැකීමට කණ්ඩායමේ නායක මහේල ජයවර්ධන තීරණය කර ඇත. අද තරගය ජයගැනීම සඳහා ශ්‍රී ලංකා කණ්ඩායම එකම බලාපොරොත්තුව බව ද නායක මහේල ජයවර්ධන ප්‍රකාශ කළේය. අද තරගය සඳහා ඕස්ට්‍රේලියානු කණ්ඩායමේ නායක මයිකල් ක්ලාක් සහභාගී නොවීමට ඉඩ ඇති බව වාර්තා වේ. ආබාධයකට ලක්වීම හේතුවෙන් ඔහු අද තරගයට සහභාගී නොවන අතර ඒ වෙනුවෙන් ඕස්ට්‍රේලියානු කණ්ඩායම මෙහෙයවීම ෂේන් වොට්සන්ට හිමිවනු ඇත.", "URL": "https://sinhala.adaderana.lk/news.php?nid=22661", "Category": null, "Parent URL": null}