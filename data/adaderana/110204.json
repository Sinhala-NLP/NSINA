{"Source": "Adaderana", "Timestamp": "May 18, 2019 01:21 pm", "Headline": "බස් රථයක්-ත්‍රීරෝද රථයක් එකිනෙක ගැටෙයි-දෙදෙනෙක් රෝහලේ", "News Content": "වැල්ලවාය තණමල්විල ප්‍රධාන මාර්ගයේ වත්ත ප්‍රදේශයේ සිදු වූ අනතුරකින් කාන්තාවක් සහ පිරිමි පුද්ගලයකු තුවාල ලබා ඇත. පෞද්ගලික බස් රථයක් පිටුපස ත්‍රීරෝද රථයක් ගැටීමෙන් මෙම අනතුර සිදු වී ඇති අතර අනතුරින් තුවාල ලබා ඇත්තේ ත්‍රීරෝද රථයේ රියදුරු සහ එහි ගමන් ගන් කාන්තාවක් බව වැල්ලවාය පොලීසිය පවසා ඇත. තුවාල ලැබූවන් වැල්ලවාය මූලික රෝහලට ඇතුළත් කිරීමෙන් අනතුරුව රියදුරන්ගේ තත්ත්වය බරපතළ බැවින් ඔහු මොණරාගල මහ රෝහල වෙත මාරු කර යවා ඇත. අනතුර සිදු වන අවස්ථාවෙදී එහි කාන්තාවන් තිදෙනෙකු සහ රියදුරු ගමන් කරමින් සිට ඇති බව අද දෙරණ වාර්තාකරු පවසයි. තුවාල ලැබූවන් බුත්තල පැල්වත්ත ප්‍රදේශයේ පදිංචිකරුවන් වන අතර රියදුරු වයස අවුරුදු 42ක පුද්ගලයකු බව පොලීසිය කියයි. අනතුර සම්බන්ධයෙන් වැඩිදුර විමර්ශන වැල්ලවාය පොලීසිය විසින් සිදු කරයි.", "URL": "https://sinhala.adaderana.lk/news.php?nid=110204", "Category": null, "Parent URL": null}