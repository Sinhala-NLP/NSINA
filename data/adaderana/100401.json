{"Source": "Adaderana", "Timestamp": "December 7, 2018 11:40 am", "Headline": "කාන්තාවකගේ ගෙල කපා ඝාතනය කරයි", "News Content": "පිළියන්දල පොලිස් වසමේ මාවිත්තර ප්‍රදේශයේ කාන්තාවක් තියුණු ආයුධයකින් ගෙල කපා ඝාතනය කර තිබේ. අද(07) උදෑසන 8.00ට පමණ පිළියන්දල පොලිස් ස්ථානයට මේ පිළිබඳ ලද තොරතුරක් මත පරීක්ෂණ ආරම්භ කර තිබේ. ඝාතනයට ලක්ව ඇත්තේ, වයස අවුරුදු 54 ක් වු නෙරංජනී වීරසිංහ නැමති අයෙකි. ඇය ගුරුගම්මාන වත්තපාර, මාවින්තර, පිළියන්දල ප්‍රදේශයේ පදිංචිකාරියෙකි. මිය ගිය කාන්තාව නිවසේ තනිව ජීවත්ව ඇති අතර, ඝාතනයට හේතුව මෙතෙක් අනාවරණය වී නොමැති බව පොලීසිය පවසයි. මෘත ශරීරය සම්බන්ධයෙන් මහේස්ත්‍රාත් පරීක්ෂණයක් සහ පශ්චාත් මරණ පරීක්ෂණයක් සිදු කිරීමට නියමිතයි. මේ වන විට අපරාධ ස්ථාන පරීක්ෂණ නිලධාරීන් සහ පිළියන්දල පොලීසිය වැඩිදුරටත් විමර්ශන සිදු කරනු ලබයි.", "URL": "https://sinhala.adaderana.lk/news.php?nid=100401", "Category": null, "Parent URL": null}