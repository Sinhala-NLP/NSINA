{"Source": "Adaderana", "Timestamp": "June 5, 2013 09:33 am", "Headline": " සෙල්ල කතරගම ඊශ්වර දේවා‍ලයේ කපු මහතා මරා දමලා", "News Content": "සෙල්ල කතරගම වල්ලි ගුහාව විහාරස්ථානයේ, ඊශ්වර දේවාලයේ ප්‍රධාන කපු මහතා‍ට තියුණු ආයුධයකින් පහරදී ඝාතනයට ලක් කොට තිබේ. දේවාලයට ආසන්න කැලෑ රොදක තිබියදී පිහි ඇණුම් සහිත මළ සිරුර අද (05) පෙරවරුවේ සොයාගත් බව පොලිස් මාධ්‍ය ප්‍රකාශක කාර්යාලය පවසයි. ඔහුගේ පුතු විසින් ස්වකීය පියාගේ මළ සිරුර හඳුනා ඒ පිළිබඳ පොලීසියට ලබා දුන් තොරතුරක් අනුව මෙම මළ සිරුර සොයාගෙන ඇත. මෙලෙස ජීවිතක්ෂයට පත්ව ඇත්තේ 70 හැවිරිදි රාජපක්ෂ මුදියන්සේලාගේ ප්‍රේමදාස නමැති අයෙකි. කතරගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34649", "Category": null, "Parent URL": null}