{"Source": "Adaderana", "Timestamp": "February 23, 2013 08:24 am", "Headline": "ඉන්ධන වංචාවක් ගැන පරීක්ෂණ", "News Content": "ඉන්ධන බෙදාහරින්නන් විසින් සිදුකරන ජාවාරමක් සම්බන්ධයෙන් තොරතුරු අනාවරණය වී ඇති බව ඛනිජ තෙල් කර්මාන්ත අමාත්‍යංශය පවසයි. ඛනිජ තෙල් නීතිගත සංස්ථාවේ ලියාපදිංචි පිරවුම්හල් වෙත ප‍්‍රවාහනය කරන ඉන්ධන වෙනත් පෞද්ගලික සමාගමක පිරවුම්හල් වෙත අලෙවි කර ඇති බවට තොරතුරු අනාවරණ වී ඇති බව එම අමාත්‍යංශය කියයි. අදාළ පෞද්ගලික සමාගමේ ඉන්ධන සංස්ථා මිලට වඩා ඉහළ වීම හේතුවෙන් ඔවුන් මෙම ජාවාරමේ නිරත වන බව සඳහන්ය. ඒ අනුව තෙල් බෙදාහරින්නන් ඩීසල් ලීටරයකින් රුපියල් 06ක මුදලක් වංචනික ලෙස උපයාගෙන ඇති බවට තොරතුරු අනාවරණය වී ඇති බව ඛනිජ තෙල් නීතිගත සංස්ථාව පවසයි.", "URL": "https://sinhala.adaderana.lk/news.php?nid=31857", "Category": null, "Parent URL": null}