{"Source": "Adaderana", "Timestamp": "May 23, 2019 05:26 pm", "Headline": "ඥානසාර හිමි නිදහස් කරන ජනපති නියෝගය බන්ධනාගාර කොමසාරිස් අතට", "News Content": "සිරගතව සිටින පූජ්‍ය ගලගොඩඅත්තේ ඥානසාර හිමි නිදහස් කිරීම සඳහා ජනාධිපතිවරයාගේ නිර්දේශය ඇතුළත් ලිපිය තමා වෙත ලැබුණු බව බන්ධනාගාර කොමසාරිස් ජනරාල්වරයා පවසයි. බන්ධනාගාර කොමසාරිස් ජනරාල් ජයසිරි තෙන්නකෝන් මහතා පැවසුවේ ජනාධිපතිවරයාගේ අත්සනින් යුතු අදාල ලිපිය මීට ටික වේලාවකට පෙර තමා වෙත ලැබුණු බවයි. පූජ්‍ය ගලගොඩඅත්තේ ඥානසාර හිමිට පූර්ණ නිදහස ලබාදෙන ලෙස අදාල ලිපියේ සඳහන් වන බව ද බන්ධනාගාර කොමසාරිස් ජනරාල්වරයා සඳහන් කළේය. ගලගොඩඅත්තේ ඥානසාර හිමිට නිදහස දෙන බවට වාර්තා වීමත් සමඟ බොදුබල සේනා සංවිධානයේ නියෝජිතයින්, භික්ෂූන් වහන්සේ මාධ්‍යවේදීන් ඇතුළු විශාල පිරිසක් වැලිකඩ බන්ධනාගාරය ඉදිරිපිටට රැස්ව සිටින බවද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=110542", "Category": null, "Parent URL": null}