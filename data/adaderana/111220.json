{"Source": "Adaderana", "Timestamp": "June 3, 2019 08:22 am", "Headline": "අම්බලන්තොට දී ගෙල කපා ඝාතනය කළ පිරිමි මළ සිරුරක්", "News Content": "අම්බලන්තොට පොලිස් වසමේ වලේවත්ත ප්‍රදේශයේ දී තියුණු ආයුධයකින් ගෙල කපා ඝාතනය කර ඇති පිරිමි මළ සිරුරක් අම්බලන්තෙට පොලීසිය විසින් සොයා ගෙන තිබේ. ඊයේ(02) රාත්‍රී 9.15ට මේ පිළිබඳ තොරතුරු ලැබීමෙන් අනතුරුව පොලීසිය විමර්ශන කටයුතු ආරම්භ කර ඇත. ඒ අනුව මිය ගිය පුද්ගලයා වයස අවුරුදු 31 ක් වු ලියනපතිරණගේ නිශාන්ත නැමති වලේවත්ත, අම්බලන්තොට ලිපිනයේ පදිංචිකරුවෙක් බවට අනාවරණය වී තිබේ. මෘත ශරීරය මේ වන විට පොලිස් ආරක්ෂාව යටතේ එම ස්ථානයේ තබා ඇත. මහේස්ත්‍රාත් පරීක්ෂණය අද(03) සිදු කිරිමට නියමිතයි. අම්බලන්තොට පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=111220", "Category": null, "Parent URL": null}