{"Source": "Adaderana", "Timestamp": "October 12, 2012 04:18 pm", "Headline": "වැල්ලවායේ විශේෂ රථ වාහන සැලැස්මක්", "News Content": "වැල්ලවාය ප්‍රදේශයේ අද (12) විශේෂ රථ වාහන සැලැස්මක් ක්‍රියාත්මක කර තිබේ. ප්‍රදේශ‍යේ මාර්ග 4 ක් ආවරණය කරමින් මෙම මෙහෙයුම ක්‍රියාත්මක කර ඇති බව සඳහන්ය. එහිදී පාසල් ළමුන් ප්‍රවාහනය කරන බස් හා වෑන් රථ, මගී ප්‍රවාහන බස් රථ විශේෂයෙන් පරීක්ෂාවට ලක් කෙරුණු බව පොලීසිය පවසයි. බස් රථ හා මෝටර් රථ 200 ට අධික ප්‍රමාණයක් එම මෙහෙයුමේ දී පරික්ෂාවට ලක් කර තිබේ. ධාවනයට නුසුදුසු තත්ත්වයේ තිබු බස් හා මෝටර් රථ 19 ක ධාවන බලපත්‍ර තහනම් කිරීමට එහිදී පියවර ගෙන ඇති බව ද සඳහන්ය.", "URL": "https://sinhala.adaderana.lk/news.php?nid=28233", "Category": null, "Parent URL": null}