{"Source": "Adaderana", "Timestamp": "May 23, 2016 05:54 pm", "Headline": " හිටපු නි.පොලිස්පති 26 තෙක් රිමාන්ඩ්", "News Content": "අත්අඩංගුවට ගනු ලැබූ හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මහතා ලබන 26 දින දක්වා රක්ෂිත බන්ධනාගාර ගත කර තිබේ.කොළඹ අතිරේක මහේස්ත්‍රාත් නිශාන්ත පීරිස් මහතා විසින් මෙලෙස මොහු රක්ෂිත බන්ධනාගාර ගත කරන ලෙස නියෝග කළ බව අදදෙරණ වාර්තාකරු පවසයි.ආන්දෝලනයට තුඩුදුන් රගර් ක්‍රීඩක වසීම් තාජුඩීන්ගේ ඝාතනයට අදාළව සාක්ෂි වසන් කිරීමේ චෝදනාව මත හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මහතා අද අපරාධ පරීක්ෂණ දෙපාර්තමේන්තුව විසින් අත්අඩංගුවට ගන්නා ලදී.ප්‍රකාශයක් ලබාදීම සඳහා අපරාධ පරීක්ෂණ දෙපාර්තමේන්තුවට කැඳවනු ලැබූ සේනානායක මහතා අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් අතර පසුව අලුත්කඩේ උසාවි සංකීර්ණයේ අංක 3 මහේස්ත්‍රාත් අධිකරණයට ඉදිරිපත් කෙරිණි.", "URL": "https://sinhala.adaderana.lk/news.php?nid=60427", "Category": null, "Parent URL": null}