{"Source": "Adaderana", "Timestamp": "July 5, 2011 09:36 am", "Headline": "චාවේස් යළි සිය රටට ළඟාවෙයි", "News Content": "වෙනිසියුලානු ජනාධිපති හියුගෝ චාවේස් ඊයේ(04) යළිත් වරක් සිය රටට පැමිණ තිබේ. වෛද්‍ය ප්‍රතිකාර සඳහා කියුබාවට ගොස් සිටි වෙනිසියුලානු ජනාධිපතිවරයාගේ පැමිණීම එරට දහස් ගණන් ජනතාවගේ සතුටට හේතු වී ඇති බව විදෙස් මාධ්‍ය වාර්තා කරයි. සිය රටට පැමිණි ජනාධිපතිවරයා ඊයේ දිනයේ දී ජනතාව ඇමතීම ද සිදු කර ඇති බව වාර්තා වේ. වෙනිසියුලාවේ 200 වැනි නිදහස් දිනය අදට(05) යෙදී ඇති අතර නිදහස් දිනයට පෙර සිය රටට පැමිණීමට හැකි වීම භාග්‍යයක් ලෙස සලකන බව හියුගෝ චාවේස් එහි දී පවසා ඇත. 56 හැවිරිදි වෙනිසියුලානු ජනාධිපතිවරයා පසුගිය ජූනි 8 වැනි දින විශේෂ සැත්කමක් සඳහා කියුබාවට පිටත්ව ගියේය. මේ වන විට ඔහුගේ සෞඛ්‍ය තත්ත්වය යහපත් අතට හැරී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=17197", "Category": null, "Parent URL": null}