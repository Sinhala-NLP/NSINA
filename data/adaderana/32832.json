{"Source": "Adaderana", "Timestamp": "March 29, 2013 01:48 pm", "Headline": "අවුරුද්දට විශේෂ දුම්රිය සේවාවක්", "News Content": "එළඹෙන අලුත් අවුරුදු උත්සවය නිමිත්තෙන් විශේෂ දුම්රිය සේවයක් ආරම්භ කරන බව දුම්රිය දෙපාර්තමේන්තුව පවසයි. ලබන අප්‍රේල් 5 වන දින සිට 16 වන දින දක්වා මෙම දුම්රිය සේවය ක්‍රියාත්මක කරන බව එම දෙපාර්තමේන්තුවේ දුම්රිය ගමනාගමන අධිකාරී එල්.ඒ.ආර්.රත්නායක මහතා කියා සිටියේය. මේ අතර අවුරුදු සමයේ පරිභෝජනයට නුසුදුසු භාණ්ඩ අලෙවි කෙරෙන වෙළෙඳසැල් පරීක්ෂා කිරීමට ශ්‍රී ලංකා මහජන සෞඛ්‍ය පරික්ෂකවරුන්ගේ සංගමය තීරණය කර තිබේ.", "URL": "https://sinhala.adaderana.lk/news.php?nid=32832", "Category": null, "Parent URL": null}