{"Source": "Adaderana", "Timestamp": "November 30, 2013 09:55 am", "Headline": "නිල්වලා ග‍ඟෙන් හමුවූ මළ සිරුර කැටයම් චින්තකගේ නෙවේලු", "News Content": "මාතර, තිහගොඩ, පරගහඉර, කිතලගම ප්‍රදේශයේ නිල්වලා ගඟේ තිබී හමුවු මළසිරුර මේ වන විට හඳුනාගෙන තිබේ. මියගිය පුද්ගලයාගේ දරුවෙකු විසින් මළ සිරුර හදුනාගෙන ඇති බව පොලිසිය පවසයි. මරණකරු දින කිහිපයක සිට නිවසට නොපැමිණි බවට ඔහුගේ දරුවා විසින් ප්‍රකාශයක් ද ලබා දී ඇති බව පොලිසිය කියයි. මියගොස් ඇත්තේ 67 හැවිරිදි උයන්ගොඩ, කඹුරුපිටිය ප්‍රදේශයේ පදිංචිව සිටි පුද්ගලයෙකි. මෙම මළ සිරුර කඹුරුපිටිය, වලස්මුල්ල ප්‍රදේශයේ සිදුවු පොලිස් කොස්තාපල් වරයා සහ ඔහුගේ බිරිද ඝාතනයේ ප්‍රධාන සැකකරුගේ බවට වාර්තා පළ විය. මළ සිරුර හඳුනා ගැනීමෙන් එය අදාළ සැකකරුගේ නොවන බවට තහවුරු වන බව පොලිසිය පවසන්නේය.", "URL": "https://sinhala.adaderana.lk/news.php?nid=39211", "Category": null, "Parent URL": null}