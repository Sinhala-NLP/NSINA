{"Source": "Adaderana", "Timestamp": "January 22, 2019 08:31 am", "Headline": "සේනා නසන්න එජාපයෙන් වැඩපිළිවෙලක්", "News Content": "සේනා දළඹු උවදුර මර්දනය කිරීමට දිවයින පුරා විධිමත් වැඩපිළිවෙලක් ආරම්භ කිරීමට එක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ මහතා අවශ්‍ය අංශ වෙත උපදෙස් ලබාදී තිබේ. ඊයේ(22) අග්‍රාමාත්‍ය රනිල් වික්‍රමසිංහ මහතා ප්‍රධානත්වයෙන් රැස්වූ පක්ෂ පාර්ලිමේන්තු කණ්ඩායම් රැස්වීමේදීය. එක්සත් ජාතික පක්ෂ පාර්ලිමේන්තු කණ්ඩායම ඊයේ පස්වරුවේ අරලියගහ මන්දිරයේදී රැස්විය. සේනා දළඹු උවදුර මර්දනය කිරීම සඳහා යුද හමුදාවේ සහය ලබා ගැනීම පිළිබඳව රජයේ අවධානය යොමු වී ඇති බවද ‍බුද්ධශාසන හා වයඹ සංවර්ධන අමාත්‍ය ගාමිණී ජයවික්‍රම පෙරේරා මහතා පෙන්වා දුන්නේය. මේ අතර සේනා දළඹුවන් හේතුවෙන් හානියට පත් ගොවීන්ට වන්දි ලබාදීම සඳහා අවශ්‍ය ක්‍රියාමාර්ග ගන්නා ලෙස කෘෂිකර්ම අමාත්‍යවරයා වෙත උපදෙස් ලබාදී ඇති බව නියෝජ්‍ය අමාත්‍ය නලීන් බණ්ඩාර මහතා ප්‍රකාශ කළේය.", "URL": "https://sinhala.adaderana.lk/news.php?nid=102801", "Category": null, "Parent URL": null}