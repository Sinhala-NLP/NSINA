{"Source": "Adaderana", "Timestamp": "August 23, 2011 11:38 am", "Headline": "එජනිස සියලු නාමයෝජනා හෙට බාරදෙයි", "News Content": "එක්සත් ජනතා නිදහස් සන්ධානයේ නාමයෝජනා සකස් කිරීමේ කටයුතු මේ වන විට 90%න් පමණ අවසන් කර ඇතැයි එම සන්ධානයේ මහලේකම් අමාත්‍ය සුසිල් ප්‍රේම්ජයන්ත් මහතා පවසයි. කොළඹ සහ ඒ ආසන්න බල ප්‍රදේශවල නාමයෝජනා පත්‍ර සකස් කිරීමේ කටයුතු පමණක් මේ වන විට සිදු කෙරෙන බව අමාත්‍යවරයා පෙන්වා දෙයි. මේ දක්වා අවසන් කර ඇති නාමයෝජනා පත්‍ර අද(23) දිනයේ දී ඒ ඒ දිස්ත්‍රික් තේරීම් භාර නිලධාරීන් වෙත භාරදීමට අවශ්‍ය කටයුතු යොදා ඇතැයි ද සුසිල් ප්‍රේම්ජයන්ත් මහතා ප්‍රකාශ කළේය. එක්සත් ජනතා නිදහස් සන්ධානයේ සෙසු සියලු නාමයෝජනා හෙට(24) දිනයේ දී බාරදීමට කටයුතු කරන බව ඔහු පැවසුවේය.", "URL": "https://sinhala.adaderana.lk/news.php?nid=18256", "Category": null, "Parent URL": null}