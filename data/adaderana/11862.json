{"Source": "Adaderana", "Timestamp": "November 1, 2010 08:36 am", "Headline": "ෆොන්සේකාගේ ඉල්ලීම අද සලකාබැලෙයි", "News Content": "ලක්ෂ්මන් නිපුණආරච්චි මහතාගේ පත්වීම අවලංගු කර තමන්ට පාර්ලිමේන්තු රැස්වීම් වලට සහභාගී වීමට අවසර දෙන්නැයි සරත් ෆොන්සේකා මහතා කර ඇති ඉල්ලීම අභියාචනාධිකරණය හමුවේ අද(01) සලකා බැලීමට නියමිතය. අභියාචනාධිකරණයේ සභාපති සත්‍යා හෙට්ටිගේ මහතාගේ ප්‍රධානත්වයෙන් යුත් විනිසුරු මඩුල්ලක් හමුවේ මෙම පෙත්සම විභාග කෙරෙයි. පාර්ලිමේන්තු රැස්වීම් වලට සහභාගී වීමට අවසර දෙන්නැයි සරත් ෆොන්සේකා මහතා කළ ඉල්ලීම විභාග කළ විනිසුරු මඩුල්ලේ බෙදුනු තීන්දුවක් ප්‍රකාශ වීම හේතුවෙන් එම ඉල්ලීම පුළුල්ව සලකා බැලීම සඳහා ත්‍රිපුද්ගල විනිසුරු මඬුල්ලක් වෙත යොමු කිරීමට තීරණය කෙරුණි. ඒ අනූව අදාළ පෙත්සම අද අභියාචනාධිකරණයේ සභාපතිවරයා හමුවේ කැඳවීමෙන් පසු එය විභාග කරන ත්‍රිපුද්ගල විනිසුරු මඬුල්ල නම් කරනු ඇත.", "URL": "https://sinhala.adaderana.lk/news.php?nid=11862", "Category": null, "Parent URL": null}