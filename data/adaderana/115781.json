{"Source": "Adaderana", "Timestamp": "August 5, 2019 12:48 pm", "Headline": "පරිභෝජනයට නුසුදුසු ආහාර අලෙවි කළ පස්දෙනෙකු නඩු", "News Content": "තලවිල ශාන්ත ආනා මුනිවරියගේ දේවස්ථානයේ වාර්ශික මංගල්‍යය සමයේ පවත්වා ගෙන ගිය ව්‍යාපාරික ස්ථාන 100 කට වැඩි සංඛයාවක හිමිකරුවන්ට අවවාද කර උපදෙස් ලබා දීමට මහජන සෞඛ්‍ය පරීක්ෂකවරුන් කටයුතු කර ඇති බව අද දෙරණ වාර්තාකරු පවසයි. තලවිල ශාන්ත ආනා මුනිවරියගේ දේවස්ථානයේ වාර්ෂික මංගල්‍යයට සහභාගි වීම සදහා පැමිනෙන බැතිමතුන් වෙනුවෙන් තාවකාලිකව පවත්වා ගෙන යන ව්‍යාපාරික ස්ථාන නිරන්තර පරීක්ෂා කිරීමට මහජන සෞඛ්‍යය පරීක්ෂා කිරීමට මහජන සෞඛ්‍ය පරීක්ෂකවරුන් කටයුතු කර ඇත. ආහාර අලවි කරන ව්‍යාපාරික ස්ථාන වල සේවය කරන සේවකයින්ගේ වෛද්‍ය වාර්තා,කල් ඉකුත් වූ ආහාර අලවි කිරීම,සහ මිනිස් පරිභෝජනයට නුසුදුසු ආහාර අලවි කිරීම සදහා ළග තබා ගැනීම සම්බන්ධයෙන් වැඩි අවදානයක් මෙහිදී යොමු කර තිබේ. වන්දනා කටයුතු සඳහා පැමිණි බැතිමතුන්ට හානියක් වන ආකාරයට ආහාර අලවි කිරීමෙන් වළකින ලෙස මෙන්ම පිරිසිදු ආහාර පාන අලවි කිරීමට කටයුතු කරන ලෙස සියළුම ව්‍යාපාරිකයින්ට අවවාද කිරීමටද මහජන සෞඛ්‍ය පරීක්ෂකවරුන් පියවර ගෙන ඇත. අවවාද නොතකා මිනිස් පරිභෝජනයට නුසුදු ආහාර අලවි කළ ව්‍යාපාරිකයින් 05 දෙනෙකු නඩු පැවරීමටද මෙහිදී මහජන සෞඛ්‍ය පරීක්ෂකවරුන් කටයුතු කර ඇත. තලවිල කොට්ඨාසයේ මහජන සෞඛ්‍ය පරීක්ෂක සුමිත් ජයනන්ද වාස් මහතා ප්‍රධාන කණ්ඩායමක් විසින් මෙම පරීක්ෂණ කටයුතු සිදු කර තිබේ.", "URL": "https://sinhala.adaderana.lk/news.php?nid=115781", "Category": null, "Parent URL": null}