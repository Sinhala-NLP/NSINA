{"Source": "Adaderana", "Timestamp": "May 29, 2019 02:14 pm", "Headline": "වෛද්‍ය ෂාෆිට එරෙහිව අදත් මව්වරුන්ගෙන් පැමිණිලි", "News Content": "වෛද්‍ය මොහොමඩ් ෂාෆි යටතේ සිසේරියන් සැත්කම් සිදුකරගත් මව්වරුන් 120 දෙනෙකු එම සැත්කම්වලින් පසු දරුවන් පිළිසිඳ නොගත් බවට චෝදනා කරමින් කුරුණෑගල ශික්ෂණ රෝහලට පැමිණිලි ඉදිරිපත් කර තිබේ. එම රෝහල වෙත තවදුරටත් පැමිණිලි ඉදිරිපත්කිරීමේ අවස්ථාව විවෘතව පවතියි. වෛද්‍ය මොහොමඩ් ශාෆි මහතාගෙන් සිසේරියන් සැත්කම් කරගත් තවත් මව්වරුන් කුරුණෑගල ශික්ෂණ රෝහල වෙත සිය පැමිණිලි ඉදිරිපත් කිරීමට පැමිණියේ තුවන වන දිනටයි. ඊයේ(28) දිනයේ පමණක් ඔහුට එරෙහිව ඉදිරිපත් වූ පැමිණිලි ගණන 69 කි. අද(29) දිනයේදී මව්වරුන් 50 දෙනෙකු මේවනවිට පැමිණිලි ඉදිරිපත් කිරීමට පැමිණ ඇති බව රෝහල් අධ්‍යක්වරයා සදහන් කළේය. මේ අතර සැකසහිත ලෙස වත්කම් උපයා ගැනීමේ චෝදනා මත අත්අඩංගුවට ගත් කුරුණෑගල ශික්ෂණ රෝහලේ වෛද්‍ය සෙයිගු සියාබ්දීන් මොහොමඩ් ෂාෆි මේ වන විට අපරාධ පරීක්ෂණ දෙපාර්තමේන්තුවේ රඳවාගෙන තවදුරටත් ප්‍රශ්න කරමින් සිටියි.", "URL": "https://sinhala.adaderana.lk/news.php?nid=110912", "Category": null, "Parent URL": null}