{"Source": "Adaderana", "Timestamp": "May 9, 2013 02:30 pm", "Headline": "විදුලි ගාස්තු සංශො‍්ධනයට අනුමැතිය ලැබෙයි", "News Content": "විදුලිබිල සංශෝධනය කිරීමට අදාළව ජනාධිපතිතුමන්ගේ යෝජනාවට මහජන උපයෝගිතා කොමිසමේ අනුමැතිය ලැබී තිබේ. අදාළ අනුමැතිය ලැබුණු බවත්, ඒ අනුව කටයුතු කරන බවත් අමාත්‍යංශ ලේකම්වරයා කියා සිටියි. ඒ අනුව නව විදුලි ගාස්තු සංශෝධනයට අදාළව විදුලි ඒකක 60 දක්වා ගාස්තු සංශෝධනයක් සිදුනොවන ලෙස හා එසේම විදුලි ඒකක 60 - 180 දක්වා 25% ක ඉන්ධන ගැලපුම් ගාස්තු අඩුකිරීමක් කරන බව අමාත්‍යංශය සඳහන් කරයි. එසේම ඒකක 61 සිට 66 දක්වා , ඒකක 60 ක ප්‍රමාණයට ගණනය කිරීම් කරන බවටත්, 90-96 දක්වා , 90 ක ප්‍රමණයට ගණනය කිරීම් කරන බවත්, 121 සිට 126 දක්වා 120 ක ප්‍රමාණයට ගණනය කිරීම් කරන බවටත් අමාත්‍යංශය කියා සිටියි. ඒකක 180 දක්වා යම් සහනයක් ලබාදෙන බව ජනාධිපති මහින්ද රාජපක්ෂ මහතා කැම්බල් පිටියේ පැවති මැයි දින රැළියේ දී ප්‍රකාශ කරන ලද අතර ඒ අනුව එකී යෝජනාවට මෙලෙස මහජන උපයෝගිතා කොමිසමේ අනුමැතිය ලැබී ඇත.", "URL": "https://sinhala.adaderana.lk/news.php?nid=33947", "Category": null, "Parent URL": null}