{"Source": "Adaderana", "Timestamp": "August 17, 2010 12:16 pm", "Headline": "අතුරුදන්වූ අයගෙන් තවත් සිරුරක් සොයාගනී", "News Content": "කිරින්ද මුහුදේ දී බෝට්ටුවක් පෙරළීමෙන් අතුරුදන් වූ තිදෙනාගෙන් තවත් අයෙකුගේ සිරුරක් හමුවී ඇති බව වාර්තා වේ. එසේ හමුවී ඇත්තේ අතුරුදහන් වූ දරුවන් දෙදෙනාගෙන් එක් දරුවෙකුගේ සිරුර බව ද සඳහන්ය. අතුරුදන්ව තිබූ පියාගේ මළ සිරුර අද අලුයම සොයාගෙන තිබිණි. කෙසේ වෙතත් අතුරුදන් වූ අනෙක් දරුවාගේ සිරුර තවමත් හමුවී නැත. එකම පවුලේ සාමාජිකයින් පිරිසක් ඊයේ පස්වරුවේ කිරින්ද මුහුදේ තල්මසුන් නැරඹීම සඳහා නාවික හමුදාවට අයත් බෝට්ටුවක ගමන් කරමින් සිටිය දී මෙම අනතුර සිදු වී තිබේ. මෙම අනතුරින් මිය ගිය පුද්ගලයින් දෙදෙනෙකුගේ සිරුරු ඊයේ පස්වරුවේම සොයා ගනු ලැබීය. සිද්ධියෙන් තුවාල ලැබූ පුද්ගලයින් තිදෙනෙකු ද රෝහල් ගත කර ප්‍රතිකාර ලබන බව අතුල සෙනරත් මහතා සඳහන් කළේය.", "URL": "https://sinhala.adaderana.lk/news.php?nid=10284", "Category": null, "Parent URL": null}