{"Source": "Adaderana", "Timestamp": "October 8, 2014 10:41 am", "Headline": "මැදියම් රැයේ සිට දුම්රිය කොට උඩ!", "News Content": "දුම්රිය සේවකයින් වර්ජනයක නිරත වීමට තීරණය කර තිබේ. දුම්රිය ශ්‍රේණිගත වෘත්තිය සමිති එකමුතුවේ කැඳවුම්කරු ජානක ප්‍රනාන්දු මහතා පැවසුවේ අද මධ්‍යම රාත්‍රීයේ සිට වර්ජනය ක්‍රියාත්මක වන බවයි. වසර 3ක පමණ කාලයක් සිට ශ්‍රේණිගත වෘත්තීන්වලට අයත් දුම්රිය ස්ථානාධිපති, දුම්රිය පාලක, දුම්රිය නියාමක, දුම්රිය රියදුරු සහ අධීක්ෂණ කළමානාකරණ සේවයේ ඇති වැටුප් විෂමතා ඉවත් නොකිරීම මෙම වර්ජනයට හේතූන්ය. වර්ජනය හේතුවෙන් දුම්රිය ධාවනයට බලපෑම් එල්ල විය හැකි බව ජානක ප්‍රනාන්දු මහතා කීවේය. කෙසේ වෙතත් මෙම වර්ජනයට තමන් සහය නොදක්වන බව ලොකමෝටිව් ඔපරේටින් ඉංජිනේරුවරුන්ගේ සංගමය පවසයි. වර්ජනයක් ක්‍රියාත්මක කිරිමට තරම් හේතු සාධක මේ වන විට නොපවතින බව එම සංගමයේ සභාපති ටී.ජී විජේරත්න මහතා කියයි.", "URL": "https://sinhala.adaderana.lk/news.php?nid=46575", "Category": null, "Parent URL": null}