{"Source": "Adaderana", "Timestamp": "February 11, 2016 10:43 am", "Headline": "විමල්-ගෝඨාභය ඇතුළු පිරිසත් අධිකරණ සංකීර්ණයට", "News Content": "රක්ෂිත බන්ධනාගාර ගත කර සිටින යෝෂිත රාජපක්ෂ මහතා ඇතුළු පිරිස මේ වන විට කඩුවෙල මහේස්ත්‍රාත් අධිකරණය වෙත රැගෙනවිත් තිබේ.මේ අතර පාර්ලිමේන්තු මන්ත්‍රී විමල් වීරවංශ , හිටපු ආරක්ෂක ලේකම් ගෝඨාභය රාජපක්ෂ යන මහත්වරුන් ඇතුළු පිරිසක් ද මේ වන විට අධිකරණ සංකීර්ණයට පැමිණ සිටින බව අද දෙරණ වාර්තාකරු පවසයි.සී.එස්.එන් නාළිකාවේ සිදුවූ බව කියන මූල්‍ය වංචාවක් සම්බන්ධයෙන් යෝෂිත රාජපක්ෂ, නිෂාන්ත රණතුංග, රොහාන් වැලිවිට ඇතුළු පස් දෙනෙකු අද(11) දිනය දක්වා රක්ෂිත බන්ධනාගාර ගත කිරීමට කඩුවෙල මහේස්ත්‍රාත් අධිකරණය නියෝග කර තිබුණි.ඒ අනුව ඔවුන් අධිකරණයට ඉදිරිපත් කිරීම සඳහා මේ වන විට කඩුවෙල මහේස්ත්‍රාත් අධිකරණය වෙත රැගෙන විත් ඇති බව එහි රැඳී සිටින අද දෙරණ වාර්තාකරු සඳහන් කළේය.අද දිනයේ අධිකරණය අවට විශේෂ ආරක්ෂාවක් යොදා ඇති අතර පොලිස් විශේෂ කාර්ය බලකායද ඒ සඳහා කැඳවා ඇති බව සඳහන්ය.", "URL": "https://sinhala.adaderana.lk/news.php?nid=57127", "Category": null, "Parent URL": null}