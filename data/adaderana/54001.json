{"Source": "Adaderana", "Timestamp": "September 22, 2015 09:25 am", "Headline": "කටුනායකදී පකිස්ථානුවන් සිව්දෙනෙක් මාට්ටු", "News Content": "නීති විරෝධී ලෙස සුදු සඳුන් කැබලි සහ සුදු සඳුන් කුඩු මෙරටින් ගෙන යාමට උත්සාහ කළ පකිස්ථාන ජාතිකයින් සිව්දෙනෙකු කටුනායක ගුවන්තොටුපළේ දී අත්අඩංගුවට ගෙන තිබේ.රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේ ඊයේ පස්වරුවේ පකිස්ථානයේ ලාහෝර් බලා යමට පැමිණි සිව්දෙනෙකු මෙලෙස අත්අඩංගුවට ගෙන ඇති බවයි.ඔවුන් අතර කාන්තාවන් දෙදෙනෙකු ද වන බව සඳහන්ය.ඔවුන්ගේ ගමන් මළුවල තිබී සුදු සඳුන් කැබලි කිලෝග්‍රෑම් 100ක් සහ සුදු සඳුන් කුඩු ග්‍රෑම් 300ක් සොයාගෙන ඇත.එහි වටිනාකම රුපියල් ලක්ෂ 5ක් පමණ වන බව ගුවන් තොටුපළ රේගුව සඳහන් කළේය.අත්අඩංගුවට ගත් සැකකරුවන් සම්බන්ධයෙන් ගුවන්තොටුපළ රේගුව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=54001", "Category": null, "Parent URL": null}