{"Source": "Adaderana", "Timestamp": "March 20, 2010 08:38 am", "Headline": "නවීන ගබඩා සංකීර්ණ 3ක්", "News Content": "ආහාර නිසි පරිදි ගබඩා කරතැබීම සඳහා නවීන පහසුකම්වලින් සමන්විත ගබඩා සංකීර්ණ තුනක් ඉදිකිරීමට නාගරික සංවර්ධන හා පූජා භූමි සංවර්ධන අමාත්‍යාංශය පියවර ගෙන තිබේ. ස්පාඤ්ඤ රජයේ ආධාර මත ඉදිවන මෙම ගබඩා සංකීර්ණ සදහා වන අවබෝධතා ගිවිසුම් මේ වන විටත් අත්සන් කර ඇති බව සඳහන්ය. ගලේවෙල, හම්බන්තොට සහ දඹුල්ල යන ප්‍රදේශවල මෙම ගබඩා සංකීර්ණ ඉදිකිරීමට කටයුතු යොදා ඇත. හම්බන්තොට ඉදිකෙරෙන ගබඩා සංකීර්ණය, ප්‍රධාන වශයෙන් මාළු ගබඩා කිරීම සඳහා පහසුකම් සැපයීමට නියමිතය. ගලේවෙල හා දඹුල්ල ප්‍රදේශවල ඉදිකෙරෙන ගබඩා සංකීර්ණවල පළතුරු, එළවළු හා ධාන්‍ය වැඩි වශයෙන් ගබඩා කිරීමට නියමිතව තිබේ.", "URL": "https://sinhala.adaderana.lk/news.php?nid=7395", "Category": null, "Parent URL": null}