{"Source": "Adaderana", "Timestamp": "August 15, 2016 03:20 pm", "Headline": "අවුරුදු 3ට පෙර මියගිය ඇතින්නගේ වළ හාරලා - පොලීසියත් කැඳවයි", "News Content": "මියගිය ඇතින්නකගේ සිරුරක් යළි ගොඩගැනීමට උත්සාහ කිරීමේ සිද්ධියක් පින්නවල ප්‍රදේශයෙන් වාර්තා වෙයි.මිට වසර 03කට පෙර මියගොස් වළදමා තිබූ ඇතින්නකගේ සිරුරක් ඊයේ රාත්‍රීයේ කිසියම් පිරිසක් විසින් ගොඩගැනීමට උත්සාහ දරා ඇති බව පොලිසිය සඳහන් කළේය.පින්නවල අලි අනාථාගාරය අසල රක්ෂිත ප්‍රදේශයක එම ඇතින්ගේ සිරුර වළදමා තිබුණි.කෙසේ වෙතත් බැකෝ යන්ත්‍රයක් යොදා ගනිමින් කිසියම් පිරිසක් ඇතින්නගේ අස්ථි කොටස් ගොඩගැනීමට ගත් උත්සාහය පොලිසිය මැදිහත්වීමෙන් වළක්වා තිබේ.මේ වන විට එම ස්ථානයට පොලිස් ආරක්ෂාව යොදවා ඇති අතර වනජීවි අමාත්‍ය ගාමිණි ජයවික්‍රම පෙරේරා මහතාගේ උපදෙස් පරිදි පරීක්ෂණයක් සිදු කිරීමට නියමිතය.", "URL": "https://sinhala.adaderana.lk/news.php?nid=63080", "Category": null, "Parent URL": null}