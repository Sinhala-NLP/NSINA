{"Source": "Adaderana", "Timestamp": "May 18, 2010 12:00 pm", "Headline": "ද්‍රවඩ ජාතික සන්ධානය තාමත්  ත්‍රස්තවාදයට අනුබල දෙනවා", "News Content": "දෙමළ ජාතික සන්ධානය සමග ගනුදෙනු කිරීම ත්‍රස්තවාදයට අනුබල දීමක් බව දේශ හිතෛශී ජාතික ව්‍යාපාරය නිවේදනයක් නිකුත් කරමින් කියා සිටියි. එහි සභාපති ගුණදාස අමරසේකර මහතා‍ෙග් අත්සනින් නිකුත් කළ නි‍වේදනයක සඳහන් වන්නේ ඊයේ දිනය හඬා වැළපී ආගමික වත්වත්වල යෙදෙන ලෙස දෙමළ ජාතික සන්ධානයේ නායක ආර්. සම්බන්ධන් මහතා දෙමළ ජනතාවගෙන් ඉල්ලීමක් කර ඇති බවයි. වේළුපිල්ලේ ප්‍රභාකරන්ගේ ත්‍රස්තවාදය වෙනුවෙන් දෙමළ ජාතික සන්ධානය නිරන්තරයෙන්ම පෙනී සිටි බව ඒ මහතා පෙන්වා දෙයි. ත්‍රස්තවාදය පමණක් නොව ඊට අනුබල දුන් දෙමළ ජාතික සන්ධානයේ මතවාදය ද නන්දිකඩාල් කළපුවෙන් අවසන් කළ බව ගුණදාස අමර‍සේකර මහතා නිකුත් කළ නිවේදනයේ වැඩිදුරටත් සඳහන් වේ. තවදුරටත් දෙමළ ජනතාව වෙනුවෙන් පෙනී සිටීමට දෙමළ ජාතික සන්ධානයට සදාචාරාත්මක අයිතියක් නොමැති බව ද ‍දේශ හිතෛශී ජාතික ව්‍යපාරය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=8474", "Category": null, "Parent URL": null}