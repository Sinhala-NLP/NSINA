{"Source": "Adaderana", "Timestamp": "May 24, 2019 11:40 am", "Headline": "බෝම්බ දැම්මත් රටේ ස්වාධීනත්වය සහ අභිමානය යටත් කරන්නේ නෑ", "News Content": "බෝම්බ හෙළා තම රට විනාශ කළද ස්වාධීනත්වය සහ අභිමානය යටත් නොකරන බව ඉරාන ජනාධිපති හසන් රව්හානි පවසයි. අමෙරිකාව සමඟ පවතින අර්බුදකාරී වාතාවරණය හමුවේ රව්හානි මේ බව ප්‍රකාශ කළේ 1980 වසරේ පැවති ඉරාන ඉරාක යුද්ධය සිහිකිරීම වෙනුවෙන් පැවති උත්සයකදීය. එහිදී ඔහු ප්‍රකාශ කර ඇත්තේ අමෙරිකාව තම ජනතාවගේ සුබසාධනය සහ ජීවත් වීමේ වාතාවරණයට තර්ජනය කරන බවයි. මේ අතර ඉරාන ආධ්‍යාත්මික නායක අයතුල්ලා අල් කමේනි මීට පෙර ප්‍රකාශ කලේ තම රටේ තරුණයන්ට වොෂින්ටනය සහ ටෙල්අවිව් විනාශ වනු දැකීමට හැකිවනු ඇති බවයි.", "URL": "https://sinhala.adaderana.lk/news.php?nid=110575", "Category": null, "Parent URL": null}