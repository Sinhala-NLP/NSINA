{"Source": "Adaderana", "Timestamp": "March 14, 2018 10:41 am", "Headline": "කොටියාගල වතුයායේ කම්කරුවන්ට බඹර ප‍්‍රහාරයක්", "News Content": "බගවන්තලාව පොලිස් වසමට අයත් කොටියාගල වතුයායේ පහළ කොටසේ තේ දළු නෙලමින් සිටි වතුකම්කරුවන් පිරිසකට එල්ල වු බඹර ප‍්‍රහාරයෙන් තුවාල ලැබු වතුකම්කරුවන් පස් දෙනෙකු බගවන්තලාව ප‍්‍රදේශිය රෝහලට ඇතුලත් කර ඇති බව බගවන්තලාව පොලීසිය පවසයි. අද (14) උදැසන 9.30 ට පමණ තේ පඳුරක් මත බැද තිබු බඹර කුඩුවක් ඇවිස්සි තමන්ට පහරදුන් බව තුවාල ලැබු වතුකම්කරුවන් කියා සිටියි. මෙම බඹර ප‍්‍රහාරයෙන් තුවාල ලැබු වතුකම්කරු කාන්තාවන් සිව්දෙනෙකු හා එක් වතුකම්කරුවෙකු තුවාල ලබා ඇති අතර ඉන් සිව්දෙනෙකු බාහිර රෝගී අංශයෙන් ප‍්‍රතිකාර ලබා පිටව ගොස් ඇති අතර තුවාල ලැබු එක් වතුකම්කරු කාන්තාවක් පමණක් නේවාසිකව ප‍්‍රතිකාර ලබන බව බගවන්තලාව රෝහලේ දිස්ති‍්‍රක් වෛද්‍ය නිළධාරි ඒ.එස්.කේ ජයසුරිය මහතා පැවසීය.", "URL": "https://sinhala.adaderana.lk/news.php?nid=85662", "Category": null, "Parent URL": null}