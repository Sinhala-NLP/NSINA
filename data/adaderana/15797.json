{"Source": "Adaderana", "Timestamp": "April 30, 2011 03:21 pm", "Headline": "ජනපතිට එරෙහිව දැඩි ක්‍රියා මාර්ග ගන්න -ඉන්දියාවෙන් පෙත්සමක්", "News Content": "ශ්‍රී ලංකාවට එරෙහිව දැඩි ක්‍රියා මාර්ග ගැනීම ආරම්භ කරන ලෙස ඉල්ලමින් ඉන්දියාවේ මදුරාසි මහාධිකරණය වෙත පෙත්සමක් ගොනුකර තිබේ. එක්සත් ජාතීන්ගේ සංවිධානයේ ත්‍රිපුද්ගල කමිටු වාර්තාව පදනම් කරගනිමින් ශ්‍රී ලංකා රජය හා ජනාධිපති මහින්ද රාජපක්ෂ මහතාට එරෙහිව මෙසේ දැඩි ක්‍රියා මාර්ග ගැනීම ආරම්භ කරන ලෙසට ඉන්දීය රජයට නියෝග කරන ලෙස මෙම පෙත්සම මගින් ඉල්ලීමක් කර ඇති බව සඳහන්ය. අයර්ලන්තයේ ඩුබ්ලින් නුවර අධිකරණයක් මගින් රාජපක්ෂ මහතා යුද අපරාධ සිදුකර ඇති බවට ප්‍රකාශයට පත්කර ඇතැයි මෙම පෙත්සම මගින් පෙත්සම්කරු පෙන්වා දී ඇති බව ඉන්දීය මාධ්‍ය වාර්තා කරයි. ශ්‍රී ලංකාවට එරෙහි ක්‍රියා මාර්ග ගැනීම සම්බන්ධව ඉන්දීය ජනාධිපති හා මහ ලේකම්වරයාට නියෝග කරන මෙන් පෙත්සම්කරු සිය පෙත්සම මගින් වැඩිදුරටත් ඉල්ලීමක් කර ඇති බව එම මාධ්‍ය වාර්තා පෙන්වාදෙයි.", "URL": "https://sinhala.adaderana.lk/news.php?nid=15797", "Category": null, "Parent URL": null}