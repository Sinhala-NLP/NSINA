{"Source": "Adaderana", "Timestamp": "May 10, 2017 12:37 pm", "Headline": "අඩු පහසුකම් සහිත විහාරස්ථාන සංවර්ධනයට මුල්‍යාධාර ලබාදෙයි", "News Content": "පොළොන්නරුව දිස්ත්‍රීක්කයේ අඩු පහසුකම් විහාරස්ථාන සංවර්ධනය සඳහා මුල්‍යාධාර ලබාදීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදුකර තිබේ.අද (10) පෙරවරුවේ ජනාධිපති නිල නිවසේ දී පොළොන්නරුව දිස්ත්‍රීක් ලේකම් රංජිත් ආරියරත්න මහතා වෙත ජනාධිපතිවරයා විසින් මෙම මූල්‍ය ප්‍රධානය සිදුකළ බව ජනාධිපති මාධ්‍ය අංශය පැවසුවේය.ඒ යටතේ අඩු පහසුකම් විහාරස්ථාන සඳහා රුපියල් ලක්ෂ 15 බැගින් මුල්‍ය ප්‍රදානය සිදුකර ඇති අතර එම විහාරස්ථාන සංවර්ධන කටයුතු ජනාධිපති කාර්යාලයේ අධීක්ෂණය යටතේ යුධ හමුදාවේ ශ්‍රමදායකත්වයෙන් සිදුකිරීමට නියමිත බව සඳහන්වේ.චීන රජයේ ආධාර යටතේ මෙම මූල්‍යාධාර පිරිනැමුණු බව ජනාධිපති මාධ්‍ය අංශය සඳහන් කළේය. මේ අතර වන විනාශය හා වන හායනය අවම කිරීම තුළින් හරිතාගාර වායූ විමෝචනය අඩු කිරීමේ එක්සත් ජාතීන්ගේ වැඩසටහනට අනුගත වෙමින් සකස් කරන ලද ආයෝජන රාමුව හා ක්‍රියාකාරී සැලැස්ම ජනාධිපති මෛත්‍රීපාල සිරිසේන මහතා වෙත පිළිගන්වා තිබේ.ඊට අදාළ උත්සවය ඊයේ (9)පස්වරුවේ බණ්ඩාරනායක ජාත්‍යන්තර සම්මන්ත්‍රණ ශාලාවේ දී පැවැත්වුණු බව ජනාධිපති මාධ්‍ය අංශය සඳහන් කළේය.එක්සත් ජාතීන්ගේ සංවිධානයේ මෙරට නේවාසික නිත්‍ය සම්බන්ධීකාරක ඌණා මැකෝලී මහත්මිය විසින් එම ආයෝජන රාමුව හා ක්‍රිකාරී සැලැස්ම ජනාධිපතිවරයා වෙත පිළිගන්වා තිබේ. මෙම අවස්ථාවට ආදීවාසී නායක ඌරුවරිගේ වන්නිල ඇත්තන් ද සහභාගී වී ඇති අතර සොබාදහම හා එකඟ ජීවන රටාව පිළිබඳ එහිදී ඔහු අදහස් දැක්වීමක් ද සිදුකළ බව ජනාධිපති මාධ්‍ය අංශය පැවසුවේය.ප්‍රවාහන, කාර්මික හා බලශක්ති ක්ෂේත්‍රවල හරිතාගාර වායූ අවම කිරීම සඳහා වනාන්තර ගහනය ඉහළ නංවා ගැනීම වෙනුවෙන් වන වැඩපිළිවෙළට මේ යටතේ ශ්‍රී ලංකාව ද එක්ව සිටියි. ඒ සදහා සකස් කළ ආයෝජන රාමුව හා ක්‍රයාකාරී සැලැස්ම වන සංරක්ෂණ ක්ෂේත්‍රයට අදාළව නිර්මාණය වු වැඩසටහනක් වන අතර එහි අරමුණ වන්නේ රාජ්‍ය හා රාජ්‍ය නොවන අංශයන්හි සහයෝගීතාව හරහා ශ්‍රී ලංකාවේ වන විනාශය හා වන හායනය අවම කොට රටේ වනාන්තර වැස්ම වැඩි කිරීම සඳහා අවශ්‍ය ප්‍රවේශයක් සැපයීමය.", "URL": "https://sinhala.adaderana.lk/news.php?nid=73030", "Category": null, "Parent URL": null}