{"Source": "Adaderana", "Timestamp": "November 8, 2017 03:07 pm", "Headline": "ඇමති බාල තෙල් ප්‍රතික්ෂේප කිරීම ගැන සතුටුයි", "News Content": "බාල තෙල් වෙළඳ පොළට නිකුත් නොකර එය ප්‍රතික්ෂේප කිරීමට අමාත්‍ය අර්ජුන රණතුංග මහතා ඉදිරිපත් වීම ගැන බෙහෙවින් සතුටට පත් වන බව එක්සත් ජාතික පක්ෂ පාර්ලිමේන්තු මන්ත්‍රී මුජිබර් රහුමාන් මහතා පවසයි. අද(08) පැවති මාධ්‍ය හමුවකට එක් වෙමින් ඔහු මෙම අදහස් පළ කළේය. පසුගිය ආණ්ඩුව සමයේ වැරද්දක් සිදුවු විට එය භාර ගැනීමට හෝ කිසිවෙකු ඉදිරිපත් නොවුන කාලයක වර්තමානයේ ජනතාව අපහසුතාවයට පත් වුවත් සිදුවීමට ගිය විශාල හානියකින් මුදවා ගැනීමට තරම් අමාත්‍යවරයා ඉදිරිපත් වීම 2015 පසු උදා වු වෙනස බව පැහැදිලි වන බව ද ඔහු වැඩිදුරටත් පැවසීය. අද වන විට යම් යම් අතපසු වීම් හෝ තීරණ ගැනීම් මන්දගාමි ස්වභාවයක් ගනු ලැබුවද සියලු දේ ඉතා විනිවිඳභාවයෙන් යුතුව සිදුවන බව ද මන්ත්‍රීවරයා වැඩිදුරටත් කියා සිටියේය. පසුගිය කාලයේ සියලු දේ පාලනය කළේ අරලිගහ මන්දිරයේ බවත් අද වන විට නිදහස ඊට වඩා බෙහෙවින් වෙනස් වුවක් බවත් අද වන විට එම නිදහස ආණ්ඩුවට එරෙහි වන අවස්ථා ද දැකිය හැකි බව මන්ත්‍රීවරයා පැවසීය.", "URL": "https://sinhala.adaderana.lk/news.php?nid=79660", "Category": null, "Parent URL": null}