{"Source": "Adaderana", "Timestamp": "March 14, 2015 09:40 am", "Headline": "ඉස්සන් ගොවිපො‍ළේ තිබුණේ හෙරෝයින්මද? ", "News Content": "මදුරන්කුළිය ප්‍රදේශයේ ඉස්සන් ගොවිපො‍ළක තිබී හෙරොයින් මත්ද්‍රව්‍ය බවට සැක කෙරෙන ද්‍රව්‍යයක් සොයාගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ මුන්දලම පොලීසියට ලද තොරතුරකට අනුව සිදුකළ වැටලීමකදී මෙය සොයාගෙන ඇති බවයි.එහි බර කිලෝග්‍රෑම් 13යි ග්‍රෑම් 500කට අධික බව සඳහන්ය.එම අවස්ථාවේදී ඉස්සන් ගොවිපොළේ සිටි පුද්ගලයින් තිදෙනෙකු ද පොලීසිය විසින් අත්අඩංගුවට ගෙන තිබේ.අත්අඩංගුවට ගත් සැකකරුවන් පවසා ඇත්තේ අදාළ ද්‍රව්‍යය ඉස්සන් බොවීම සඳහා යොදාගන්නා රසායනික ද්‍රව්‍යයක් බවයි. කෙසේ වෙතත් මේ සම්බන්ධයෙන් රජයේ රස පරීක්ෂකවරයාගේ වාර්තාවක් ලබාගැනීමට කටයුතු කරන බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=49956", "Category": null, "Parent URL": null}