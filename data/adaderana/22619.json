{"Source": "Adaderana", "Timestamp": "March 6, 2012 12:26 pm", "Headline": "ශ්‍රී ලංකාවට ලකුණු 272 ක ඉලක්කයක්", "News Content": "සී. බී කුසලාන තුන්කොන් එක්දින ක්‍රිකට් තරගාවලියේ අද(06) පැවති දෙවන අවසන් තරගයේ දී නියමිත පන්දුවාර 50 තුළ කඩුලු 06 ක් දැවී ලකුණු 271 ක් ලබාගැනීමට ඕස්ට්‍රේලියාව සමත්විය. ඕස්ට්‍රේලියාවේ ඇඩිලේඩ්හි පැවැත්වෙන අද තරගයේ කාසියේ වාසිය දිනාගත් ඕස්ට්‍රේලියානු කණ්ඩායමේ නායක මයිකල් ක්ලාක් පළමුව පන්දුවට පහරදීමට තීරණය කළේය. ඕස්ට්‍රේලියානු කණ්ඩායම වෙනුවෙන් ඩේවිඩ් වෝනර් ලකුණු 100 ක් ද, නායක මයිකල් ක්ලාක් ලකුණු 117 ක් රැස්කළේය. ශ්‍රී ලංකා කණ්ඩායම වෙනුවෙන් ලසිත් මාලිංග කඩුලු 03 ක් ද, ටී. එම්. දිල්ශාන් එක් කඩුල්ලක් ද දවාගැනීමට සමත්විය.", "URL": "https://sinhala.adaderana.lk/news.php?nid=22619", "Category": null, "Parent URL": null}