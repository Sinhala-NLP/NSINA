{"Source": "Adaderana", "Timestamp": "September 10, 2012 02:27 pm", "Headline": "තැපැල් නිලධාරීන් වෘත්තීය ක්‍රියාමාර්ගයක", "News Content": "මහනුවර ප්‍රධාන තැපැල් කාර්යාලයේ නිලධාරීන් වෘත්තීය ක්‍රියාමාර්ගයක් ආරම්භ කර තිබේ. තැපැල් කාර්යාලයේ ඉහළ නිලධාරීන් කණිෂ්ඨ සේවකයන්ට ඉතා පහත් අකාරයෙන් සැළකීමට විරෝධය දක්වමින් මෙම වර්ජනය ආරම්භ කළ බව සමස්ථ ලංකා තැපැල් හා විදුලි පණිවිඩ සේවා වෘත්තීය සමිතිය පවසයි. මේ හේතුවෙන් ලිපි බෙදාහැරීම, ලිපි තේරීම, විදුලි පණිවිඩ සේවා හා දෛනික කටයුතු අඩාල වී ඇත. ඊයේ (09) රාත්‍රියේ සිට ආරම්භ කරන ලද වෘත්තීය ක්‍රියාමාර්ගය සඳහා සේවකයින් 300 ක් පමණ සහභාගී වි සිටියි. ඇතැම් සේවකයන් තමන් හට නියමිත සේවාවන් පැහැර හරිමින් කටයුතු කරමින් සිටින බව මහනුවර තැපැල් කාර්යාලයේ පාලනාධිකාරියෙන් කළ විමසීමේ දී කියා සිටියේය.", "URL": "https://sinhala.adaderana.lk/news.php?nid=27289", "Category": null, "Parent URL": null}