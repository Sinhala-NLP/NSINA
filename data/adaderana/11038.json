{"Source": "Adaderana", "Timestamp": "September 23, 2010 10:10 am", "Headline": "සිරකරුවන් 26, 000ක් පුනරුත්ථාපනය කෙරෙයි", "News Content": "බන්ධනාගර රැඳවියන් පුනරුත්ථාපනය කිරීමේ ප්‍රජා විශෝධන වැඩ පිළිවෙල යටතේ පසුගිය කාල සීමාව තුළ සිරකරුවන් විසි හයදහස් එකසිය හතළිස් අට දෙනෙකු පුනරුත්තාපනය කර තිබේ. පසුගිය වසරේ ජනවාරි පළමු වැනිදා සිට මේ වසරේ මැයි මස 31 වැනිදා දක්වා කාලසීමාව තුළ මෙම පිරිස පුනරුත්ථාපනයට ලක් කර ඇති බව ප්‍රජා විශෝධන දෙපාර්තමේන්තුව මඟින් නිකුත් කළ වාර්තාවක සඳහන් වේ. එම වාර්තාව පෙන්වා දෙන පරිදි දඩ මුදල් ගෙවීමට නොහැකිව සිරගත කර සිටින පුද්ගලයින් හා වසර දෙකකට වඩා අඩු සිරදඬුවමක් ලැබු පුද්ගලයින් මෙම ප්‍රජා විශෝධන වැඩ පිළිවෙල ය‍ටතේ පුනරුත්ථාපනයට ලක් කර තිබේ. එම පිරිස් වැඩ බිම් 849ක සේවය සඳහා යෙදවීමට කටයුතු කර ඇති බව සඳහන්ය. බන්ධනාගාර ගත එක් රැඳවියෙකු‍ වෙනුවෙන් රජය දිනකට රුපියල් 260ක පමණ මුදලක් වැය කෙරෙන අතර පුනරුත්ථාපන වැඩපිළිවෙල හරහා විශාල මුදලක් රජයට ඉතිරි කර ගැනීමට හැකි වී ඇති බව ද ප්‍රජා විශෝධන දෙපාර්තමේන්තු මගින් නිකුත් කළ වාර්තාවේ සඳහන් වේ.", "URL": "https://sinhala.adaderana.lk/news.php?nid=11038", "Category": null, "Parent URL": null}