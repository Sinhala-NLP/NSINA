{"Source": "Adaderana", "Timestamp": "May 12, 2017 07:04 pm", "Headline": "  අත්තනෝමතිකව උසස්වීම් දෙනවාට ක්‍රියාමාර්ග ගන්නවා", "News Content": "සේවා කාලය සම්පූර්ණ නොකළ නිලධාරීන්ට අත්තනෝමතික ලෙස උසස්වීම් ලබාදීමට එරෙහිව වෘත්තීය ක්‍රියාමාර්ගයක් ආරම්භ කළ බව දේශීය ආදායම් තක්සේරු නිලධාරීන්ගේ සංගමය පවසයි.එම සංගමයේ උප සභාපති සේනක සමරසිංහ මහතා සඳහන් කළේ උසස්වීම් ලබාදිය යුතු නිලධාරීන් නොසලකා හරිමින් නිසි කාලය සම්පූර්ණ නොකල නිලධාරීන්ට උසස්වීම් ලබාදීමට පියවර ගෙන ඇති බවයි.අදාළ ගැටළුවට විසඳුම් ලබාදෙන තුරු සේවයන් ඉවත්වීමේ සිය වෘත්තීය ක්‍රියාමාර්ගය අත් නොහරින බව සේනක සමරසිංහ මහතා කියා සිටියේය.", "URL": "https://sinhala.adaderana.lk/news.php?nid=73105", "Category": null, "Parent URL": null}