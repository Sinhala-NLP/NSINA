{"Source": "Adaderana", "Timestamp": "August 11, 2011 10:21 am", "Headline": "සීත මාළිගය සංරක්ෂණ කටයුතු මසකින් අවසන් ", "News Content": "පසුගියදා ගින්නකින් හානි සිදු වූ පොළොන්නරුව පරාක්‍රම සමුද්‍ර‍ය මධ්‍යයේ ඇති ඓතිහාසික සීත මාළිගය සංරක්ෂණය කිරීම සඳහා අවශ්‍ය කටයුතු යොදා ඇතැයි පුරාවිද්‍යා අධ්‍යක්ෂ ‍ජනරාල් සෙනරත් දිසානායක මහතා පවසයි. ගින්න හට ගත් වහාම ගිනි නිවන නිලධාරීන්ගේ හා පොලිස් නිලධාරීන්ගේ සහයෙන් එය මැඩ පැවැත්වීමට හැකි වූ නිසා සිදු වීමට තිබූ විශාල හානියක් වළක්වා ගැනීමට හැකි වූ බව ඔහු සදහන් කළේය. සීත මාළිගයට මේ වන විට සිදුව ඇති හානිය නැවත යථා තත්ත්වයට පත් කිරීමට හැකි හානියක් බව සෙනරත් දිසානායක මහතා සඳහන් කරයි. මාසයක් ඇතුළත අදාළ සංරක්ෂණ කටයුතු අවසන් කිරීමට කටයුතු යොදා ඇති බව ඔහු සඳහන් කළේය. පෙළොන්නරුවේ පරාක්‍රමබාහු රජතුමාගේ මාළිගාවේ සැලැස්මට අනුකූලව තැණුනු කුඩා අකෘතියක් ලෙස සීත මාළිගය මේ වන විට හඳුනාගෙන තිබේ. මෙය වාස්තු විද්‍යාත්මකව මෙන්ම ඓතිහාසික වශයෙන් ඉතා වැදගත් ගොඩනැගිල්ලක් ලෙස හැදින්විය හැකි බව සෙනරත් දිසානායක මහතා පවසයි.", "URL": "https://sinhala.adaderana.lk/news.php?nid=17993", "Category": null, "Parent URL": null}