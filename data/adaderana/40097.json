{"Source": "Adaderana", "Timestamp": "January 5, 2014 08:08 am", "Headline": "උතුරට තද සුළං - වෙරළාසන්නයේ ඉන්න එපා!", "News Content": "දිවයිනේ උතුරු ප්‍රදේශයට බලපා ඇති අඩු පීඩන තත්ත්වය හේතුවෙන් එම ප්‍රදේශයට පැයට කිලෝමීටර් 100ක පමණ තද සුළං ඇති විය හැකි බව ආපදා කළමනාකරණ මධ්‍යස්ථානය පවසයි. මේ හේතුවෙන් යාපනය සහ මුලතිව් වෙරළ ප්‍රදේශවල මුහුදේ සිට මීටර් 100ක් පමණ සීමාවන්හි රැඳී සිටීමෙන් වළකින ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලා සිටියි. එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේ කාලගුණ විද්‍යා දෙපාර්තමේන්තුවේ දත්ත වලට අනුව උතුරු ප්‍රදේශවලට සුළං සමඟ තද වැසි තත්ත්වයක් ද ඇති විය හැකි බවයි.", "URL": "https://sinhala.adaderana.lk/news.php?nid=40097", "Category": null, "Parent URL": null}