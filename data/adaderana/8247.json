{"Source": "Adaderana", "Timestamp": "May 7, 2010 01:03 pm", "Headline": "මන්ත්‍රීවරුන් පාර්ලිමේන්තුවේ ගෞරවය රැකිය යුතුයි -රනිල්", "News Content": "පාර්ලිමේන්තුවේ සියලු මන්ත්‍රීවරුන්ගේ වගකීම එහි ‍ගෞරවය ආරක්ෂා කිරීම බව විපක්ෂ නායක රනිල් වික්‍රමසිංහ මහතා පවසයි. අභාවප්‍රාප්ත හිටපු අමාත්‍ය ආචාර්ය රිචඩ් පතිරණ මහතා පිළිබඳ ශෝක යෝජනා විවාදයට එක්වෙමින් විපක්ෂ නායකවරයා මේ බව ප්‍රකාශ කළේය. අද පෙරවරුවේ පාර්ලිමේන්තුව රැස්වු අතර සභානායක නිමල් සිරිපාල ද සිල්වා මහතා විසින් අභාවප්‍රාප්ත රිචඩ් පතිරණ මහතා පිලිබඳ ශෝක යෝජනාව පාර්ලිමේන්තුවට ඉදිරිපත් කළේය. ඒ අනුව පක්ෂ විපක්ෂ මන්ත්‍රීවරුන් රිචඩ් පතිරණ මහතා කළ සේවය පිලිබඳ අදහස් දැක්වීය. එමෙන්ම අතුරුදන්ව සිටින මාධ්‍යවේදී ප්‍රගීත් එක්නැලිගොඩ මහතා සම්බන්ධයෙන් සභාව කල් තැබීමේ යෝජනාවක්ද අද පාර්ලිමේන්තුවට ඉදිරිපත්ව තිබේ.", "URL": "https://sinhala.adaderana.lk/news.php?nid=8247", "Category": null, "Parent URL": null}