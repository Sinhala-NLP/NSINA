{"Source": "Adaderana", "Timestamp": "March 27, 2014 10:22 am", "Headline": "ගිනි අවියක් සමඟ පුද්ගලයෙක් අතේ මාට්ටු ", "News Content": "විදෙස් රටක නිෂ්පාදිත ගිනි අවියක් ළඟ තබාගෙන සිටි පුද්ගලයෙකු ගාල්ල, කරාපිටිය ප්‍රදේශයේ දි අත්අඩංගුවට ගෙන තිබේ. ගාල්ල පොලිස් ස්ථානයේ නිලධාරින් කණ්ඩායමකට ලැබුණු තොරතුරකට අනුව සිදුකළ විමර්ශනය දි සැකකරු අත්අඩංගුවට ගත් බව පොලිසිය සඳහන් කළේය. ඔහු සතුව තිබි බෙල්ජියම් රටේ නිෂ්පාදිත ස්වයංක්‍රීය පිස්තොලයක් සහ ඒ සඳහා භාවිත කරන උණ්ඩයක් පොලිස් බාරයට ගෙන තිබේ. සැකකරු 26 හැවිරිදි පුද්ගලයෙකු වන අතර ඔහු අද(27) ගාල්ල් මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42100", "Category": null, "Parent URL": null}