{"Source": "Adaderana", "Timestamp": "October 15, 2012 10:38 am", "Headline": "ගවයාගේ මරණින් දැනගත් විදුලි කාන්දුව", "News Content": "ගවයෙකු මරණයට පත්වී‍ම හේතුවෙන් ට්‍රාන්ස්ෆෝමරයක සිදුවූ විදුලි කාන්දුවක් පිළිබඳව තොරතුරු අනාවරණය කර ගැනීමට හැකිවී තිබේ. අනුරාධපුරය, පුල්ලෙයාර් හන්දිය ප්‍රදේශයේ පිහිටා තිබූ අදාළ ට්‍රාන්ස්ෆෝමරය අසලින් ගිය ගවයෙකු කිසියම් හේතුවක් මත දඟලමින් ඇද වැටෙනු ප්‍රදේශවාසීන් කිහිප දෙනෙකු දැක ඇත. ඒ අසලින් ගිය තවත් ගවයන් කිහිප දෙනෙකු ඇදවැටීම පිළිබඳ සිදුකළ සෝදිසියක දී අනාවරණය වී ඇත්තේ ට්‍රාන්ස්ෆෝමරයෙන් විදුලිය කාන්දුවීම හේතුවෙන් මෙම තත්ත්වය ඇතිවූ බවයි. මේ පිළිබඳව අනුරාධපුරය අංක 33 විදුලිය උප‍පළට දැනුම්දීමෙන් පසු ට්‍රාන්ස්ෆෝමරය යථා තත්ත්වයට පත් කිරීම සඳහා කාර්මිකයන් පිරිසක් පැමිණි බව ප්‍රදේශවාසීන් සඳහන් කළේය. ගවයෙකුගේ මරණයෙන් මෙම සිද්ධිය අනාවරණය කර ගැනීමට හැකිවූ බැවින් ජීවිත කිහිපයක් අවධානමට ලක්වීම වළක්වා ගැනීමට හැකිවූ බව ‍ප්‍රදේශවාසීන් පවසයි.", "URL": "https://sinhala.adaderana.lk/news.php?nid=28297", "Category": null, "Parent URL": null}