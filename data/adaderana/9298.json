{"Source": "Adaderana", "Timestamp": "June 30, 2010 09:47 am", "Headline": "කුඩුත් එක්ක බඩු මාට්ටු", "News Content": "හෙරොයින් තොගයක් සමග පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. එක් සැකකරුවෙකු ළඟ තිබී හෙ‍රොයින් ග්‍රෑම් 1 යි මිලි ග්‍රෑම් 10 ක් ද තවත් සැකකරුවෙකු ළඟ තිබී හෙරොයින් ග්‍රෑම් 1 යි මිලි ග්‍රෑම් 150 ක් ද සොයා ගත් බව පොලිසිය කියා සිටියි. මොවුන් තිහගොඩ සහ හලාවත ප්‍රදේශ වල පදිංචිකරුවන් බව වාර්තා වේ. ගාල්ල ප්‍රදේශයේ දී අත්අඩංගුවට ගත් මොවුන්ගෙන් සිදු කළ වැඩි දුර ප්‍රශ්න කිරීම් වල දී හික්කඩුව , මීටීයාගොඩ , බද්දේගම සහ ඇල්පිටිය යන ප්‍රදේශ වල සිදු කරන ලද දේපළ සොරා ගැනීමට අදාළ අපරාධ කිහිපයක් පිළිබඳ තොරතුරු අනාවරණය කර ගැනීමට හැකි වූ බව ද පොලිසිය පවසයි.", "URL": "https://sinhala.adaderana.lk/news.php?nid=9298", "Category": null, "Parent URL": null}