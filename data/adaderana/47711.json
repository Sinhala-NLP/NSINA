{"Source": "Adaderana", "Timestamp": "December 1, 2014 09:22 am", "Headline": "කතගේ මරුවා ත්‍රීවිලරයෙන් එයි", "News Content": "බලංගොඩ - කල්තොට මාර්ගයේ දෙහිගස්තලාව ප්‍රදේශයේ සිදුවු රිය අනතුරකින් කාන්තාවක් මියගොස් තවත් දෙදෙනෙකු තුවාල ලබා තිබේ. ඊයේ පස්වරුවේ වෑන් රථයක් සහ ත්‍රී රෝද රථයක් මුහුණට මුහුණ ගැටීමෙන් අනතුර සිදුව ඇත. අනතුරෙන් ත්‍රී රෝද රථයේ ගමන්ගත් කාන්තාවක් සහ පිරිමි පුද්ගලයින් දෙදෙනෙකු බලංගොඩ මූලික රෝහලට ඇතුළත් කිරීමේ දී කාන්තාව මියගොස් ඇත. මියගොස් ඇත්තේ ඉඹුල්පේ දෙනගම ප්‍රදේශයේ පදිංචිව සිටි 53 හැවිරිදි කාන්තාවකි. අනතුරෙන් තුවාල ලැබු පිරිමි පුද්ගලයින් දෙදෙනා වැඩිදුර ප්‍රතිකාර සඳහා රත්නපුර රෝහලට සහ දියතලාව රෝහලට මාරු කර යවා ඇති බව සඳහන්ය. අනතුර සම්බන්ධයෙන් ත්‍රීරෝද රථයේ රියදුරු සහ වෑන් රථයේ රියදුරු අත්අඩංගුවට ගෙන ඇති අතර අනතුර සිදුවන අවස්ථාවේ ත්‍රී රෝද රථයේ රියදුරු බීමත්ව සිට ඇති බව පොලිස් පරීක්ෂණ වලින් අනාවරණය වී තිබේ.", "URL": "https://sinhala.adaderana.lk/news.php?nid=47711", "Category": null, "Parent URL": null}