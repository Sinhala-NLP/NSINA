{"Source": "Adaderana", "Timestamp": "June 24, 2014 02:26 pm", "Headline": "බිළිඳු මළ සිරුරක් හමුවෙයි ", "News Content": "වාලච්චේන, කුඹුරුමුල්ල ප්‍රදේශයේ වැවක් අසළ තිබී බිළිඳු මළ සිරුරක් සොයාගෙන තිබේ. වාලච්චේන පොලීසියට ලැබුණු තොරතුරකට අනුව සිදුකළ විමර්ශනයකදී මෙම මළ සිරුර සොයාගෙන ඇති බව සඳහන් වෙයි. එම බිළිඳා උපන් විගස මෙලෙස අතහැර දමා ගොස් ඇති බව අනාවරණය වී තිබේ. මළ සිරුර සම්බන්ධයෙන් මහේස්ත්‍රාත් පරීක්ෂණය සිදුකිරීමට නියමිත අතර වාලච්චේන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44197", "Category": null, "Parent URL": null}