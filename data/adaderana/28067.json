{"Source": "Adaderana", "Timestamp": "October 6, 2012 02:33 pm", "Headline": "තවත් පිරිසක් සමාජයට යවති", "News Content": "පුනරුත්ථාපනය වු හිටපු එල්.ටී.ටී.ඊ. සාමාජිකයින් පිරිසක් ඔක්තෝම්බර් මස 30 වන දින සමාජ ගත කරන බව පුනරුත්ථාපන කොමසාරිස් ජෙනරාල් බ්‍රිගේඩියර් දර්ශන හෙට්ටිආරච්චි මහතා පවසයි. ඒ යටතේ පුද්ගලයින් 32 දෙනෙකු සමාජ ගත කිරීමට නියමිත බව සඳහන්ය. මේ වන විට එල්.ටී.ටී.ඊ. සාමාජිකයින් 779 දෙනෙකු පුනරුත්ථාපන මධ්‍යස්ථාන තුළ සිටින අතර ඉන් 32 දෙනෙකු මෙලෙස සමාජ ගත කිරීම සිදුකරන බව දර්ශන හෙට්ටිආරච්චි මහතා සඳහන් කළේය. එල්.ටී.ටී.ඊ. සාමාජිකයින් 10,979 දෙනෙකු මේ වන විට පුනරුත්ථාපනය කර තිබේ. අදාළ පුනරුත්ථාපනය වු පුද්ගලයින්ගෙන් වැඩි දෙනෙකුට ණය ආධාර ලබා දී ස්වයං රැකියා සඳහා යොමුකර ඇති බව බ්‍රිගේඩියර් දර්ශන හෙට්ටිආරච්චි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28067", "Category": null, "Parent URL": null}