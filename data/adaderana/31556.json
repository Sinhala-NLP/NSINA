{"Source": "Adaderana", "Timestamp": "February 12, 2013 09:42 am", "Headline": "උණ කටුව ඉවත්කරයි", "News Content": "රසදිය අඩංගු උෂ්ණත්ව මාන සහ රුධිර පීඩන මාන භාවිතයෙන් ඉවත් කිරීමට සෞඛ්‍ය අමාත්‍යාංශය තීරණය කර තිබේ. ඊට අදාළ චක්‍රලේඛය සෞඛ්‍ය අමාත්‍යාංශ ලේකම්වරයා විසින් නිකුත් කර ඇති බව වාර්තා වේ. ඒවා ඉවත් කිරීමේ දී පරිසරයට සිදුවන හානිය හේතුවෙන් මෙම තීරණය ගෙන ඇති බව පරිසර හා වෘත්තීය සෞඛ්‍ය පිළිබඳ ඒකකය සඳහන් කළේය. ක්‍රමානුකූලව මෙම පියවර ගනිමින් සිටින අතර මින් ඉදිරියට රෝහල් සඳහා රසදිය නොමැති උෂ්ණත්ව මාන සහ රුධිර පීඩන මාන ඇණවුම් කිරීමට උපදෙස් ලබාදී තිබේ. රසදිය අඩංගු උෂ්ණත්ව මාන සහ රුධිර පීඩන මාන භාවිත කිරීම ගැටලුවක් නොවුව ද ඒවා බිඳීයාමෙන් රසදිය පරිසරයට මුදාහැරීම නිසා සිදුවන හානිය අවම කිරීම මෙම වැඩපිළිවෙළේ අරමුණ බව සෞඛ්‍ය අමාත්‍යාංශයේ පරිසර හා වෘත්තීය සෞඛ්‍ය පිළිබඳ ඒකකය සඳහන් කළේය.", "URL": "https://sinhala.adaderana.lk/news.php?nid=31556", "Category": null, "Parent URL": null}