{"Source": "Adaderana", "Timestamp": "May 16, 2014 09:03 am", "Headline": "අඟුණුකොළපැලැස්සේ  නව බන්ධනාගාරයට අද මුල්ගල තබයි", "News Content": "අඟුණුකොළපැලැස්ස නව බන්ධනාගාරයට මුල්ගල තැබීම අද දිනයේ සිදුකරන බව පුනරුත්තාපන හා බන්ධනාගාර ප්‍රතිසංස්කරණ අමාත්‍යංශය පවසයි. රුපියල් මිලියන 4900ක වියදමින් මෙම නව බන්ධනාගාරය ඉදිකිරීමට නියමිතය. මාස 22ක කාලයක් ඇතුළත බන්ධනාගාරයේ ඉදිකිරිම් කටයුතු අවසන් කිරීමට බලාපොරොත්තු වන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යංශය සඳහන් කළේය. ඉදිකිරිම් කටයුතු වලින් අනතුරුව තංගල්ල බන්ධනාගාරයේ සිටින සියලු රැඳවියන් මෙම බන්ධනාගාරයට ගෙන ඒමට තීරණය කර ඇත. ඊට අමතරව මරණ දඬුවම සහ ජිවිතාන්තය දක්වා සිර දඬුවම් හිමිවි ඇති රැඳවියන් ද මෙම බන්ධනාගාරයට ගෙන ඒමට පියවර ගන්නා බව පුනරුත්තාපන හා බන්ධනාගාර ප්‍රතිසංස්කරණ අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=43228", "Category": null, "Parent URL": null}