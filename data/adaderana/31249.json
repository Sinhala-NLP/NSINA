{"Source": "Adaderana", "Timestamp": "February 1, 2013 08:02 am", "Headline": " ඩොල්ෆින්ලා මැරුවාට 15 ක් අත්අඩංගුවේ ", "News Content": "කල්පිටිය, බත්තලංගුණ්ඩුව දූපතට කිලෝමීටර් 10 ක් පමණ දුරින් ඩොල්ෆින් වර්ගයේ මත්ස්‍යයන් 50 ට වැඩි ප්‍රමාණයක් මරාදමන ලදැයි කියන සිදුවීමට අදාළව සැකපිට පුද්ගලයින් 15 දෙනකු අත්අඩංගුවට ගෙන තිබේ. ඊට අමතරව ධීවර බෝට්ටු 6ක්, ඇංජිං 6 ක් සහ විශාල ප්‍රමාණයේ ලයිලා දැලක් පොලිස් භාරයට ගෙන ඇති බව පොලීසිය පවසයි. ඉකුත් 29 වන දින සවස 2.00 ට පමණ කල්පිටිය,බත්තලංගුණ්ඩුව දූපතට කි.මී 10 ක් පමණ දුරින්(කල්පිටියේ සිට මුහුදු සැතපුම් 40-50 ක් පමණ දුරින් ) ඩොල්ෆින් වර්ගයේ මසුන් 50 ට වැඩි ප්‍රමාණයක් අල්ලා මරාදමා ඇති බව ධීවරයින් පවසන වග අද දෙරණ වාර්තාකරු පවසා සිටියේය. ලයිලා නමැති තහනම් දැල් භාවිතා කරමින් ඩොල්ෆින් මත්ස්‍යයන් අල්ලා ඇති බවට සිද්ධිය ඇසින් දුටු ධීවරයින් අවධාරණය කරන වග හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=31249", "Category": null, "Parent URL": null}