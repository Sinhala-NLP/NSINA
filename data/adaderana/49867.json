{"Source": "Adaderana", "Timestamp": "March 10, 2015 04:55 pm", "Headline": "  ශ්‍රී ලංකාව වෙනුවෙන් කළ හැකි උපරිමය කරනවා", "News Content": "ශ්‍රී ලංකාවේ ප්‍රජාතන්ත්‍රවාදය ස්ථාපිත කිරීමට හා වාර්ගික අර්බුදය නිමා කිරීමට සම්පූර්ණ සහය ලබාදෙන බව අමෙරිකානු රාජ්‍ය දෙපාර්තමේන්තුව පවසයි. එහි කලාපීය කටයුතු පිළිබඳ නියෝජ්‍ය අධ්‍යක්ෂ නීල්‍ ක්‍රොමාෂ් මේ බව පවසා ඇත. කල්කටාවේදී පැවැති දෙදින සම්මන්ත්‍රණයකට එක්වෙමින් ඔහු මේ බව සඳහන් කර ඇති අතර එහිදී හෙතෙම පවසා ඇත්තේ ඉකුත් ජනවාරියේ පැවැති ජනපතිවරණයෙන් ඒකාධිපති පාලනයක් අවසන් කර ශ්‍රී ලංකාව අංශ ගණනාවකින් වර්ධනයක් පෙන්නුම් කර ඇති බවයි. “අලුත් රජයට සහයදෙමින් ප්‍රජාතන්ත්‍රවාදය ස්ථාපිත කිරීමට හා වාර්ගික අර්බුදය සුවපත් කිරීමට අමෙරිකාවට කළ හැකි හැමදේම කරනවා” යැයි ඒ මහතා පවසා ඇත.", "URL": "https://sinhala.adaderana.lk/news.php?nid=49867", "Category": null, "Parent URL": null}