{"Source": "Adaderana", "Timestamp": "July 21, 2018 05:22 pm", "Headline": "දී ඇල්ල ඔයේ දියනෑමට ගිය පාසල් සිසුන් දෙදෙනෙකු ජිවිතක්ෂයට", "News Content": "වේයන්ගොඩ, දී ඇල්ල ඔයේ දියනෑමට ගිය පාසල් සිසුන් දෙදෙනෙකු දියේ ගිලි ජිවිතක්ෂයට පත්ව තිබේ. අද (21) දහවල් 01.30ට පමණ පාසල් සිසුන් සිව් දෙනෙකු උපකාරක පංති යන බව පවසා දී ඇල්ල ඔයේ දියනෑමට ගොස් ඇති බව පැවසේ. මෙහිදී එක් සිසුවෙකු දියේ ගිලි ඇති අතර ඔහු බේරාගැනිමට තවත් සිසුවෙකු ඔයට පැන තිබෙන අතර එහිදී මෙම සිසුන් දියේ ගිලි අතුරුදන්ව ඇති බවයි පොලිසිය සඳහන් කළේය. පසුව අනෙක් සිසුන් දෙදෙනා ප්‍රදේශවාසීන්ගේ ද සහය ඇතිව එම සිසුන් දෙදෙනා බේරාගෙන වතුපිටිවල රෝහලට ඇතුළත් කර තිබේ. එහිදී ඔවුන් දෙදෙනා මියගොස් ඇති බව පොලිසිය සඳහන් කළේය. මෙලෙස මියගොස් ඇත්තේ වයස අවුරුදු 16 සහ 17ක් වන පාසල් සිසුන් දෙදෙනෙකු බව සඳහන් වෙයි. මේ සම්බන්ධයෙන් වේයන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92979", "Category": null, "Parent URL": null}