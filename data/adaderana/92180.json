{"Source": "Adaderana", "Timestamp": "July 8, 2018 11:32 am", "Headline": "පාරේ ගමන් කළ පුද්ගලයෙක් යතුරුපැදියේ ගැටී මරුට", "News Content": "මැදවච්චිය - හොරොව්පතාන මාර්ගයේ කනදරා දිවුල්වැව ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ. මාර්ගය අයිනේ ගමන් කරමින් සිටි පුද්ගලයෙකු යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා මැදවච්චිය රෝහලට ඇතුළත් කර පසුව වැඩිදුර ප්‍රතිකාර සඳහා අනුරාධපුර රෝහලට මාරුකිරීමෙන් අනතුරුව මියගොස් තිබේ. මියගොස් ඇත්තේ මැදවච්චිය, පිහිඹියගොල්ලෑව ප්‍රදේශයේ පදිංචිව සිටි 63න් හැවිරිදි පුද්ගලයෙකි. සිද්ධිය සම්බන්ධයෙන් මැදවච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=92180", "Category": null, "Parent URL": null}