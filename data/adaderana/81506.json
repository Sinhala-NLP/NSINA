{"Source": "Adaderana", "Timestamp": "December 14, 2017 10:52 am", "Headline": "කරප්පන්කුලම වැව් රක්ෂිතය පිරිසක් බලෙන් අල්ලා ගනියි", "News Content": "වවුනියාව සෙට්ටිකුලම ප්‍රදේශයේ පිහිටි කරප්පන්කුලම වැවේ තාවුල්ල හා වැව් රක්ෂිතය පිරිසක් විසින් බලහත්කාරයෙන් අල්ලාගෙන තිබීම සම්බන්ධයෙන් ප්‍රදේශවාසීන් විරෝධය පලකොට ඇතත් නිලධාරීන් ඒ සම්බන්ධයෙන් මෙතෙක් කිසිදු පියවරක් අනුගමනය කොට නැතැයි කරප්පන්කුලම ගම්මානයේ වැසියෝ කියා සිටිති. වවුනියාව කරප්පන්කුලම් තාවුල්ල හා වාන් ඇල රක්ෂිතය අල්ලා වැටක් ඉදි කොට ඇති අතර වැවේ එක් කොටසක් ගොඩකර පොල් පැල සිටුවා ඇති ඉදි කොට ඇති අතර දක්නට ලැබෙන බව වාර්තා වේ. මේ පිළිබඳ අදාල බල ප්‍රදේශය වන වවුනියාව සෙට්ටිකුලම් ප්‍රදේශීය ලේකම් කාර්යාලයේ නිලධාරින්ට හා පොලිසියට මේ බව පැමිණිලි කර ඇතත් එම අනවසර කටයුතු සාමාන්‍ය පරිදි සිදුවෙමින් පවතින බව ගම්වාසින් පවසන්නේ දැඩි කලකිරීමෙන් යුතුවය. මෙම අනවසර ඉදිකිරිම් හා ගොඩ කිරීම් සිදුවන ස්ථානය පසුකරමින් දිනපතාම නිලධාරීන් ගමන් කළද ඔවුන් වෙත කිසිදු පැමිණිල්ලක් නොලැබුණු අන්දමට මෙම ස්ථානය අසලින් ගමන් කරණ බවද සෙට්ටිකුලම කරප්පන්කුලම ගම්මානයේ වැසියෝ කියා සිටිති.", "URL": "https://sinhala.adaderana.lk/news.php?nid=81506", "Category": null, "Parent URL": null}