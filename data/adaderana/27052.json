{"Source": "Adaderana", "Timestamp": "September 1, 2012 01:19 pm", "Headline": " කුරුණෑගල බස් නැවතුමේ පුපුරණ ද්‍රව්‍ය ", "News Content": "කුරුණෑගල ප‍්‍රදේශයේ දී පුපුරණ ද්‍රව්‍ය තොගයක් සමග පුද්ගලයෙකු පොලිසිය විසින් අත්අඩංගුවට ගෙන තිබේ. අදාළ පුද්ගලයා කුරුණෑගල බස් නැවතුම්පොළේ සිට ආනමඩුව බලා යාමට සූදානම්ව සිටිය දී අත්අඩංගුවට ගත් බව පොලිසිය පැවසුවේය. ඔහු සතුව තිබී ඇමෝනියම් නයිටේ‍්‍රට් කිලෝග‍්‍රෑම් 25 ක්, වෙඩි බෙහෙත් කිලෝග‍්‍රෑම් 2.5 ක් සේවා නූල් කැරලි 10 ක් සොයාගෙන ඇතැයි සඳහන්ය. සැකකරු ආනමඩුව තෝනිගල ප‍්‍රදේශයේ පදිංචිකරුවෙකි. ඔහු අද (01) කුරුණෑගල මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27052", "Category": null, "Parent URL": null}