{"Source": "Adaderana", "Timestamp": "December 21, 2012 04:08 pm", "Headline": "පාලමෙන් වැටී අයෙක් අතුරුදන්", "News Content": "බුත්තල, ගෝනගංආර ප්‍රදේශයේ දියකිරිත්ත පාලමෙන් ගඟට වැටුණු පුද්ගලයෙකු දියේ ගිලී අතුරුදන්ව තිබේ. ඊයේ (20) රාත්‍රී එම පාලමෙන් එගොඩවීමට උත්සාහ කළ අවස්ථාවේ අදාළ පුද්ගලයා ගඟට වැටී ඇති බව සඳහන්ය. මෙලෙස අතුරුදන්ව ඇත්තේ 52 හැවිරිදි ගෝනගංආර ප්‍රදේශයේ පදිංචි පුද්ගලයෙකි. අතුරුදන් වු පුද්ගලයා සොයා මේ වන විට විමර්ශන ආරම්භ කර ඇති බව ගෝනගංආර පොලීසිය සඳහන් කළේය.", "URL": "https://sinhala.adaderana.lk/news.php?nid=30134", "Category": null, "Parent URL": null}