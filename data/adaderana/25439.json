{"Source": "Adaderana", "Timestamp": "June 30, 2012 05:01 pm", "Headline": "නීති විරෝධීව ඕස්ට්‍රේලියාවට යාමට තැත්කළ යාත්‍රාවක් අල්ලයි", "News Content": "නීති විරෝධී අයුරින් ඕස්ට්‍රේලියාවට යාමට තැත්කළ පුද්ගලයින් 09 දෙනෙකු සමග බහුදින ධීවර යාත්‍රාවක් මීගමුවේ දී ශ්‍රී ලංකා නාවික හමුදා භාරයට ගෙන තිබේ. මෙම යාත්‍රාවට තවත් විවිධ ස්ථානවලින් තවත් පුද්ගලයින් එක්වීමට නියමිතව සිටි බව නාවික හමුදාව විසින් සිදුකළ මූලික විමර්ශනවලදී අනාවරණය වී ඇත. එමෙන්ම එම බහුදින යාත්‍රාවේ තිබී විශාල ආහාර තොගයක්, ජල බෝතල් සහ එහි ගමන්ගත් පුද්ගලයින්ට අයත් බඩුබාහිරාදිය ද හමුවී ඇති බව ද ශ්‍රී ලංකා නාවික හමුදා මාධ්‍ය අංශය වාර්තා කරයි. වැඩිදුර විමර්ශන කටයුතු සඳහා අත්අඩංගුවට ගත් පුද්ගලයින් සහ යාත්‍රාව අපරාධ පරීක්ෂණ දෙපාර්තමේන්තුව වෙත භාර දී තිබේ.", "URL": "https://sinhala.adaderana.lk/news.php?nid=25439", "Category": null, "Parent URL": null}