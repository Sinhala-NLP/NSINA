{"Source": "Adaderana", "Timestamp": "October 23, 2018 07:35 am", "Headline": "ගිලා බසින තැන් ගැන විමසිලිමත් වන්න", "News Content": "පවතින වර්ෂාපතනයත් සමඟ සිදුවිය හැකි ගිලා බැසීම් තත්ත්වයන් සම්බන්ධයෙන් අවධානය යොමුකර ඇති බව ජාතික ගොඩනැඟිලි පර්යේෂණ ආයතනය පවසයි. පසුගිය දින කිහිපය තුළ මධ්‍යම කඳුකරයේ ප්‍රදේශ කිහිපයක පොලොව ගිලාබැසීම් තත්ත්වයන් වාර්තා වු අතර මේ සම්බන්ධයෙන් අද දෙරණ ජාතික ගොඩනැඟිලි පර්යේෂණ ආයතනයෙන් විමසීමක් කළේය. එහිදි එම ආයතනයේ නායයෑම් පර්යේෂණ අංශයේ වැඩබලන අධ්‍යක්ෂ ආචාර්ය ගාමිණි ජයතිස්ස මහතා සඳහන් කළේ මේ පිළිබඳව දැනටමත් පර්යේෂණ ආරම්භ කර ඇති බවයි. ඉදිරියේදී මෙවැනි තත්ත්වයන් ඇති විය හැකි බවද ආචාර්ය ගාමිණි ජයතිස්ස මහතා වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=98084", "Category": null, "Parent URL": null}