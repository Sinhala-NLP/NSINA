{"Source": "Adaderana", "Timestamp": "December 15, 2012 03:05 pm", "Headline": "එල්.ටී.ටී.ඊ. සාමාජිකයන් 3ක් පිටුවහල්", "News Content": "එල්.ටී.ටී.ඊ. සාමාජිකයන් තිදෙනෙකු රටින් පිටුවහල් කරන ලෙස කැනඩා අධිකරණයක් දැනුම් දී තිබේ. ඒ අනුව මොවුන් අමෙරිකා‍වට පිටුවහල් කරන ලෙස එරට ශ්‍රේෂ්ඨාධිකරණය දැනුම් දී ඇත. මීට ‍පෙර අවස්ථාවකදී මෙම සැකකරුවන් තිදෙනා පිටුවහල් කරන ලෙස කැනඩා අධිකරණයක් දැනුම් දී තිබුණි. කෙසේ වෙතත් මොවුන් මානවවාදී ක්‍රියාවලට සම්බන්ධ හෙයින් මොවුන් රටින් පිටුවහල් කිරීම අවශ්‍ය නොවන බව එරට බලධාරීන් දැනුම් දී තිබුණේය. එහෙත් ඊයේ දිනයේදී වෙනත් රාජ්‍ය විරෝධි ක්‍රියාවලට සම්බන්ධ පුද්ගලයින් සම්බන්ධයෙන් ලබා දුන් තීන්දුවකට අනුව අදාළ එල්.ටී.ටී.ඊ. සැකකරුවන් තිදෙනා ද රටින් පිටුවහල් කරන ලෙස අධිකරණය දැනුම් දී ඇත.", "URL": "https://sinhala.adaderana.lk/news.php?nid=29980", "Category": null, "Parent URL": null}