{"Source": "Adaderana", "Timestamp": "September 3, 2018 04:26 pm", "Headline": "ගල් වංගුවේ දී පෙරළී ගිය කැබ් රිය", "News Content": "නවගත්තේගම ගල්ගමුව මාර්ගයේ ගල් වංගුව පාලමට අද(03) දින උදෑසන කැබ් රථයක් පෙරළි ඇතත් එහි කිසිවකුටත් හානි සිදුව නොමැති බව නවගත්තේගම පොලීසිය පවසයි. මිගමුව සිට මන්නාරම දක්වා ගමන් කරමින් තිබු මෙම කැබ් රථය ගල් වංගුව පටු පාලම ආසන්නයේදි වෙනත් වාහනයකට මාර්ගය ඉඩ දිමට යාමේදි මෙලෙස මාර්ගයෙන් ඉවතට පැන පෙරළි ඇති බව පොලීසිය පවසයි. අදාල කැබ් රථය හලාවත ප්‍රදේශයේ ඉස්සන් මිලදි ගන්නා පෞද්ගලික ආයතනයකට අයත් බවත් මන්නාරම සිට ඉස්සන් මිගමුවට රැගෙන විත් එම තොගය ලබා දි ආපසු මන්නාරම ට ගමන් කරමින් සිටියදි මෙම අනතුර සිදුව ඇති බවත් පැවසෙයි. අනතුර සිදුවන අවස්ථාවේ කැබ් රථයේ රියදුරු සමඟ සහයකයා ද ගමන් කර ඇති නමුත් ඔවුන්ට කිසිදු හානියක් සිදුව නැති නමුත් කැබ් රථයට බරපතළ හානි සිදුව ඇති බව නවගත්තේගම පොලිස්ථානාධිපති පොලිස් පරික්ෂක නවින් ඉන්ද්‍රජීත් දයානන්ද මහතා පැවසිය. මෙම ගල් වංගුව පාලම ආසන්නයේ නිරන්තරයෙන් සිදුවන අනතුරු පිළිබඳව බලධාරින් නිසි පිළිතුරු තවමත් ලබා දි නැති බවත් පසුගිය මාසයක කාලයක් තුළදි පමණක් මෙම ස්ථානයේ අනතුරු පහකට ආසන්න ප්‍රමාණයක් යේ සිදුවු විශාල පිරිසක් තුවාල ලබා ඇති බවද පවසන ඒ.එම්.විජේරත්න මහතා කියා සිටියේ මෙම අනතුරු වළක්වා ගැනිමට අදාල අංශ කඩිනමින් කටයුතු නොකලහොත් ජීවිත රැසක් අහිමි විම වළක්වා ගැනිමට අසිරුවන බවයි. ඡායාරූප - හිරාන් ප්‍රියංකර", "URL": "https://sinhala.adaderana.lk/news.php?nid=95479", "Category": null, "Parent URL": null}