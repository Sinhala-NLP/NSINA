{"Source": "Adaderana", "Timestamp": "March 11, 2014 11:07 am", "Headline": "රාජ්‍ය ඖෂධ නිෂ්පාදන නීතිගත සංස්ථාවට මිලියන 2000ක ලාබයක්", "News Content": "රාජ්‍ය ඖෂධ නිෂ්පාදන නීතිගත සංස්ථාව පසුගිය වසර තුළ මිලියන 2000ට අධික ආදායමක් ලබා ඇති බව සෞඛ්‍ය අමාත්‍යාංශය පවසයි. ඔවුන් පෙන්වා දෙන්නේ මෙම තත්ත්වය ඉදිරියටත් පවත්වාගෙන යාම සඳහා සංස්ථාව තුළ පවතින පහසුකම් ඉහළ නැංවීමට පියවර රැසක් ගෙන ඇති බවයි. මේ වන විට රාජ්‍ය ඖෂධ නිෂ්පාදන නීතිගත සංස්ථාව තුළ ඖෂධ වර්ග 47ක් නිෂ්පාදනය කරන අතර ඉදිරි වසර දෙක තුළ එය 100 දක්වා වැඩි කර ගැනීමට සැලසුම් කර ඇත. වසරකට ඖෂධ ඒකක 2000ක් නිෂ්පාදනය කරන අතර එම ප්‍රමාණය ද 6000 දක්වා වැඩි කිරීමට සැලසුම් කර ඇති බව සෞඛ්‍ය අමාත්‍යාංශය සඳහන් කළේය. ජපාන රජයේ ආධාර මත ඒ සඳහා අවශ්‍ය යන්ත්‍ර සූත්‍ර ඇතුළු මුලික පහසුකම් සැපයීමට පියවර ගෙන තිබේ.", "URL": "https://sinhala.adaderana.lk/news.php?nid=41705", "Category": null, "Parent URL": null}