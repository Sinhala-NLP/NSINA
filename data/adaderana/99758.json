{"Source": "Adaderana", "Timestamp": "November 25, 2018 01:38 pm", "Headline": "ඉවත් වීමේ ගිවිසුමට අනුමැතිය ලබාදීමට නියමිතයි", "News Content": "යුරෝපා සංගමයෙන් බ්‍රිතාන්‍ය ඉවත් වීමේ ගිවිසුම හෙවත් බ්රෙක්සිට් ගිවිසුමට යුරෝපා සංගමයේ අනුමැතිය හිමිවනු ඇති බව යුරෝපා කවුන්සිලයේ සභාපති ඩොනල්ඩ් ටස්ක් පැවසීය. අද(25) එම ගිවිසුමට අනුමැතිය ලබාදීමට නියමිත බව විදෙස්වාර්තා වල සඳහන්ය. බ්‍රිතාන්‍ය සහ ස්පාඤ්ඤය අතර එකඟතාවයකට පැමිණීමෙන් පසු ටස්ක් මෙම ප්‍රකාශය සිදුකර තිබේ. බ්‍රිතාන්‍ය අග්‍රාමාත්‍ය තෙරේසා මේ, දැනටමත් බ්රසෙල්ස් වෙත පැමිණ ඇති අතර ගිවිසුම සම්බන්ධයෙන් යුරෝපා නිළධාරීන් සමඟ ඇය සාකච්ඡා වල නිරත වන බව සඳහන්ය. ලබන වසරේ මාර්තු 29 වන දින වන විට බ්‍රිතන්‍ය යුරෝපා සංගමයෙන් සම්පූර්ණයෙන් ඉවත් වීමට නියමිතයි.", "URL": "https://sinhala.adaderana.lk/news.php?nid=99758", "Category": null, "Parent URL": null}