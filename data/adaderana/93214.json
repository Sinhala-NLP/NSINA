{"Source": "Adaderana", "Timestamp": "July 26, 2018 07:08 am", "Headline": "ශ්‍රී  ලංකා සිවිල් ගුවන් සේවා අධිකාරියට ජාත්‍යන්තර ජයග්‍රහණයක්", "News Content": "ජාත්‍යන්තර සිවිල් ගුවන් සේවා සංවිධානය විසින් 2018 වසරේදී සිදුකරන ලද අඛණ්ඩ නිරූපද්‍රිතතා ඇගයම් විගණන පරීක්ෂණයේදී ශ්‍රී ලංකා සිවිල් ගුවන් සේවා අධිකාරිය දකුණූ ආසියාවේ පෙරමුණ ගැනීමට සමත්වී තිබේ. සිවිල් ගුවන් සේවා අමාත්‍ය නිමල් සිරිපාල ද සිල්වා මහතා සඳහන් කලේ මෙය ජාත්‍යන්තර තලයේ වැදගත් ජයග්‍රහණයක් බවයි. ජාත්‍යන්තර සිවිල් ගුවන් සේවා සංවිධානය රටක ගුවන් සේවා වල නියාමනය වෙනුවෙන් අවශ්‍ය සියලු නීතිමය ප්‍රතිපාදන නිර්පාක්ෂිකව සකස් කර ලොව පුරා රටවල් 192ක් නියමනය කරමින් සිටියි. ඒ සඳහා ජාත්‍යන්තර සම්මතයන් සහ නිර්දේශීත ක්‍රියාකාරකම් 12,000ක් පමණ හදුන්වාදී ඇති අතර ඒවා නිසි පරිදි ක්‍රියාවේ යොදවන්නේ ද යන්න මෙම විගණනය මඟින් සිදුකරනු ලබයි. අදාළ ජාත්‍යන්තර විගණන පරීක්ෂණය ජුනි මස 04වන දින සිට 15 වන දින දක්වා සිදුකර ඇති බව වාර්තා වේ.", "URL": "https://sinhala.adaderana.lk/news.php?nid=93214", "Category": null, "Parent URL": null}