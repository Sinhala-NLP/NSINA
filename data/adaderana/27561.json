{"Source": "Adaderana", "Timestamp": "September 19, 2012 05:00 pm", "Headline": "එස්.එම්. චන්ද්‍රසේන ඉල්ලා අස්වෙයි", "News Content": "වනජීවී අමාත්‍ය එස්.එම්. චන්ද්‍රසේන මහතා සිය අමාත්‍ය ධූරයෙන් ඉල්ලා අස්වීමට තීරණය කර ඇත. ඊට අදාළ ලිපිය ජනාධිපති මහින්ද රාජපක්ෂ මහතා වෙත භාර දුන් බව එස්.එම්.චන්ද්‍රසේන අමාත්‍යවරයා අද දෙරණට සඳදහන් කළේය. උතුරුමැද පළාත් සභාවේ පැවති මැතිවරණයෙන් වැඩිම මනාප ලබාගනු ලැබුවේ චන්ද්‍රසේන අමාත්‍යවරයාගේ සොහොයුරෙකු වන එස් එම් රංජිත් මහතායි. කෙසේ වෙතත් එස්.එම් රංජිත් මහතාට උතුරුමැද ප‍්‍රධාන අමාත්‍යධූරය ලබාදීමේ දී චන්ද්‍රසේන අමාත්‍යවරයා කැබිනට් අමාත්‍යධූරයක් දැරීම ගැටලුවක් ව තිබුණි. මේ හේතුව නිසා තමන් කැබිනට් අමාත්‍ය ධූරයෙන් ඉල්ලා අස්වීමට තීරණය කළ බව එස්.එම්.චන්ද්‍රසේන මහතා සඳහන් කළේය. කෙසේ වෙතත් එස්.එම් රංජිත් මහතා ලබන 24 වන දින උතුරුමැද පළාත් ප‍්‍රධාන අමාත්‍ය ධූරයේ දිවුරුම් දීමට නියමිත බව කියැවෙයි.", "URL": "https://sinhala.adaderana.lk/news.php?nid=27561", "Category": null, "Parent URL": null}