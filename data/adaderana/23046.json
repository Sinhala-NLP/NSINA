{"Source": "Adaderana", "Timestamp": "March 25, 2012 12:08 pm", "Headline": " බහින්බස්වීම දුරදිග ගිහින් බෝතල් ප්‍රහාරයෙන් අයෙක් මරුට", "News Content": "ගල්නෑව පොලිස් බලප්‍රදේශයේ ගල්නෑව ඉන්ධන පිරවුම්හල ඉදිරිපිටදී දෙපිරිසක් අතර ඇතිවූ ගැටුමකින් තුවාල ලැබූ අයෙකු මිය ගොස් ඇති බව පොලීසිය පවසයි. අද අලුයම බහින්බස් වීමක් දුර දිග යාමෙන් බෝතලයකින් හා ගලකින් පහරදීමෙන් තුවාල ලත් මෙම පුද්ගලයා ගල්නෑව රෝහලට ඇතුළත් කිරීමේදී මියගොස් ඇතැයි පොලීසිය සඳහන් කරයි. මෙසේ මරණයට පත්ව ඇත්තේ වයස අවුරුදු 36 ක් වූ කන්දේගෙදර මහින්ද සමරනායක නැමැති හෙළබොදුගම-ගල්නෑව ප‍්‍රදේශයේ පදිංචිකරුවෙකි. සැකකරුවන් තිදෙනෙකු අත් අඩංගුවට ගෙන ඇති බවත්, ගල්නෑව පොලීසිය වැඩිදුර විමර්ශන පවත්වාගෙන යනු ලබන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=23046", "Category": null, "Parent URL": null}