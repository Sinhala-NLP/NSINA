{"Source": "Adaderana", "Timestamp": "November 11, 2011 11:02 am", "Headline": "කැලණි සරසවි නවක සිසුන්ට 16 දා පාඨමාලා ඇරඹෙයි", "News Content": "කැලණිය විශ්ව විද්‍යාලයේ 2010/2011 අධ්‍යයන වර්ෂය සඳහා නවක සිසුන් වෙනුවෙන් ලබන 16 වැනිදා සියලු පාඨමාලා ආරම්භ කිරීමට පියවර ගෙන තිබේ. නේවාසිකාගාර හිමි ශිෂ්‍ය ශිෂ්‍යාවන් නොවැම්බර් 15 වැනි දින පස්වරු 1 ‍ට පෙර විශ්ව විද්‍යාලයට පැමිණිය යුතු බව එම විශ්ව විද්‍යාලයීය මාධ්‍ය ඒකකය සඳහන් කරයි. මේ අතර කැලණිය විශ්ව විද්‍යාලයේ සිසුන් දෙපිරිසක් අතර ඇතිවූ ගැටුම්කාරී තත්ත්වය මේ වන විට සමනය වී තිබේ. ඊයේ(10) ඇති වූ ගැටුම්වලින් සිසුන් 6 දෙනෙකු පමණ තුවාල ලැබූ අතර ඔවුන්ගෙන් එක් අයෙකු කිරිබත්ගොඩ රෝහලේ ප්‍රතිකාර ලබන බව විශ්ව විද්‍යාලයේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=19929", "Category": null, "Parent URL": null}