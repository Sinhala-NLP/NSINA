{"Source": "Adaderana", "Timestamp": "February 7, 2019 02:58 pm", "Headline": "සන්නිවේදන වැඩමුළු මාලාවේ තවත් එක් අදියරක්", "News Content": "පාසල් දරුවන්ගේ සන්නිවේදන කුසලතා වර්ධනය කර ගැනීමේ අරමුණින් අද දෙරණ ආරම්භ කළ සන්නිවේදන වැඩමුළු මාලාවේ තවත් එක් අදියරක් කෑගල්ල ගැටියමුල්ල ගාමිණි අභය මහා විද්‍යාලයේදී පැවැත්විය. නවීන තාක්ෂණය මුසුවූ නූතන සංනිවේදන ක්‍රමවේදයන් පිළිබඳ වර්තමාන සිසු පරම්පරාව දැනුවත් කිරීමේ අරමුණින් ඇරඹි මෙම සන්නිවේදන වැඩමුළුව ඊයේ පැවැත්වුණේ කෑගල්ල ගැටියමුල්ල ගාමිණි අභය මහා විද්‍යාලයේදීය. මෙම වැඩමුළුව සඳහා අවට පාසල් රැසක් නියෝජනය කරමින් පාසල් රැසක සිසුන් සහභාගී සිටියහ. මෙහිදී අද දෙරණ ප්‍රවෘත්ති අංශයේ ජ්‍යෙෂ්ඨයින් විසින් පාසල් සිසුන්ට විෂයානුබද්ධ සහ ප්‍රායෝගික ක්‍රියාකාරකම් ඔස්සේ දැනුම ලබා දුන්නේය. වැඩමුළුව අවසානයේ දී ඊට සහභාගී වූ පාසල් සිසුන්ට සහතික පත්‍ර ප්‍රදානය කිරීම ද සිදු කළේය.", "URL": "https://sinhala.adaderana.lk/news.php?nid=103859", "Category": null, "Parent URL": null}