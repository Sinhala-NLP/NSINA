{"Source": "Adaderana", "Timestamp": "August 20, 2019 04:13 pm", "Headline": "තලෙයිබාන් සංවිධානයේ නායකයෙක් අත්අඩංගුවට", "News Content": "තලෙයිබාන් සංවිධානයේ නායකයෙකු ඇෆ්ගනිස්ථානයේ කාබුල් නුවරදී අත්අඩංගුවට ගෙන තිබේ. එරට අභ්‍යන්තර කටයුතු අමාත්‍යාංශය නිවේදනයක් නිකුත් කරමින් මේ බව සදහන් කර ඇති බව වාර්තා වේ. ඇෆ්ගන් ආරක්ෂක අංශ විසින් කාබුල් නුවර ප්‍රදේශ කිහිපයක සිදුකළ මෙහෙයුම්වලදී තලෙයිබාන් සංවිධානයට අයත් පුද්ගලයින් 5 දෙනෙකු අත්අඩංගුවට ගෙන තිබේ. ඔවුන්ගෙන් සිදුකළ වැඩිදුර ප්‍රශ්න කිරීම්වලදී ඒ අතර මෙම තලෙයිබාන් නායකයා සිටින බවට අනාවරණය වී ඇත. එම ත්‍රස්ත සංවිධානයට අයත් සටන්කාමීන් තවදුරටත් කාබුල් නුවර සිටින බවට ද තොරතුරු අනාවරණය වී ඇති බව ඇෆ්ගන් ආරක්ෂක අංශ සදහන් කර තිබේ. ඒ අනුව සෝදිසි මෙහෙයුම් අඛණ්ඩව සිදුකරන බව ඇෆ්ගන් ආරක්ෂක අංශ සදහන් කළේය.", "URL": "https://sinhala.adaderana.lk/news.php?nid=117027", "Category": null, "Parent URL": null}