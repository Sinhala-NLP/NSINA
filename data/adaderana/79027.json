{"Source": "Adaderana", "Timestamp": "October 23, 2017 11:32 am", "Headline": " ආරවුල මරණයෙන් කෙලවර වෙයි", "News Content": "කුරුණෑගල, හකුරුකන්ද ප්‍රදේශයේදී පහරදී කාන්තාවක ඝාතනය කර තිබේ. අදාළ කාන්තාව පදිංචිව සිටි නිවසට පැමිණි පුද්ගලයින් පිරිසක් විසින් නිවසේ සිටි එම කාන්තාවට සහ තවත් පිරිමි පුද්ගලයෙකුට පහරදී ඇති බව පොලීසිය පැවසුවේය. පහරකෑමෙන් අසාධ්‍ය තත්ත්වයේ පසු වූ අදාළ කාන්තාව ප්‍රතිකාර සඳහා කුරුණෑගල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ හකුරුකන්ද, ඉඳුල්ගොඩකන්ද ප්‍රදේශයේ පදිංචිව සිටි 65 හැවිරිදි කාන්තාවකි. ආරවුලක් දුරදිග යාමෙන් මෙම ඝාතනය සිදු කර ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ. ඝාතනය සම්බන්ධ සැකකරුවන් තිදෙනෙකු මේ වන විට අත්අඩංගුවට ගෙන ඇති අතර ඔවුන් එම ප්‍රදේශයේම පදිංචිකරුවන් බව පොලීසිය සඳහන් කළේය. කුරුණෑගල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79027", "Category": null, "Parent URL": null}