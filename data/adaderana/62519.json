{"Source": "Adaderana", "Timestamp": "July 28, 2016 03:17 pm", "Headline": " කුසල් සංගාගේ වාර්තාව බිඳියිද?", "News Content": "ඔස්ට්‍රේලියාව සමග පල්ලේකැලේ පැවැත්වෙන ටෙස්ට් තරඟයේදී ශ්‍රී ලංකා දෙවන ඉනිම වෙනුවෙන් අනඟි පිතිහරඹයක නිරත වන කුසල් මෙන්ඩිස් තේ පානය සඳහා තරඟය නතර කරන විට නොදැවී ලකුණු 157ක් ලබා ගැනීමට සමත්ව සිටියි.ශ්‍රී ලංකාව මේවන විට කඩුළු 5ක් දැවී ලකුණු 253ක් ලබා සිටින අතර ඒ අනූව ඔස්ට්‍රේලියාවට වඩා දෙවන ඉනිමේදී ලකුණු 157ක් ඉදිරියෙන් සිටීමට සමත්ව තිබේ.කුසල් මෙන්ඩිස් අද දිනයේ රැස් කළේ සිය පළමු ටෙස්ට් ශතකය වේ.ඔස්ට්‍රේලියාවට එරෙහිව ටෙස්ට් තරඟයකදී වැඩිම ලකුණු ලබාගත් පිතිකරුවා බවට පත්ව ඇත්තේ කුමාර් සංගක්කාර වන අතර එය 192කි.2007 හොබාර්ට් හිදී සංගක්කාර එම ලකුණු සංඛ්‍යාව වාර්තා කර ඇත.", "URL": "https://sinhala.adaderana.lk/news.php?nid=62519", "Category": null, "Parent URL": null}