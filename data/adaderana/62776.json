{"Source": "Adaderana", "Timestamp": "August 5, 2016 09:05 am", "Headline": " කැලණි ගඟට කුණු දමා මාට්ටු", "News Content": "කැලණි ගඟට අපද්‍රව්‍ය බැහැර කරමින් සිටි පුද්ගලයින් 07 දෙනෙකු අත්අඩංගුවට ගෙන පොලිස් ඇප මත මුදාහැර තිබේ.පෑලියගොඩ සහ වත්තල පොලිස් බල ප්‍රදේශවලදී සැකකරුවන් අත්අඩංගුවට ගෙන ඇති බව වාර්තා වෙයි.සැකකරුවන් අතර කාන්තාවන් සිව් දෙනෙකුද වෙයි.පොලිස් නාවික කොට්ඨාසයේ නිලධාරීන් කණ්ඩායමක් සිදු කළ වැටලීමකදී සැකකරුවන් අත්අඩංගුවට ගෙන තිබුණි.සැකකරුවන්ට එරෙහි අධිකරණ ක්‍රියාමාර්ග ගැනීම සඳහා අදාළ ප්‍රදේශීය පොලිස් ස්ථාන වෙත යොමු කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=62776", "Category": null, "Parent URL": null}