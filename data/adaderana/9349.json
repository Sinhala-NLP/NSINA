{"Source": "Adaderana", "Timestamp": "July 2, 2010 03:41 pm", "Headline": "යුද්ධය ඉවරයි- වියදම් ඉවර නෑ- රවී", "News Content": "යුද්ධය අවසන් වී තිබියදීත් මෙවර අයවැය තුළින් පසුගිය වසරටත් වඩා වැඩි මුදලක් ආරක්ෂක කටයුතු වෙනුවෙන් වෙන්කර ඇතැයි එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. සමෘද්ධි ලාභීන් වෙනුවෙන් දැනට ලබාදෙන්නේද මීට තුන් වසරකට පෙර ලබාදුන් මුදල් ප්‍රමාණයම බව කරුණානායක මහතා පෙන්වා දෙයි. මෙවර අය වැයෙන් පවා සමෘද්ධි ලාභීන්ට සැළකිය යුතු සහනයක් ලබාදී නොමැති බව රවී කරුණානායක මහතා සඳහන් කරයි. රජය මෙවර අයවැය පාර්ලි‍මේන්තුවට ඉදිරිපත් කිරීමට පෙර ‍ජාත්‍යන්තරය වෙත ඉදිරිපත් කර ඇති බව කොළඹ අද පැවති මාධ්‍ය හමුවකදී රවී කරුණානායක මහතා වැඩිදුරටත් පැවසුවේය. අයවැය පිළිබඳ ඇතැම් සංවිධානවල ප්‍රකාශයන් ඊට සාක්ෂි සපයන බව කරුණානායක මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=9349", "Category": null, "Parent URL": null}