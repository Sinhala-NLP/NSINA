{"Source": "Adaderana", "Timestamp": "July 26, 2018 08:31 pm", "Headline": "පුත්තලමේ වල් අලි පලවා හැරීමේ මෙහෙයුම්වලට බාධා", "News Content": "පුත්තලම ප්‍රදේශයේ ගම් වැදි ඇති වල් අලි පලවා හැරිමේ මෙහෙයුම්වල නිරත වන ජිවි නිළධාරින්ට සහ සිවිල් ආරක්ෂක කන්ඩායම් වලට කැලෑ තුල ඇති බදින කඳන් තුවක්කු හේතුවෙන් බාධා එල්ල වි ඇති බව එම නිලධාරින් පවසයි. පුත්තලම ආණමඩුව සහ මහකුඹුක්කඩවල ප්‍රාදේශීය ලේකම් කොඨඨාශ වල ගම්මාන 100 කට ආසන්න ප්‍රමානයක කැළෑ තුළ සිටින වල් අලි පලවා හැරිමේ මෙහෙයුම් 22 දින සිට ක්‍රියාත්මක විය. වල් අලි පළවා හැරිමේ කටයුතු සඳහා 42 කට ආසන්න වන ජීවි හා සිවිල් ආරක්ෂක නිළධාරින් කන්ඩායම් හතරකට කොටස් කරමින් වල් අලි පළවා හැරිමේ මෙහෙයුම් ආරම්භ කර තිබේ . මෙම කන්ඩායම් කොට්ටුකච්චිය දංගහවල විහාරස්ථානයේ කදවුර බැද රැදි සිටිමින් මෙහෙයුම් වල නිරතව ඇති අතර වල් අලි පළවා හැරිමේ මෙහෙයුම වලින් මේ වන විට 20 කට ආසන්න වල් අලි රංචු අවස්ථා කිපයකදි කිරල් ඔය හරහා මී ඔය දෙසින් තබ්බෝව අභය භුමියට පළවා හැරිම සිදු කර ඇත. කෙසේ නමුත් 24 දින සහ 25 දින මෙම මෙහෙයුම් වලට කැළැ තුළ අටවා තිබු බදින කදන් තුවක්කු හේතුවෙන් බාධා එල්ල වි ඇති බව අද දෙරණ වාර්තාකරු පැවසීය. කෙසේ වෙතත් මෙම බදින කදන් ක්‍රමයෙන් ඉවත් කරමින් දිගටම වල් අලි පලවා හැරිම සිදුවන බවද වන ජීවි නිළධාරින් පවසයි .", "URL": "https://sinhala.adaderana.lk/news.php?nid=93273", "Category": null, "Parent URL": null}