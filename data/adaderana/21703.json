{"Source": "Adaderana", "Timestamp": "January 28, 2012 10:43 am", "Headline": "රථවාහන වැරදිවලින් බදුල්ල පොලිසියට රුපියල් 7, 292,410 ක් ", "News Content": "පසුගිය වසර තුළ රථවාහන වැරදි සිදුකළ පුද්ගලයින්ගෙන් රුපියල් 7, 292,410 ක මුදලක් බදුල්ල පොලිසියේ රථවාහන අංශය විසින් අයකරගෙන තිබේ. දඩ පත්‍රිකා මගින් රුපියල් 4, 980, 210 ක මුදලක් ද උසාවි දඩ වශයෙන් රුපියල් විසි තුන් ලක්ෂයකට අධික මුදලක් ද අයකර ගෙන ඇති බව බදුල්ල පොලිසිය පවසයි. වැඩිම දඩ මුදලක් අයකරගෙන ඇත්තේ රියදුරු බලපත්‍ර නොමැතිව රිය පැදවීම සහ බීමත්ව රිය පැදවීම යන හේතු මත බව පොලිසිය සඳහන් කරයි. ඊට අමතරව වාහනයට අදාළ ලිපිලේඛන නොතිබීම, රථවාහනවල විවිධ අඩුපාඩු හා මාර්ග නීති කඩ කිරීම මගින් ද දඩ මුදල් අයකර ගෙන ඇති බව බදුල්ල පොලිසිය පැවසීය.", "URL": "https://sinhala.adaderana.lk/news.php?nid=21703", "Category": null, "Parent URL": null}