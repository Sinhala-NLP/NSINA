{"Source": "Adaderana", "Timestamp": "May 29, 2019 10:10 am", "Headline": "එජාපයේ අයගේ කටවල්වල චීන හොරි දැමිය යුතු හේතුවක් ගැන විමලවීර කියයි", "News Content": "ජන ජීවිත දිළිඳු භාවයට පත්වූ ජනතාවගේ ඉරණම විසඳීම සඳහා විවිධ ක්‍රියාමාර්ග ඇතැම් ආණ්ඩු විසින් ගෙන ඇති බවත් එයින් වඩා සාර්ථක ව්‍යාපරය ලෙස සමෘද්ධි වැඩපිළිවෙළ හැදින්විය හැකි බව පාර්ලිමේන්තු මන්ත්‍රී විමලවීර දිසානායක මහතා පවසයි. අම්පාර ප්‍රදේශයේ පැවති මාධ්‍ය හමුවකට එක්වෙමින් මන්ත්‍රීවරයා මේ බව කියා සිටියේය. එහිදී පාර්ලිමේන්තු මන්ත්‍රීවරයා සමෘද්ධි වැඩපිළිවෙළ සහ නිවාස ඉදිකිරීමේ කටයුතු සම්බන්ධයෙන් විවේචනයක් එල්ල කළේය. සමෘද්ධි ප්‍රතිලාභීන් තෝරාගැනීමේදී කවර හෝ දේශපාලන පාක්ෂික නිර්ණායකයක් භාවිතා නොකළ බව මන්ත්‍රීවරයා සඳහන් කළේය. එලෙස දේශපාලන නිර්ණායකයක් භාවිතා කළ බවට එක්සත් ජාතික පක්ෂය විසින් පවසන්නේ නම් ඔවුන්ගේ කටවල්වල චීන හොරි දැමිය යතු බව මන්ත්‍රීවරයා පවසයි. රට තුළ මනුෂ්‍යත්වය ඇති කිරීමට කටයුතු කළ යුතු බව විමලවීර දිසානායක මන්ත්‍රීවරයා පවසයි. පූජනීය ස්ථාන රට තුළ ඉදිකිරිමෙන් පමණක් යහපත් සමාජයක් ගොඩනැගිය නොහැකි බව මන්ත්‍රීවරයා පැවසීය.", "URL": "https://sinhala.adaderana.lk/news.php?nid=110888", "Category": null, "Parent URL": null}