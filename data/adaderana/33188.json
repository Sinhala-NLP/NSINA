{"Source": "Adaderana", "Timestamp": "April 11, 2013 11:10 am", "Headline": "ජලය දෙන්න තවත් ප්‍රමාදයි..!", "News Content": "කොළඹ ආශ්‍රිත ප්‍රදේශ කිහිපයකට තාවකාලිකව ජලය අත්හිටුවීම අද (11) සවස 6.00 පමණ වනතුරු සිදුවිය හැකි බව ජලසම්පාදන හා ජලාපවාහන මණ්ඩලය පවසයි. දෙහිවල, ගල්කිස්ස, රත්මලාන, මොරටුව, වැල්ලවත්ත,මුල්ලේරියාව, පාමංකඩ, කිරුළපන සහ කොටිකාවත්ත යන නගර සීමාවන්හි ජල සැපයුම මේ වනවිට තාවකාලිකව නවතා ඇත. ඊයේ මෙම ප්‍රදේශවලට ජලය අත්හිටුවනු ලැබූවද අද පෙරවරුව වන විට යළි ජලය ලබාදිය හැකිවන බව මීට පෙරාතුව නිවේදනය කර තිබිණි. එහෙත් දෙහිවල ප්‍රදේශයේ ජල සම්ප්‍රේෂණ මාර්ගයේ හදිසි බිඳ වැටීමක් හේතුවෙන් මෙලෙස ජල සැපයුම නැවතී ඇතැයිද, එහි ප්‍රතිසංස්කරණ කටයුතු තවදුරටත් සිදුවන බැවින් ජල සැපයුම ප්‍රමාදවීම වැළැක්විය නොහැකි බවද ජලසම්පාදන හා ජලාපවාහන මණ්ඩලය කියා සිටියි.", "URL": "https://sinhala.adaderana.lk/news.php?nid=33188", "Category": null, "Parent URL": null}