{"Source": "Adaderana", "Timestamp": "June 5, 2015 11:31 am", "Headline": "මෙරට ප්‍රථම ජාත්‍යන්තර බේරුම්කරණ මධ්‍යස්ථානය අගමැති විවෘත කරයි", "News Content": "මෙරට ප්‍රථම ජාත්‍යන්තර බේරුම්කරණ මධ්‍යස්ථානය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද පෙරවරුවේ විවෘත කර තිබේ.රුපියල් මිලියන 100ක් වැය කරමින් ලෝක වෙළඳ මධ්‍යස්ථානයේ බටහිර ගොඩනැගිල්ලේ 22 වන මහළේ එම ආයතනය ස්ථාපිත කර ඇත.ලෝකයේ ඕනෑම රටක ජාත්‍යන්තර වෙළඳගිවිසුම් සහ ජාත්‍යන්තර බේරුම් කටයුතු වලදී සේවාවන් සැපයිමට හැකි වන අයුරින් ස්ථාපිත කර ඇති මෙම ජාත්‍යන්තර බේරුම්කරණ මධ්‍යස්ථානය මඟින් මෙරටට විදේශ විනිමය උපයා ගැනීමේ අවස්ථාවක් උදාවන බව අධිකරණ අමාත්‍යංශය සදහන් කළේය.මෙරට තුළ දේශීය බේරුම්කරණ ආයතන 2ක් පැවතියද ජාත්‍යන්තර බේරුම්කරණ මාධ්‍යස්ථානයක් නොමැතිවීම හේතුවෙන් එවැනි කටයුතු වලදී විශාල විදේශ විනිමයක් අහිමි වීම සහ ගැටලු රැසකට මුහුණදීමට සිදුව තිබුණි.ඒ අනූව නව මධ්‍යස්ථානය ස්ථාපිත කිරීමෙන් වාසි රැසක් අත්වන බව අධිකරණ අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=51796", "Category": null, "Parent URL": null}