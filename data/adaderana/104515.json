{"Source": "Adaderana", "Timestamp": "February 17, 2019 04:43 pm", "Headline": "2019 ස්ථිර වශයෙන්ම නව ආණ්ඩුවක් ගොඩනගන වසරක්", "News Content": "මෙම වසර ස්ථිර වශයෙන්ම නව ආණ්ඩුවක් ගොඩනගන වසරක් බව ජනාධිපති මෛත්‍රිපාල සිරිසේන මහතා පවසයි. එක්සත් ජාතික පක්ෂය මෙහෙයවමින් සිටින්නේ එහි නායකත්වය විසින් නොවන අතර රටට හිතකර සහ රටට අවශ්‍ය නව ආණ්ඩුවක් මාතෘ භූමියේ හෙට දවසේ අවශ්‍යතාව බව ජනාධිපතිවරයා පෙන්වා දෙන්නේය. කොළඹ නගර ශාලාවේ පැවති මහජන එක්සත් පෙරමුණේ 22 වන වාර්ෂික මහා සමුළුවේ ප්‍රධාන ආරාධිතයා ලෙස සහභාගී වෙමින් ජනාධිපති මෛත්‍රීපාල සිරිසේන මහතා මෙම අදහස් පල කළේය. පුළුල් ජාතික සන්ධානයකින් තොරව මෙම ජයග්‍රහණය ලැබිය නොහැකි බව එහිදි සදහන් කළ ජනාධිපතිවරයා රටේ හෙට දවස වෙනුවෙන් නව වැඩපිළිවෙලකට සුදුසු නව ජාතික පුළුල් බලවේගයක් බිහිකර ගැනිම ප්‍රගතිශීලී මෙන්ම රටට ආදරය කරන සෑම දේශප්‍රේමියෙකුගේම වගකීම බව පෙන්වා දුන්නේය.", "URL": "https://sinhala.adaderana.lk/news.php?nid=104515", "Category": null, "Parent URL": null}