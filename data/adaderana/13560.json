{"Source": "Adaderana", "Timestamp": "January 17, 2011 05:09 pm", "Headline": "ශ්‍රී පාද වන්දනාවේ ගිය එක් අයෙකුගේ මළ සිරුර හමුවෙයි", "News Content": "යටියන්තොට ප්‍රදේශයේ දී කැලණි ග‍ඟේ දිය නෑමට ගොස් දියේ ගිලීමෙන් මරුමුවට පත්වූ දෙදෙනාගෙන් එක් අයෙකුගේ මළ සිරුර සොයාගෙන ඇති බව පොලීසිය පවසයි‍. අදාළ පුද්ගලයින් දෙදෙනා ශ්‍රී පාද වන්දනාවේ ගොස් එමින් සිටි වන්දනා නඩයක සිටි පුද්ගලයින් දෙදෙනෙකු බව යටි‍යන්තොට පොලිසිය සඳහන් කරයි. මොවුන් ගල්කිස්ස ප්‍රදේශයේ පදිංචිකරුවන් වන බවද පොලිසිය කියා සිටියි. ඊයේ සවස යටියන්තොට ප්‍රදේශයේ දී මොවුන් කැලණි ග‍‍ඟෙහි දිය නෑමට ගොස් ඇති අතර ප්‍රදේශ‍ වාසීන් එම ස්ථානය අනතුරුදායක බව පැවසු‍ව ද ඒ පිළිබඳව ඔවුන් සැලකිල්ලට ගෙන නැති බව වාර්තා වේ. කෙසේ වුවද මේ වන විට මිය දෙදෙනාගෙන් එක් මළ සිරුරක් සොයා ගැනීමට හැකි වී ඇති අතර අනෙක් මළ සිරුර සෙවීමේ කටයුතු සිදු කරන බව යටියන්තොට පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13560", "Category": null, "Parent URL": null}