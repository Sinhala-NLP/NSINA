{"Source": "Adaderana", "Timestamp": "March 2, 2018 09:47 pm", "Headline": "ලක්ෂ 100ක් වටින වාලම්පුරියක් සන්තකයේ තබා සිටි පොලීසියේ 4ක් මාට්ටු", "News Content": "හික්කඩුව නගරයේ පොළ අසලදි රුපියල් ලක්ෂ 100 වටිනා වාලම්පුරියක් සන්තකයේ තබා සිටි උප පොලිස් පරීක්ෂකවරයෙකු හා පොලිස් කොස්තාපල්වරුන් තිදෙනෙකු අද සවස 2.40ට පමණ අත්අඩංගුවට ගෙන ගාල්ල පොලීසියට ඉදිරිපත් කර ඇත. සැකකරුවන් 4 දෙනෙකු විසින් වාලම්පුරිය විකිණීමට යන බවට හික්කඩුව පොලීසියට ලද තොරතුරක් මත පොලිස් නිලධාරින් 4 දෙනෙකු එම ස්ථානයට ගොස් වාලම්පුරිය පොලිස් බාරයට ගෙන සැකකරුවන් පලවා හැර ඇති බවට ගාල්ල සහකාර පොලිස් අධිකාරීවරයාට ලද තොරතුරක් මත විමර්ශනය සිදු කර මෙම පුද්ගලයින් සිව් දෙනා අත්අඩංගුවට ගෙන තිබේ. ඊයේ (01) සවස පොලිස් අත්අඩංගුවට පත් වුණ සැකකරුවන් හෙට(03) දින ගාල්ල මහේස්ත‍්‍රාත් අධිකරණයට ඉදිරිපත් කිරීමට නියමිතයි. ගාල්ල පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වනු ඇත.", "URL": "https://sinhala.adaderana.lk/news.php?nid=85089", "Category": null, "Parent URL": null}