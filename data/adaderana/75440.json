{"Source": "Adaderana", "Timestamp": "July 20, 2017 09:30 am", "Headline": "ඉසුමෝ සහ සසනමි ලංකාවට එයි", "News Content": "ජපාන සමුද්‍රීය ස්වයං ආරක්ෂක බලකායට අයත් යුද නෞකා දෙකක් තෙදින සුහද සංචාරයක් සඳහා අද(20) දිනයේ කොළඹ වරායට පැමිණීමට නියමිතව තිබේ. නාවික හමුදාව සඳහන් කලේ “ඉසුමෝ“ සහ “සසනමි“ යන නෞකා දෙක මෙලෙස දිවයිනට පැමිණෙන බවයි. මෙම නෞකා ද්විත්වය සමඟ ජපාන නියෝජ්යක ආරක්ෂක අමාත්‍ය හිරෝයුකු මියන්සාවා මහතා ද දිවයිනට පැමිණීමට නියමිතව තිබේ. දෙරට අතර පවතින ද්වීපාර්ශ්වික මිත්‍රත්වය ශක්තිමත් කරගැනීම මෙම සංචාරයේ අරමුණ බව වාර්තා වෙයි. නෞකාවන් මෙරට රැදී තිබෙන කාලසීමාව තුළ ශ්‍රී ලංකා නාවික හමුදාව විසින් සංවිධානය කරන විවිධ වැඩසටහන් රැසකට එහි කාර්ය මණ්ඩලය සහභාගී වීමට නියමිතයි. දෙරටේ නාවික හමුදා නිළධාරීන් විසින් මානුෂීය සහන සහ ආපදා ප්‍රතිචාර පිළිබඳ ඒකාබද්ධ අභ්‍යාසයක්ද සිදුරීකිරීමට සැළසුම් කර ඇත.", "URL": "https://sinhala.adaderana.lk/news.php?nid=75440", "Category": null, "Parent URL": null}