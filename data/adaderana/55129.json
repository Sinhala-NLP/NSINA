{"Source": "Adaderana", "Timestamp": "November 16, 2015 05:04 pm", "Headline": "මත්ද්‍රව්‍ය සමග විදේශිකයින් දෙන්නා මුහුදු තීරයේදී මාට්ටු", "News Content": "මත්ද්‍රව්‍ය තොගයක් සමග යුක්‍රේන ජාතිකයින් දෙදෙනෙකු වැලිගම පැලෑන මුහුදු තීරයේදී අතඅඩංගුවට ගෙන තිබේ.වැලිගම පොලිස් නිලධාරින්ට ලද තොරතුරක් මත සිදු කළ සෝදිසියකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී ඔවුන් සතුව තිබී ගංජා ග්‍රෑම් 13 ක්, හසීස් ග්‍රෑම් 19 ක් ඇතුළු මත්ද්‍රව්‍ය තොගයක් පොලිස් භාරයට ගෙන ඇත.සැකකරුවන් පෑලැන ප්‍රදේශයේ හෝටලයක නේවාසිකව සිට ඇති බව පොලිසිය සිදු කළ මූලික විමර්ශනවලදී අනාවරණය වී තිබේ.ඔවුන් අද මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55129", "Category": null, "Parent URL": null}