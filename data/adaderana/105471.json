{"Source": "Adaderana", "Timestamp": "March 4, 2019 05:13 pm", "Headline": "නීති විරෝධීව මසුන් මැරූ විදේශිකයෙක් අත්අඩංගුවට", "News Content": "රූමස්සල කඳුපාමුල වෙරළ ප්‍රදේශයේ දී නීති විරෝධි ධීවර උපකරණ භාවිත කරමින් මසුන් ඇල්ලීමේ නිරතව සිටි විදේශිය ජාතිකයෙකු නාවික හමුදාව විසින් අත්අඩංගුවට ගෙන තිබේ. එහිදී ඔහු සතුව තිබූ ස්පියර් ගන් උපකරණය හා අල්ලන ලද මසුන් නාවික හමුදා බාරයට ගෙන තිබේ. දකුණු නාවික විධානයට අනුයුක්තව නාවිකයින් පිරිසක් විසින් ඔහු අත්අඩංගුවට ගෙන ඇති බව වාර්තා වෙයි. 53 හැවිරිදි යුක්රේන ජාතිකයෙකු මෙලෙස අත්අඩංගුවට ගෙන ඇති අතර ඉදිරි කටයුතු සඳහා ගාල්ල ධීවර හා ජලජ සම්පත් දෙපාර්තමේන්තුව වෙත බාර දුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=105471", "Category": null, "Parent URL": null}