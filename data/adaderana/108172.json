{"Source": "Adaderana", "Timestamp": "April 18, 2019 03:26 pm", "Headline": "බිම් බෝම්බයක් පිපිරී තරුණියන් දෙදෙනෙක් රෝහලට", "News Content": "යාපනය, මුහමාලේ ප්‍රදේශයේ බිම් බෝම්බ ඉවත් කරමින් සිටි කාන්තාවන් දෙදෙනෙකු බිම් බෝම්බයක් පිපිරීමෙන් ඊයේ (17) සවස තුවාල ලබා යාපනය ශීක්ෂණ රෝහලට ඇතුළත් කළ බව පලෙයි පොලීසිය පවසයි. පොලිසිය පැවසූවේ උතුරේ බිම් බෝම්බ ඉවත් කිරීමේ හෙලෝ ට්‍රස්ට් සංවිධානයේ සේවය කළ කාන්තාවන් දෙදෙනෙකු එලෙස තුවාල ලබා ඇති බවයි. තුවාල ලබා ඇත්තේ යාපනය අරියාලෙයිහි පදිංචි එම්.මේනලතා නමැති 25 හැවිරිදි එක්දරු මවක් හා කිලිනොච්චිය පරන්තන්හි පදිංචි ජේ.මේනකා නැමති 26 හැවිරිදි කාන්තාවකි. අදාළ කාන්තාවන් බිම්බෝම්බ සෙවීම සඳහා කැණීම් කටයුතු සිදු කරමින් සිටි අතරතුර පොළොව යට සැගවී තිබූ බිම්බෝම්බයක් හදිසියේම පුපුරා යාමෙන් ඔවුන් දෙදෙනාම තුවාල ලබා තිබේ. පොලිසිය පැවසූවේ තුවාල ලැබු කාන්තාවන් දෙදෙනාගේ තත්ත්වය බරපතල නොවන බවයි.", "URL": "https://sinhala.adaderana.lk/news.php?nid=108172", "Category": null, "Parent URL": null}