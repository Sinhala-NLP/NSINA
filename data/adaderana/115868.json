{"Source": "Adaderana", "Timestamp": "August 6, 2019 11:57 am", "Headline": "සජිත් බාගයක් ඇඳලා-කරූ බෙල්ල ගාවට ඇඳලා-රනිල් ගලවා ගෙන ඉවරයි", "News Content": "2020දී ජනාධිපතිවරයා ලෙස නියත වශයෙන් තේරී පත්වන්නේ ගෝඨායභය රාජපක්ෂ මහතා පමණක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. ඊයේ(05) ගාල්ල ප්‍රදේශයේ පැවති උත්සවයක් අමතමින් පාර්ලිමේන්තු මන්ත්‍රීවරයා මේ බව සඳහන් කළේය. 2020 ජනාධිපතිවරණ සඳහා අපේක්ෂයෙකු තේරීමේදී එක්සත් ජාතික පක්ෂය තුළ අර්බුදයක් මතුව ඇති බව පාර්ලිමේන්තු මන්ත්‍රීවරයා පෙන්වා දෙයි. එක්සත් ජාතික පක්ෂය තුළ ජනාධිපති අපේක්ෂයින් 05ක් දෙනනෙකු සිටින බවත් ඔවුන් විසින් ඒ සඳහා සූදානම් වී සිටින බවත් පාර්ලිමේන්තු මන්ත්‍රී මහින්දානන්ද අලුත්ගමගේ මහතා සඳහන් කළේය. මෙහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී මහින්දානන්ද අලුත්ගමගේ මහතා මේ බව පැවසීය. “එජාපය ඇතුළේ මල අලකලංචියක්. අපි අපේක්ෂකයා තෝරනකොට එයාලා අපේක්ෂකයාගේ සුදුදුකම් බලනවා. දැක්කනේ රූපවාහියේ රවී අහනවා සජිත්ගෙන් සහතික මොනවාද කියලා. අපි අපේක්ෂකයා තෝරන්න යනකොට එයලා අධ්‍යාපන සුදුසුකම් බලනවා. එජාපය ඇතුලේ අපේකෂකයෝ 05යි. 05 දෙනාම අඳුම් මහලා ජනාධිපති කමට. සජිත් මහත්තයා දැන් බාගයක් ඇඳලා ඉවරයි ජනාධිපති කමට. කරු ජයසූරිය මහත්තයා බෙල්ල ගාවට දලා ඉවරයි. චම්පිකත් දාගෙන ඉවරයි. රනිල් මහත්යා ගලවගෙන ඉවරයි. එයා අඳුම් නැතුව නෙමෙයි හෙළුවෙන් ඉන්නේ. “", "URL": "https://sinhala.adaderana.lk/news.php?nid=115868", "Category": null, "Parent URL": null}