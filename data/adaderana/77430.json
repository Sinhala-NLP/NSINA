{"Source": "Adaderana", "Timestamp": "September 12, 2017 08:15 am", "Headline": " ජන පවුර සයිටම් විරෝධී පාගමන අද ඇරඹෙයි", "News Content": "සයිටම් විරෝධී ජන පවුර සංවිධානය කරන සයිටම් විරෝධී පාගමන සහ රථ පෙළපාළිය අද (12) ආරම්භ වෙයි.ගිනිගත්හේන, ත්‍රීකුණාමලය, මඩකළපුව, යාපනය සහ තිස්සමහාරාමය යන ප්‍රදේශවලින් එම පාගමන් සහ රථ පෙළපාළි ආරම්භ කිරීමට නියමිතය.ලබන 15 වැනිදා එම පෙළපාළි කොළඹට පැමිණීමට සැළසුම් කර තිබේ.මේ අතර වෛද්‍ය ප්‍රමිතීන් සම්බන්ධ අවම ප්‍රමිතීන් පිළිබඳ කමිටුව ඊයේ(11) රැස් වූ බව ශ්‍රී ලංකා වෛද්‍ය සභාවේ ලේඛකාධිකාරී වෛද්‍ය ටෙරන්ස් ගාමිණී ද සිල්වා මහතා පවසයි.ඔහු සඳහන් කළේ විශ්වවිද්‍යාල ප්‍රතිපාදන කොමිෂන් සභාව ඉදිරිපත් කළ නිර්දේශ 18ක් පමණ අතුරින් තුනකට පමණක් අනුමැතිය ලබාදුන් බවයි.අද පස්වරුවේ රැස් වන වෛද්‍ය සභාව සඳහා එම කරුණු ඉදිරිපත් කරන බව වෛද්‍ය ටෙරන්ස් ගාමිණී ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=77430", "Category": null, "Parent URL": null}