{"Source": "Adaderana", "Timestamp": "December 8, 2012 08:51 am", "Headline": "ගාල්ල බන්ධනාගාරයේදී හෙරොයින් අල්ලයි", "News Content": "ගාල්ල බන්ධනාගාරය තුළ දී හෙරොයින් සමග රැඳවියෙකු අත්අඩංගුවට ගෙන තිබේ. බන්ධනාගාරයෙන් ගාල්ල පොලීසියට ලැබුණු තොරතුරක් මත සිදුකළ විමර්ශනයකින් අනතුරුව මොහු අත්අඩංගුවට ගෙන ඇති බව සඳහන්ය. අදාළ රැඳවියා සතුව තිබී හෙරොයින් ග‍්‍රෑම් 03 යි මිලි ග‍්‍රෑම් 330ක් සොයාගෙන තිබේ. අත්අඩංගුවට ගෙන ඇත්තේ ගාල්ල පොල්ගොඩ ප‍්‍රදේශයේ පදිංචිකරුවෙකි. සැකකරු අද (08) ගාල්ල මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29791", "Category": null, "Parent URL": null}