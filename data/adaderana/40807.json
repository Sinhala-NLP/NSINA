{"Source": "Adaderana", "Timestamp": "February 1, 2014 01:20 pm", "Headline": "පාළු ළිඳේ දැරියකගේ මළ සිරුරක්", "News Content": "අනුරාධපුර, ශ්‍රාවස්තිපුර ප්‍රදේශයේ පාළු ළිඳක තිබී දැරියකගේ මළ සිරුරක් සොයාගෙන තිබේ. පොලිස් හදිසි ඇමතුම් ඒකකයට ලැබුණු තොරතුරකට අනුව සිදුකළ විමර්ශනයක දී මළ සිරුර සොයාගත් බව පොලිසිය සඳහන් කළේය. මියගොස් ඇත්තේ එම ප්‍රදේශයේ පදිංචිව සිටි 10 හැවිරිදි දැරියකි. දින කිහිපයක සිට දැරියගේ මව ද නිවසේ නොසිටි බව වාර්තා වේ. පොලිසිය මේ වනවිටත් සිද්ධිය සම්බන්ධයෙන් විමර්ශන කටයුතු සිදුකරමින් සිටින බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=40807", "Category": null, "Parent URL": null}