{"Source": "Adaderana", "Timestamp": "July 14, 2018 10:36 am", "Headline": "සංක්‍රමණිකයින් UN එක සම්මත කරගත් එකඟතාවට අමෙරිකාවේ සහය නෑ", "News Content": "සංක්‍රමණිකයින් සම්බන්ධයෙන් ජගත් සංවිධානයේ සාමාජිකයින් විසින් සම්මත කරගත් එකඟතාවයකට අමෙරිකාව සහය නොදක්වා ඇති බව විදෙස් මාධ්‍ය පවසයි. ලොව පුරා සංක්‍රමණකයින් කළමනාකරණය සඳහා වූ එම සම්මුතියට එක්සත් ජාතීන්ගේ සංවිධානයේ අනෙකුත් රටවල් එකග වී ඇති අතර අමෙරිකාව පමණක් ඊට විරුද්ධ වී ඇති බව වාර්තා වේ. මෙක්සිකෝව හරහා අමෙරිකාවට ඇතුළු වීමට උත්සාහ කළ සංක්‍රණිකයින් අතුරින් දෙමාපියන් හා දරුවන් වෙන් කර තැබීමට පසුගියදා ද අමෙරිකානු ජනාධිපති ඩොනල්ඩ් ට්‍රම්ප් තීරණය කර තිබු බව සඳහන්ය. දේශපාලනික, සමාජයීය, ආර්ථික සාධක හේතුවෙන් ලොව පුරා සංක්රලමනිකයින් විශාල ප්‍රමාණයක් යුරෝපීය රටවල් ඇතුළු දියුණු රටවල් වලට ගමන් කිරීම සිදුවන අතර ඔවුන් වෙනුවෙන් ක්‍රියා කිරීම සඳහා වූ ගිවිසුමක් පසුගියදා මොරොක්කෝ රාජ්‍යයේදී ලෝක නායකයින් අත්සන් තබා තිබිණි.", "URL": "https://sinhala.adaderana.lk/news.php?nid=92542", "Category": null, "Parent URL": null}