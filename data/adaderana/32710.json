{"Source": "Adaderana", "Timestamp": "March 25, 2013 07:28 am", "Headline": "ඔරුගොඩවත්තේ ගින්නෙන් බරපතළ හානියක් නෑ", "News Content": "ඔරුගොඩවත්ත තෙල් ගබඩා සංකීර්ණයේ තෙල් ටැංකියක හටගත් හදිසි ගින්න හේතුවෙන් බරපතළ පරිසර හෝ දේපළ හානියක් සිදුව නොමැති බව ලංකා ඛනිජ තෙල් නීතිගත සංස්ථාව පවසයි. ඊයේ (24) පස්වරු 4.30 ට පමණ අකුණු සැර වැදීම හේතුවෙන් ලංකා ඛනිජතෙල් නිතිගත සංස්ථාවට අයත් ඔරුගොඩවත්ත තෙල් ගබඩා සංකීර්ණයේ එක් තෙල් ටැංකියක මෙම ගින්න හට ගත්තේය. කෙසේ වෙතත් පැය 2 ට ආසන්න කාලයක් තුළදී මෙම ගින්න සම්පූර්ණයෙන්ම මැඩපැවැත්වීමට හැකිවූ බව ලංකා ඛනිජ තෙල් නීතිගත සංස්ථාවේ කළමනාකරණ අධ්‍යක්ෂ සුසන්ත සිල්වා මහතා සඳහන් කළේය. මෙම ගින්න හේතුවෙන් හානි වූ ටැංකියේ තිබූ බොරතෙල් වෙනත් ටැංකිවලට ඉවත් කිරීමට පියවර ගෙන ඇති බව ද කළමනාකරණ අධ්‍යක්ෂ සුසන්ත සිල්වා මහතා පැවසීය.", "URL": "https://sinhala.adaderana.lk/news.php?nid=32710", "Category": null, "Parent URL": null}