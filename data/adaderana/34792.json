{"Source": "Adaderana", "Timestamp": "June 10, 2013 11:41 am", "Headline": "හොර පාරෙන් ගවයින් ප්‍රවාහනය කළ තිදෙනෙක් මාට්ටු", "News Content": "නීති විරෝධී ලෙස ගවයින් ප්‍රවාහනය කරමින් සිටි පුද්ගලයන් තිදෙනෙකු පස්සර ප්‍රදේශයේදී අත්අඩංගුවට ගෙන තිබේ. විශේෂ කාර්යය බලකා බදුල්ල කදවුරේ නිලධාරීන්ට ලද තොරතුරකට අනුව සිදුකළ සෝදිසියකදී සැකකරුවන් අත්අඩංගුවට ගත් බව පොලීසිය සඳහන් කරයි. හිංසාකාරී අයුරින් ප්‍රවාහනය කළ ගවයින් 10 දෙනෙකු සහ ලොරි රථය ද පොලිස් භාරයට ගෙන ඇත. මේ අතර බලපත්‍ර නොමැතිව ගව මස් ළඟ තබා සිටි පුද්ගලයින් දෙදෙනෙකු අත්අඩංගුවට ගත් බව ආගරපතන පොලීසිය සඳහන් කරයි. පොලිස් විශේෂ කාර්යය බලකා තලවකැලේ කදවුරේ නිලධාරීන් පිරිසක් සිදුකළ වැටලීමකදී ගවමස් කිලෝග්‍රෑම් 200 ක් සහ මෙම සැකකරුවන් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=34792", "Category": null, "Parent URL": null}