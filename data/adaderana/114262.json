{"Source": "Adaderana", "Timestamp": "July 16, 2019 01:33 pm", "Headline": "මුහුදු ජලයෙන් අවහිර වුණ අම්බලන්ගොඩ මාර්ගය යථා තත්ත්වයට", "News Content": "අම්බලන්ගොඩ - කහව මංසන්ධියේ සිට හික්කඩුව තෙල්වත්ත දක්වා වූ මුහුදු මාර්ගයට මුහුදු රළ පැමිණීම නිසා කොළඹ-ගාල්ල ප්‍රධාන මාර්ගයේ ගමනා ගමනයට බාධා මතුව ඇතැයි වාර්තා වෙයි. මේ වන විට ගාල්ල මාර්ග සංවර්ධන අධිකාරියේ සේවකයින් පැමිණ මාර්ගය යථා තත්ත්වයට පත් කරමින් සිටින බව අද දෙරණ වාර්තාකරු පවසයි. වාරකං සමය ආරම්භ වීමත් සමඟ ප්‍ර දේශයට බලපා ඇති දැඩි සුළං තත්ත්වය මුහුදු රළ මෙලෙස ගොඩට පැමිණීමට හේතුවී තිබේ. ප්‍රදේශවාසීන් සඳහන් කරන්නේ පසුගිය වසරවලට සාපේක්ෂව මේ වසරේ මෙම තත්ත්වය මදක් දැඩි වී ඇති බවයි. මේ හේතුවෙන් කොළඹ - ගාලු පාරේ කහව, ගොඩගම සහ තෙල්වත්ත අතර ප්‍රදේශවල කිලෝමීටර් 2ක් පමණ මුහුදු වැලි වලින් වැසී ගොස් තිබිණි. අප වාර්තාකරු ප්‍රකාශ කළේ අද පස්වරුව වන විට රත්ගම ප්‍රාදේශීය සභාවෙන් මෙම වැලි ඉවත් කිරීමට පියවර ගන්නා බවයි.", "URL": "https://sinhala.adaderana.lk/news.php?nid=114262", "Category": null, "Parent URL": null}