{"Source": "Adaderana", "Timestamp": "May 5, 2016 09:14 am", "Headline": "කල්කටා නයිට්රයිඩර්ස්ට ලකුණු 7ක ජයක්", "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ ඊයේ පැවති තරඟයකින් කිංග්ස් ලෙවන් පන්ජාබ් කණ්ඩායම පරදවා කල්කටා නයිට්රයිඩර්ස් කණ්ඩායම ලකුණු 07ක ජයක් ලබාගෙන තිබේ.තරඟයේ පළමුවෙන් පන්දුවට පහරදුන් කල්කටා කණ්ඩායම නියමිත පන්දුවාර 20 අවසානයේ කඩුලු 03ක් දැවී ලකුණු 164ක් ලබාගත්තේය. එම ඉනිම වෙනුවෙන් රොබින් උත්තාපා ලකුණු 70ක් ලබාගැනීමට සමත් වුණි. පිළිතුරු ඉනිම සඳහා පිටියට පිවිසි පන්ජාබ් කණ්ඩායමට නියමිත පන්දුවාර 20 අවසානයේ කඩුලු 09ක් දැවී ලබාගත හැකිවූයේ ලකුණු 157ක් පමණි. පන්දු යැවීමේදී කලකටා කණ්ඩායමේ ඇන්ඩෘ රොසෙල්ස් කඩුලු 04ක් බිඳ හෙළුවේය.", "URL": "https://sinhala.adaderana.lk/news.php?nid=59816", "Category": null, "Parent URL": null}