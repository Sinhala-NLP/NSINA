{"Source": "Adaderana", "Timestamp": "January 20, 2018 01:09 pm", "Headline": "ශ්‍රී ලංකා  වෛද්‍ය සභාවේ නිලවරණය 23 සහ 24", "News Content": "ශ්‍රී ලංකා වෛද්‍ය සභාවේ නිලවරණය ලබන 23 සහ 24 යන දෙදින තුළ පැවැත්වීමට නියමිතව තිබේ. ඒ සඳහා අපේක්ෂකයින් 13 දෙනෙකු ඉදිරිපත් වීමට නියමිත ඇති අතර ඉන් සාමාජිකයින් සිව් දෙනෙකු තෝරා පත් කර ගැණෙන බව ශ්‍රී ලංකා වෛද්‍ය සභාව සඳහන් කළේය. ඡන්දය ප්‍රකාශ කිරීම සඳහා වෛද්‍යවරුන් 27,500 ක් සුදුසුකම් ලබා ඇති අතර රජයේ , පෞද්ගලික සහ ත්‍රිවිධ හමුදාව නියෝජනය කරන වෛද්‍යවරුන් ඒ අතර වන බව සඳහන්ය. මෙවර නිලවරණයේ ඇති විශේෂත්වයක් වනුයේ රජයේ වෛද්‍ය නිලධාරීන්ගේ සංගමයේ ක්‍රියාකාරී සාමාජිකයින් ද ඒ සඳහා ඉදිරිපත්ව සිටීමය මේ අතර ශ්‍රී ලංකා වෛද්‍ය සභාව ලබන 26 වනදා රැස්වීමට නියමිතය. එහිදී මාළඹේ සයිටම් පෞද්ගලික වෛද්‍ය විද්‍යාලය, මාළඹේ තාක්ෂණික ආයතනයට ඒකාබද්ධ කිරීම සඳහා වූ රජය ගෙන ඇති ක්‍රියාමාර්ගය සම්බන්ධයෙන් අවසන් එකඟතාවයකට එළඹීමට නියමිතව ඇති බව වාර්තා වේ.", "URL": "https://sinhala.adaderana.lk/news.php?nid=83266", "Category": null, "Parent URL": null}