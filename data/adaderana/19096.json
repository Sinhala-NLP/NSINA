{"Source": "Adaderana", "Timestamp": "October 2, 2011 03:30 pm", "Headline": "රෝහල්වල අඩුපාඩු සොයාබලන්නැයි මැති ඇමතිවරුන්ගෙන් ඉල්ලයි", "News Content": "ජාතික සෞඛ්‍ය සතියේ ප්‍රථම දිනය වන හෙට(03) දිනයේ මහජන ‍සේවක සබඳතා දිනය ලෙස නම් කර තිබේ. හෙට දිනය තුළ ආණ්ඩු පක්ෂයේ සහ විපක්ෂ‍යේ සියලුම මැති ඇමතිවරුන් තම ආසනවල පිහිටි රෝහල්වල අඩුපාඩු හා දුෂ්කරතා පෞද්ගලිකම සොයා බැලීමට කටයුතු කරන ලෙස සෞඛ්‍ය අමාත්‍ය මෛත්‍රීපාල සිරිසේන මහතා ඉල්ලා සිටියි. එමඟින් රෝහල්වල තිබෙන අඩුපාඩු දුෂ්කරතා හඳුනාගැනීම අවශ්‍ය දත්ත තොරතුරු රැස් කිරීම මෙන්ම ඒ පිළිබඳ වාර්තාවක් සකස් කිරීමට ද නියමිතය. එම වාර්තාවට අනුව අදාළ මැති ඇමතිවරුන් සමඟ සාකච්ඡා කොට අදාළ අඩුපාඩු විසඳීමට ප්‍රමුඛතාව මත කටයුතු කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. ජාතික සෞඛ්‍ය සතියට සමගාමීව හෙට දිනයේ සිට ලබන 9වන දින දක්වා ජාතික මදුරු මර්දන සතියක් ද සෞඛ්‍ය අමාත්‍යාංශය විසින් ප්‍රකාශට‍ පත් කර තිබෙනවා.", "URL": "https://sinhala.adaderana.lk/news.php?nid=19096", "Category": null, "Parent URL": null}