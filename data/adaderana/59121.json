{"Source": "Adaderana", "Timestamp": "April 12, 2016 09:39 am", "Headline": "දේපළ කොල්ලකෑ 2ක් කොටු", "News Content": "රාගම ප්‍රදේශයේ ගෙවල් බිඳ දේපළ කොල්ලකෑම්වලට සම්බන්ධ සැකකරුවන් දෙදෙනෙකු කඩවත ප්‍රදේශයේ දී අත්අඩංගුවට ගෙන තිබේ.පෑලියගොඩ, බස්නාහිර පළාත් උතුරු කොට්ඨාශයට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.එහිදී සැකකරුවන් සතුව තිබී රන් ආභරණ සහ විද්‍යුත් උපකරණ කිහිපයක් පොලීසිය භාරයට ගෙන ඇති අතර දේපළ සොරාගැනීම් 12කට පමණ ඔවුන් සම්බන්ධ වී ඇති බවට අනාවරණය වී තිබේ.සැකකරුවන් කඩවත ප්‍රදේශයේ පදිංචිකරුවන් වන අතර ඔවුන් මහර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59121", "Category": null, "Parent URL": null}