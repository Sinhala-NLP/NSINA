{"Source": "Adaderana", "Timestamp": "January 19, 2012 09:05 pm", "Headline": "දිවා ආහාර ලබාදීමේ සබරගමු උළෙල රඹුක්කන දී", "News Content": "පාසල් ළමුන් සදහා දිවා ආහාරය ලබාදීමේ ජාතික උළෙල සමගාමීව අද(19) සබරගමු පළාත් උළෙල රඹුක්කන හිරිවඩුන්න විද්‍යාලයේදි පැවැත්විණි. ‍ සබරගමුවේ පළාතේ පාසල් 831 ට අයත් ළමුන් හැත්තෑඑක් දහස් අටසිය හත්දෙනෙකුට මෙම වැඩ පිළිවෙළ යටතේ නොමිලේ දිවා ආහාරය හිමිවිය. ‍ හිරිවඩුන්න විද්‍යාලයේ පැවති සබරගමු පළාත් උළෙලට සහභාගිවෙමින් කෑගල්ල දිස්ත්‍රික් පාර්ලිමේන්තු මන්ත්‍රි කනක හේරත් මහතා පාසල් දරුවකුට දිවා ආහාරය බෙදන අයුරු ඉහත ඡායාරූපයේ දැක්වේ.", "URL": "https://sinhala.adaderana.lk/news.php?nid=21511", "Category": null, "Parent URL": null}