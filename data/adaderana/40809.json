{"Source": "Adaderana", "Timestamp": "February 1, 2014 02:19 pm", "Headline": "බලයෙන් පහකළ ඊජිප්තු ජනපති කයිරෝ එයි", "News Content": "බලයෙන් පහකෙරුණු ඊජිප්තු ජනාධිපති මොහොමඩ් මොර්සි ඔහුට එල්ල වී ඇති චෝදනා සම්බන්ධයෙන් වන නඩු විභාගය සඳහා පෙනී සිටීමට කයිරෝ නුවරට පැමිණ තිබේ. විරෝධතාකරුවන් ඝාතනය කිරීම සම්බන්ධයෙන් ඔහුට එරෙහිව කයිරෝ අධිකරණයක දි විභාග වන නඩුවක් සඳහා පෙනි සිටීමට ඔහු කයිරෝ නුවරට පැමිණ ඇති බව විදෙස් මාධ්‍ය වාර්තා කරන්නේය. 2012 වසරේ එරට ජනාධිපති මන්දිරය අසළ විරෝධතාවයේ නිරත පිරිස් ඝාතනය කළ බවට මොර්සි ඇතුළු මුස්ලිම් සහෝදරත්ව පක්ෂයේ 14 දෙනෙකුට එරෙහිව චෝදනා එල්ලවී ඇත. මීට දින 04 කට පමණ පෙර විභාගවුණු තවත් නඩුවක දී මොර්සි ප්‍රකාශ කර ඇත්තේ තමන් තවමත් ඊජිප්තුවේ ජනාධිපතිවරයා බවයි.", "URL": "https://sinhala.adaderana.lk/news.php?nid=40809", "Category": null, "Parent URL": null}