{"Source": "Adaderana", "Timestamp": "October 10, 2011 04:13 pm", "Headline": "17 ට පෙර පුංචි ආණ්ඩුවේ මුල් පුටු නම් කළ යුතුයි", "News Content": "ඡන්ද විමසීම සිදු කළ පළාත් පාලන ආයතන 23 සඳහා ලබන 17 වැනි දිනට පෙර ප්‍රධානීන් නම් කරන ලෙස මැතිවරණ කොමාසාරිස්වරයා පක්ෂ ලේකම්වරුන් වෙත දැනුම් දී තිබේ. අදාළ පත් කිරීම් පිළිබඳ දිස්ත්‍රික් ලේකම්වරුන් හරහා මැතිවරණ කොමසාරිස්වරයා වෙත දැනුම් දිය හැකි බව නියෝජ්‍ය මැතිවරණ කොමසාරිස් ඩබ්ලිව්.පී සුමනසිරි මහතා සඳහන් කළේය. මේ අතර පැවති ඡන්ද විමසීමෙන් එක්සත් ජනතා නිදහස් සන්ධානය ජය ගත් පළාත් පාලන ආයතන 21 සඳහා කඩිනමින් ප්‍රධානීන් පත් කරන බව එක්සත් ජනතා නිදහස් සන්ධාන මහලේකම් අමාත්‍ය සුසිල් ප්‍රේමජයන්ත් මහතා පවසයි. අද පැවති මාධ්‍ය හමුවක දී ඔහු කියා සිටියේ සන්ධානයේ ප්‍රතිපත්ති අනුව අදාළ පත් කිරීම් සිදු කරන බවයි.", "URL": "https://sinhala.adaderana.lk/news.php?nid=19268", "Category": null, "Parent URL": null}