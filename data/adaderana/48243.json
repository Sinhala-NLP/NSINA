{"Source": "Adaderana", "Timestamp": "December 25, 2014 08:54 am", "Headline": "දෙමටගොඩින් ඇල්ලු තරුණිය ළඟ මත්කුඩු", "News Content": "හෙරොයින් ළඟ තබාගෙන සිටි තරුණියක දෙමටගොඩ, වේළුවනපාර ප්‍රදේශයේ දී අත්අඩංගුවට ගෙන තිබේ. බස්නාහිර පළාත් දුෂණ මර්දන අංශයට ලැබුණු තොරතුරකට අනුව සිදුකළ වැටලීමකදී ඇය අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී ඇය සතුව තිබී හෙරොයින් ග්‍රෑම් 30 යි මිලිග්‍රෑම් 610 ක් පොලිසිය විසින් සොයොගෙන තිබේ. මෙලෙස අත්අඩංගුවට ගෙන ඇත්තේ දෙමටගොඩ, වේළුවනපාර ප්‍රදේශයේ පදිංචි 25 හැවිරිදි තරුණියකි. ඇය මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=48243", "Category": null, "Parent URL": null}