{"Source": "Adaderana", "Timestamp": "February 6, 2018 02:17 pm", "Headline": "මීරාමඩදී අපේක්ෂිකාවට පහරදීලා-තවත් අපේක්ෂකයින් 2ක් එක්ක 6ක් මාට්ටු ", "News Content": "වාලච්චේන, මීරාමඩ ප්‍රදේශයේදී මෙවර පළාත් පාලන ආයතන ඡන්දයට ඉදිරිපත්ව සිටින අපේක්ෂිකාවකට පහරදීමේ සිද්ධියක් සම්බන්ධයෙන් අපේක්ෂකයින් දෙදෙනෙකු ඇතුළු පුද්ගලයින් 06 දෙනෙකු අත්අඩංගුවට ගෙන තිබේ. අදාළ අපේක්ෂිකාව මැතිවරණ ප්‍රචාරක කටයුතු සිදුකරමින් සිටියදී මෙම පහරදීම සිදුව ඇති බව පොලීසිය සඳහන් කළේය. මේ අතර පසුගිය 09 වනදා සිට මේ දක්වා වූ කාලය තුළ පළාත් පාලන ආයතන ඡන්ද විමසීමට අදාළව වාර්තා වූ සිද්ධීන් සම්බන්ධයෙන් අපේක්ෂකයින් 56 දෙනෙකු ඇතුළු පුද්ගලයින් 464 දෙනෙකු අත්අඩංගුවට ගෙන තිබේ. මේ දක්වා දිවයිනේ විවිධ පොලිස් ස්ථානවලට සිද්ධීන් 690 ක් වාර්තා වී ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=84043", "Category": null, "Parent URL": null}