{"Source": "Adaderana", "Timestamp": "May 25, 2018 01:23 pm", "Headline": "උඩප්පුව මෝය කට ඇරෙයි", "News Content": "පුත්තලම දිස්ති‍්‍රක්කය ඇතුළු ඒ ආශි‍්‍රත ප‍්‍රදේශ ගණනාවකට නැවතත් තද වැසි ඇඳ හැලෙමින් පවතීයි. මේ හේතුවෙන් පුත්තලම දිස්ති‍්‍රක්කයේ මාර්ග ගණනාවක් නැවතත් යට වී ඇති අතර, ආණමඩුව, පල්ලම, තබ්බෝව ජලාශය ආසන්න ප‍්‍රදේශ මෙන්ම මුද්දලම, මංගලඑළිය හා මදුරන්කුළිය යන ප‍්‍රදේශවල ජල ගැලීමේ තත්ත්වය උග‍්‍ර වී තිබේ. ඇති වෙමින් තිබෙන ගංවතුර අවදානම පාලනය කිරීම සඳහා අද(25) පස්වරු 2.30 ට පමණ උඩප්පුව මෝය කට විවර කොට ජලය බැස යාමට ඉඩ සලසන බව වාරිමාර්ග, ජල කළමනාකරණ හා ආපදා කළමනාකරණ රාජ්‍ය අමාත්‍ය පාලිත රංගේ බණ්ඩාර මහතා පැවසීය. ආපදා කළමනාකරණ නිලධාරීන්ගේ පූර්ණ අධීක්‍ෂණය යටතේ මෙම මෝය කට විවෘත කිරීමේ වැඩපිළීවෙල කි‍්‍රයාත්මකයි.", "URL": "https://sinhala.adaderana.lk/news.php?nid=89805", "Category": null, "Parent URL": null}