{"Source": "Adaderana", "Timestamp": "August 24, 2016 12:56 pm", "Headline": "පොලීසිය උදව්වක් ඉල්ලයි", "News Content": "බම්බලපිටිය පොලිස් බලප්‍රදේශයට අයත් කොළඹ 04,කොතලාවල ඇවනියු,අංක 21හි පදිංචිව සිටි වෙළෙඳ ව්‍යාපාරික මොහොමඩ් ශාකිබ් සුලෙයිමාන් යන අය පැහැරගැනීමට ලක්වී හෝ අතුරුදහන්ව ඇති බව පොලීසිය පවසයි.ඉකුත් 21 වන දින රාත්‍රී 11.15ට පමණ නිවෙස අසළදී මෙලෙස පැහැරගැනීමට හෝ අතුරුදහන්වීමකට ලක්ව ඇති බවට බම්බලපිටිය පොලීසියට පැමිණිලි ලැබී ඇති බවත්,ඒ අනුව ඔහු සොයාගැනීමට මහජන සහය ඉල්ලන බවත් පොලීසිය නිවේදනයක් නිකුත් කරමින් දන්වා සිටියි.ඒ අනුව ඔහුගේ අතුරුදහන්වීම සම්බන්ධයෙන් යම් තොරතුරක් දන්නේනම් 071-8591727 යන අංකයට කොළඹ අපරාධ කොට්ඨාසයේ අධ්‍යක්ෂකට හෝ,071-8591580 යන අංකයෙන් බම්බලපිටිය පොලිස් ස්ථානාධිපතිට හෝ 071-8591735 යන අංකයෙන් කොළඹ අපරාධ කොට්ඨාසයේ ස්ථානාධිපතිට හෝ දන්වන ලෙස පොලීසිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=63403", "Category": null, "Parent URL": null}