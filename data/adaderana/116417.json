{"Source": "Adaderana", "Timestamp": "August 13, 2019 07:59 am", "Headline": "දෙපිරිසක් අතර ගැටුමකින් දෙදෙනෙකුට තුවාල-7ක් අත්අඩංගුවට", "News Content": "වවුනියාව,කුමරුමන්කාඩුව ප්‍රදේශයේ ඊයේ (12) සවස දෙපිරිසක් අතර ඇති වු ගැටුමකින් තරුණ‍යින් දෙදෙනෙකු තුවාල ලබා ඇත. බහින් බස්වීමක් දුරදිග යාමෙන් ගැටුම හටගෙන ඇති අතර ගැටුමට සම්බන්ධ තරුණයින් හත් දෙනෙකු සැකපිට අත්අඩංගුවට ගෙන තිබේ. ‍පොලිසිය වැඩිදුරටත් පැවසූවේ තුවාලකරුවන් දෙදෙනා වවුනියාව රෝහලට ඇතුළත් කොට ඇති අතර, තුවාලකරුවන්ගේ තත්ත්වය තරමක් බරපතල බවයි. අත්අඩංගුවට ගත් සැකකරුවන් කඩු හා පිහි යොදා ගනිමින් ගැටුමට සම්බන්ධවි ඇති අතර, සැකකරුවන් අත්අඩංගුවට ගන්නා අවස්ථාවේදීද ගැටුම සිදුව ඇති බව සඳහන්. අත්අඩංගුවට ගත් සැකකරුවන් වයස අවුරුදු 20 ත් 30 ත් අතර පසුවන පිරිසක් වන බවත් පොලිසිය සඳහන් කළේය. මෙම පිරිස අද (13) වවුනියාව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර, සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116417", "Category": null, "Parent URL": null}