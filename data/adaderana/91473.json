{"Source": "Adaderana", "Timestamp": "June 25, 2018 02:22 pm", "Headline": "දිවියා ඝාතනය කළ සැකකරුවන් සිව්දෙනා රිමාන්ඩ්", "News Content": "කිලිනොච්චිය අම්බාල්කුලම් ප්‍රදේශයේ දී දිවියෙකු ඝාතනය කිරීමේ සිද්ධිය සම්බන්ධයෙන් ඊයේ රාත්‍රී අත්අඩංගුවට ගත් සැකකරුවන් සිව් දෙනා රක්ෂිත බන්ධනාගාර ගත කර තිබේ. සැකකරුවන් අද(25) කිලිනොච්චිය මහේස්ත්‍රාත්වරයා හමුවට ඉදිරිපත් කිරීමෙන් පසු ලබන 29 වනදා දක්වා රක්ෂිත බන්ධනාගාර ගත කළ බව අද දෙරණ වාර්තාකරු සඳහන් කළේය. පසුගිය 21 වැනිදා කිළිනොච්චිය, අම්බාල්කුලම් ගම්මානයට කඩා වැදුණු දිවියෙකු ගම්වාසීන් විසින් පහරදී ඝාතනය කර තිබුණි. සිද්ධියට අදාළ වීඩියෝ දර්ශන පදනම් කරගනිමින් කිලිනොචිචිය පොලීසිය සිදු කළ විමර්ශනවලදී මීට පෙර අත්අඩංගුවට ගෙන තිබූ සැකකරුවන් දෙදෙනා ද රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=91473", "Category": null, "Parent URL": null}