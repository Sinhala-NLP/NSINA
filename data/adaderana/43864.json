{"Source": "Adaderana", "Timestamp": "June 10, 2014 12:16 pm", "Headline": "ජාත්‍යන්තර කුඩු ජාවාරමකට ඉන්දියාවේදී  ලාංකිකයෙක් කොටු", "News Content": "ඉන්දියාව තුළ සහ ජාත්‍යන්තර වශයෙන් මහා පරිමාණ හෙරොයින් ජාවාරමක නිරත වු ශ්‍රී ලාංකිකයෙකු ඇතුළු පුද්ගලයින් පස් දෙනෙක් පන්ජාබ් පොලීසිය විසින් අත්අඩංගුවට ගෙන තිබේ. පසුගිය දින හතරක කාලය තුළ සිදුකරන ලද විශේෂ මෙහෙයුමකදී මෙම ජාවාරම්කරුවන් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. අත්අඩංගුවට ගත් සැකකරුවන් අතර ඇෆ්ගනිස්ථාන ජාතිකයින් ද වන බව සඳහන් වෙයි. ඔවුන් සතුව තිබී හෙරොයින් කිලෝග්‍රෑම් 23ක ප්‍රමාණයක් සොයාගෙන ඇති අතර එහි වටිනාකම ඉන්දියානු රුපියල් කෝටි 115ක් පමණ වන බව වාර්තා වෙයි. මොවුන් ඉතා සුඛෝපභෝගී රථ වාහන භාවිත කරමින් මෙම ජාවාරම සිදුකර ඇති බව පන්ජාබ් පොලීසිය පවසයි. ඔවුන් සතුව තිබී ඉන්දියානු රුපියල් ලක්ෂ 75ක මුදලක් සහ ගිනි අවි කිහිපයක් ද පොලිස් බාරයට ගෙන තිබේ.", "URL": "https://sinhala.adaderana.lk/news.php?nid=43864", "Category": null, "Parent URL": null}