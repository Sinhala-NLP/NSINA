{"Source": "Adaderana", "Timestamp": "September 6, 2014 01:28 pm", "Headline": "ITAK නායකත්වය මාවෙයි සේනාධිරාජාට  ", "News Content": "ඉලංගෙයි තමිල් අරසු කච්චි පක්ෂයේ(ITAK) නව නයකත්ව ධූරය සඳහා යාපනය දිස්ත්‍රික් පාර්ලිමේන්තු මන්ත්‍රී මාවෙයි සේනාධිරාජා මහතා තේරීපත් වී තිබේ. ආර්. සම්බන්ධන් මහතා විසින් මෙතාක් වනතුරු එම පක්ෂයේ නායකත්වය දැරූ අතර පසුගිය දින පැවති ඉලංගෙයි තමිල් අරසු කච්චි පක්ෂයේ මහා සම්මේලනයේදී නායකත්වයේ වෙනසක් සම්බන්යෙන් සාකච්ඡා පැවැත්වූ බව වාර්තා විය. කෙසේ වෙතත් අද(06) දිනයෙත් අදාළ පක්ෂ මහා සම්මේලනය පැවති අතර එහිදී ගත් තීරණයක් මත නව නායකත්වය නම් කළ බව වාර්තා විය. එසේම ඉලංගෙයි තමිල් අරසු කච්චි පක්ෂයේ නව ලේකම් ධූරය සඳහා නැගෙනහිර පළාත් සභා මන්ත්‍රී තුරෙයි රාජසිංහම් , දේශපාලන මණ්ඩලයේ කමිටු නායක ආර්. සම්බන්ධන් යන මහත්වරුන් තේරීපත්වී ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=45875", "Category": null, "Parent URL": null}