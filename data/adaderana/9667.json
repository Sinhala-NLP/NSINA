{"Source": "Adaderana", "Timestamp": "July 18, 2010 08:24 am", "Headline": "උඩුදුම්බර ඩිපෝවේ රියදුරෙක් උපවාසයක", "News Content": "හසලක, උඩුදුම්බර ඩිපෝවට අයත් භූමියේ අනවසර ඉදිකිරීම් සියල්ල ඉවත් කරන ලෙස ඉල්ලා එම ඩිපෝවේ රියදුරෙකු උපවාසයක් ආරම්භ කර තිබේ. ඊයේ උදෑසන සිට උඩුදුම්බර ඩිපෝ කාර්යාලයේ වහලය මතට නැග ඔහු මෙම මාරාන්තික උපවාසය ආරම්භ කර ඇති බව වාර්තා වේ. පසුගිය 14 වන දා ප්‍රවාහන නියෝජ්‍ය අමාත්‍ය රෝහණ දිසානායක මහතා මෙම ඩිපෝවේ නිරීක්ෂණ චාරිකාවක නිරත වී ඇති අතර එහි දී එම අනවසර ඉදිකිරීම් ඉවත් කරන ලෙස නියෝග කර තිබේ. එහෙත් නැවත එම භූමියේ අනවසර ඉදිකිරීම් ආරම්භ කර ඇති බව වාර්තා වේ. මේ හේතුවෙන් ‍එයට විරෝධය පළ කරමින් හසලක උඩුදුම්බර ඩිපෝවේ සේවය කරන රියදුරෙකු වන ඩී. කේ නිමල් වීරබාහූ මහතා මෙම උපවාසය ආරම්භ කර තිබේ.", "URL": "https://sinhala.adaderana.lk/news.php?nid=9667", "Category": null, "Parent URL": null}