{"Source": "Adaderana", "Timestamp": "December 11, 2010 10:03 pm", "Headline": "මෝටර් රථය මහ පාරෙන් මහවැලියට-තිදෙනෙක් මරුට", "News Content": "කටුගස්තොට-එලිෆන්ට් බාත් ප්‍රදේශයේදී මෝටර් රථයක් අනතුරට පත්වී‍මෙන් පුද්ගලයින් තිදෙනෙකු ජීවිතක්ෂයට පත්වී ඇතැයි පොලීසිය පවසයි. අද රාත්‍රී 8.30 ට පමණ එලිෆන්ට් බාත් ප්‍රදේශයෙන් මහවැලි ගඟට ‍පෙරළීමෙන් මෙම මෝටර් රථය අනතුර සිදුවී තිබේ. අනතුර සිදුවන අවස්ථාවේ සිව්දෙනෙකු මෝටර් රථයේ ගමන් කර ඇති අතර තිදෙනෙකු ජීවිතක්ෂයට පත් වුවද එක් අයෙකුගේ දිවි ගැලවී ඇතැයි පොලීසිය සඳහන් කරයි. තිදෙනාගේ මළ සිරුරු මේ වන විට මහනුවර රෝහලේ මෘත ශරීරාගාරයේ තැන්පත් කර ඇති අතර තුවාල ලැබූ පුද්ගලයා රෝහලේ ප්‍රතිකාර ලබමින් සිටින බව රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=12779", "Category": null, "Parent URL": null}