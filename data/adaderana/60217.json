{"Source": "Adaderana", "Timestamp": "May 17, 2016 10:15 am", "Headline": "නිවසට ගසක් වැටී අයෙක් මරුට-බිරිඳට තුවාලයි", "News Content": "මාදම්පේ - එගොඩවත්ත මාර්ගයේ නිවසක් මතට ගසක් කඩා වැටීමෙන් එක් අයෙකු මිය ගොස් තවත් අයෙකු බරපතළ ලෙස තුවාල ලබා රෝහල් ගත කර තිබේ.අද(17)අලුයම 1.35 ට පමණ මෙම සිද්ධිය සිදුවී ඇත.මිය ගොස් ඇත්තේ වර්ණකුලසූරියගේ අජිත් රුක්ෂාන් ප්‍රනාන්දු හෙවත් මංජු (අවු:38) නම් අයෙකි.තුවාල ලබා රෝහල් ගත කර ඇත්තේ මියගොස් ඇති අයගේ බිරිඳ වන ධම්මිකා පියසීලි (අවු:36) නම් කාන්තාවකි.ඇය මාදම්පේ ප්‍රාදේශීය රෝහලට ඇතුළත් කිරීමෙන් අනතුරුව හලාවත මහා රෝහලට මාරු කර යවා ඇත.අනතුර සිදුවන විට නිවස තුළ සිට ඇත්තේ අඹු - සැමියන් පමණක් වන අතර ප්‍රදේශවාසීන් සහ මාදම්පේ පොලීසිය එක්ව ගසට යටවී සිටි අඹු -සැමියන් මුදා ගැනීමට කටයුතු කළත් ඒ වන විටත් පිරිමි අය මිය ගොස් සිට ඇති බව සඳහන්ය.ගස කඩා වැටීමෙන් නිවසටද බරපතළ හානි සිදුවී ඇත.ඡායා රූ-ජූඩ් සමන්ත", "URL": "https://sinhala.adaderana.lk/news.php?nid=60217", "Category": null, "Parent URL": null}