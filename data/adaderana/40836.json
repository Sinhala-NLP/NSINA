{"Source": "Adaderana", "Timestamp": "February 2, 2014 04:10 pm", "Headline": "බන්ධනාගාරයට කුඩු ගෙනැවිත් මාට්ටු", "News Content": "කොළඹ මැගසින් බන්ධනාගාරය තුළට හෙරොයින් ගෙන යාමට උත්සාහ කළ කාන්තාවක් සහ තවත් පුද්ගලයෙකු බන්ධනාගාර නිලධාරීන් විසින් අත්අඩංගුවට ගෙන තිබේ. බන්ධනාගාර දෙපාර්තමේන්තුව සඳහන් කළේ ඊයේ පස්වරුවේ මොවුන් දෙදෙනා අත්අඩංගුවට ගත් බවයි. කාන්තාව විසින් කෑම පාර්සලයක් තුළ ද අනෙක් පුද්ගලයා දන්තාලේප පැකැට්ටුක් තුළ ද සඟවා බන්ධනාගාරය තුළට හෙරොයින් ගෙන ගොස් ඇති බව සඳහන්ය. අත්අඩංගුවට ගත් සැකකරුවන් වැඩිදුර පරීක්ෂණ කටයුතු සඳහා බොරැල්ල පොලිස් ස්ථානය වෙත භාරදී ඇත.", "URL": "https://sinhala.adaderana.lk/news.php?nid=40836", "Category": null, "Parent URL": null}