{"Source": "Adaderana", "Timestamp": "June 1, 2016 11:22 am", "Headline": " සූර් වී රිය පැදවූ චෝදනාවෙන් විජිත නිදහස්!", "News Content": "මත්පැන් පානය කර රිය පැදවූ බවට එල්ල වන චෝදනාවෙන් ජවිපෙ පා.ම විජිත හේරත් මහතා නිදොස් කොට නිදහස් කර තිබේ.රාජගිරියේදී පෙරේදා රාත්‍රී මන්ත්‍රීවරයා විසින් පැදවූ රථය දුරකථන රැහැන් කණුවක ගැටී එම කණුවට හා රථයට හානි සිදුව තිබුණි.සිද්ධි‍ය සම්බන්ධයෙන් මන්ත්‍රීවරයා වැලිකඩ පොලිසිය විසින් අත්අඩංගුවට ගෙන පසුව පොලිස් ඇප මත මුදාහැරිණ.කෙසේ වුවද අනතුර සිදුවන අවස්ථාවේදී මන්ත්‍රීවරයා බීමතින් සිටි බවට ද වාර්තා පළවු නමුත් සැකකාර මන්ත්‍රීවරයා එම චෝදනාවලින් නිදහස් කළ කොළඹ රථවාහන උසාවිය නොසැලකිලිමත්ව රිය පැදවීම හා රජයේ දේපළවලට හානි කිරීම යටතේ ඔහුට රුපියල් 1500ක දඩයක් නියම කරන ලදී.", "URL": "https://sinhala.adaderana.lk/news.php?nid=60673", "Category": null, "Parent URL": null}