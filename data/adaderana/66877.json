{"Source": "Adaderana", "Timestamp": "December 9, 2016 12:13 pm", "Headline": " දැඩි කොන්දේසි මත තවුහිද් ජමාද් ලේකම්ට ඇප", "News Content": "ආගම් අතර සුහදතාව කඩ කිරීමේ ප්‍රකාශ නිකුත් කිරීමේ චෝදනා මත අත්අඩංගුවට ගෙන රක්ෂිත බන්ධනාගාර ගත කර සිටි තවුහිද් ජමාද් සංවිධානයේ ලේකම් අබ්දුල් රාසික් දැඩි ඇප කොන්දේසි මත මුදාහැරීමට කොළඹ මහේස්ත්‍රාත් අධිකරණය නියෝග කර තිබේ.සැකකරුට රුපියල් දසදහසක මුදල් ඇපයක් ද , ලක්ෂ 10 බැගන් වු ශරීර ඇප 2ක් ද නියම කළ බව අප වාර්තාකරු පැවසීය.ආගම් අතර සුහදතාව කඩකිරීමේ අයුරින් ප්‍රකාශ නිකුත් කළ හොත් නඩුව අවසන් වන තෙක් සැකකරු රිමාන්ඩ් කරන බවද එහිදී අධිකරණය දැනුම්දී තිබේ. බුදු දහමට හා පූජ්‍ය ගලගොඩඅත්තේ ඥානසාර හිමියන්ට අපහාස වන ආකාරයේ ප්‍රකාශ සමාජ ජාල වෙබ් අඩවි වෙත මුදාහැර ඇති බව කියමින් පොලීසිය විසින් සැකකරු පසුගිය මස 16දා අත්අඩංගුවට ගෙන අධිකරණයට ඉදිරිපත් කර තිබුණි.", "URL": "https://sinhala.adaderana.lk/news.php?nid=66877", "Category": null, "Parent URL": null}