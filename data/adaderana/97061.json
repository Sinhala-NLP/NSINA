{"Source": "Adaderana", "Timestamp": "October 2, 2018 04:24 pm", "Headline": "ඔළුව උස්සපු අය මාට්ටු-CCTV දර්ශන සහිතයි", "News Content": "කුලියාපිටිය නගරයේ නවතා තිබෙන යතුරුපැදිවල රඳවා තිබෙන ආරක්‍ෂක හිස්වැසුම් සොරාගන්නා අයෙකු කුලියාපිටිය තිස්ස මාවතේ පොත් අළෙවි සැලක පිහිටි ආරක්‍ෂිත කැමරාවක සටහන්ව තිබේ. කුලියාපිටිය නගරසභාවේ නිලධාරිණියන් දෙදෙනෙකු රාජකාරි අවශ්‍යතාවයකට තිස්සමාවතේ පිහිටි පොත් මැදුරට පැමිණ ආපසු යමින් සිටියදී නවතා තිබූ යතුරුපැදියේ ආරක්‍ෂක හිසුවැසුම නොමැතිබව දැක පැමිණ පොත් අලෙවි සැල් හිමිකරුට පැවසීමෙන් පසුව අදාළ හිසුවැසුම සොරාගන්නා අයුරු කැමරා දර්ශන ඔස්සේ නිරීක්‍ෂණය වී ඇති බව වාර්තා වෙයි. පසුව අදාළ පොත් මැදුරේ හිමිකරු හා අවට ව්‍යාපාරිකයින් එක්ව නගරයේ ඇවිදිමින් සිටි අදාළ පුද්ගලයින්ගෙන් මේ පිළිබඳව විමසා සිටියදී ඔවුන් එය පිළිනොගෙන ඇත. පසුව අදාළ වීඩියෝ දර්ශන පෙන්වා ඇති අතර ඔවුන් විසින් වරද පිළිගෙන තිබේ. ඡායාරූප-කුලියාපියයියේ උපේන්ද්‍ර)", "URL": "https://sinhala.adaderana.lk/news.php?nid=97061", "Category": null, "Parent URL": null}