{"Source": "Adaderana", "Timestamp": "November 30, 2012 07:58 am", "Headline": "ශ්‍රී ලංකාව 63 වන තැනට", "News Content": "2013 වසරේ දී ඉපදීමට හොඳම රටවල් අතර ශ‍්‍රී ලංකාවට 63 වන ස්ථානය හිමිව තිබේ. ඉපදීමට හොඳම රාජ්‍ය ස්විට්සර්ලන්තය බව ලන්ඩනයේ ඉකොනොමිස්ටික් ආර්ථීක විද්‍යා සඟරාව මගින් සිදුකළ සමීක්ෂණයකින් අනාවරණය කර ඇත. ඔස්ට්‍රේලියාව, නෝර්වේ, ස්වීඩනය, ඩෙන්මාර්කය, සිංගප්පූරුව, නවසීලන්තය, නෙදර්ලන්තය, කැනඩාව සහ හොංකොං යන රාජ්‍යයන් ජීවත්වීම සඳහා වඩාත් සුදුසුම රාජ්‍යයන් බව එම සමීක්ෂණයේ දැක්වෙයි. එම වාර්තාවට අනුව ඉන්දියාවට 66 වන ස්ථානයත් අමෙරිකාවට 16 වන ස්ථානයත් බ්‍රිතාන්‍යයට 27 වන ස්ථානයත් හිමිව තිබේ. ඉපදීම සඳහා නුසුදුසුම රාජ්‍යය වන්නේ නයිජීරීයාවයි.", "URL": "https://sinhala.adaderana.lk/news.php?nid=29591", "Category": null, "Parent URL": null}