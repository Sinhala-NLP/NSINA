{"Source": "Adaderana", "Timestamp": "February 22, 2013 02:03 pm", "Headline": "කසකස්ථානයටත්  Nature s Secrets               අලෙවි මධ්‍යස්ථානයක්", "News Content": "ශ‍්‍රී ලංකාවේ අංක එකේ ශාකසාර රූපලාවනය වෙළෙඳනාමය වන Natures Secrets මේ වනවිට රටවල් 50ට අධික සංඛ්‍යාවක ලියාපදිංචි කර ඇත. වසර 2020 දි ලංකාවෙන් බිහි වන ජාත්‍යන්තර රූපලාවන්‍ය සන්නාමය බවට පත් කිරීමේ අරමුණ සහිතව මෙම කටයුතු සිදු කෙරෙයි. ඒ අනුව හිමෙන් වැසුණු සීතල කාලගුණයක් ඇති කසකස්ථානයේ මනරම් අස්තානා අගනුවර Nature s Secrets අලෙවි මධ්‍යස්ථානයක් පසුගියදා විවෘත කෙරිණි. එම අවස්ථාවට නේචර්ස් බියුටි ක‍්‍රියේෂන්ස් ආයතනයේ සභාපති/කළමනාකාර අධ්‍යක්‍ෂ සමන්ත කුමාරසිංහ මහතා සහ කසක්ස්ථාන Nature s Secrets අලෙවි නියෝජිත ගේ‍්‍රගරි කොලෝ මහතා හා ටට්යානා වැසිල්යේවා මහත්මියද සහභාගි වුහ. මෙරට ඉපැරණි සංස්කෘතික හා කලාත්මක උරුමය වු සීගිරියේ බිතුසිතුවම් වල අනුරුවකින් මෙම අස්තානා Nature s Secrets අලෙවි මධ්‍යස්ථානය නිර්මාණය කර තිබීම විශේෂත්වයකී. දේශීය වටිනාකම් ජාත්‍යන්තරයට රැගෙන යමින් අපේ පෞරාණික උරුමයන්වලට ජාත්‍යන්තර පිළිගැනීමක් ලබාදීම Natures Secrets හි අරමුණක් වේ. කසකස්ථානයේ ප‍්‍රධාන නගරවලට Nature s Secrets නිෂ්පාදන බෙදාහැරීමට එරට අලෙවි නියෝජිත ගේ‍්‍රගරි කොලෝ මහතා හා ටට්යානා වැසිල්යවා මහත්මිය මේවන විට කටයුතු කර ඇත.", "URL": "https://sinhala.adaderana.lk/news.php?nid=31843", "Category": null, "Parent URL": null}