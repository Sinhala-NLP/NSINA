{"Source": "Adaderana", "Timestamp": "May 29, 2014 02:08 pm", "Headline": " ගුවන්යානයකැයි සැක කළ හැකි රෝදයක් හමුවෙලා", "News Content": "ගුවන්යානයක යයි සැක කළ හැකි රෝදයක් අලුත්ගම අවට මුහුදු තීරයෙන් සොයාගෙන ඇති බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. ධීවරයින් පිරිසක් විසින් අද (29) දහවල් මෙය සොයාගෙන ඇති බවත්, අනතුරුව මොරගොල්ල සංචාරක පොලීසියට බාරදී ඇති බවත් පොලිස් මාධ්‍ය ප්‍රකාශකවරයා කියා සිටියි. මෙය නිශ්චිත වශයෙන්ම ගුවන්යානයක එකක් යයි තහවුරු කර නැති නමුත් සැක කළ හැකි බවත්, ඒ පිළිබඳ වැඩිදුර විමර්ශන සිදුකරන බවත් ඔහු වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=43574", "Category": null, "Parent URL": null}