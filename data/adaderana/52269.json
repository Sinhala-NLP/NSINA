{"Source": "Adaderana", "Timestamp": "June 26, 2015 01:38 pm", "Headline": "කාලෙකට පසු ඔස්ට්‍රේලියාවට පනින්න හැදූ 78ක් මාට්ටු", "News Content": "නීතී විරෝධීව ඔස්ට්‍රේලියාව බලායමින් සිටි ශ්‍රී ලාංකිකයින් 78 දෙනෙකු කිරින්දට නාවික සැතපුම් 65ක් ඈත මුහුදේදී අද අළුයම අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් ඉන්දික සිල්වා මහතා කියයි.අද අළුයම 12.30 පමණ ඔවුන් නාවික හමුදා අත්අඩංගුවට ගත් බවත්, ඒ අතර සිංහල ජාතිකයින් 17ක්, ද්‍රවිඩ ජාතිකයින් 59ක් හා යාත්‍රාවේ සේවකයින් දෙදෙනෙකු සිටින බවද ඒ මහතා පැවසීය.අත්අඩංගුවට ගත් පිරිස මේවන විට ගාල්ල වරායට රැගෙන එමින් සිටින බවද ඒ මහතා කියා සිටියේය.ශ්‍රී ලාංකිකයින් නීති විරෝධී ලෙස මුහුදු මාර්ගයෙන් ඔස්ට්‍රේලියාවට යාමට තැත්කළ පුවත් රැසක් පසුගිය වසර කිහිපය තුළ වාර්තා වූ අතර දිගු කලකට පසු නැවතත් මෙවැනි පුවතක් වාර්තා විය.", "URL": "https://sinhala.adaderana.lk/news.php?nid=52269", "Category": null, "Parent URL": null}