{"Source": "Adaderana", "Timestamp": "May 19, 2011 12:53 pm", "Headline": "නිල ඇඳුම් නොඇඳීම ගැන බස් හිමිකරුවන් හා සේවකයින් සමග සාකච්ඡා", "News Content": "පෞද්ගලික බස් රථ රියදුරන් සහ කොන්දොස්තරවරුන්ට ලබාදී ඇති නිල ඇඳුම් ඔවුන් භාවිතා නොකරන බවට තොරතුරු ලැබී ඇති බව ජාතික ගමනාගමන කොමිසන් සභාව පවසයි. ඒ සම්බන්ධයෙන් මේ වන විට පෞද්ගලික බස් රථ හිමිකරුවන් සහ සේවකයින් සමඟ සාකච්ඡා ආරම්භ කර ඇති බව ඔවුන් සඳහන් කරයි. නිල ඇඳුම් භාවිතා නොකිරීමට හේතුව අනාවරණය කර ගැනීමෙන් අනතුරුව නව ක්‍රමවේදයක් යටතේ යළි ක්‍රමවත්ව මෙම නිල ඇඳුම් වැඩපිළිවෙළ ක්‍රියාත්මක කරන බව ජාතික ගමනාගමන කොමිසන් සභාවේ ධාවන අධ්‍යක්ෂ එච්.ඩබ්ලිව්.විපුලසේන මහතා ප්‍රකාශ කළේය. ඊට අදාළ සැලසුම් ජාතික ගමනාගමන කොමිසන් සභාවේ නිලධාරීන් විසින් සකස් කිරීමට මේ වන විටත් කටයුතු කරමින් සිටින බව විපුලසේන මහතා පෙන්වා දෙයි. අන්තර් පළාත් පෞද්ගලික බස් රථ රියදුරන් සහ කොන්දොස්තරවරුන්ට මෙම නිල ඇඳුම් ලබාදී තිබුණ ද මෑතක සිට ඔවුන් එම නිල ඇඳුම් භාවිතා කිරීම නතර කර ඇති බව ද විපුලසේන මහතා ප්‍රකාශ කළේය.", "URL": "https://sinhala.adaderana.lk/news.php?nid=16192", "Category": null, "Parent URL": null}