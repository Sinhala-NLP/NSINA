{"Source": "Adaderana", "Timestamp": "July 4, 2019 09:16 am", "Headline": "ව්‍යාජ ඩොලර් නෝට්ටු සමඟ පුද්ගලයෙක් අත්අඩංගුවට", "News Content": "ව්‍යාජ අමෙරිකානු ඩොලර් 100 නෝට්ටු තොඟයක් සමඟ සැකකරුවෙකු අත්අඩංගුවට ගෙන තිබේ. ඩොලර් නෝට්ටු ලබා දෙන බවට පවසා පුද්ගලයෙකුගෙන් රුපියල් අට ලක්ෂයක මුදලක් වංචා කිරිමේ සිද්ධියක් සම්බන්ධයෙන් සැකකරු කොහුවල පොලිසිය විසින් අත්අඩංගුවට ගෙන තිබේ. පසුව සැකකරු පරික්ෂා කිරිමේදී ව්‍යාජ අමෙරිකානු ඩොලර් 100 නෝට්ටු 50ක් සොයා ගත් බව පොලිසිය පැවසුවේය. සැකකරු තෙඹුවන කඩවිදිය ප්‍රදේශයේ පදිංචි වීරම්මා ජිවරත්නම් නොහොත් දිලීපන් නමැත්තෙකු බව පොලිසිය සදහන් කළේය.", "URL": "https://sinhala.adaderana.lk/news.php?nid=113330", "Category": null, "Parent URL": null}