{"Source": "Adaderana", "Timestamp": "February 6, 2016 08:20 am", "Headline": "නව නිපැයුම්කරුවන්ට වෙ‍‍ළෙඳපොළ අවස්ථා හිමිකර දෙනවා", "News Content": "නව නිපැයුම්කරුවන්ට වෙ‍‍ළෙඳපොළ අවස්ථා හිමිකරදීම සඳහා විශේෂ වැඩපිළිවෙළක් ක්‍රියාත්මක කරන බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ නව නිර්මාණ බිහිකරන නිර්මාණකරුවන්ට වර්තමාන වෙ‍‍ළෙඳපොළ තුළ කොතෙක් දුරට අවස්ථාව සැළසී ඇද්ද යන්න ගැටලුවක් බවයි.නව නිපැයුම් වල ගුණාත්මක භාවය, ප්‍රමිතිය මෙන්ම එහි ආරක්ෂණය පිළිබවද සැළකිලිමත්විය යුතු බව ජනාධිපතිවරයා පෙන්වා දී තිබේ.ජනාධිපති කාර්යාලයේ පැවති 2016 වසරේ නව නිපැයුම් ජනාධිපති සම්මාන ප්‍රධානෝත්සවය අමතමින් ජනාධිපති මෛත්‍රීපාල සිරිසේන මහතා මේ බව ප්‍රකාශකර ඇත.රාජ්‍ය බැංකු හරහා නව නිපැයුම්කරුවන්ට ණය පහසුකම් ලබාදීමේ වැඩපිළිවෙළක් සකස් කිරීමටද පියවර ගන්නා බවද ජනාධිපතිවරයා එහිදී පවසා තිබේ.", "URL": "https://sinhala.adaderana.lk/news.php?nid=56954", "Category": null, "Parent URL": null}