{"Source": "Adaderana", "Timestamp": "March 28, 2018 01:16 pm", "Headline": "වැවක ගිලී පුද්ගලයෙකු මරුට", "News Content": "වැල්ලවාය ඌව කුඩාඔය පොලිස් බල ප්‍රදේශයේ ඇතිලිවැව කරමැටිය වැවේ දියේ ගිලීමෙන් පුද්ගලයකු ජීවිතක්ෂයට පත් වී තිබේ. මෙසේ දියේ ගිලුණු පුද්ගලයාගේ මළ සිරුර නාවික හමුදා කිමිදුම් කරුවන් විසින් සොයාගත් බව කුඩාඔය පොලීසිය පවසයි. දියේ ගිලීමෙන් මෙලෙස ජීවිතක්ෂයට පත් වී ඇත්තේ වැල්ලවාය ඇතිලිවැව හිගුරුආර ලිපනයේ පදිංචි වයස අවුරුදු දහනවයක ඩබ්ලිව්.ඒ. මහේෂ් ලක්මාල් නැමති තරුණයෙක් බව කුඩාඔය පොලීසිය ප්‍රකාශ කරයි. දියේ ගිලුනු තරුණයා සොයා ප්‍රදේශවාසීන් සහ පොලීසිය මෙහෙයුමක් ක්‍රියාත්මක කලද එයා සාර්ථක වී නැත. පසුව කුඩාඔය පොලීසිය සිදු කළ දැනුම් දීමකින් නාවික හමුදාව පැමිණ මළ සිරුර සොයාගත් බව සදහන් අතර පශ්චාත් මරණ පරීක්ෂණය අද (28) සිදු කිරීමට නියමිත අතර කුඩාඔය පොලිසිය පරීක්ෂණ සිදු කරයි.", "URL": "https://sinhala.adaderana.lk/news.php?nid=86508", "Category": null, "Parent URL": null}