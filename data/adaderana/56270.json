{"Source": "Adaderana", "Timestamp": "January 10, 2016 03:26 pm", "Headline": "රු. කෝටියකට අධික හෙරොයින් තොගයක් අල්ලයි ", "News Content": "රුපියල් කෝටියකට අධික වටිනාකමින් යුත් හෙරොයින් තොගයක් සමඟ පුද්ගලයෙකු මාලිගාවත්ත ප්‍රදේශයේදී අත්අඩංගුවට ගෙන තිබේ.මාලිගාවත්ත පොලීසියට ලද තොරතුරක් මත දූෂණ මර්ධන අංශයේ නිලධාරීන් විසින් මෙම වැටලීම සිදුකර ඇති බව සඳහන්ය.සැකකරු සතුව තිබී හෙරොයින් කිලෝ ග්‍රෑම් 01යි ග්‍රෑම් 176යි මිලි ග්‍රෑම් 616ක් එහිදී පොලීසිය විසින් සොයාගෙන තිබේ. අත්අඩංගුවට ගත් සැකකරු වත්තල ප්‍රදේශයේ පදිංචි 35 හැවිරිදි අයෙකි.ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මාලිගාවත්ත පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56270", "Category": null, "Parent URL": null}