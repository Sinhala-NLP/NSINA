{"Source": "Adaderana", "Timestamp": "November 18, 2013 11:14 am", "Headline": "ලබන වසරේ සෞඛ්‍ය සඳහා බිලියන 150 ක් වෙන් කරයි ", "News Content": "ලබන වසරේදී සෞඛ්‍ය ක්ෂේත්‍රයට රුපියල් බිලියන 150 ක පමණ මුදලක් අයවැයෙන් වෙන් කර ඇති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අමාත්‍යවරයා පෙන්වා දෙන්නේ පසුගිය වසර කිහිපය තුළදීම සෞඛ්‍ය ක්ෂේත්‍රය වෙනුවෙන් ඉහළම මුදලක් වෙන්කර ඇති බවයි. කුරුණෑගල සායනික වෛද්‍ය සංගමයේ වාර්ෂික අධ්‍යයන සැසිවාරය අමතමින් මෛත්‍රීපාල සිරිසේන මහතා මේ පිළිබඳ අනාවරණය කරන ලදී. එහිදී වැඩිදුරටත් අදහස් දැක්වූ සෞඛ්‍ය අමාත්‍යවරයා කියා සිටියේ ජනමාධ්‍ය තුළින් සහ දේශපාලන වේදිකා වලදී සෞඛ්‍ය වෘත්තිකයින්ගේ සේවය ඇගයීම වෙනුවට විවේචන එල්ල වන බවයි. මේ මස 26 වනදා වෛද්‍යවරුන් 1,046 දෙනෙකුට සීමාවාසික පත්වීම් ලබාදෙන බවද දෙසැම්බර් මස 17 වනදා හෙද පුහුණුව සඳහා 6,025 දෙනෙකු බඳවා ගන්නා බවද අමාත්‍යවරයා එහිදී සඳහන් කළේය.", "URL": "https://sinhala.adaderana.lk/news.php?nid=38927", "Category": null, "Parent URL": null}