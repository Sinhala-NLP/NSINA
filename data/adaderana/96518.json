{"Source": "Adaderana", "Timestamp": "September 22, 2018 09:16 am", "Headline": "සමලිංගික කතාපුවතක් රැගත් චිත්‍රපටයක් ප්‍රදර්ශනයට කෙන්යානු අධිකරණයේ අවසර", "News Content": "කෙන්යානු චිත්‍රපට වර්ගීකරණ මණ්ඩලය විසින් තහනම් කර තිබූ සමලිංගික සම්බන්ධතාවක් සහිත කතාපුවතක් රැගත් චිත්‍රපටයක් ප්‍රදර්ශනයට එරට අධිකරණයක් විසින් අවසර ලබාදී තිබේ. දින හතක් සඳහා පමණක් එය ප්‍රදර්ශනය කිරීම සඳහා අවසර ලබාදී ඇති බවයි විදෙස් මාධ්‍ය සදහන් කළේය. “රැෆිකි” ලෙස නම් කර ඇති අදාළ චිත්‍රපටය සමලිංගිකවාදය ප්‍රවර්ධනයට සහය දක්වන බව පවසමින් කෙන්යානු චිත්‍රපට වර්ගීකරණ මණ්ඩලය විසින් තහනම් කර තිබූ අතර එය “කෑන්ස්” සම්මාන උළෙල සඳහා ඉදිරිපත් කිරීමට සූදානම් කර තිබූ චිත්‍රපටයක් බව සඳහන්ය. කෙසේවෙතත් සතියක කාලයක් සඳහා ලබාදී ඇති මෙම අවසරය හේතුවෙන්“රැෆිකි” චිත්රිපටය “ඔස්කාර්” සම්මාන උළෙල සඳහා ද ඉදිරියේදී ඉදිරිපත් කිරීමේ හැකියාව පවතින බව විදෙස් මාධ්‍ය සඳහන් කළේය. බ්‍ර්තාන්‍ය යටත්විජිත සමයේ සිට පැමිණෙන නීතියක් ලෙස සමලිංගික සබඳතා කෙන්යාව තුළ තහනම් වේ.", "URL": "https://sinhala.adaderana.lk/news.php?nid=96518", "Category": null, "Parent URL": null}