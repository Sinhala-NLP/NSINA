{"Source": "Adaderana", "Timestamp": "April 3, 2019 06:58 pm", "Headline": "මම පිළිතුරු දුන්නේ භික්ෂුවකට නෙමෙයි තර්ජනය කළ උද්ඝෝෂකයෙක්ට-කිරිඇල්ල හේතු දක්වයි", "News Content": "අද (03) දිනයේ තමන් සභා නායක කර්යාලයේ කාර්ය බහුල වී සිටියදි දුරකතන ඇමතුමක් පැමිනි බවත් එම ඇමතුමෙන් කථා කළ පුද්ගලයා තර්ජනාත්මක ලෙස තමන්ට ඇමතු බව සඳහන් කරමින් රාජ්‍ය ව්‍යවසාය, කන්ද උඩරට උරුමය සහ මහනුවර සංවර්ධන අමාත්‍ය සහ පාර්ලිමේන්තුවේ සභානායක ලක්ෂ්මන් කිරිඇල්ල මහතා නිවේදනයක් නිකුත් කර ඇත. මාර්ගයක් සෑදීමට වෙන්කළ මුදල්වලින් තමන් රුපියල් ලක්ෂ 500ක් සොරකම් කර ඇති බවට ඇමතුමෙන් කථා කළ පුද්ගලයා තමන්ට බැන වැදුන බවද අමාත්‍යවරයා එහි සඳහන් කර ඇත. එම අවස්තාවේදි තමන් ද අවේගශිලිව එම ඇමතුමෙන් කතා කළ පුද්ගලයාට ඇමතු බව අමාත්‍යවරයා ඔහු නිකුත් කළ නිවේදනයේ සඳහන් කර ඇත. වැඩිදුරටත් එම නිවේදනයේ සඳහන් වී ඇත්තේ එම අවස්ථාවේ තමන් පිළිතුරු දුන්නේ භික්ෂුන් වහන්සේ නමකට නොව තමන්ට තර්ජනාත්මකව කථා කළ උද්ඝෝෂණකරුවෙකුට බව තමන් මෙම නිවේදනයෙන් දන්වා සිටින බවද අමාත්‍යවරයා එහි සඳහන් කර ඇත. අමාත්‍යවරයා නිකුත් කළ සම්පුර්ණ නිවේදනය පහතින් දැක්වේ https://i.postimg.cc/dQNrvJzs/IMG.jpg", "URL": "https://sinhala.adaderana.lk/news.php?nid=107320", "Category": null, "Parent URL": null}