{"Source": "Adaderana", "Timestamp": "August 12, 2010 11:03 am", "Headline": "ලංකෙම් Champions Night උත්කර්ෂවත් අයුරින්", "News Content": "අඩ සියවසකට ආසන්න කාලයක් පුරා\"ගොවියාගේ හිතමිතුරා\"ලෙසින් ප‍්‍රකට ශී‍්‍ර ලංකාවේ ප‍්‍රමුඛතම කෘෂි රසායන සමාගමවන, ලංකෙම් කෘෂි රසායන සමාගම තම වාර්ෂික අලෙවි නියෝජිත හමුව, \"ජයග‍්‍රාහිකයන්ගේ රාත‍්‍රිය\"(Champions Night) කොළඹ, සිනමන් ග‍්‍රෑන්ඞ් හෝටලයේදී අතිඋත්කර්ෂවත් අන්දමින් පසුගියදා පැවැත්වුණී. එම වාර්ෂික අලෙවි නියෝජිත හමුව මෙම වසරේදී පැවැත්වෙන්නේ දසවන වරට වීමෙන් මෙවර එය\"අභිමානවත් දස වසර\"(Decade of Supremacy) යනුවෙන් නම් කෙරුණි. මුළු දිවයිනම ආවරණය කෙරෙමින් විසිරී සිටින අලෙවි නියෝජිතයන් අතුරෙන්, මෙවර ලංකෙම් කෘෂි රසායන සමාගමේ විශිෂ්ටතම අලෙවි නියෝජිතවරයා ලෙසින් අගුණකොලපැළැස්සේ,\"රත්නායක කෙමිකල්ස්\"හි අධිපති එරල් රත්නායක මහතා සම්මාන ලැබී ය. පිළිවෙලින් එම සම්මාන ප‍්‍රදානයේ දෙවන හා තෙවන ස්ථානයන් හිමි වූයේ, පොතුහැර, ගී‍්‍රන් ඇග්‍රෝ කෙමිකල්ස් හි අධිපති ඒ. ඩබ්. දිසානායක බණ්ඩාර හා හිඟුරක්ගොඩ, දනහර එන්ටර්ප‍්‍රයිසස් හි අධිපති ඞී. විමලසේකර යන මහත්වරුන්ට ය. මෙම\"ජයග‍්‍රාහිකයන්ගේ රාත‍්‍රියේදී\"ලංකෙම් තාක්ෂණීක අලෙවි නියෝජිත මහතුන්ගේ සේවය හා කැපවීම ඇඟයීමට ලක්වූ අතර, වසරේ විශිෂ්ටතම තාක්ෂණික අලෙවි නියෝජිත සම්මානය, ලංකෙම් සමූහ ව්‍යාපාරයේ නියෝජ්‍ය සභාපති, එස්. ඞී. ආර්. අරුද්ප‍්‍රකාසම් මහතා අතින්, ඉන්දික සමන් කුමාර මහතාට පිරිනැමුනු අතර, එම සම්මානයෙහි පිළිවෙලින් දෙවන හා තෙවන සම්මානයන් හිමි වූයේ, ආර්.එ්.එස්.කේ. රණමුක හා එස්.බී.ජී. හක්මන යන මහත්වරුන්ට ය. තත්ත්වයෙන් උසස් හා පරිසරයට හානීදායක බවින් අඩු නිෂ්පාදන සැමවිටම මෙරට කෘෂි ක්ෂේත‍්‍රයට හඳුන්වා දෙන ලංකෙම් සමාගමේ ජාත්‍යන්තර සැපයුම්කරුවන් වන්නේ, ජපානයේ කුමියායි, ඇමෙරිකාවේDupont\"Monsanto, FMC, ස්ව්ට්සර්ලන්තයේ සින්ජෙන්ටා යන ලොව දැවැන්තම හා ප‍්‍රබලතම පර්යේෂණ පදනමක් හිමි කෘෂි රසායන සමාගම් වෙති. තවද,\"ජයග‍්‍රාහිකයන්ගේ රාත‍්‍රිය\" අලෙවි නියෝජිත හමුවට ජපානයේ කුමියායි සමාගමේ කළමනාකාර අධ්‍යක්ෂ, එස්. හුරි මහතා ඇතුළු විදේශීය නියෝජිතයන් රැසක්ම සහභාගීවීම ද මෙවර සම්මාන ප‍්‍රදානෝත්සවයේ විශේෂත්වයකි. ලංකෙම් සමාගම මෙරට කෘෂි කර්මාන්ත ක්ෂේත‍්‍රයට හඳුන්වා දුන් ගොව් මහතුන් අතර බොහෝ ජනප‍්‍රිය නිෂ්පාදන අතර, නොමිනි, රවුන්ඞ්අප්, සැටුනිල්, එම් 50 වල්නාශක හා එව්සෙක්ට් හා සෙලික්‍රෝන් වැනි කෘමි නාශක හා රිඩොමිල් හා ටිල්ට් වැනි දිලීර නාශක ද වෙති. විවිධ පළිබෝධ ගැටලු සඳහා විසදුම් ලෙසින් නිෂ්පාදන 35ක් දැනට වෙළඳපොළට හඳුන්වා දී ඇති ලංකෙම් සමාගම ඉදිරියේදී හඳුන්වා දීමට නියමිත නවතම නිෂ්පාදන අතර, සියලූ වල් එක්වර මර්දනය කළහැකි සුපිරි වල් නාශකයන් ඇතුළු නිෂ්පාදන රැසක්ම මේවන විටදී පර්යේෂණ මට්ටමේ පවතී. තත්ත්වයෙන් උසස් නිෂ්පාදන ගොවිබිමට සැපයීම සහතික කිරීමට ලංකෙම් කෘෂි රසායන සමාගමට ISO 9001:2008 ජාත්‍යන්තර තත්ත්ව කළමනාකරණ පද්ධති සහතිකකරණය, ISO 14001:2005 පාරිසරික කළමනාකරණ පද්ධති සහතිකකරණය, හා OHAS 18001:2005 වෘත්තීමය සෞඛ්‍යය හා සුරක්ෂිත කළමනාකරණ පද්ධති සහතිකකරණය යන තත්ත්ව සහතික තුනම හිමි කරගත් ශී‍්‍ර ලංකාවේ ප‍්‍රථම හා එකම කෘෂි රසායන සමාගමවන්නේ ද ලංකෙම් ය. එමෙන්ම සැමවිටම මෙරට කෘෂි ක්ෂේත‍්‍රයේ අනාගතය කල් ඇතිව දකින ලංකෙම් සමාගමේ කළමනාකාරීත්වය, රුපියල් මිලියන 250ක ආයෝජනයකින් අනාගත අවශ්‍යතාවලට ගැලපෙන නවීනතම අංගෝපාංගවලින් සමන්විත නව කර්මාන්තශාලාවක් පන්නල කර්මාන්ත ජනපදයේ ඉදිකර ඇත. ලංකෙම් කෘෂි රසායන සමාගමේ ඉදිරි දශකය සඳහා වූ සැලසුම පැහැදිලි කරමින් එම සමාගමේ අධ්‍යක්ෂ, දමිත් විතාරණ මහතා පැවසුවේ, අවම රසායන ප‍්‍රමාණයකින් වැඩි ඵලදායිතාවක් ලබාදෙන, පරිසරයට හානිකර බවින් අඩු කෘෂි නිෂ්පාදන තුළින් අස්වැන්න වැඩිකරමින් ගොවි මහතුන්ගේ ආර්ථිකය ශක්තිමත්කිරීම තම සමාගමේ අරමුණ බවය. කෙටිකාලීන ලාභ ප‍්‍රයෝජන ලැබීමෙන් තොරව දීර්ඝකාලීන සැලසුම් හා ක‍්‍රමෝපායයන් තුළින් ඉදිරි දශකයේදීත් ප‍්‍රමුඛයා වීමට අදහස් කර ඇති බව ය. මෙම\"ජයග‍්‍රාහිකයන්ගේ රාත‍්‍රිය\"අලෙවි නියෝජිත හමුව අමතමින් ලංකෙම් කෘෂි රසායන සමාගමේ සාමාන්‍යාධීකාරී, නිශාන්ත ජයමාන්න මහතා පැවසුවේ, දස වසරක අභිමානවත් ගමනට සහයෝගය දැක්වූ ලංකෙම් නිෂ්පාදන කෙරෙහි විශ්වාසය තැබූ මෙරට ගොවි ජනතාව, අලෙවි නියෝජිතයන් සේම, තම සමාගමේ කාර්යය මණ්ඩලය ඇතුළු සැමම මෙහිදී සිහිපත්කිරීම යුතුකමක් බවය. තවද, පළිබෝධනාශක රෙජිස්ටාර් කාර්යාලයේ නිලධාරින් හා කෘෂිකර්ම දෙපාර්තමේන්තුවේ නිලධාරීන් ද මෙහිදී විශේෂයෙන් සිහිපත් කළ යුතු බවද ඔහු පැවසීය.", "URL": "https://sinhala.adaderana.lk/news.php?nid=10177", "Category": null, "Parent URL": null}