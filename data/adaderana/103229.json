{"Source": "Adaderana", "Timestamp": "January 28, 2019 04:22 pm", "Headline": "අඩි 10ක් දිග අමුත්තා", "News Content": "අම්බලන්තොට මිරිජ්ජවිල සඳපහනගම ප්‍රදේශයේ නිවසක් අසලට පැමිණි අඩි 10 ක පමණ හැල කිඹුලෙකු කලමැටිය වනජීවී කාර්යාලයේ නිලධාරින් විසින් අල්ලා බුන්දල ජාතික වනෝද්‍යානය වෙත මුදා හැර තිබේ. නිවසක් ආසන්නයේ වලක කිඹුලෙකු ඉන්නා බවට ප්‍රදේශ වාසීන්ගෙන් ලද තොරතුරකට අනුව අද(28) වනදා දහවල් කලමැටිය වනජීවී කාර්යාලයේ නිලධාරීන් පැමිණ මෙම කිඹුලා අල්ලා ගෙන තිබේ. මෙම කිඹුලා ප්‍රද්ශයේ වැවක සිට දඩයමේ යන අතරතුර මේ ආකාරයෙන් වත්තකට පමිනේනෙන්ට ඇති බව වනජීවී නිලධාරීන් විශ්වාස කරයි.", "URL": "https://sinhala.adaderana.lk/news.php?nid=103229", "Category": null, "Parent URL": null}