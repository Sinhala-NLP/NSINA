{"Source": "Adaderana", "Timestamp": "December 4, 2017 09:16 am", "Headline": "පිටකොටුවේ ගින්න නිවයි", "News Content": "පිටකොටුව, දෙවන හරස් විදියේ වෙළඳසැලක හදිසියේ හටගත් ගින්න මැඩපත්වා තිබේ. දෙවන හරස්විදියේ පිහිටි විසිතුරු භාණ්ඩ වෙළද සැලක ඊයේ(03) රාත්‍රී 09.15ට පමණ ගින්න හටගත් බව පොලීසිය පැවසුවේ. පොලිසිය, ප්‍රදේශවාසීන් සහ ගිනි නිවිම් ඒකකයේ නිළධාරින්ගේ සහය ඇතිව ගින්න සම්පූර්ණයෙන් මැඩපවත්වා තිබේ. ගින්නට හේතුව විදුලි කාන්දුවක් බවට අනාවරණය වී ඇති බව පොලීසිය සඳහන් කළේය. ගින්නෙන් ජිවිත හානි සිදුව නොමැති අතර සිදු වූ දේපල හානිය පිළිබඳ මෙතෙක් තක්සේරු කර නොමැති බව කොටුව පොලීසිය සඳහන් කළේය.", "URL": "https://sinhala.adaderana.lk/news.php?nid=81003", "Category": null, "Parent URL": null}