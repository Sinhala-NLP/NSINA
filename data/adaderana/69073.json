{"Source": "Adaderana", "Timestamp": "February 3, 2017 03:48 pm", "Headline": " සංහිඳියාව ගොඩනැගීමේදී දහම් අධ්‍යාපනය වැදගත්  ", "News Content": "ජාතික සමඟිය සහ සංහිඳියාව ගොඩනැගීමේදී දහම් අධ්‍යාපනයට පුළුල් වගකීමක් පැවරෙන බව ජනාධිපති මෛත්‍රීපාල සිරිසේන මහතා පවසයි.කුමන ජාතියකට හෝ ආගමකට අයත් වුවත් දරුවන් අතර අන්‍යෝන්‍ය විශ්වාසය සහ සහෝදරත්වය ගොඩනැගීමට දහම් අධ්‍යාපනය තුළින් කටයුතු කළ යුතු බව ජනාධිපතිවරයා පෙන්වා දෙයි.එමෙන්ම මෙරට දරු පරපුර පරාජිත මානසිකත්වයෙන් මිදුණු ධනාත්මක ආකල්ප සහිත යහපත් අනාගත පරපුරක් ලෙස ගොඩනැගීමට දහම් අධ්‍යාපනය පිටුවහලක් විය යුතු බව ද ජනාධිපතිවරයා සඳහන් කරයි.කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැති සර්වාගමික දහම් පාසල් කතිකාවට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.ජාතික ඒකාබද්ධතාවය හා ප්‍රතිසන්ධානය පිළිබඳ සංකල්පය සර්වාගමික නායකවරුන් සහ දහම් පාසල් ගුරුවරුන් හරහා දහම් පාසල් අධ්‍යාපනය තුළ ආයතන ගත කිරීමේ අරමුණින් ජාතික ඒකාබද්ධතා හා ප්‍රතිසන්ධාන අමාත්‍යංශය විසින් මෙම වැඩසටහන සංවිධානය කර තිබුණි.", "URL": "https://sinhala.adaderana.lk/news.php?nid=69073", "Category": null, "Parent URL": null}