{"Source": "Adaderana", "Timestamp": "October 8, 2012 10:23 am", "Headline": "හිස හා දෙඅත් කැපූ සිරුරක් හමුවෙයි", "News Content": "මාතර, හිත්තැටිය, කිරළ කැලේ ප්‍රදේශයේ තිබී හිස සහ දෙඅත් කපා ඉවත් කර තිබූ පුද්ගලයෙකුගේ මළ සිරුරක් සොයාගෙන තිබේ. එම මළ සිරුර හිත්තැටිය, වලව්වත්ත ප්‍රදේශයේ පදිංචිව සිටි 26 හැවිරිදි තරුණයෙකුගේ බවට හදුනාගෙන ඇති බව මාතර පොලීසිය සඳහන් කළේය. පසුගිය 6 වෙනිදා සිට ඔහු අතුරුදන්ව ඇති බවට මියගිය පුද්ගලයාගේ මව විසින් මාතර පොලීසියට පැමිණිලි කර තිබිණ. මේ අතර කළුතර දකුණ ප්‍රදේශයේ කළුග‍ඟේ පාවෙමින් තිබූ නාදුනන කාන්තා මළ සිරුරක් පොලීසිය විසින් සොයාගෙන තිබේ. එම මෘත ශරීරය කළුතර නාගොඩ රෝහලේ තැන්පත් කර ඇති බව කළුතර දකුණ පොලීසිය පැවසුවේය.", "URL": "https://sinhala.adaderana.lk/news.php?nid=28113", "Category": null, "Parent URL": null}