{"Source": "Adaderana", "Timestamp": "January 30, 2018 01:34 pm", "Headline": "අනතුරකින් ජීවිතයක් නවතී", "News Content": "අලව්ව - ගිරිඋල්ල මාර්ගයේ ඉඹුල්ගොඩ ප්‍රදේශයේදී සිදුවූ අනතුරකින් තරුණයෙකු මියගොස් තිබේ. ධාවනය වෙමින් තිබූ ත්‍රීරෝද රථයක් ඉදිරියෙන් පැමිණි වෙනත් රථයකට ඉඩ ලබාදීම සඳහා මාර්ගයේ වම් පසට ගැනීමේදී රියදුරුට පාලනය කරගත නොහැකිව මාර්ගයෙන් ඉවතට පැන පෙරළීමෙන් අනතුර සිදුව ඇති බව පොලීසිය පැවසුවේය. අනතුර සිදුවන අවස්ථාවේදී ත්‍රීරෝද රථයේ රියදුරුට අමතරව තවත් පුද්ගලයෙකු ගමන් කර ඇති අතර තුවාල ලැබු ඔවුන් දෙදෙනා අලව්ව රෝහලට ඇතුළත් කර තිබේ. අනතුරුව ත්‍රීරෝද රථයේ පිටුපස ගමන් කළ පුද්ගලයා වැඩිදුර ප්‍රතිකාර සඳහා කුරුණෑගල රෝහලට මාරුකර යවා ඇති අතර එහිදී ඔහු මියගොස් තිබේ. මියගොස් ඇත්තේ මාතර, වල්ගම ප්‍රදේශයේ පදිංචිව සිටි 24 හැවිරිදි තරුණයෙකි. අනතුර සම්බන්ධයෙන් අලව්ව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=83789", "Category": null, "Parent URL": null}