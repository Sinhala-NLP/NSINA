{"Source": "Adaderana", "Timestamp": "November 28, 2017 05:02 pm", "Headline": "රංගන කැපෙයි-ජෙෆ්රි එයි", "News Content": "ඉන්දීය කණ්ඩායම සමඟ පැවැත්වෙන තෙවන ටෙස්ට් ක්‍රිකට් තරඟය සඳහා ශ්‍රී ලංකා කණ්ඩායමේ ජ්‍යේෂ්ඨ ක්‍රීඩක රංගන හේරත් වෙනුවට ජෙෆ්රි වැන්ඩසේ කණ්ඩායමට කැඳවීමට නියමිතව ඇති බව වාර්තා වෙයි. ඊයේ නිමා වූ දෙවන ටෙස්ට් තරඟයේදී රංගන හේරත් ආබාධයකට ලක්වුණි. 39 හැවිරිදි රංගන හේරත් විසින් එම තරඟයේදී පන්දු වාර 39 කදී ලකුණු 81 කට එක් කඩුල්ලක් බිඳ හෙළුලීය. කෙසේවෙතත් රංගන හේරත් ආබාධයට ලක්වීම හේතුවෙන් ලබන 02 වනදා ආරම්භ වන තෙවන ටෙස්ට් තරඟය සඳහා ජෙෆ්රි වැන්ඩසේ සංචිතයට එක් කිරීමට තීරණය කර ඇත. ඒ අනුව වැන්ඩසේගේ පළමු ජාත්‍යන්තර ටෙස්ට් තරඟය එය වනු ඇත. ජෙෆ්රි වැන්ඩසේ මේ දක්වා එක්දින තරඟ 11 කට සහ විස්සයි විස්ස තරඟ 07 කට සහභාගී වී තිබේ.", "URL": "https://sinhala.adaderana.lk/news.php?nid=80683", "Category": null, "Parent URL": null}