{"Source": "Adaderana", "Timestamp": "January 28, 2019 04:58 pm", "Headline": "පෞද්ගලික බසයේ ගැටී ත්‍රීරෝද රථ රියදුරුට බරපතළයි", "News Content": "මහනුවර සිට හැටන් දක්වා ධාවනය වු පෞද්ගලික බස් රථයක් සහ නාවලපිටිය සිට ගම්පොළ දක්වා අධික වේගයෙන් ධාවනය වු ත්‍රීරෝද රථයක් ගැටි සිදු වු අනතුරක් සිදුව තිබේ. අතුරින් ත්‍රීරෝද රථයේ රියදුරා බරපතළ තුවාල ලබා මුලික රෝහල වෙත ඇතුළත් කර ඇති බව නාවලපිටිය පොලීසිය පැවසිය. අද (28) පස්වරු 2.30 ට පමණ මෙම අනතුර සිදු වි ඇත්තේ නාවලපිටිය ගම්පොළ ප්‍රධාන මාර්ගයේ නාවලපිටිය වරකාව දුම්රිය හරස් ගේට්ටුව අසලදිය. අධික වේගයෙන් ධාවනය වි ඇති ත්‍රීරෝද රථයේ වේගය පාලනය කර ගත නොහැකිව ප්‍රතිවිරුද්ධ දිශාවෙන් ඉදිරියට ධාවනය වු බස් රථයේ ගැටි මෙම අනතුර සිදු වි ඇති බව නාවලපිටිය පොලිසියේ රථ වාහන අංශයේ නිලධාරින් පැවසුවේය. අනතුරෙන් බස් රථයට අලාභ හානි සිදු වි ඇති අතර ත්‍රීරෝද රථයට දැඩි අලාභ හානි සිදු ඇත.", "URL": "https://sinhala.adaderana.lk/news.php?nid=103233", "Category": null, "Parent URL": null}