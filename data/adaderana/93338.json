{"Source": "Adaderana", "Timestamp": "July 28, 2018 12:25 pm", "Headline": "ගාලු කොටු පවුරෙන් ගාල්ලේ අනන්‍යතාව පිළිඹිබු වෙන්නේ නැහැ", "News Content": "ගාලු කොටු පවුරෙන් ගාල්ල ප්‍රදේශයේ අනන්‍යතාව පිළිඹිබු නොකරන බව දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතා පවසයි. ගාල්ල නගරසභා භූමියේ ඊයේ (27) පැවති උත්සවයකට සහභාගීවෙමින් ප්‍රධාන අමාත්‍යවරවයා මේ බව ප්‍රකාශ කළේය. ගාල්ල ජාත්‍යන්තර ක්‍රිකට් ක්‍රීඩාංගණය නිර්මාණය කළේ රටේ සම්මත නීතිය අනුව නොවන බවත් එය ඉවත් කිරීමට කටයුතු කරමින් සිටින්නේද රටේ සම්මත නීතිය අනුව නොවන බව ඒ මහතා ප්‍රකාශ කළේය. කවුරුන් එම ක්‍රියාව සිදු කළද එය වැරදි ක්‍රියාවක් බවත් ගාල්ලට ජත්‍යන්තර ක්‍රිකට් ක්‍රීඩාංගණයක් අවශ්‍ය බවද ප්‍රධාන අමාත්‍යවරවයා පැවසීය. ගාල්ල අන්‍යතාව ගැන කතා කළහොත් පෙන්වන්නේ ගාල්ල කොටුව බවත් එහෙත් තමාගේ පෞද්ගලික මතය අනුව ගාලු කොටුව පෙන්වීම යනු අපි තවමත් යටත් විජිත රටක් බව පෙන්වීමක් බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93338", "Category": null, "Parent URL": null}