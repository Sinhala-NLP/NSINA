{"Source": "Adaderana", "Timestamp": "January 26, 2017 12:41 pm", "Headline": " දේශ සීමා තාප්පයට අපේ පිරිවැයක් නෑ", "News Content": "අමෙරිකානු ජනාධිපති ඩොනල්ඩ් ට්‍රම්ප් විසින් ඉදි කරන බවට පවසන දේශ සීමා තාප්පය සඳහා තම රට කිසිඳු පිරිවැයක් නොදරන බව මෙක්සිකානු ජනාධිපති පවසයි.මෙක්සිකානු ජනාධිපති හෙන්රික් නීටෝ පවසන්නේ දේශ සීමා තාප්පයක් ඉදි කිරීම මගින් අමෙරිකාව සහ මෙක්සිකෝව අතර ගනුදෙනු සීමා කළ නොහැකි බවයි.මෙක්සිකෝව සහ අමෙරිකාව අතර දේශ සීමා තාප්පය කිලෝ මීටර් 2000ක දිගකින් යුතු වන අතර ඒ සඳහා ඇමරිකානු ඩොලර් බිලියන ගණනක මුදලක් වැයවෙනු ඇතැයි පැවසෙයි.එම තාප්පය ඉදි කිරීම සඳහා ඩොනල්ඩ් ට්‍රම්ප්ගේ තනි තීරණයක් මත සිදුකළ නොහැකි අතර ඇමරිකානු කොංග්‍රස් මණ්ඩලයේ අනුමැතිය ඊට ලැබිය යුතු බව විදෙස් මාධ්‍ය වාර්තා කරයි.මෙම තීරණය කෙසේවෙතත් මෙක්සිකානු ජනාධිපති හෙන්රික් නීටෝ එළඹෙන ජනවාරි 31 වනදා කලින් සැලසුම් කළ පරිදි අමෙරිකාවේ සංචාරයක නිරත වන බව සඳහන්ය.", "URL": "https://sinhala.adaderana.lk/news.php?nid=68604", "Category": null, "Parent URL": null}