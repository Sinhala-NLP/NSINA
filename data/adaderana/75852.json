{"Source": "Adaderana", "Timestamp": "August 1, 2017 11:20 am", "Headline": "සයිටම් විරෝධී පා ගමනේ දෙවන දිනය අදයි", "News Content": "මාලඹේ සයිටම් පෞද්ගලික වෛද්‍ය විද්‍යාලය අහෝසි කිරීම, ශිෂ්‍ය මර්දනය ඇතුළු කරුණු කිහිපයක් මුල් කර ගනිමින් අන්තර් විශ්වවිද්‍යාලයීය ශිෂ්‍ය බලමණ්ඩලය ආරම්භ කළ විරෝධතා පා ගමනේ දෙවන දිනය අදයි.පේරාදෙණිය - ගලහ මං සන්ධියෙන් ආරම්භ වූ පා ගමන කොළඹ දක්වා ගමන් කිරීමට නියමිතව තිබේ.ඒ අනුව ඊයේ (31) දිනයේ පේරාදෙණියේ සිට මාවනැල්ල නගරය දක්වා සිසුන් පා ගමනින් ගමන් කළේය.අද දිනයේ මාවනැල්ල නගරයේ සිට නෙළුම්දෙණිය දක්වා විරෝධතා පා ගමන ගමන් කිරීමට නියමිත බව අන්තර් විශ්වවිද්‍යාලයීය ශිෂ්‍ය බලමණ්ඩලයේ වැඩබලන කැඳවුම්කරු සනත් බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=75852", "Category": null, "Parent URL": null}