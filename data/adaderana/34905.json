{"Source": "Adaderana", "Timestamp": "June 14, 2013 09:03 am", "Headline": "ත්‍රී රෝද රථය බස් රියේ ගැටී දෙදෙනෙක් මරුට", "News Content": "මහනුවර - කොළඹ ප්‍රධාන මාර්ගයේ රංවල ප්‍රදේශයේදී බස් රථයක් සහ ත්‍රිරෝද රථයක් මුහුණට මුහුණ ගැටීමෙන් සිදූ වු අනතුරකින් පුද්ගලයින් දෙදෙනෙක් මියගොස් තිබේ. ඊයේ (13) රාත්‍රී 10 ට පමණ සිදුවූ අනතුරෙන් තුවාල ලැබූ ත්‍රිරෝද රථයේ රියදුරු සහ එහි ගමන් ගත් අනෙක් පුද්ගලයන් දෙදෙනා රෝහල් ගත කිරීමෙන් පසු ඉන් දෙදෙනෙක් මියගොස් ඇති බව පොලීසිය පවසයි. අනතුරෙන් මියගොස් ඇත්තේ රත්තොට, දන්කන්ද, දඹගොල්ල ප්‍රදේශයේ පදිංචිව සිටි 21 හැවිරිදි තරුණයන් දෙදෙනෙකි. ත්‍රි රෝද රථයේ රියදුරුට නින්ද යාම හේතුවන් අනතුර සිදුව ඇති බවට අනාවරණය වී ඇති අතර කෑගල්ල පොලීසිය විසින් බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=34905", "Category": null, "Parent URL": null}