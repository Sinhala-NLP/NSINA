{"Source": "Adaderana", "Timestamp": "July 20, 2016 12:13 pm", "Headline": "අනධ්‍යයන කාර්ය මණ්ඩල 27 වැනිදා සිට අඛණ්ඩ වර්ජනයේ", "News Content": "විශ්වවිද්‍යාල අනධ්‍යයන කාර්යමණ්ඩලය ලබන 27 වනදා ‍සිට අඛණ්ඩ වැඩ වර්ජනයකට අවතීර්ණ වීමට තීරණය කර තිබේ.විශ්වවිද්‍යාල ඒකාබද්ධ වෘත්තීය සමිති කමිටුව මගින් මේ පිළිබඳව අවසන් තීරණයක් ගෙන ඇති බව එම කමිටුවේ භාණ්ඩාගාරික කේ.එල්.ඩී.ජේ රිච්මන්ඩ් මහතා සඳහන් කළේය.රුපියල් 2500ක දීමනාව විශ්වවිද්‍යාල අනධ්‍යයන සේවකයන්ටද ලබාදීම ඇතුළු ඉල්ලීම් 06ක් මුල් කරගනිමින් පසුගියදා ද සංකේත වැඩවර්ජනයක නිරත වුණි.කෙසේවෙතත් බලධාරීන් මෙතෙක් තම ගැටලු පිළිබඳ අවධානය යොමු නොකිරීම හේතුවෙන් අඛණ්ඩ වැඩවර්ජන ක්‍රියාමාර්ගයක නිරතවීමට තීරණය කළ බව විශ්වවිද්‍යාල ඒකාබද්ධ වෘත්තීය සමිති කමිටුවේ භාණ්ඩාගාරික කේ.එල්.ඩී.ජේ රිච්මන්ඩ් මහතා සඳහන් කළේය.", "URL": "https://sinhala.adaderana.lk/news.php?nid=62254", "Category": null, "Parent URL": null}