{"Source": "Adaderana", "Timestamp": "August 28, 2015 09:08 am", "Headline": "බිරිය මැරුවාට සැමියාට මරණ දඬුවම්", "News Content": "මනුෂ්‍ය ඝාතනයක් සිදුකිරීම සම්බන්ධයෙන් වරදකරු වූ පුද්ගලයෙකුට යාපනය මහාධිකරණය මගින් මරණ දඬුවම නියම කර තිබේ.ඊයේ දිනයේ නඩුව විභාගයට ගත් අවස්ථාවේ යාපනය මහාධිකරණ විනිසුරුවරයා විසින් මෙලෙස මරණ දඬුවම නියම කළ බව පොලිසිය පැවසුවේය.මානිප්පායි, ආණකොට්ටේ ප්‍රදේශයේදී තම බිරිඳට විදුරු බෝතලයකින් ඇන බරපතළ තුවාල සිදු කර ඝාතනය කිරීම ඔහුට එරෙහිව තිබූ චෝදනාවයි.මෙලෙස මරණ දඬුවම නියම වී ඇත්තේ 55 හැවිරිදි එම ප්‍රදේශයේම පදිංචිව සිටි පුද්ගලයෙකුට බව පොලිසිය පැවසුවේය.මානිප්පායි පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53507", "Category": null, "Parent URL": null}