{"Source": "Adaderana", "Timestamp": "October 8, 2017 08:41 am", "Headline": "  ජාතික විශ්‍රාමික දිනය අදයි", "News Content": "ජාතික විශ්‍රාමික දිනය අදට(8) දිනට යෙදී තිබේ. මෙවර ජාතික විශ්‍රාම දින සැමරුම් උළෙල සියලු පළාත් නියෝජනය වන පරිදි දිස්ත්‍රික් ලේකම් කාර්යාල සම්බන්ධීකරණයෙන් පැවැත්වෙන බව විශ්‍රාම වැටුප් දෙපාර්තමේන්තුව සඳහන් කළේය. “විශ්‍රාමයට සවියක්“ යන්න මෙවර එහි තේමාවයි. විශ්‍රාමික ජ්‍යෙෂ්ඨ පුරවැසියා පිළිබඳව ආර්ථික හා සමාජයීය වශයෙන් යහපත් වූ කථිකාවන් ගොඩනැගීම මෙවර විශ්‍රාම දින සැමරුම් උළෙලේ අරමුණ බව විශ්‍රාම වැටුප් දෙපාර්තමේන්තුව සඳහන් කළේය. මෙම වසරේ ඔක්තෝබර් මාසය අවසන් වන විට විශ්‍රාමික ප්‍රජාව වෙනුවෙන් රුපියල් මිලියන එක් ලක්ෂ 25,744ක මුදලක් විශ්‍රාම වැටුප් දෙපාර්තමේන්තුව විසින් ලබාදී තිබේ. එමෙන්ම සේවා කාලය වසර 10ක් සහ 12ක් නොමැතිව සේවයෙන් ඉවත් කරන ලද ත්‍රිවිධ හමුදා සාමාජිකයින් 2424කට මේ වන විට ප්‍රතිලාභ ලබාදී ඇති බව එම දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=78450", "Category": null, "Parent URL": null}