{"Source": "Adaderana", "Timestamp": "November 12, 2013 12:51 pm", "Headline": "ලංකාවට එරෙහිව උද්ඝෝෂණය කළ වයිකෝ ඇතුළු 300ක් අත්අඩංගුවට", "News Content": "ශ්‍රී ලංකා‍වට එරෙහිව ඉන්දියාවේදී උද්ඝෝෂණ ව්‍යාපාරයක නිරත වූ ඉන්දියානු ජාතිකයින් 300 දෙනෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගත් පුද්ගලයින් අතර ඉන්දියාවේ එම්.ඩී.එම්.කේ. පක්ෂයේ නායක වයිකෝ ‍මහතාද සිටින බව වාර්තා වෙයි. ඉන්දියාවේ පොදු ප්‍රවාහන සේවයට බාධා එල්ල කරමින් ‍එම විරෝධතා ව්‍යාපාරය දියත් කළ බවද සඳහන් වෙයි. මානව හිමිකම් කඩවීම් හා පොදු රාජ්‍ය මණ්ඩලයීය රාජ්‍ය නායක සමුළුව ලංකාවේදී පැවැත්වීම ඇතුළු කරුණු රැසක් මුල්කර ගනිමින් එම උද්ඝෝෂණය දියත් කර ඇති බව ඉන්දියානු මාධ්‍ය වාර්තා කරයි. ඡායා රූ - ද හින්දු වෙබ් අඩවිය", "URL": "https://sinhala.adaderana.lk/news.php?nid=38778", "Category": null, "Parent URL": null}