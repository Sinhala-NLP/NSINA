{"Source": "Adaderana", "Timestamp": "August 23, 2019 03:18 pm", "Headline": "සංගීත සංදර්ශනයක් අතරතුර තෙරපීමක්-5ක් ජීවිතක්ෂයට", "News Content": "ඇල්ජීරි‍යාවේ සංගීත සංදර්ශනයක් අතරතුර සිදු වු තෙරපීමකින් පුද්ගලයින් 05 දෙනෙකු මියගොස් ඇත. එහිදී තවත් පුද්ගලයින් 20 කට අධික පිරිසක් තුවාල ලබා ඇති බව විදෙස් මාධ්‍ය වාර්තා කළේය. ඇල්ජීරියාවේ අගනුවර ක්‍රීඩාංගණයක් තුළ පැවති අදාළ සංගීත සංදර්ශනයට දහස් ගණනක පිරිසක් සහභාගී වී සිට ඇති අතර ඇතුල්වීමේ දොරටුව අසලද මෙම තෙරපීම සිදුව ඇති බව සඳහන්. මියගිය පිරිස අතර කාන්තාවන් දෙදෙනෙකුද වන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=117299", "Category": null, "Parent URL": null}