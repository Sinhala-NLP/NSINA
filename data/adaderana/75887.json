{"Source": "Adaderana", "Timestamp": "August 2, 2017 12:01 pm", "Headline": "වරාය ගිවිසුමට එරෙහිව වයඹ උණුසුම් වෙයි", "News Content": "හම්බන්තොට වරාය ගිවිසුමට එරෙහිව වයඹ පළාත් සභාවේ ආණ්ඩු පක්ෂ මන්ත්‍රීවරු පිරිසක් ඊයේ(01) පළාත් සභා රැස්වීමේදී විරෝධතාවක නිරතව තිබේ.ආණ්ඩු පක්ෂ මන්ත්‍රීවරුන් බොහෝ දෙනෙකු කළු පටි පැළඳ පළාත් සභා රැස්වීමට සහභාගී වී සිටි බව අද දෙරණ වාර්තාකරු සඳහන් කළේය.මන්ත්‍රීවරුන්ගේ පුද්ගලික කරුණු දැක්වීම් අවස්ථාවේ ආණ්ඩු පක්ෂ මන්ත්‍රී ඩී.බී.හේරත් මහතා හම්බන්තොට වරයා ගිවිසුම සහ වත්මන් ආණ්ඩුවේ ක්‍රියාකාරීත්වය විවේචනය කරමින් අදහස් පළ කර පසුව විරෝධතා පුවරුවක්ද සභාවට ප්‍රදර්ශනය කර තිබේ.එහිදී ආණ්ඩු පක්ෂයේ තවත් මන්ත්‍රීවරුන් පිරිසක් ඔහුට සහය පළ කරමින් අසුන්වලින් නැගිට වරාය ගිවිසුමට සිය විරෝධතාවය පළ කර ඇති බව සඳහන්ය.එම අවස්ථාවේ විපක්ෂයේ මන්ත්‍රීවරුන් ඊට දැඩි විරෝධයක් දක්වා ඇති අතර දෙපිරිස අතර මෙවැනි උණුසුම් වචන හුවමාරුවක්ද හට ගත්තේය.", "URL": "https://sinhala.adaderana.lk/news.php?nid=75887", "Category": null, "Parent URL": null}