{"Source": "Adaderana", "Timestamp": "January 27, 2017 05:20 pm", "Headline": "මෛත‍්‍රී ඉතිහාස ගතවෙනවා ", "News Content": "දේශපාලනය තුළ වත්මන් ජනාධිපති මෛත‍්‍රීපාල සිරිසේන මහතා ඉතිහාස ගත වන බව මහාචාර්ය ජී.එල්. පීරීස් මහතා පවසයි.ඒ මහතා මේ බව කියා සිටියේ අද(27) ඒකාබද්ධ විපක්ෂ විසින් සංවිධානය කළ රැළියට එක්වෙමිනි.එමෙන්ම මෛත්‍රීපාල සිරිසේන මහතා යනු තම පක්‍ෂය තමා විසින්ම පැරද වු අපූරු නායකයෙක් බවද ඒ මහතා කියා සිටියේය.ඒ හේතුවෙන් සියල්ලන් එක්ව මහින්ද රාජපක්‍ෂ යුගයක් නැවත ආරම්භ කිරීම යුගයේ අවශ්‍යතාවයක් බව ඒ මහතා වැඩිදුරටත් කියා සිටියේය.මෙහිදී වැඩිදුරටත් අදහස් දැක්වූ මහාචාර්ය ජී.එල් පීරිස් මහතා පැවසුවේ ඇතැම් පිරිස් එක්වීමට කරනු ලබන ආරාධනා විපක්ෂය පිළි නොගන්නා බවයි.", "URL": "https://sinhala.adaderana.lk/news.php?nid=68698", "Category": null, "Parent URL": null}