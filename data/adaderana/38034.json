{"Source": "Adaderana", "Timestamp": "October 10, 2013 08:50 am", "Headline": "පාපන්දු සංගමයේ හිටපු සභාපතිට ජීවිතාන්තය දක්වා පාපන්දු තහනමක් ", "News Content": "ශ්‍රී ලංකා පාපන්දු සංගමයේ හිටපු සභාපතිවරයෙකු වන මනිලාල් ප්‍රනාන්දු මහතාට ජීවිතාන්තය දක්වා පාපන්දු තහනමක් පනවා තිබේ. ජාත්‍යන්තර පාපන්දු සම්මේලනය විසින් මෙම තහනම පනවා ඇති බව විදෙස් මාධ්‍ය වාර්තා කරයි. මනිලාල් ප්‍රනාන්දු මහතාට පසුගිය අප්‍රේල් මාසයේ වසර අටක පාපන්දු තහනමක් පැනවීමට ජාත්‍යන්තර පාපන්දු සම්මේලනය පියවර ගෙන තිබුණි. අදාළ තහනමට විරෝධය පළ කරමින් මනිලාල් ප්‍රනාන්දු මහතා අභියාචනයක් ඉදිරිපත් කරන ලදී. ඒ අතර මනිලාල් ප්‍රනාන්දු මහතාට ලබාදුන් දඬුවම ප්‍රමාණවත් නොවන බව ජාත්‍යන්තර පාපන්දු සම්මේලනයේ පරීක්ෂණ අංශයේ ප්‍රධානී මයිකල් ජේ.ගර්සියා විසින් ද චෝදනා පත්‍රයක් ගොනුකර තිබුණි. එම පැමිණිලි සම්බන්ධයෙන් පරීක්ෂණ පැවැත්වු ජාත්‍යන්තර පාපන්දු සම්මේලනය මනිලාල් ප්‍රනාන්දු මහතාට ජීවිතාන්තය දක්වා පාපන්දු තහනම් පැනවීමට තීරණය කර තිබේ. අතර එම අභියාචනය සළකා බැලීමෙන් අනතුරුව මෙම නව තහනම පනවා ඇති බව වාර්තා වෙයි. ජාත්‍යන්තර පාපන්දු සම්මේලන ප්‍රතිපත්ති ප්‍රකාශනයේ වගන්ති කිහිපයක් කඩකිරීම මනිලාල් ප්‍රනාන්දු මහතාට එල්ල වී ඇති චෝදනා වෙයි.", "URL": "https://sinhala.adaderana.lk/news.php?nid=38034", "Category": null, "Parent URL": null}