{"Source": "Adaderana", "Timestamp": "June 17, 2016 01:49 pm", "Headline": "දන්ත සායන නව මුහුණුවරකින්", "News Content": "පාසල් දන්ත සායන නව මුහුණුවරකින් සංවර්ධනය කිරීමට සෞඛ්‍ය අමාත්‍යාංශය තීරණය කර තිබේ.ඒ අනුව සියලුම පාසල්වල දන්ත සායන අලුත්වැඩියා කර පාසල් සෞඛ්‍ය මධ්‍යස්ථාන ලෙස ස්ථාපිත කිරීමට පියවර ගන්නා බව සෞඛ්‍ය අමාත්‍යාංශය සඳහන් කළේය.මේ වනවිට දිවයින පුර පාසල් දන්ත සායන 536ක් පවතින අතර ඉන් 306ක් අලුත්වැඩියා කළ යුතු බව සෞඛ්‍ය අමාත්‍ය රාජිත සේනාරත්න මහතා පවසයි.එම දන්ත සායන කඩිනමින් අලුත්වැඩියා කර පාසල් සෞඛ්‍ය මධ්‍යස්ථාන ලෙස ස්ථාපිත කිරීමට කටයුතු කරන බව අමාත්‍යවරයා සඳහන් කළේය.එම මධ්‍යස්ථාන තුළ වෛද්‍ය පරීක්ෂණ ප්‍රජනන වෛද්‍ය ක්‍රීඩා වෛද්‍ය දන්ත සේවා ඇතුළු උපදේශන සේවාවන් ක්‍රියාත්මක කිරීමට කටයුතු කරන බව ද සෞඛ්‍ය අමාත්‍ය රාජිත සේනාරත්න මහතා සඳහන් කළේය.", "URL": "https://sinhala.adaderana.lk/news.php?nid=61191", "Category": null, "Parent URL": null}