{"Source": "Adaderana", "Timestamp": "March 9, 2015 03:03 pm", "Headline": "මහින්ද දින්නා නම් මෛත්‍රී අඩි 6ක් පොළොව යට!", "News Content": "මහින්ද රාජපක්ෂ මහතා ඉකුත් ජනපතිවරණයෙන් දින්නා නම් මෛත්‍රීපාල සිරිසේන මහතාට අඩි 6ක් පො‍ෙළාව යට ඉන්න තිබුණා යැයි අධ්‍යාපන ඇමති අකිල විරාජ් කාරියවසම් මහතා පවසයි.එසේ වුවානම් මෛත්‍රිපාල සිරිසේන මහතාට උදව් කළ අයට රට හෝ ජීවිත හැර දමා යන්නට සිදුවන බවද සිරිකොතදී අද (09) පැවැති මාධ්‍ය හමුවකදී ඔහු කියා සිටියේය.මෛත්‍රිපාල සිරිසේන මහතාට බැණ වැදුණ පිරිස් දැන් ඔහු අපේ නායකයා යැයි කියමින් සිටින බවද පැවසූ කාරියවසම් මහතා ඒ ගැන උපෙක්ෂාවෙන් බලන බවද පැවසීය.මැතිවරණ ක්‍රමය වෙනස් කිරීම ගැන සාකච්ඡා ආරම්භ කර ඇති බවත්, පාර්ලිමේන්තු මැතිවරණයකින් පසු ජාතික ආණ්ඩුවකට යාමට ඉඩ ඇති බවත්, ඒ මහතා කීවේය.රාජපක්ෂවරු රකින්නේ නැති බවත්, ඔවුන් රකින බවට එක්සත් ජාතික පක්ෂයට චෝදනා එල්ල වී ඇති බවත්, පැවසූ අකිල විරාජ් කාරියවසම් මහතා චූදිතයින්ට‍ දඬුවම් දෙන බවත්, ඒවා ඉදිරියේදී බලාගන්න පුළුවන් බවත්, පැවසීය.යාපනයේ හා ආරුගම්බේ ඉදිවෙමින් පැවැති ජනාධිපති මන්දිර ජාත්‍යන්තර සම්මන්ත්‍රණ ශාලා යැයි කීවත් එවැනි කතා පිළිගැනීමට ජනතාව මෝඩ නැතැයිද ඒ මහතා පෙන්වාදුන්නේය මෙගා ඩීල් කාරයින් ගැන හොයන්න ජාත්‍යන්තර සහය ලබාගන්නා බවද, දින 100 වැඩපිළිවෙළ තුළ මේ දිනවල බොහෝ දේවල් කර ඇති බවද, අද මාධ්‍ය නිදහස තහවුරු කර ඇති බවත්, සුදුවෑන් සංස්කෘතියක් නැති බවත්, තොරතුරු දැන ගැනීමේ පනත ඉදිරියේදී ගෙන ඒමට නියමිත බවත්, හෙතෙම පැවසීය.මේ අතර ඉදිරි මැතිවරණයේදී එක්සත් ජාතික පක්ෂය යටතේ තරඟ කිරීමට ශ්‍රී ලංකා නිදහස් පක්ෂයේ ප්‍රගතිශීලි පිරිසක් නාමයෝජනා ඉල්ලා ඇතැයි ද ඒ ගැන සලකා බලන බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=49838", "Category": null, "Parent URL": null}