{"Source": "Adaderana", "Timestamp": "November 3, 2018 12:08 pm", "Headline": "දෙතැනකින් දෙදෙනෙක් අවසන් ගමන් යයි", "News Content": "වැලිගම, පොල්වතුමෝදර ප්‍රදේශයේදී සිදුවූ රිය අනතුරකින් කාන්තාවක් මියගොස් තිබේ. පොලීසිය පැවසුවේ මාතර දෙසට ධාවනය කළ මෝටර් රථයක් අතුරු මාර්ගයකට හැරවීමට යාමේදී පිටුපසින් පැමිණි ත්‍රීරෝද රථයක් ‍මෝටර් රථයේ ගැටීමෙන් අනතුර සිදුව ඇති බවයි. අනතුරෙන් බරපතල තුවාල ලැබූ ත්‍රීරෝද රථයේ ගමන් කළ කාන්තාවක් මාතර රෝහලට ඇතුළත් කිරීමේදී මියගොස් ඇති අතර මියගොස් ඇත්තේ පොල්ගම්පොල, දියපත්තුගම ප්‍රදේශයේ පදිංචිව සිටි 37 හැවිරිදි කාන්තාවකි. අනතුර සම්බන්ධයෙන් මෝටර් රථයේ සහ ත්‍රීරෝද රථයේ රියදුරන් දෙදෙනා අත්අඩංගුවට ගෙන තිබේ. මේ අතර දඹගල්ල, හෑන්තියාව ප්‍රදේශයේදී යතුරුපැදියක් පැදිකරුට පාලනය කරගත නොහැකිව මාර්ගයේ පෙරලීයාමෙන් සිදුවූ අනතුරකින් ද පුද්ගලයෙකු මියගොස් ඇති බව පොලීසිය පැවසීය. අනතුරෙන් යතුරුපැදියේ පැදිකරු සහ පසුපැදිකරු බරපතල තුවාල ලබා සිරිගල රෝහලට ඇතුළත් කර ඇති අතර එහිදී පසුපැදිකරු මියගොස් තිබේ.", "URL": "https://sinhala.adaderana.lk/news.php?nid=98629", "Category": null, "Parent URL": null}