{"Source": "Adaderana", "Timestamp": "July 15, 2019 12:57 pm", "Headline": "චීන ආර්ථිකයට මේ මොකද වෙන්නේ?", "News Content": "මේ වසරේ දෙවන කාර්තුවේදී චීන ආර්ථික වර්ධන වේගය 1990 වසරෙන් පසු අවම අගයක් වාර්තා වී තිබේ. අප්‍රේල් සිට ජුනි දක්වා වු කාලය තුළ එරට ආර්ථික වර්ධන වේගය සටහන් වී ඇත්තේ සියයට හයයි දශම දෙකක් ලෙසයි. මේ වසරේ පළමු කාර්තුවේදි සියයට හයයි දශම හතරක ආර්ථික වර්ධන වේගයක් සටහන් වී තිබුණි. ලොව දෙවන විශාලතම ආර්ථිකය හිමි චීනය අමෙරිකා එක්සත් ජනපදය සමඟ වෙළඳ යුද්ධයක නිරතව සිටියි. තම ආර්ථිකය උත්තේජනය කිරීමේ අරමුණින් චීනය වියදම් ඉහළ නැංවීමට හා බදු කපා දැමීමට පියවර ගෙන තිබුණි.", "URL": "https://sinhala.adaderana.lk/news.php?nid=114181", "Category": null, "Parent URL": null}