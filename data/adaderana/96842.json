{"Source": "Adaderana", "Timestamp": "September 28, 2018 10:18 am", "Headline": "නාලක ද සිල්වා රස පරික්ෂක දෙපාර්තමේන්තුවට එයි", "News Content": "ජනාධිපතිවරයා සහ හිටපු ආරක්ෂක ලේකම්වරයා ඝාතන කුමන්ත්‍රණයක් ඇති බවට දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර මහතා ඉදිරිපත්කළ දුරකථන සංවාද වලට අදාළව අද(28) නියෝජ්‍ය පොලිස්පති නාලක ද සිල්වා මහතාගෙන් කටහඬ සාම්පල ලබා ගත්තේය. ඒ නියෝජ්‍ය පොලිස්පති නාලක ද සිල්වා මහතාට රජයේ රස පරීක්ෂක වෙත ඉදිරිපත් කර කටහඬ සාම්පල ලබා ගන්නා ලෙසට කොළඹ කොටුව මහේස්ත්‍රාත්වරිය ඊයේ(27) ලබාදුන් නියෝගයට අනුවයි. ජනාධිපති මෛත්‍රීපාල සිරිසේන මහතා සහ හිටපු ආරක්ෂක ලේකම් ගෝඨාභය රාජපක්ෂ මහතා ඝාතන කුමන්ත්‍රණයක් පිළිබඳව නියෝජ්‍ය පොලිස්පති නාලක ද සිල්වා තමන් සමඟ සිදුකළ බව කියන දුරකතන සංවාද කිහිපයක් දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර මහතා පසුගියදා අනාවරණ කළේය. ඒ පසුගිය 26 වන දා නාමල් කුමාර මහතාගෙන් රජයේ රස පරීක්ෂක දෙපාර්තමේන්තුව කටහඬ පරීක්ෂා කිරීම සඳහා කටහඬ සාම්පල ලබා ගත් අතර අද දිනයේදී නියෝජ්‍ය පොලිස්පති නාලක ද සිල්වා මහතාට ද රජයේ රස පරීක්ෂක දෙපාර්තමේන්තුව වෙත පැමිණ කටහඬ සාම්පල ලබා දුන්නේය කොටුව මහේස්ත්‍රාත් අධිකරණය ලබාදුන් නියෝග අනුව නියෝජ්‍ය පොලිස්පති නාලක ද සිල්වා මහතා අද උදැසන 09.30ට පමණ රජයේ රස පරීක්ෂක දෙපාර්තමේන්තුව පැමිණියේය. නියෝජ්‍ය පොලිස්පති නාලක සිල්වා මහතා රජයේ රස පරීක්ෂක වෙත හඬ සාම්පලයක් ලබා දීමෙන් අනතුරුව ඉන් ඉවතට පැමිණියේය. එහිදී මාධ්‍යවේදීන් නියෝජ්‍ය පොලිස්පතිවරයාගෙන් සිද්ධිය සම්බන්ධයෙන් විමසුවද ඔහු එයට ප්‍රතිචාර දැක්වූයේ නොමැති බව වාර්තා වෙයි.", "URL": "https://sinhala.adaderana.lk/news.php?nid=96842", "Category": null, "Parent URL": null}