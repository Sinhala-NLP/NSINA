{"Source": "Adaderana", "Timestamp": "March 28, 2017 01:50 pm", "Headline": "දකුණු අප්‍රිකා -නවසීලන්ත තරඟයේ සිව්වන දිනය අද", "News Content": "සංචාරක දකුණු අප්‍රිකානු කණ්ඩායම සහ නවසීලන්ත කණ්ඩායම අතර තෙවන ටෙස්ට් ක්‍රිකට් තරඟයේ සිව්වන දිනය අද(28)යි. අද(28) දිනය නිමාවට පත් වන විට සිය දෙවන ඉනිම සඳහා පන්දුවට පහරදුන් දකුණු අප්‍රිකානු කණ්ඩායම කඩුලු 5ක් දැවී ලකුණු 80ක් ලබා සිටියේය. නොදැවී පන්දුවට පහරදෙමින් සිටි පෆ් ඩු ප්ලෙසිස් සහ ක්වින්ටන් ඩි.කොක් ලකුණු 15 බැගින් ලබා ගැනීමට සමත් විය. දකුණු අප්‍රිකානු කණ්ඩායම සිය ප්‍රථම ඉනිම සඳහා සියලු දෙනා දැවී ලකුණු 314ක් ලබාගත් අතර ඊට පිළිතුරු ලෙස නවසීලන්ත කණ්ඩායම සිය ප්‍රථම ඉනිම සඳහා ලකුණු 489ක් ලබාගත්තේය. ඒ අනුව දකුණු අප්‍රිකානු කණ්ඩායම කඩුලු 5ක් අතැතිව ලකුණු 95ක් නවසීලන්ත කණ්ඩායමට වඩා ඉදිරියෙන් පසුවෙයි.", "URL": "https://sinhala.adaderana.lk/news.php?nid=71460", "Category": null, "Parent URL": null}