{"Source": "Adaderana", "Timestamp": "April 24, 2015 03:54 pm", "Headline": "බිංගිරිය දයාසිරිටත් - වත්තල නිමල් ලංසාටත් දෙයි", "News Content": "ශ්‍රී ලංකා නිදහස් පක්ෂයේ නව ආසන සංවිධායකවරුන් 5 දෙනෙකුට ජනාධිපති මෛත්‍රීපාල සිරිසේන මහතා විසින් පත්විම් ලිපි බාරදී තිබේ.අද පෙරවරුවේ ජනාධිපති කාර්යාලයේදී මෙම පත්විම් ලිපි බාරදීම සිදුවු බව ජනාධිපති කාර්යාලය සඳහන් කළේය.ඒ අනුව වයඹ පලාත් ප්‍රධාන අමාත්‍ය දයාසිරි ජයසේකර මහතා බිංගිරිය ආසනයේ නිදහස් පක්ෂ සංවිධායකවරයා ලෙස පත් කර ඇති අතර අම්පාර නගරාධිපති ඉන්දික නලින් ජයවික්‍රම මහතා අම්පාර දකුණ ආසනයේ සංවිධායකවරයා ලෙස පත් කර ඇත. දැදිගම ආසනයේ සම සංවිධායකවරුන් ලෙස සබරගමුව පළාත් සභා මන්ත්‍රී උදයකාන්ත ගුණතිලක මහතා සහ වරකාපොලල ප්‍රාදේශිය සභාවේ සභාපති කිත්සිරි විජේතුංග මහතා පත්කර ඇති බව ජනාධිපති මාධ්‍ය අංශය සඳහන් කළේය.වත්තල ආසනයේ ශ්‍රී ලංකා නිදහස් පක්ෂ සංවිධායකවරයා ලෙස බස්නාහිර පළාත් සභා අමාත්‍ය නිමල් ලන්සා මහතා පත්කර තිබේ.", "URL": "https://sinhala.adaderana.lk/news.php?nid=50876", "Category": null, "Parent URL": null}