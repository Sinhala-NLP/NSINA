{"Source": "Adaderana", "Timestamp": "October 30, 2016 11:01 am", "Headline": "  සුරනිමල හා සයුර දිවයිනට පැමිණෙයි", "News Content": "පුහුණු හා සුහඳ සංචාරයක් සඳහා ඉන්දියාවේ කොචින් වරාය බලා පිටත්ව ගිය නාවික හමුදාවේ සුරනිමල සහ සයුර නෞකා එම සංචාරය නිමා කරමින් නැවත දිවයිනට පැමිණ තිබේ.සුරනිමල සහ සයුර නෞකා ඉන්දීය සංචාරය සඳහා මෙරටින් පිටත්ව ගියේ පසුගිය 24 වැනිදාය.ඉන්දියාවේ රැඳී සිටි කාලය තුළ එම නෞකා ඉන්දීය නාවික හමුදාව විසින් සංවිධානය කර තිබූ වැඩසටහන් රැසකට සහභාගී වූ බව නාවික හමුදාව ප්‍රකාශ කළේය.එහිදී ඉන්දීය නාවික හමුදාවට අයත් සුනයිනා නෞකාව සමඟ සයුර සහ සුරනිමල නෞකා ඒකාබද්ධ පුහුණු අභ්‍යාසයක් ද සිදුකර තිබේ.කොචින් වරායේ සිට නැවත කොළඹ වරාය බලා පැමිණෙන අතරතුරදී ද මෙරට නාවික හමුදාව පුහුණු අභ්‍යාස කිහිපයක නිරත වී ඇති අතර නෞකාවකින් මුහුදට වැටුණු පුද්ගලයෙකු මුදාගැනීම, ආපදාවට පත් වූ නෞකාවක් ගොඩබිමට රැගෙන යාම, වැනි අභ්‍යාස ඒ අතර වූ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65540", "Category": null, "Parent URL": null}