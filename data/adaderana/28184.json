{"Source": "Adaderana", "Timestamp": "October 11, 2012 06:57 am", "Headline": " වනෝද්‍යානයේ සිරවූවෝ බේරාගැනෙති", "News Content": "අධික වර්ෂාව හා ඇළක් පිටාර ගැලීමෙන් මින්නේරිය ජාතික වනෝද්‍යානයේ කොටුවූ විදේශිකයින් ඇතුළු පුද්ගලයින් පිරිස කිසිදු අතුරු ආන්තරාවකින් තොරව බේරාගත් බව ආපදා කළමනාකරණ මධ්‍යස්ථානය පවසයි. ඊයේ පස්වරුවේ විදේශික සංචාරකයින් 14 දෙනකු ඇතුළු පුද්ගලයින් 32 ක් ජාතික වනෝද්‍යානයේ කොටුවී සිටි බව වාර්තා විය. පසුව ශ්‍රී ලංකා යුද හමුදාවේ සහය ඇතිව ධීවරයින් හා යුද හමුදා සෙබළුන් මැදිහත්ව බෝට්ටු මගින් මෙම පිරිස ඊයේ රාත්‍රීයේ බේරාගැනීමට කටයුතු කළ බව ආපදා කළමනාකරණ මධ්‍යස්ථානය සඳහන් කරයි. මින්නේරිය වනෝද්‍යානය ඇරඹීමට පැමිණි සංචාරකයින් පිරිසක් ඊට ඇතුළුවීමෙන් පසු ඇද හැලුණු අධික වර්ෂාපතනයත් සමඟ ඇළක් පිටාරගලා ගමන් මාර්ගය අවහිර වී ඇති බව සඳහන්ය.", "URL": "https://sinhala.adaderana.lk/news.php?nid=28184", "Category": null, "Parent URL": null}