{"Source": "Adaderana", "Timestamp": "November 16, 2012 06:43 am", "Headline": "හැටන් - නුවරඑළිය මාර්ගය වැසෙයි", "News Content": "හැටන් - නුවරඑළිය ප්‍රධාන මාර්ගයේ බංගලාවත්ත ප්‍රදේශයේ දී මාර්ගයට ගලක් පෙරළීම හේතුවෙන් එම මාර්ගය ගමනාගමන කටයුතු සඳහා වසා දමා තිබේ. තලවකැලේ, තවලම්තැන්න මාර්ගය විකල්ප මාර්ග ලෙස භාවිත කළ හැකි බව නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා සඳහන් කළේය. මේ අතර බලංගොඩ, කල්තොට මාර්ගයේ බෙල්ලන්ගල 27 කණුව අසල ප්‍රදේශයේ දී පස් කන්දක් කඩා වැටීම හේතුවෙන් එම මාර්ගයේ ගමනාගමන කටයුතු ද ඇණහිට තිබේ.", "URL": "https://sinhala.adaderana.lk/news.php?nid=29221", "Category": null, "Parent URL": null}