{"Source": "Adaderana", "Timestamp": "May 18, 2014 03:58 pm", "Headline": "මුහුදුබඩ දුම්රියේ මෝටර් රථයක් ගැටී වෛද්‍යවරියකට තුවාලයි ", "News Content": "ගාල්ල සිට මාතර දක්වා ධාවනය වෙමින් තිබු දුම්රියක අහංගම ප්‍රදේශයේ දී මෝටර් රථයක් ගැටීමෙන් සිදුවු අනතුරකින් වෛද්‍යවරියක් තුවාල ලබා තිබේ. අද(18) උදෑසන 10ට පමණ අහංගම කබලාන ප්‍රදේශයේ දී මෙම අනතුර සිදුව ඇති බව සඳහන් වෙයි. දුම්රිය හරස් මාර්ගයක් හරහා මෝටර් රථය ගමන් කිරීමේ දී මෙම අනතුර සිදුව ඇති අතර මුරකරු ගේට්ටුව වසා නොතිබීම අනතුරට හේතුව බව සිද්ධිය ඇසින් දුටුවන් ප්‍රකාශ කළේය. අනතුරෙන් තුවාල ලැබු වෛද්‍යවරිය අහංගම රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කරාපිටිය රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=43281", "Category": null, "Parent URL": null}