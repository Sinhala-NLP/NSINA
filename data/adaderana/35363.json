{"Source": "Adaderana", "Timestamp": "June 30, 2013 11:57 am", "Headline": "පොලීසියේ 30ක් මාරු", "News Content": "වයඹ පළාත භාර ජ්‍යෙෂ්ඨ නියෝජ්‍ය පොලිස්පති ජගත් අබේසිරි ගුණවර්ධන මහතාගේ තීරණයකට අනූව කුරුණෑගල කොට්ඨාස විශේෂ අපරාධ විමර්ශන අංශයේ සේවයේ නියුතු නිලධාරීන් 30 දෙනෙකුට ස්ථාන මාරු ලබාදී තිබේ. ඉන් 15 දෙනෙකු පුත්තලමටත්, අනික් පිරිස කුරුණෑගල පොලිස් ස්ථානවලටත් මාරුකර යවා ඇති බව අප වාර්තාකරු පවසයි. සේවා අවශ්‍යතා මත මෙම ස්ථාන මාරුවීම් ලබාදී ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය කුරුණෑගල කොට්ඨාස විශේෂ අපරාධ විමර්ශන අංශයේ අතිරික්ත නිලධාරීන් සිටීම සහ ඔවුන්ගේ කාර්යක්ෂමතාවය මත මෙම ස්ථාන මාරුවීම් ලබාදී ඇති බව බුද්ධික සිරිවර්ධන මහතා පැවසුවේය.", "URL": "https://sinhala.adaderana.lk/news.php?nid=35363", "Category": null, "Parent URL": null}