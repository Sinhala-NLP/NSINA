{"Source": "Adaderana", "Timestamp": "April 4, 2011 03:37 pm", "Headline": "කිරි පිටි මිල නංවන්න අවසර නෑ", "News Content": "කිරිපිටි මිල වැඩි කිරීම සම්බන්ධයෙන් කිරිපිටි සමාගම් විසින් ඉදිරිපත් කර තිබූ ඉල්ලීම් සියල්ල අද(04) ප්‍රතික්ෂේප කළ බව පාරිභෝගික සේවා අධිකාරිය පවසයි. අද රැස් වූ මිල පාලන මණ්ඩලය විසින් මෙම තීරණයට එළඹි බව එම අධිකාරියේ සභාපති රූමි මර්ෂුක් මහතා සඳහන් කළේය. ඒ අනුව මෙවර කිරි පිටි මිලෙහි වැඩිවීමක් සිදු නොවන බව ඔහු අවධාරණය කර සිටියේය. කිලෝග්‍රෑම් එකක කිරිපිටි පැකැට්ටුවක් රුපියල් 50 න් ද ග්‍රෑම් 400 කිරිපිටි පැකැට්ටුවක මිල රුපියල් 20ත් 30ත් අතර මුදලකින් ද වැඩිකිරීම සඳහා කිරිපිටි සමාගම් විසින් ඉල්ලීම් කර තිබූ බව පාරිභෝගික සේවා අධිකාරිය සඳහන් කර තිබිණි.", "URL": "https://sinhala.adaderana.lk/news.php?nid=15271", "Category": null, "Parent URL": null}