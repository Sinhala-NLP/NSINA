{"Source": "Adaderana", "Timestamp": "August 19, 2012 08:25 am", "Headline": "එක්ලක්ෂ 50,000 අල්ලස් තැත වරදියි", "News Content": "දැරණියගල, තල්දූව ප්‍රදේශයේ විද්‍යාලයක විදුහල්පතිවරයෙකුගෙන් අල්ලස් ලබා ගැනීමට උත්සාහ කිරීමේ චෝදනා මත පුද්ගලයෙකු රක්ෂිත බන්ධනාගාර ගත කර තිබේ. අදාළ සැකකරු විදුහල්පතිවරයාට දුරකථන ඇමතුමක් ලබාදී රුපියල් එක් ලක්ෂ 50,000ක මුදලක අල්ලසක් ඉල්ලා ඇති බව අනාවරණය වී ඇත. ඒ පිළිබඳ ලැබුණු පැමිණිල්ලකට අනුව ක්‍රියාත්මක වු පොලිසිය සැකකරු අත්අඩංගුවට ගෙන අවිස්සාවේල්ල මහේස්ත්‍රාත් අධිකරණය වෙත ඉදිරිපත් කර තිබේ. සැකකරු දෙහිඕවිට, ලස්සගම ප්‍රදේශයේ පදිංචි අයෙකු බව පොලිසිය පැවසුවේය.", "URL": "https://sinhala.adaderana.lk/news.php?nid=26699", "Category": null, "Parent URL": null}