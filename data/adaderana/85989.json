{"Source": "Adaderana", "Timestamp": "March 20, 2018 01:14 pm", "Headline": " හෙරොයින් එක්ක 1ක් වැල්ලම්පිටියේදී මාට්ටු වෙයි", "News Content": "හෙරොයින් ළඟ තබාගෙන සිටි පුද්ගලයෙකු වැල්ලම්පිටිය ප්‍රදේශයේදී අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී හෙරොයින් ග්‍රෑම් 04 යි මිලි ග්‍රෑම් 100 ක් සමඟ අදාළ සැකකරු අත්අඩංගුවට ගෙන ඇති බව සඳහන්ය. ඔහු අංගොඩ ප්‍රදේශයේ පදිංචි 32 හැවිරිදි පුද්ගලයෙකු බව පොලීසිය සඳහන් කළේය. මේ අතර ගංජා කිලෝග්‍රෑම් 43 කට අධික ප්‍රමාණයක් සමඟ පුද්ගලයින් දෙදෙනෙකු මාළිඟාවත්ත ප්‍රදේශයේදී අත්අඩංගුවට ගෙන තිබේ. සැකකරුවන් එම ප්‍රදේශයේම පදිංචිකරුවන් වන අතර ඔවුන් මාළිඟාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=85989", "Category": null, "Parent URL": null}