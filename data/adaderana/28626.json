{"Source": "Adaderana", "Timestamp": "October 26, 2012 08:41 am", "Headline": "හෙරොයින් ජාවාරම්කරුවෙක් පුත්තලමේදී මාට්ටු", "News Content": "හෙ‍රොයින් මත්කුඩු ළඟ තබාගෙන සිටි පුද්ගලයෙකු පුත්තලම නගරයේදී අත්අඩංගුවට ගෙන තිබේ. පැකැට් 480 ක අසුරා තිබූ හෙරොයින් මත්කුඩු ග්‍රෑම් 7යි මිලිග්‍රෑම් 417ක් සැකකරු සතුව තිබූ බව පොලීසිය පැවසුවේය. සැකකරු පුත්තලම, මරික්කාර් පාර ප්‍රදේශයේ පදිංචිකරුවෙකි. ඔහු අද (26) පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28626", "Category": null, "Parent URL": null}