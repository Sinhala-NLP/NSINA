{"Source": "Adaderana", "Timestamp": "June 18, 2011 11:12 am", "Headline": "රඳවාගෙන සිටින පුද්ගලයින් ගැන තොරතුරු සැපයීම අරඹයි", "News Content": "ත්‍රස්ත ක්‍රියාවන්ට හවුල්වීමේ චෝදනාව මත අත්අඩංගුවට ගෙන රඳවා සිටින සියලු පුද්ගලයින් පිළිබඳ තොරතුරු සැපයීම ආරක්ෂක අංශ විසින් මේ වන විට ආරම්භ කර තිබේ. ඒ අනුව වව්නියාව, බූස්ස හා කොළඹ ප්‍රදේශවල පිහිටි ත්‍රස්ත මර්දන ඒකකවලින් මෙම සැකකරුවන් පිළිබඳ තොරතුරු ලබා ගත හැකිය. මේ වන විට අදාළ තොරතුරු ලබාගැනීම සඳහා දෛනික 200 ට වැඩි පිරිසක් ත්‍රස්ත මර්දන ඒකක වෙත පැමිණෙමින් සිටින බව අද දෙරණ වාර්තාකරු සඳහන් ක‍ළේය. ත්‍රස්ත මර්දන ඒකක මගින් තොරතුරු ලබාදෙන්නේ දැනට අත්අඩංගුවේ පසුවන පිරිස් සම්බන්ධයෙන් පමණක් වුවත් විශාල පිරිසක් අතුරුදන්වූවන් පිළිබඳ තොරතුරු දැනගැනීමට ද පැමිණෙන බව සඳහන්ය. කෙසේවෙතත් අතුරුදන්වූවන් පිළිබඳ තොරතුරු ලබාගැනීමට පැමිණෙන්නන්ගේ ප්‍රකාශ සටහන් කරගැනීමට ත්‍රස්ත මර්දන ඒකකය කටයුතු යොදා තිබේ.", "URL": "https://sinhala.adaderana.lk/news.php?nid=16839", "Category": null, "Parent URL": null}