{"Source": "Adaderana", "Timestamp": "March 9, 2013 08:10 am", "Headline": "ජනපති ජපන් යයි", "News Content": "ජනාධිපති මහින්ද රාජාපක්ෂ මහතා එළඹෙන සතියේ දී ජපානයේ සංචාරයක නිරතවීමට නියමිතව තිබේ. ලබන 13 වැනිදා ජනාධිපතිවරයා ජපානය බලා පිටත්ව යනු ඇති බව රජයේ ප්‍රවෘත්ති දෙපාර්තමේන්තුව පැවසුවේය. දෙරට අතර දිවිපාර්ශවික සබඳතා වර්ධනය කර ගැනිම ජනාධිපතිවරයාගේ මෙම ජපාන සංචරයේ අරමුණ බව සඳහන්ය. ඒ අනුව ලබන 13 වැනිදා සිට 16 වැනිදා දක්වා ජනාධිපති මහින්ද රාජපක්ෂ මහතාගේ ජපාන සංචාරය සිදුවනු ඇත. මෙම සංචාරයේ දී ජනාධිපතිවරයා එරට අගමැති ෂින්ශෝ අබේ, ජපාන අකිහිතෝ අධිරාජයා ද හමුවී සාකච්ඡා කිරීමට නියමිතය. දෙරට අතර ආර්ථික සබඳතා වර්ධනය කර ගැනිම ද ජනාධිපතිවරයාගේ මෙම සංචාරයේ තවත් අරමුණක් බව රජයේ ප්‍රවෘත්ති දෙපාර්තමේන්තුව පවසයි.", "URL": "https://sinhala.adaderana.lk/news.php?nid=32239", "Category": null, "Parent URL": null}