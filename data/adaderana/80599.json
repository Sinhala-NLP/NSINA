{"Source": "Adaderana", "Timestamp": "November 27, 2017 08:10 am", "Headline": "බසයක හැපී යතුරු පැදියේ ගිය 2ක් මරුට ", "News Content": "යාපනය,නුනාවිල් ප‍්‍රදේශයේ රිය අනතුරකින් පුද්ගලයින් දෙදෙනෙකු ජිවිතක්ෂයට පත්ව ඇති බව යාපනය චාවකච්චේරිය පොලීසිය පවසයි. ඊයේ(26) රාත්‍රියේ යතුරු පැදියක් බස් රථයක ගැටීමෙන් අනතුර සිදුව ඇති අතර,අනතුරින් යතුරුපැදියේ ගමන් ගත් දෙදෙනෙකු ජිවිතක්ෂයට පත්ව තිබේ. අනතුරින් තුවාල ලැබූවන් යාපනය චාවකච්චේරිය රෝහලට ඇතුළත් කිරීමෙන් අනතුරුව ජිවිතක්ෂයට පත්ව ඇති බව පොලීසිය සඳහන් කරයි. අනතුරින් මීසාලෙයි ප‍්‍රදේශයේ පදිංචි සදීශ්කුමාර් නමැති 37 හැවිරිදි පුද්ගලයෙකු හා මෝහන්රාජ් නමැති 33 හැවිරිදි පුද්ගලයෙකු මෙලෙස ජිවිතක්ෂයට පත්ව තිබේ. මියගිය පුද්ගලයින්ගේ සිරුරු පශ්චාත් මරණ පරීක්ෂණ වෙනුවෙන් යාපනය රෝහලට ඇතුළත් කර ඇත.", "URL": "https://sinhala.adaderana.lk/news.php?nid=80599", "Category": null, "Parent URL": null}