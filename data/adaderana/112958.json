{"Source": "Adaderana", "Timestamp": "June 28, 2019 05:53 pm", "Headline": "මරණ දඬුවම ගැන මහින්දගේ මතය", "News Content": "මරණ දඬුවම ක්‍රියාත්මක කිරීමට තමා පෞද්ගලිකව විරුද්ධ බව විපක්ෂ නායක මහින්ද රාජපක්ෂ මහතා පවසයි. විපක්ෂනායකවරයා මේ බව ප්‍රකාශ කළේ කඹුරුපිටිය ප්‍රදේශයේ අද(28) පැවති පුණ්‍යෝත්සවයකින් අනතුරුව මාධ්‍ය වෙත අදහස් දක්වමින්ය. මාතර කඹුරුපිටිය හොරපාවිට ශ්‍රී විජයසුන්දර පිරිවෙනේ අභිනව බෝධි ප්‍රාකාරය විවෘත කිරීමේ පුණ්‍යෝත්සවය අද පැවැත්වුණේ විපක්ෂ නායක මහින්ද රාජපක්ෂ මහතාගේ ප්‍රධානත්වයෙන්ය. මෙම අවස්ථාවට රාමඤ්ඤ මහා නිකායේ මහානායක අතිපූජ්‍ය නාපානේ පේමසිරි මහා නා හිමියන්ද වැඩම කර සිටියේය. අනතුරුව පැවති දහවල් සංඝගත දක්ෂිණාවට ද විපක්ෂනායකවරයා සහභාගි වුණි. මේ අතර ඌරුබොක්ක ගින්නැලියේ පිහිටි දිව්‍ය ප්‍රේමය දේවස්ථානය සංවර්ධනය කර විවෘත කිරීමේ උත්සවයට ද විපක්ෂ නායකවරයා අද සහභාගි වුණි.", "URL": "https://sinhala.adaderana.lk/news.php?nid=112958", "Category": null, "Parent URL": null}