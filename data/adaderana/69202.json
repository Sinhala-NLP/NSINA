{"Source": "Adaderana", "Timestamp": "February 6, 2017 12:20 pm", "Headline": "නා.ස.අ. සභාපතිට චෝදනා", "News Content": "එක් එක් ප‍්‍රදේශවල පළාත් පාලන ආයතන වෙත රජයෙන් ලබා දී තිබුණු අයිතීන් සියල්ල නාගරික සංවර්ධන අධිකාරියෙහි සභාපතිවරයා විසින් විමධ්‍යගත කර ඇතැයි බස්නාහිර පළාත් ප‍්‍රධාන අමාත්‍ය ඉසුර දේවප‍්‍රිය මහතා චෝදනා කරයි. මෙගා පොලිස් ව්‍යාපෘතිය යටතේ නාගරික සංවර්ධන අධිකාරිය තුළින් පළාත් දියුණු වෙනු ඇතැයි අපේක්‍ෂා කළ ද එවැනි කිසිදු කටයුත්තක් සිදු නොවීම කණගාටුවට කරුණක් බව අමාත්‍යවරයා පසුගිය දා කොස්ගම පැවති උත්සවයකට සහභාගී වෙමින් පැවසීය. එමෙන්ම සභාපතිවරයා විසින් සිය බලතල විමධ්‍යගත කර සැළසුම් අනුමත කිරීමේ බලය ඒ ඒ පළාත් පාලන ආයතනවලින් උඳුරා ගෙන ඇති බව ද අමාත්‍යවරයා මෙහිදී වැඩි දුරටත් පැවසීය.", "URL": "https://sinhala.adaderana.lk/news.php?nid=69202", "Category": null, "Parent URL": null}