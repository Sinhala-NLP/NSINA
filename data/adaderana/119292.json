{"Source": "Adaderana", "Timestamp": "September 17, 2019 10:38 am", "Headline": "මගේ සහය සජිත්ට ලැබෙයි-හකීම්", "News Content": "ජනාධිපතිවරණයේදී අමාත්‍ය සජිත් ප්‍රේමදාස මහතාට තම සහාය ලබාදිය හැකි බව අමාත්‍ය රවුෆ් හකීම් මහතා පවසයි. කුරුණෑගලදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. එහිදි ඔහු පැවසුවේ ජනප්‍රිය අපේක්ෂකයෙක් එක්සත් ජාතික පක්ෂයෙන් ඉදිරිපත් කරනු ඇති බවට තමන් බලාපොරොත්තු වන බවයි. නමුත් තවමත් ඒ සම්බන්ධයෙන් අවසන් තීරණයක් නොලැබුණ බවද ඒ මහතා පැවසීය. කෙසේ වෙතත් ඒ සම්බන්ධයෙන් අවසන් තීරණයක් එළබෙන සතිය තුල ලැබෙනු ඇති බවට තමන් විශ්වාස කරන බව අමාත්‍යවරයා ප්‍රකාශ කළේය. ඉන් අනතුරුව තම පාර්ශවයේ තීරණය අනෙකුත් සෙසු පක්ෂ සමඟ සාකච්ඡා කර තීරණය කරන බවද ඔහු පවසයි. එහිදි මාධ්‍ය වේදින් නැගු ප්‍රශ්නයකට පිලිතුරු දෙමින් අමාත්‍යවරයා පැවසුවේ සජිත් ප්‍රේමදාස මහතාට, තමාගේ සහය ලබා දීබේ වැඩි නැඹුරුවක් පවතින බවයි. කරු ජයසූරිය මහතාට අපේක්ෂකත්වය ලබා දීම සම්බන්ධයෙන් අදහස් දැක්වු අමාත්‍යවරයා පැවසුවේ එතුමාගේ ජනප්‍රියත්වය සම්බන්ධයෙන් ගැටළුවක් පවතින බවයි.", "URL": "https://sinhala.adaderana.lk/news.php?nid=119292", "Category": null, "Parent URL": null}