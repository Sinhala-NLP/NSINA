{"Source": "Adaderana", "Timestamp": "March 9, 2012 09:45 am", "Headline": "ගණිකා නිවාසයක්‍ ගෙන ගිය විදේශිකයින් දෙදෙනෙකු කොටුවෙයි", "News Content": "ගණිකා නිවාසයක් පවත්වාගෙන යාමේ චෝදනාව මත විදේශීය ජාතික තරුණයෙකු සහ තරුණියක අත්අඩංගුවට ගෙන තිබේ. ග‍ලේවෙල පොලිසියට ලැබුණු තොරතුරක් මත එම ප්‍රදේශයේ නිවසක සිටි සැකකරුවන් ඊ‍යේ(08) අත්අඩංගුවට ගෙන තිබුණි. අදාළ තරුණයා 18 හැවිරිදි කුවේට් ජාතිකයෙකු වන අතර තරුණිය 16 හැවිරිදි වි‍යේ පසුවන ඉන්දීය ජාතිකයෙකු බව පොලිසිය පැවසීය. ඔවුන් මීට සතියකට පමණ පෙර දිවයිනට පැමිණ ඇති අතර සැකකරුවන් සතුව මෙරට රැදී සිටීම සඳහා වූ නිත්‍යානුකූල ලියකියවිලි නොතිබූ බව ද පොලිසිය සඳහන් කරයි. ඔවුන් දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=22683", "Category": null, "Parent URL": null}