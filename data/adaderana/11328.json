{"Source": "Adaderana", "Timestamp": "October 7, 2010 08:25 am", "Headline": "ඩෙංගු මර්දන සතිය ඇරඹෙයි", "News Content": "ඩෙංගු මර්දන සතිය අදින් ආරම්භ වේ. මෝසම් වර්ෂාවත් සමඟ වර්ධනය වන ඩෙංගු රෝග ව්‍යාප්තිය පාලනය කිරීමේ අරමුණින් මෙම සතිය ප්‍රකාශයට පත් කළ බව සෞඛ්‍ය අමාත්‍යාංශය පවසයි. මේ අතර ඩෙංගු වාහක මදුරු මර්දනය සඳහා කියුබානු බී.ටි.අයි.බැක්ටීරියාව යොදා ගැනීම ද අද(07) සිට ආරම්භ කෙරෙයි. ගම්පොළ සෞඛ්‍ය වෛද්‍ය නිලධාරී කොට්ඨාශය තුළ මෙය ප්‍රථම වතාවට යොදා ගැනීමට නියමිතය. කියුබානු බී.ටි.අයි.බැක්ටීරියාව යොදා ගැනීම අත්හදා බැලීමේ මට්ටමින් ක්‍රියාත්මක කිරීමට නියමිත අතර අදාළ බැක්ටීරියාවෙන් ලීටර් දස දහසක ප්‍රමාණයක් මේ වන විට සෞඛ්‍ය අමාත්‍යාංශයට ලැබී තිබේ.", "URL": "https://sinhala.adaderana.lk/news.php?nid=11328", "Category": null, "Parent URL": null}