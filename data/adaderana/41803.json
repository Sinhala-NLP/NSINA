{"Source": "Adaderana", "Timestamp": "March 14, 2014 03:25 pm", "Headline": "අසංවර රියදුරන්ට පොලිස් දැල!", "News Content": "පාසල් ක්‍රිකට් තරඟ වෙනුවෙන් සංවිධානය කරන රථ පෙල පාලිවලදී අපරික්ෂාකාරීව සහ මාර්ග අවහිර වන අයුරින් රිය ධාවනය කරන පුද්ගලයින් අත්අඩංගුවට ගැනීමට කටයුතු කරන බව පොලීසිය පවසයි. එවැනි රියදුරන් සම්බන්ධයෙන් දැනුම් දෙන ලෙස පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා ජනතාවගෙන් ඉල්ලා සිටියි. එවැනි රථ පෙළ පාලියක පාසල් සිසුන් පිරිසක් රැගෙන අපරික්ෂාකාරී අන්දමින් රිය ධාවනය කළ පුද්ගලයින් පස් දෙනෙකු මහනුවර නගරයේ දී අත්අඩංගුවට ගත් බව පොලිස් මාධ්‍ය ප්‍රකාශකවරයා කියයි. එහිදී මෝටර් රථ දෙකක්, කැබ් රථ දෙකක් සහ ජීප් රථයක් ද පොලිස් භාරයට ගෙන ඇත.", "URL": "https://sinhala.adaderana.lk/news.php?nid=41803", "Category": null, "Parent URL": null}