{"Source": "Adaderana", "Timestamp": "October 16, 2015 02:23 pm", "Headline": "68 වැනි නිදහස් උත්සවය පස්වරුවේ!", "News Content": "ලබන වසරේදී පැවැත්විමට නියමිත 68 වන ජාතික නිදහස් දින උත්සවය සවස් භාගයේදී පැවැත්වීමට රජය තීරණය කර තිබේ.අග්‍රාමාත්‍ය රනිල් වික්‍රමසිංහ මහතා සහ ස්වදේශ කටයුතු අමාත්‍ය වජිර අබේවර්ධන මහතා අතර පැවැති සාකච්ඡාවකදී මෙම තීරණයට එළඹ ඇති අතර ඒ සඳහා ජනාධිපතිවරයාගේ එකඟතාව පළවී ඇති බව සඳහන්ය. මේ සම්බන්ධයෙන් විශේෂ සාකච්ඡාවක් පසුගියදා ජනාධිපති මෛත්‍රීපාල සිරිසේන මහතා සහ හමුදා ප්‍රධානීන්ගේ සහභාගිත්වයෙන් අරලියගහ මන්දිරයේදී පැවැත් වුණු බව වජිර අබේවර්ධන අමාත්‍යවරයාගේ මාධ්‍ය ඒකකය සඳහන් කළේය. මේ අතර වත්මන් රජය නියෝජනය කරන එක්සත් ජාතික පක්ෂ අමාත්‍යවරුන්ගේ සාකච්ඡාවේදී සියලු උපාධිධාරින්ට කඩිනමින් රජයේ පත්වීම් ලබාදෙන ලෙස ස්වදේශ කටයුතු අමාත්‍ය වජිර අබේවර්ධන මහතා අග්‍රාමාත්‍යවරයාගෙන් ඉල්ලීමක් කර ඇත.එහිදී අග්‍රාමාත්‍ය රනිල් වික්‍රමසිංහ මහතා ඒ පිළිබඳ විශේෂ අවධානයක් යොමු කළ බව ද වජිර අබේවර්ධන අමාත්‍යවරයාගේ මාධ්‍ය ඒකකය පැවසුවේය.", "URL": "https://sinhala.adaderana.lk/news.php?nid=54484", "Category": null, "Parent URL": null}