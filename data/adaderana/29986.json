{"Source": "Adaderana", "Timestamp": "December 15, 2012 04:50 pm", "Headline": "ශ්‍රී ලාංකික ධීවර යාත්‍රාවක් මාලදිවයින බේරා ගනියි", "News Content": "කාර්මික දෝෂයකට ලක්ව තිබූ ශ්‍රී ලාංකික ධීවර යාත්‍රාවක් හා එහි සිටි ධීවරයින් 5 දෙනෙකු බේරා ගැනීමට මාලදිවයිනේ ජාතික ආරක්ෂක බලකාය හා එරට පොලීසිය සමත්ව තිබේ. කිසිවෙකුත් නොමැති දූපතක් ලෙස සැලකෙන ල්හාවියානි දූපත් ප්‍රදේශය ආශ්‍රිතව කාර්මික දෝෂයකට ලක්ව තිබු එකී ශ්‍රී ලාංකික යාත්‍රාව මාලදිවයිනට අයත් ධීවර යාත්‍රාවකට අද (15) පෙරවරුවේ නිරීක්ෂණය වී ඇතැයි විදෙස් වාර්තා සඳහන් කරයි. අදාළ යාත්‍රාවේ බැටරි පද්ධතියේ දෝෂයක් හේතුවෙන් එය පණ ගැන්වීමට නොහැකි වී ඇති අතර එහි නැංගූරද නොතිබුණු බව මාලදිවයින් ආරක්ෂක අංශ පවසයි මීට දින 10ට ඉහත දී එම යාත්‍රාව මසුන් ඇල්ලීම සඳහා පිටත්ව ගොස් ඇතත් එහි මසුන් සිට නැති අතර කාර්ය මණ්ඩලය යහපත් සෞඛ්‍ය තත්ත්වයෙන් සිටින බවද විදෙස් වාර්තාවල දැක්වෙයි.", "URL": "https://sinhala.adaderana.lk/news.php?nid=29986", "Category": null, "Parent URL": null}