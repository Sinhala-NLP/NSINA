{"Source": "Adaderana", "Timestamp": "August 7, 2018 12:04 pm", "Headline": "පාසැල් දැරිය අපයෝජනය කළ ගුරුවරුන් අධිකරණයට-ඇප නොදෙන්න ඉල්ලා විරෝධතාවයක්", "News Content": "මොනරාගල ප්‍රදේශයේ උසස් පෙළ දැරියක් අපයෝජනය කර එම දර්ශන සමාජ මාධ්‍ය වෙත මුදා හැරීම යන චෝදනාව යටතේ පසුගිය දා අත්අඩංගුවට ගෙන රක්ෂිත බන්ධනාගාර ගත කල ගුරුවරුන් දෙදෙනා අද(07) මොණරාගල මහේස්ත්‍රාත් අධිකරණයට ඉදිරිපත් කර ඇත. සැකකරුවන් අධිකරණයට ගෙන එන අවස්ථාවෙදී ප්‍රදේශයේ ජනතාව විරෝධතා පුවරු ප්‍රදර්ශනය කරමින් අධිකරණය අසල නිහඬ විරෝධතාවක නිරත විය. විරෝධතා කරුවන් විසින් මෙම සැකකරුවන්ට ඇප ලබා නොදෙන ලෙස ඉල්ලා මෙම විරෝධතාව සිදු කර ඇත. මෙම විරෝධතාව සඳහා ප්‍රදේශයේ මන්ත්‍රීවරියන් කිහිප දෙනෙක්ද මෙම විරෝධතාව සඳහා සහභාගි වී තිබිණි.", "URL": "https://sinhala.adaderana.lk/news.php?nid=93980", "Category": null, "Parent URL": null}