{"Source": "Adaderana", "Timestamp": "January 31, 2017 08:15 pm", "Headline": "ශ්‍රී ලංකන් කොටස් සේවකයින්ට දෙන්න පීස් එයාර් සූදානම් ", "News Content": "ශ්‍රී ලංකන් ගුවන් සේවයේ කොටස් මිලදී ගැනීමෙන් පසු එම කොටස් කාර්ය මණ්ඩලය වෙත නිකුත් කිරීමට බලාපොරොත්තු වන බව පීස් එයාර් සභාපති ගාමිණී වෙත්තසිංහ මහතා පවසයි.ලෝකයේ අනෙක් රටවල වෘත්තීය සමිතීන්ද ගුවන් සමාගම් පවත්වා ගෙන යාමට දායකත්වය ලබා දෙන බවත්, එම වෘත්තීය සමිති එහි කළමනාකාරීත්වය තුළ ද නියෝජනය වන බවත් හෙතෙම කියා සිටියි.ශ්‍රී ලංකන් එයාර් ගුවන් සමාගමේ 7000 කට ආසන්න නිපුණතාවයකින යුතු සේවකයින් පිරිසක් සිටින බවත්, ඒවා නිකම් වෘත්තීය සමිති නොවන බවත්, ඔවුන් විශාල ධනයක් මෙරටට ගෙන එන බවත් ඔහු කියා සිටියේ අද (31) කොළඹ පැවති මාධ්‍ය හමුවකදීය. පාලන අධිකාරියට මෙම වෘත්තීය සමීතින් එක් කළ යුතු බව තමන් රජයට දැනුම් දුන් බවත්, ගුවන් සේවය පවත්වාගෙන යාමට ඔවුන්ගේ සේවය අත්‍යවශ්‍ය බවත් ඔහු පෙන්වා දුන්නේය.", "URL": "https://sinhala.adaderana.lk/news.php?nid=68903", "Category": null, "Parent URL": null}