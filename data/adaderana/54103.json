{"Source": "Adaderana", "Timestamp": "September 27, 2015 11:21 am", "Headline": "නොමිලේ ඉර බලන්න ගිය අයට  වලාකුළු හරස්වෙයි", "News Content": "ලෝක සංචාරක දිනය වෙනුවෙන් සිගිරිපව්ව මත සිට හිරු උදාවෙන අයුරු සංචාරකයන්ට දැකබලා ගැනීමට අද (27) දින දෙස් විදෙස් සංචාරකයන්ට නොමිලේ අවස්ථාවක් ලබාදෙන ලදී.මෙම අවස්ථාව හෙටත් හිමිවන අතර ඒ අනූව දිනකට 5 දෙනා බැගින් දවස් දෙකට 10 දෙනෙකුට සීගිරිපව්වේ සිට ඉර පායන අයුරු නැරඹිය හැකිය.ඉරපායන අයුරු නොමිලේ නැරඹීමට අවස්ථාව ලැබුණු සංචාරකයන්ට සිහිවටන තිළිණ ලබාදීමද සිදු විණ.මධ්‍යම සංස්කෘතික අරමුදලේ අධ්‍යක්ෂ ජනරාල් මහාචාර්ය ප්‍රිශාන්ත ගුණවර්ධන මහතා සහ සංචාරකයන් පිරිස අළුයම 5ට පමණ සිගිරි ගලට පිටත්ව තිබුණි.කෙසේ වෙතත් මෙදින අහස වලාකුළින් බරවී තිබීම නිසා නිසියාකාරයෙන් ඉර පායන දර්ශනය නැරඹීමට නොහැකි වී තිබේ.සීගිරියේ හිරු උදාවන දර්ශනය ඉදිරියේදී දිනපතා සංචාරකයන්ට දැකබලා ගැනීමට අවස්ථාව ලබාදීමට අවධානය යොමුවී ඇතැයි එහිදී මහාචාර්ය ප්‍රිශාන්ත ගුණවර්ධන මහතා පැවසිය.ඡායා රූ - කාංචන කුමාර ආරියදාස", "URL": "https://sinhala.adaderana.lk/news.php?nid=54103", "Category": null, "Parent URL": null}