{"Source": "Adaderana", "Timestamp": "November 27, 2017 09:03 am", "Headline": "ඝාතනයක් සම්බන්ධයෙන් සොයමින් සිටි සැකකරුවන් 2ක් අත්අඩංගුවට", "News Content": "බොරැල්ල ප්‍රදේශයේදී සිදු කළ මනුෂ්‍ය ඝාතනයක් සම්බන්ධයෙන් අවශ්‍ය සිටි සැකකරුවන් දෙදෙනෙකු අත්අඩංගුවට ගෙන තිබේ. කොළඹ අපරාධ කොට්ඨාසයේ නිළධාරින් විසින් සිදු කළ වැටලීමකදී බොරැල්ල, සිරිසර උයන ප්‍රදේශයේදී ඔවුන් අත්අඩංගුවට ගත් බව පොලිස් මූලස්ථානය සඳහන් කළේය. සැකකරුවන් 30 හැවිරිදි සහ 26 හැවිරිදි බොරැල්ල ප්‍රදේශයේම පදිංචිකරුවන් බව වාර්තා වෙයි. ඔවුන් අද(27) අළුත්කඩේ මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=80600", "Category": null, "Parent URL": null}