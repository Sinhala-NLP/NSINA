{"Source": "Adaderana", "Timestamp": "November 11, 2010 08:00 am", "Headline": "විභාග කල්දමයි-නිවාඩු දෙන්න විදුහල්පතිට පුළුවන්", "News Content": "බස්නාහිර පළාතේ සියලුම පාසල් වල අද දින පවත්වන්නට නියමිතව තිබූ වාර අවසාන පරීක්ෂණ කල්දමා ඇති බව අධ්‍යාපන අමාත්‍යංශය සඳහන් කරයි. බස්නාහිර පළාතේ පාසල් වල ළමුන් සහභාගීවීම ඉතා අවම මට්ටමක තිබුණහොත් එකී පාසල්වල අද දිනය නිවාඩු දිනයක් ලෙස ප්‍රකාශයට පත් කරන ලෙස බස්නාහිර පළාත් පාසල්වල සියලුම විදුහල්පතිවරුන්ට දැනුම් දී ඇතැයිද අධ්‍යාපන අමාත්‍යංශය නිවේදනය කරයි. අධික වර්ෂාව හේතුවෙන් ගමනාගමන ගැටලු ඇතුළු තවත් ගැටලු බොහොමයක් පැනනැඟී ඇති බැවින් මෙම පියවර ගත් බව අධ්‍යාපන අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=12064", "Category": null, "Parent URL": null}