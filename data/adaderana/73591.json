{"Source": "Adaderana", "Timestamp": "May 26, 2017 05:40 pm", "Headline": " ඩෙංගු මර්දනයට විධිමත් වැඩපිළිවෙළක් ක්‍රියාත්මකයි ", "News Content": "ඩෙංගු මර්දනය සඳහා උසස් තාක්ෂණය යොදාගෙන තිබෙන බවත් සියලු අමාත්‍යාංශවල සහායෙන් ඩෙංගු මර්දනයට විධිමත් වැඩපිළිවෙළක් දැනටමත් ක්‍රියාත්මක බව සෞඛ්‍ය,පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. අද (26) පාර්ලිමේන්තුවේ දී ඒ මහතා මේ බව පැවසී ය. පාර්ලිමේන්තු මන්ත්‍රී දිනේෂ් ගුණවර්ධන මහතා විසින් ස්ථාවර නියෝග 23(2) යටතේ මතු කළ පැනයකට පිළිතුරු දෙමින් අමාත්‍යවරයා මෙසේ පැවසී ය. ජනාධිපතිතුමාගේ උපදෙස් යටතේ විශේෂ කාර්යසාධක බලකායක් ඩෙංගු මට්දනයට යොදවා තිබේ. ඩෙංගු සායන සේවා සඳහා අයි.ඩී.එච්. රෝහල, මීගමුව රෝහල තුළ වෙනම අංශයක් ද වෛද්‍යවරු පුහුණු කිරීමට සිදු කරන බව ඒ මහතා කියා සිටියේය. ගෝලීය වශයෙන් ඩෙංගු මර්දනයක් පෙන්නුම් කරන බව කී අමාත්‍යවරයා,මේ තත්ත්වය සම්බන්ධයෙන් ශ්‍රී ලංකාව ගෙන ඇති ක්‍රියාමාර්ග පිළිබඳ ලෝක සෞඛ්‍ය සංවිධානයේ ද ප්‍රශංසාවට ලක්ව තිබෙන බව පැවසී ය.", "URL": "https://sinhala.adaderana.lk/news.php?nid=73591", "Category": null, "Parent URL": null}