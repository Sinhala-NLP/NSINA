{"Source": "Adaderana", "Timestamp": "February 28, 2019 07:20 pm", "Headline": "ආණ්ඩුවේ බරපතළ දේශපාලන වරදක් ගැන චම්පික කියයි", "News Content": "ශ්‍රී ලංකාවට එරෙහිව ජිනීවාහීදී අමෙරිකාව ගෙන ආ යෝජනාවට ආණ්ඩුව සම අනුග්‍රහය දැක්වීම බරපතළ දේශපාලන වරදක් බව අමාත්‍ය පාඨලී චම්පික රණවක මහතා පවසයි. අද(28) පැවැති මාධ්‍ය හමුවකදී අමාත්‍යවරයා මේ බව සඳහන් කළේය. අමාත්‍යවරයා වැඩිදුරටත් සඳහන් කළේ යුධමය තත්ත්වය මත අත්අඩංගුවට ගත් යුද හමුදා සෙබළුන්ට මෙන්ම එල්.ටී.ටී.ඊ.සංවිධානයේ සාමාජිකයින්ට ද පොදු සමාවක් ලබා දිය යුතු බවයි. එහිදී වැඩිදුරටත් අදහස් දැක්වූ පාඨලී චම්පික රණවක අමාත්‍යවරයා පැවසුවේ එක්සත් ජාතීන්ගේ සංවිධානයේ මානව හිමිකම් කවුන්සිලය හමුවේ ශ්‍රී ලංකාව සම්බන්ධයෙන් වන යෝජනාවලිය නැවත සලකා බැලීම පිළීබඳ ඉල්ලීමක් සිදු කළ යුතුව ඇති බවයි. මේ අතර මංගල සමරවීර අමාත්‍යවරයා එක්සත් ජාතීන්ගේ මානව හිමිකම් කවුන්සිලය හමුවේ ශ්‍රී ලංකාව පවාදීමකට ලක් කළ බව අද පැවැති මාධ්‍ය හමුවකදී විජේදාස රාජපක්ෂ මන්ත්‍රීවරයා පැවසීය.", "URL": "https://sinhala.adaderana.lk/news.php?nid=105227", "Category": null, "Parent URL": null}