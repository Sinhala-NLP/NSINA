{"Source": "Adaderana", "Timestamp": "July 22, 2019 10:54 am", "Headline": "බෙලිඅත්ත ප්‍රාදේශීය සභාවේ හිටපු එජාප මන්ත්‍රීට පහර දුන් සභාපති අත්අඩංගුවට", "News Content": "පසුගිය දා බෙලිඅත්ත ප්‍රාදේශීය සභාව තුළ සිදුවු පහර දීමකට අදාළව සැකකරුවෙකු අද(22) උදෑසන අත්අඩංගුවට ගෙන තිබේ. පසුගිය 2019 ජුලි මස 18 වන දින මෙම පහර දීම සිදුව තිබුණේ, බෙලිඅත්ත ප්‍රාදේශීය සභාවේ හිටපු එක්සත් ජාතික පක්ෂ මන්ත්‍රීවරයෙකු වන සරත් ලොකුකුරුගේ නැමැත්තෙකුටය. කෙසේ වෙතත් පහර කෑමෙන් තුවාල ලැබූ මෙම පුද්ගලයා පසුව තංගල්ල රෝහලට ඇතුළත් කළේය. එහිදී බෙලිඅත්ත ප්‍රාදේශීය සභාවේ සභාපති සිරිල් මුණසිංහ යන පුද්ගලයා පහර දීම සිදු කර තිබුණි. ඒ අනුව අදාළ සැකකරු අද උදෑසන බෙලිඅත්ත පොලිස් ස්ථානයට ඉදිරිපත් වීමෙන් අනතුරුව අත්අඩංගුවට ගෙන තිබේ. සැකකරු අද දින තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි. බෙලිඅත්ත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=114704", "Category": null, "Parent URL": null}