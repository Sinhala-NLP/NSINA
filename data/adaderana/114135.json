{"Source": "Adaderana", "Timestamp": "July 14, 2019 09:43 pm", "Headline": "දේශීය මත්පැන් සමඟ දෙදෙනෙක් අත්අඩංගුවට", "News Content": "නාවික හමුදාව විසින් පුල්මුඩේ, කෝකිලායි ප්‍රදේශයේදී දේශිය මත්පැන් ලීටර් 130 ක් සමඟ පුද්ගලයින් දෙදෙනෙකු (02) අත්අඩංගුවට ගෙන ඇත. නැගෙනහිර නාවික විධානයට අනුයුක්ත නාවික පුද්ගලයින් පුල්මුඩේ, කෝකිලායි ප්‍රදේශයේ සිදු කළ පා මුර සංචාරයකදී නීති විරෝධී දේශිය ‍මත්පැන් ලිටර් 130 ක් සොයා ගැනීමට සමත්ව ඇති අතර, නීති විරෝධී දේශීය මත්පැන් නිෂ්පාදනය කරමින් සිටියදී මෙලෙස මෙම පුද්ගලයින් නාවික හමුදා බාරයට ගෙන ඇත. එහිදී, ප්ලාස්ටික් කෑන් 02 ක් සහ මත්පැන් සෑදිම සඳහා යොදා ගන්නා උපකරණ කිහිපයක් නාවික හමුදා භාරයට ගෙන ඇති අතර, අත්අඩංගුවට ගත් පුද්ගලයින් වයස අවුරුදු 37 ක් සහ 42 ක් වන මදුරන්කුලිය සහ රාගම යන ප්‍රදේශවල පදිංචිකරුවන් බව හඳුනාගෙන ඇත. නාවික හමුදා බාරයට ගත් පුද්ගලයින්, දේශීය මත්පැන් තොගය සහ අනෙකුත් උපකරණ ඉදිරි පරීක්‍ෂණ කටයුතු සඳහා කෝකිලායි, පොලීසිය වෙත භාර දීමට කටයුතු කර ඇත.", "URL": "https://sinhala.adaderana.lk/news.php?nid=114135", "Category": null, "Parent URL": null}