{"Source": "Adaderana", "Timestamp": "April 26, 2018 09:47 am", "Headline": "අප්‍රේල් 29 හා 30 සියලූම සුරා සැල් වැසෙයි-මස් මාංශ අලෙවිය හා කැසිනෝ ශාලාත් වැසෙයි", "News Content": "වෙසක් උත්සවය නිමිත්තෙන් අප්‍රේල් මස 29 හා 30 යන දෙදින තුළ දිවයින පුරා පිහිටි සියලූම සුරා සැල් වසා දැමීමට රජය තීරණය කර තිබේ. මේ අතර අප්‍රේල් මස 29 හා 30 යන දෙදින මෙවර වෙසක් දින වශයෙන් රජය විසින් ප්‍රකාශයට පත් කර ඇති අතර, වෙසක් උත්සවය වෙනුවෙන් අප්‍රේල් මස 26 දින සිට මැයි මස 02 වන දින දක්වා කාලය වෙසක් සතිය වශයෙන් ප්‍රකාශයට පත් කර තිබේ. ඒ අනුව අප්‍රේල් මස 29 හා 30 යන දෙදින දිවයිනේ පිහිටි සියලුම සුරාසැල් වසා තැබීමටත්, සුපිරි වෙළඳසැල්වල මත්පැන් අලෙවිය නැවැත්වීමටත්, සතුන් මරණ ස්ථාන, රේස් බුකි, කැසිනෝ ශාලා හා සමාජ ශාලා වසා තැබීමටත්, මස් මාංශ අලෙවි සැල් වසා තැබීමටත්, සුපිරි වෙළඳ සැල්වල මස් මාංශ අලෙවි කිරීම නැවැත්වීමට කටයුතු කරන ලෙස රජය විසින් දන්වා සිටියි.", "URL": "https://sinhala.adaderana.lk/news.php?nid=88048", "Category": null, "Parent URL": null}