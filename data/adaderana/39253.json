{"Source": "Adaderana", "Timestamp": "December 1, 2013 09:22 pm", "Headline": "නිවාඩු ඇවිත් සේවයට නොගිය හමුදා සෙබළියන් අත්අඩංගුවේ", "News Content": "යුද හමුදාවෙන් නිවාඩු ඇවිත් නැවත සේවයට වාර්තා නොකර කුලී වැඩ කරමින් සිටි හමුදා සෙබළියන් දෙදෙනෙකු ඉමදුවේදී අත්අඩංගුවට ගෙන තිබේ. ඉමදූ‍ව නගරාසන්නයේ කුලී කාමරයක ජීවත්ව ඇති මෙම කාන්තා සෙබළියන් දෙදෙනා යුද හමුදාවේ පස්වන කාන්තා බලකායට අනුයුක්තව සේවය කර ඇත. ඉමදූව පොලිස් මුරපොළේ නිලධාරීන්ට ලැබුණු තොරතුරකට අනූව කළ සොයාබැලීමකින් පසු සැකකාරියන් අත්අඩංගුවට ගෙන තිබේ. මොවුන් දෙදෙනාගෙන් එක් කාන්තාවක් දික්වැල්ල ප්‍රදේශයේ පදිංචි අතර අනෙක් කාන්තාව ඉමදූව කෝදාගොඩ ප්‍රදේශයේ පදිංචිකාරියකි. ඉමදූව කෝදාගොඩ ප්‍රදේශයේ පදිංචිකාරීය වසර දෙකහමාරක කාලයක් හමුදා සේවයට වාර්තා නොකර සිට ඇති අතර දික්වැල්ල ප්‍රදේශ‍ෙය් පදිංචිකාරිය මාස 8ක් සේවයට වාර්තා නොකර ඇති බව පොලීසිය පවසයි. අත්අඩංගුවට ගත් මොවුන් දෙදෙනා අහංගම පොලීසියට භාරදීමට පියවර ගෙන ඇත.‍ මොවුන් හමුදාවෙන් පලාවිත් කුලී වැඩ කරමින් සිටින බව ඔවුන්ගේ මව්පියන් ද නොදන්නා බව පොලීසිය අනාවරණය කරගෙන තිබේ.", "URL": "https://sinhala.adaderana.lk/news.php?nid=39253", "Category": null, "Parent URL": null}