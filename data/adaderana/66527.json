{"Source": "Adaderana", "Timestamp": "November 29, 2016 12:07 pm", "Headline": " පාර්ලිමේන්තු මාර්ගය තාවකාලිකව වැසෙයි", "News Content": "ඉල්ලීම් කිහිපයක් මුල් කරගනිමින් සමෘද්ධි නිලධාරීන් ආරම්භ කර ඇති විරෝධතා ව්‍යාපාරයක් හේතුවෙන් පාර්ලිමේන්තු වටරවුමේ සිට පාර්ලිමේන්තුව දෙසට මාර්ගය තාවකාලිකව වසා දමා ඇති බව අද දෙරණ වාර්තාකරු පවසයි.දිවිනැඟුම සංවර්ධන නිලධාරීන්ගේ අර්ථසාධක මුදල් ලබාගැනීම ඇතුළු ගැටළු කිහිපයක් මුල් කරගනිමින් මෙම විරෝධතා ව්‍යාපාරය සිදුකරන බව සමස්ත ලංකා සමෘද්ධි සංවර්ධන හා කෘෂිකර්ම පර්යේෂණ නිලධාරීන්ගේ සංගමයේ සභාපති කිත්සිරි ගමගේ මහතා සඳහන් ක‍ළේය.මේ අතර අද දිනයේ (29) සමෘද්ධි නිලධාරීන් විසින් සංකේත වැඩවර්ජනයකද නිරත වෙයි.කෙසේවෙතත් මෙම විරෝධතා ව්‍යාපාරයට තම සංගමයේ කිසිඳු සහයෝගයක් ලබා නොදෙන බව දිවි නැඟුම ඒකාබද්ධ වෘත්තිකයින්ගේ සංගමය පවසයි.එහි සභාපති චමත් උදාරහේවා මහතා සඳහන් කළේ දිවිනැඟුම සංවර්ධන නිලධාරීන්ගේ ගැටළු සඳහා ක්‍රමාණුකූලව රජය විසඳුම් ලපාදෙමින් සිටින බවයි.", "URL": "https://sinhala.adaderana.lk/news.php?nid=66527", "Category": null, "Parent URL": null}