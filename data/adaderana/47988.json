{"Source": "Adaderana", "Timestamp": "December 13, 2014 02:56 pm", "Headline": "රට රැකියාවලට ගිය පිරිසක් ගිය පයින්ම එයි ", "News Content": "මැද පෙරදිග රැකියා සඳහා ගොස් සිටි ශ්‍රී ලාංකික ශ්‍රමිකයින් පිරිසක් යළි මෙරටට පැමිණ තිබේ. අද උදෑසන ශ්‍රි ලාංකික ශ්‍රමිකයින් 85 දෙනෙකු මෙලෙස දිවයිනට පැමිණි බව අද දෙරණ ගුවන් තොටුපල වාර්තාකරු සඳහන් කළේය. විවිධ හේතූන් මත රැකියා ප්‍රතික්ෂේප කළ ශ්‍රමිකයින් පිරිසක් මෙලෙස ගෙන්වා ගැනිමට පියවර ගත් බව මේ සම්බන්ධයෙන් අද දෙරණ කළ විමසීමකදි විදේශ සේවා නියුක්ති කාර්යංශයේ නියෝජ්‍ය සාමාන්‍යාධිකාරි මංගල රන්දෙණිය මහතා සඳහන් කළේය. ඒ අනුව කටාර් රාජ්‍යයේ රැකියා වල නිරතව සිටි පිරිමි ශ්‍රමිකයින් 37 දෙනෙකු, කුවේට් සහ සෞදි අරාබියේ සේවයේ නිරතව සිටි ශ්‍රමිකයින් 48 දෙනෙකු දිවයිනට පැමිණි බව මංගල රන්දෙණිය මහතා පැවසුවේය. සේවා ස්ථාන වල රැකියා ප්‍රතික්ෂේප කිරිම, පෞද්ගලික කරුණු ඇතුළු විවිධ හේතූන් මත ඔවුන් සිය රැකියා ප්‍රතික්ෂේප කර තිබු බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=47988", "Category": null, "Parent URL": null}