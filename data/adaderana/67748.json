{"Source": "Adaderana", "Timestamp": "January 5, 2017 02:35 pm", "Headline": "50 වැනි වරටත් ශ්‍රී ලංකාවට එයි", "News Content": "අඛණ්ඩව සෑම වසරකම මෙරට සංචාරයක් සිදුකරන විදෙස් ජාතික සංචාරකයෙකු අද(05) සිය 50 වන ශ්‍රී ලංකා සංචාරය සඳහා දිවයිනට පැමිණ තිබේ.72 හැවිරිදි කයි සැන්ඩර් ජේසන් නැමැති ඩෙන්මාර්ක් ජාතිකයෙකු මෙලෙස අද උදෑසන සිය 50 වන ශ්‍රී ලංකා සංචාරය සඳහා කටුනායක ජාත්‍යන්තර ගුවන් තොටුපොළ වෙත පැමිණි බව අද දෙරණ ගුවන් තොටුපොළ වාර්තාකරු පැවසුවේය.1974 වර්ෂයේ සිය පළමු ශ්‍රී ලංකා සංචාරය සිදු කර ඇති මොහු 1977 වසරේ සිට වසරකට දෙවතාවක් මෙරට සංචාරය කර තිබේ.වෘත්තියෙන් ගණකාධිකාරිවරයෙකු වන සැන්ඩර් ජේසන් මේ වන විට එම ධුරයෙන් විශ්‍රාම ලබා ඇති බව වාර්තා වෙයි.", "URL": "https://sinhala.adaderana.lk/news.php?nid=67748", "Category": null, "Parent URL": null}