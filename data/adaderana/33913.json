{"Source": "Adaderana", "Timestamp": "May 8, 2013 01:41 pm", "Headline": "නිදන් හෑරූ 9 ක් අද උසාවියට", "News Content": "රත්තොට, ගල්ලුමලේ ප්‍රදේශයේ දී පුද්ගලික ඉඩමක නිදන් හාරමින් සිටිය දී පොලිස් අත්අඩංගුවට පත්වූ සැකකරුවන් පිරිසක් අද (08) මාතලේ මහේස්ත්‍රාත් අධිකරණය වෙත ඉදිරිපත් කිරීමට නියමිතය. ඊයේ පස්වරුමේ මෙම වැටලීම සිදුකොට ඇති බව සඳහන්ය. එහිදී නිදන් හාරමින් සිටි පුද්ගලයින් 09 දෙනෙකු අත්අඩංගුවට ගත් බව පොලීසිය සඳහන් කළේය. වැටලීම සිදුකරන අවස්ථාවේ දී එම ස්ථානයේ තිබී වෑන් රථයක්, ත්‍රීරෝද රථ 02 ක් සහ කැණීම් කටයුතු සඳහා යොදාගත් උපකරණ තොගයක් ද පොලිස් භාරයට ගෙන තිබේ. සැකකරුවන් අද මාතලේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33913", "Category": null, "Parent URL": null}