{"Source": "Adaderana", "Timestamp": "June 14, 2016 09:20 am", "Headline": "බංග්ලාදේශයේ 5000ක් අත්අඩංගුවට", "News Content": "බංග්ලාදේශයේ පැය 48ක් තුළ සිදුකළ වැටලීම්වලින් පුද්ගලයින් 5000කට අධික පිරිසක් අත්අඩංගුවට ගෙන තිබේ. විදෙස් මාධ්‍ය වාර්තා කළේ පුද්ගලයින් 5324 දෙනෙකු මෙලෙස අත්අඩංගුවට ගෙන ඇති බවයි.ඒ අතර අයි.එස්.සංවිධානයට සම්බන්ධ බවට සැක කෙරෙන පුද්ගලයින් 85 දෙනෙකු සිටින බව වාර්තා වෙයි. මෙම වැටලීමේ දි පොලීසිය විසින් ගිනි අවි , පුපුරණ ද්‍රව්‍ය සහ යතුරුපැදි 1500ක් ද පොලීසිය භාරයට ගෙන තිබේ.බංග්ලාදේශය තුළ සිදුවන ත්‍රස්ත ක්‍රියා මැඩලීමේ අරමුණින් මෙම වැටලිම් සිදුකර ඇති බව වාර්තා වෙයි.පසුගිය මාස 14 තුළ පමණක් බංග්ලාදේශය තුළ සිදුවීම් 35ක් වාර්තා වන අතර ඉන් 23කටම චෝදනා එල්ල වී ඇත්තේ අයි.එස්.සටන්කාමීන් හටයි.", "URL": "https://sinhala.adaderana.lk/news.php?nid=61071", "Category": null, "Parent URL": null}