{"Source": "Adaderana", "Timestamp": "January 23, 2018 12:41 pm", "Headline": " ජලභීතිකාව හැදිලා පාසල් සිසුවා අවසන් ගමන් යයි ", "News Content": "යාපනයේ, වඩමරච්චි, රෝහලේ ප්‍රතිකාර ලබමින් සිටි පාසල් ශිෂ්‍යයෙකු ජලභීතිකා රෝගයට ගොදුරු වී 23(අද) උදෑසන මිය ගොස් තිබේ. මෙම සිසුවා නිවසේ සිටියදී අයාලේ ගිය සුනඛයෙකු නිවසට කඩා වැදී මෙම සිසුවාටත් ඔහුගේ නැගණිය හා මවද සපා කා තිබේ. ඔවුන් වඩමරච්චිය, රජයේ රෝහලේන් ප්‍රතිකාර ලබාගෙන ඇතත් මීට දින හතරකට පෙර සිසුවාට අයහපත් රෝග ලක්ෂණ පහල වීම නිසා ඔහුව රෝහල් ගත කොට තිබේ. ඔහුගේ වෛද්‍ය පරීක්ෂණවලදී ඔහුට ජලභීතිකා රෝගය වැළදී ඇති බව නිරීක්ෂණය වීමත් සමඟම සුනඛයා සපා කන ලද එම සිසුවාගේ මව හා නැගණියද වෛද්‍යවරුන්ගේ ඉල්ලීම මත රෝහල් ගත කොට ප්‍රතිකාර ලබා දෙමින් සිටියි. මෙම සුනඛයා සෙවීමට ප්‍රදේශවාසීන් හා මහජන සෞඛ්‍ය පරීක්ෂකවරුන් කටයුතු යොදා ඇති අතර පළාතේ අයාලේ යමින් සිටින සියලුම සුනඛයින් ඇල්ලීමටද පියවර ගෙන තිබේ.", "URL": "https://sinhala.adaderana.lk/news.php?nid=83389", "Category": null, "Parent URL": null}