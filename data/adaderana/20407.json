{"Source": "Adaderana", "Timestamp": "December 2, 2011 08:58 am", "Headline": "ඉරානයට නව ආර්ථික සම්බාධක පැනවෙයි", "News Content": "ඉරානයට නව ආර්ථික සම්බාධක පැනවීමට යුරෝපා සංගමය තීරණය කර තිබේ. ඉරානය විසින් ක්‍රියාත්මක කරන න්‍යෂ්ටික වැඩසටහනට එරෙහිව මෙලෙස සම්බාධක පැනවීමට යුරෝපා සංගමය තීරණය කර ඇති බව විදෙස් මාධ්‍ය වාර්තා කරයි. එක්සත් ජාතීන්ගේ සංවිධානය ද ඉරානයට සම්බාධක පැන වූ අතර ඉරාන රජය එක්සත් ජාතීන්ගේ සංවිධානයේ චෝදනා ප්‍රතික්ෂේප කරනු ලැබීය. ඒ අනුව යුරෝපා සංගමයේ රටවලින් ලැබෙන ආධාර සහ එම රටවල ආයෝජන සියල්ල ඉරානයට අහිමි වේ. මේ අතර ඉරානයේ ටෙහෙරාන් අගනුවර පිහිටි බ්‍රිතාන්‍ය තානාපති කාර්යාලයට එල්ල වූ ප්‍රහාරය සම්බන්ධයෙන් යුරෝපා සංගමය සිය කනස්සල්ල පළ කර තිබේ.", "URL": "https://sinhala.adaderana.lk/news.php?nid=20407", "Category": null, "Parent URL": null}