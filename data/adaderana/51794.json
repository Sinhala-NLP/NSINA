{"Source": "Adaderana", "Timestamp": "June 5, 2015 09:21 am", "Headline": " කුරුණෑගල නගරාධිපතිගේ නිවසට මැර ප්‍රහාරයක්", "News Content": "කුරුණෑගල නගරාධිපති අනුරාධ ගාමිණී පෙරමුණගේ මහතාගේ ගැට්ටුවාන ප්‍රදේශයේ පිහිටි නිවසට අද අළුයම මැර ප්‍රහාරයක් එල්ල වී තිබේ.ත්‍රීරෝද රථයකින් පැමිණි පිරිසක් ඒ මහතාගේ නිවසේ දොර, ජනෙල්වලටද මෝටර් රථයකටද හානි සිදුකර ඇත.ප්‍රහාරයෙන් නගරාධිපතිවරයාට හෝ නිවැසියන් කිසිවෙකුටත් හානියක් සිදුව නොමැති බව පොලිසිය සඳහන් කළේය.ප්‍රහාරයට පැමිණ ඇති පුද්ගලයන් හඳුනාගෙන ඇති අතර ඔවුන් අත්අඩංගුවට ගැනීමට විමර්ශන ආරම්භ කර ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=51794", "Category": null, "Parent URL": null}