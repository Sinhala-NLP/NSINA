{"Source": "Adaderana", "Timestamp": "July 5, 2010 09:53 am", "Headline": "සිරකරුවන් 26,000ක් පුනරුත්ථාපනය කෙරේ", "News Content": "බන්ධනාගාර රැඳවියන් පුනරුත්ථාපනය කිරීමේ ප්‍රජා විශෝධන වැඩපිළිවෙල යටතේ පසුගිය කාලය තුළ සිරකරුවන් 26,000ක් පමණ පුනරුත්ථාපනය කර තිබේ. 2009 වසරේ ජනවාරි මාසයේ සිට මේ වසරේ මැයි මාසය අවසනය දක්වා වු කාල සීමාව තුළ මෙම පිරිස පුනරුත්ථාපනය කර ඇති බව ප්‍රජා විශෝධන දෙපාර්තමේන්තුව නිකුත් කළ වාර්තාවක දැක්වේ. දඩ මුදල් ගෙවීමට නොහැකිව සිරගතව සිටින පුද්ගලයින් සහ වසර දෙකකට වඩා අඩු සිරදඬුවම් ලැබු පුද්ගලයන් ප්‍රජා විශෝධන වැඩපිළිවෙලට දායක කරගෙන තිබේ. බන්ධනාගාර ගත කර සිටින රැඳවියකු වෙනුවෙන් රජය දිනකට රුපියල් 260 ක මුදලක් වැය කරන අතර පුනරුත්ථාපන වැඩපිළිවෙල මගින් විශාල මුදලක් ඉතිරි කර ගැනීමට හැකි වනු ඇති බව ප්‍රජා විශෝධන දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=9403", "Category": null, "Parent URL": null}