{"Source": "Adaderana", "Timestamp": "March 29, 2017 12:32 pm", "Headline": "ඉඩම් පනත සංශෝධනය කරන්න සාකච්ඡා කරමින් පවතිනවා", "News Content": "ඉඩම් පනත සංශෝධනය කිරීම සම්බන්ධයෙන් නීති කෙටුම්පත් දෙපාර්තමේන්තුව සමඟ මේ වන විට සාකච්ඡා සිදුකෙරෙමින් පවතින බව ඉඩම් අමාත්‍යාංශය පවසයි. එම අමාත්‍යාංශ ලේකම් අයි.එච්. කේ මහානාම මහතා සඳහන් කළේ අවම බෙදුම් සීමාව, ඉඩම් හිමිකම් පැවරීමට අදාළ තෙවන උපලේඛනය ඇතුළු කරුණු සංශෝධනය කිරීම සම්බන්ධයෙන් මෙහි දී වැඩි අවදානයක් යොමු කර ඇති බවය. මේ අතර “ජනපති නිල මෙහෙවර“ වැඩසටහන යටතේ කුරුණෑගල, කිලිනොච්චිය, වව්නියාව, මුලතිව් හා මන්නාරම දිස්ත්‍රීක්කවල ජනතාවගේ ඉඩම් ගැටළු විසඳීම සඳහා මේ වසර තුළ පියවර ගන්නා බව ඉඩම් අමාත්‍යාංශ ලේකම් අයි.එච්. කේ මහානාම මහතා සඳහන් කළේය. පසුගිය වසරේ ජනපති නිල මෙහෙවර වැඩසටහන යටතේ පොළොන්නරුව සහ ගාල්ල දිස්ත්‍රීක්ක දෙකෙහි ජනතාවගේ ඉඩම් ගැටළුව විසදීමට කටයුතු කළ බව ද අමාත්‍යාංශ ලේකම්වරයා කියා සිටියේය.", "URL": "https://sinhala.adaderana.lk/news.php?nid=71499", "Category": null, "Parent URL": null}