{"Source": "Adaderana", "Timestamp": "June 22, 2018 07:22 pm", "Headline": "ශ්‍රීලනිප 16 කණ්ඩායම ඒකාබද්ධයේ නායක දිනේෂ් හමුවෙයි", "News Content": "එක්සත් ජාතික පක්ෂ ආණ්ඩුව වෙනස් කිරීම සඳහා පුළුල් සංධානයකට යන්නේ කෙසේද සහ ඒ සඳහා ගතයුතු පියවර සම්බන්ධයෙන් අද (22) පැවති සාකච්ඡාවේදී තීරණය කළ බව පාර්ලිමේන්තු මන්ත්‍රී සුසිල් ප්‍රේමජයන්ත මහතා පවසයි. අද පැවති සාකච්ඡාවකින් අනතතුරුව මාධ්‍ය වෙත අදහස් දක්වමින් ඒ මහතා මේ බව ප්‍රකාශ කළේය. සමස්ත ඒකාබද්ධ විපක්ෂයේ නායකයා ලෙස මහින්ද රාජපක්ෂ මහතාගේ නායකත්වය පිළිගනිමින් වෙනස්කම් සිදු කිරීම සඳහා අවශ්‍ය පියවර ගන්නා බව සුසිල් ප්‍රේමජයන්ත මහතා වැඩිදුරටත් ප්‍රකාශ කළේය. එහිදී මාධ්‍ය වෙත අදහස් දැක්වූ ලක්ෂ්මන් යාපා අබේවර්ධන මහතා ප්‍රකාශ කළේ හිටපු ජනාධිපති මහින්ද රාජපක්ෂ මහතා අගමැති බවට පත්කොට ජාතික ප්‍රගති ශීලී ජනාධිපති අපේක්ෂකයා ජයග්‍රහණය කරවීමේ සටන අද ආරම්භ කළ බවයි.", "URL": "https://sinhala.adaderana.lk/news.php?nid=91335", "Category": null, "Parent URL": null}