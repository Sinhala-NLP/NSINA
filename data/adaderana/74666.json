{"Source": "Adaderana", "Timestamp": "June 28, 2017 05:18 pm", "Headline": "විරෝධතාකරුවන් දුම්රිය මග හරස් කරයි", "News Content": "උමා ඔය ව්‍යාපෘතියට එරෙහිව බණ්ඩාරවෙල ප්‍රදේශයේ ජනයා සහ සිවිල් සංවිධාන රාශියක එකමුතුවෙන් පවත්වන විරෝධතා ව්‍යාපාරයේ සිටි විරෝධතාකරුවන් පිරිසක් බණ්ඩාරවෙල දුම්රිය ස්ථානය ආසන්නයෙන් දුම්රිය මග හරස් කොට තිබේ.මේ හේතුවෙන් උඩරට දුම්රිය මාර්ගයේ දුම්රිය ධාවන කටයුතුවලට බාධා එල්ලවී ඇති බව අද දෙරණ වාර්තාකරු පවසයි.උමා ඔය ව්‍යාපෘතිය හේතුවෙන් අවට ප්‍රදේශ ගණනාවක නිවාස ඉරිතැලීමකට ලක්ව, පස් කඳු නායයාම් මෙන්ම ජල උල්පත් සිඳීයාමේ තර්ජනයකට මුහුණපා දහස් ගණනක ජනතාවක් පීඩාවට පත්වීම හේතුවෙන් අද (28) පෙරවරුවේ විරෝධතා ව්‍යාපාරයක් දියත් කරන ලදී.", "URL": "https://sinhala.adaderana.lk/news.php?nid=74666", "Category": null, "Parent URL": null}