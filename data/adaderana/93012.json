{"Source": "Adaderana", "Timestamp": "July 22, 2018 10:13 am", "Headline": "ගිනි පෙට්ටි පාලමේ අලුත්වැඩියා කටයුතු  ජනපතිගේ නිරීක්ෂණයට", "News Content": "පොළොන්නරුව පරාක්‍රම සමුද්‍රයේ ඩී 01 උතුරු ඇල , ගිනි පෙට්ටි පාලමේ අලුත්වැඩියා කටයුතු ජනාධිපති මෛත්‍රිපාල සිරිසේන මහතාගේ නිරික්ෂණයට ලක් විය. පොළොන්නරුව පරාක්‍රම සමුද්‍රයේ ප්‍රධාන සොරොව්වේ සිට කුඹුරු අක්කර 20,000කට පමණ ජලය ගෙන එන ප්‍රධාන ඇල මාර්ගය වන උතුරු ඇලේ ජල පැන්නුම සහිත පාලමක් ලෙස භාවිත කළ , ගිනි පෙට්ටි පාලම කැඩියාම නිසා ගොවි ජනතාව දැඩි දුෂ්කරතාවයන්ට මුහුණ දිමට සිදුව ඇත. ජනාධිපති මෛත්‍රිපාල සිරිසේන මහතාගේ උපදෙස් පරිදි සතියක් තුල මෙම පාලමේ අලුත්වැඩියා කටයුතු කඩිනමින් නිම කිරිමට පියවර ගෙන ඇති අතර එම කටයුතු ඊයේ (21) ජනාධිපතිවරයාගේ නිරික්ෂණයට ලක් විය. මෙම පාලම අලුතින් ඉදිකිරිමට කඩිනමින් සැලසුම් සකස් කරන ලෙසද ජනාධිපතිවරයා මෙහිදි පොළොන්නරුව කලාප භාර වාරිමාර්ග අධ්‍යක්ෂ එස්.කේ. හේවාගම මහතා වෙත උපදෙස් දුන් බවද ජනාධිපති මාධ්‍ය අංශය සදහන් කළේය.", "URL": "https://sinhala.adaderana.lk/news.php?nid=93012", "Category": null, "Parent URL": null}