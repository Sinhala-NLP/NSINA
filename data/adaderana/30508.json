{"Source": "Adaderana", "Timestamp": "January 5, 2013 10:37 am", "Headline": "දිමුත්ට මංගල ශතකය අහිමියි", "News Content": "දිමුත් කරුණාරත්න සිය මංගල ටෙස්ට් ශතකයට තවත් ලකුණු 15ක් ලබාගත යුතුව තිබියදී ලකුණු 85ට දවා ගැනීමට ඔස්ට්‍රේලියාව සමත් විය. ඒ ශ‍්‍රී ලංකාව සහ ඕස්ටේ‍්‍රලියාව අතර පැවැත්වෙන වෝන් - මුරලිදරන් කුසලාන ටෙස්ට් ක‍්‍රිකට් තරගාවලියේ සිඩ්නි හිදී පැවැත්වෙන තෙවැනි සහ අවසන් තරගයේ තෙවැනි දිනයේ තරගය පැවැත්වෙන අතරතුරදීය. කෙසේ වෙතත් ඔහු ලබාගත් එම ලකුණු 85 එක්දින තරගයකදී පිතිකරුවෙකුගෙන් දක්නට ලැබෙන ක්‍රීඩා විලාසය ප්‍රදර්ශනය කළ තරගයක් ලෙස සැලකිය හැකිය. දිමුත් කරුණාරත්නගේ එම ලකුණු 85ට 4 පහර 10ක් හා එක් 6 පහරක් ඇතුළත්ය. ශ‍්‍රී ලංකා කණ්ඩායම දෙවැනි ඉනිම වෙනුවෙන් ඒ වන විට කඩුලු 2ක් දැවී ලකුණු 132ක් ලබා සිටියේය. මෙම තරගයේ ඕස්ටේ‍්‍රලියානු පිල පළමු ඉනිම වෙනුවෙන් කඩුලූ 9 ක් දැවී ලකුණු 432 ක් ලබා සිටියදී ඉනිම අත්හිටුවන ලදී. ශ‍්‍රී ලංකාව පළමු ඉනිම සඳහා පන්දුවාර 87.4 කදී 294 යි. ඕස්ටේ‍්‍රලියාව පළමු ඉනිම පන්දුවාර 107 කදී කඩුලූ 9 ට 432 යි.", "URL": "https://sinhala.adaderana.lk/news.php?nid=30508", "Category": null, "Parent URL": null}