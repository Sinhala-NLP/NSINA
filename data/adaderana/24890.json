{"Source": "Adaderana", "Timestamp": "June 9, 2012 04:58 pm", "Headline": "කම්කරු කොමසාරිස් සමග සාකච්ඡා එකඟතාවකින් තොරව  අවසන්", "News Content": "විශ්ව විද්‍යාල අනධ්‍යන සේවකයින් සහ කම්කරු කොමසාරිස්වරයා සමග අද(09) පැවති සාකච්ඡා එකඟතාවකින් තොරව අවසන් වී තිබේ. තම ඉල්ලීම් සම්බන්ධව විශ්ව විද්‍යාල ප්‍රතිපාදන කොමිසන් සභාව සමග දිගින් දිගටම සාකච්ඡා කළ බව අන්තර් විශ්ව විද්‍යාල වෘත්තීය සමිති මහා සම්මේලනයේ භාණ්ඩාගාරික එඩ්වඩ් මල්වත්ත මහතා පැවසුවේය. අද දිනයේදීත් විශ්ව විද්‍යාල ප්‍රතිපාදන කොමිසම සමග සිදුකළ සාකච්ඡා අසාර්ථක වූ බව ඒ මහතා සඳහන් කළේය. ඒ හේතුවෙන් ලබන අඟහරුවාදා දින මේ සම්බන්ධව නැවත වරක් සාකච්ඡා කිරීමට කම්කරු කොමසාරිස්වරයා අවස්ථාව ලබාදී ඇත. කෙසේවෙතත් වැඩ වර්ජන අඛණ්ඩව ඉදිරියටත් ක්‍රියාත්මක වන බව එඩ්වඩ් මල්වත්ත මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=24890", "Category": null, "Parent URL": null}