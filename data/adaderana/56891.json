{"Source": "Adaderana", "Timestamp": "February 3, 2016 03:47 pm", "Headline": "සුෂ්මා සමඟ කරන සාකච්ඡා ගැන විග්නේෂ්වරන් කියයි ", "News Content": "දිවයිනට පැමිණීමට නියමිත ඉන්දීය විදේශ කටයුතු අමාත්‍ය සුෂ්මා ස්වරාජ් මහත්මිය සමඟ ඉන්දීය ධීවර ගැටලුව සම්බන්ධයෙන් සාකච්ඡා කිරීමට කටයුතු කරන බව උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා පවසයි.ලබන 5 සහ 6 යන දිනවල සුෂ්මා ස්වරාජ් මහත්මිය මෙරට සංචාරයක නිරත වීමට නියමිතව තිබේ.එම සංචාරය තුළ දී ඉන්දීය විදේශ කටයුතු අමාත්‍යවරිය සමග සාකච්ඡා කිරීමට තමා සූදානමින් සිටින බව උතුරු පළාත් ප්‍රධාන අමාත්‍යවරයා සඳහන් කළේය.ඉන්දීය ධීවර ගැටලුව සම්බන්ධයෙන් එම සාකච්ඡාවේ දී අවධානය යොමු කරන බවත්, ධීවර ගැටලුව පිළිබඳ උතුරේ ධීවර ජනතාව ඉදිරිපත් කළ ඉල්ලීම් සහ යෝජනා ඉන්දීය විදේශ ඇමතිවරිය වෙත ලබාදීමට කටයුතු කරන බවත් ඔහු කියා සිටියේය.ඉන්දීය ධීවරයින්ගෙන් සිදුවන බලපෑම් හේතුවෙන් උතුරේ ධීවර ජනතාව දැඩි පීඩාවට පත්ව සිටින අතර ඔවුන්ට සාධාරණයක් ඉටුවන විසඳුමක් ලබාදිය යුතු බව සී.වී. විග්නේෂ්වරන් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=56891", "Category": null, "Parent URL": null}