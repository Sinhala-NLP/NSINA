{"Source": "Adaderana", "Timestamp": "July 20, 2010 09:05 am", "Headline": "ග්‍රීසියේ මාධ්‍යවේදියෙක් ඝාතනය කෙරෙයි", "News Content": "ග්‍රීසියේ ගවේෂණාත්මක මාධ්‍යවේදීයෙකු වෙඩි තබා ඝාතනය කර තිබේ. සොක්‍රටීස් ගියො‍ලියාස් නම් මොහු ඇතැන්ස් නුවර සිය නිවසේ සිටිය දී ඝාතනය කර ඇති බව විදෙස් මාධ්‍ය වාර්තා කරයි. ආරක්ෂක නිලධාරීන්‍ ලෙස සැරසුණු අවි ගත් පුද්ගලයින් තිදෙනෙකු පැමිණ මෙම වෙඩි තැබීම සිදු කර ඇති බවට එරට පොලිසිය පවසයි. ඔහු නිවසේ දොර විවෘත කිරීමත් සමගම පැමිණි තුවක්කරුවන් වෙඩි තබා පලා ‍ගොස් ඇති බව වාර්තා වේ. මෙම මාධ්‍ය‍වේදියා දූෂණ සම්බන්ධයෙන් සිදු කළ ගවේෂණාත්මක වාර්තාවක් ඉදිරිපත් කිරීමට නියමිතව තිබූ බව විදෙස් මාධ්‍ය වාර්තා කර ඇත. මාධ්‍යවේදියා ඝාතනය කළ පුද්ගලයින් අත්අඩංගුවට ගැනීම සඳහා එරට පොලිසිය විශේෂ මෙහෙයුමක් ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=9723", "Category": null, "Parent URL": null}