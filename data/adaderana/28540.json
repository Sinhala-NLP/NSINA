{"Source": "Adaderana", "Timestamp": "October 23, 2012 09:31 am", "Headline": "අයෙක් මරා සැකකරු වස බොයි", "News Content": "මාතලේ, මීගහකොටුව ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කර තිබේ. මෙලෙස ඝාතනය ලක්ව ඇත්තේ 43 හැවිරිදි නුගපිටිය, උකුවෙල ප්‍රදේශයේ පදිංචිකරුවෙකි. මේ සම්බන්ධයෙන් පරීක්ෂණ පැවැත්වු මාතලේ පොලීසිය ඝාතනයට සම්බන්ධ සැකකරු වස පානය කර සිටිය දී සොයාගෙන තිබේ. පොලීසිය විසින් මාතලේ රෝහලට ඇතුළත් කිරීමෙන් අනතුරුව ඔහු මියගොස් ඇති බව වාර්තා වේ. මෙලෙස මියගොස් ඇත්තේ 51 හැවිරිදි නුගපිටිය ප්‍රදේශයේම පදිංචිකරුවෙකි. මෘත ශරීර මාතලේ රෝහලේ තබා ඇති අතර පශ්චාත් මරණ පරීක්ෂණ අද (23) සිදුකිරීමට නියමිතය.", "URL": "https://sinhala.adaderana.lk/news.php?nid=28540", "Category": null, "Parent URL": null}