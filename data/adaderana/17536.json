{"Source": "Adaderana", "Timestamp": "July 21, 2011 10:01 am", "Headline": "ඉන්දියාවේ බහු සංස්කෘතියෙන් මෙරටට ආදර්ශයක් ගත හැකියි", "News Content": "ඉන්දියාවේ ක්‍රියාත්මක බහු සංස්කෘතික ආකෘතිය මගින් ශ්‍රී ලංකාවට ආදර්ශයක් සපයා ගත හැකි බව අමෙරිකානු රාජ්‍ය ලේකම් හිලරි ක්ලින්ටන් මහත්මිය පවසයි. ජාතික සමගියක් ගොඩනැගීම සඳහා ජනාධිපති මහින්ද රාපජක්ෂ මහතා විසින් ලබා දුන් පො‍රොන්දු ඉටු කළ යුතු බව ඇය පෙන්වා දෙයි. ඉන්දියානු සංචාරයට එක්වෙමින් හිලරි ක්ලින්ටන් මහත්මිය ඊයේ(20) චෙන්නායි හී දී මේ බව සඳහන් කර ඇති බව විදෙස් මාධ්‍ය සඳහන් කරයි. ජාතික සමගියක් ගොඩනැගීම වෙනුවෙන් සෑම ශ්‍රී ලාංකිකයෙක්ම දැඩි බලාපොරොත්තු සහගතව සිටින බවත් ඉන්දියානු බහු සංස්කෘතික ආකෘතිය නිදසුනකට ගෙන ශ්‍රී ලංකාව ඒ සඳහා පියවර තැබිය යුතු බවත් ඇය වැඩිදුරටත් එහි දී පවසා තිබේ.", "URL": "https://sinhala.adaderana.lk/news.php?nid=17536", "Category": null, "Parent URL": null}