{"Source": "Adaderana", "Timestamp": "April 8, 2012 08:23 am", "Headline": "  ලතින් අමෙරිකානු රටවලට වැඩි බරක් තැබිය යුතුයි", "News Content": "එල්.ටි.ටි.ඊ. සංවිධානයට සම්බන්ධ ක්‍රියාකාරීන් ලතින් අමෙරිකානු රටවල සිය දේශපාලන ක්‍රියාකාරීත්වය ඉහළ නංවා ඇති බව ජිනීවා නුවර ශ්‍රී ලංකා නිත්‍ය නියෝජිත තමරා කුනනායකම් මහත්මිය පවසයි. ශ්‍රී ලංකා රජය ලොව සෑම ප්‍රදේශයක්ම ආවරණය වන පරිදි විදේශ ප්‍රතිපත්ති මෙහෙයවිය යුතු අතර ලතින් අමෙරිකාව සහ අප්‍රිකානු රටවල් කෙරෙහි වැඩි අවධානයක් යොමුකළ යුතු බව ඇය පෙන්වා දෙයි. විවිධ රාජ්‍ය නොවන සංවිධානවල ක්‍රියාකාරීත්වය මෙන්ම බටහිර මාධ්‍ය මගින් ශ්‍රී ලංකාව සම්බන්ධයෙන් ගෙන යන ප්‍රචාරක වැඩපිළිවෙල හේතුවෙන් එම රටවල ජනතාව වෙත වැරදි අවබෝධයක් ලැබී ඇති බව ද කුනනායකම් මහත්මිය සඳහන් කරයි. මෙරට තානාපති සබඳතා දැනට පවත්වාගෙන යන්නේ ලතින් අමෙරිකානු කලාපයේ ඇති කියුබාව සහ බ්‍රසීලය යන රටවල් දෙක තුළ පමණක් බව ද අනාවරණය වේ.", "URL": "https://sinhala.adaderana.lk/news.php?nid=23357", "Category": null, "Parent URL": null}