{"Source": "Adaderana", "Timestamp": "April 16, 2016 03:30 pm", "Headline": "අපේ විෂය පථය නෙවෙයි - අපිට කිවුවාම අපි ගා ගන්නවා", "News Content": "මෙවර අවුරුදු නැකත් සකසා ඇත්තේ ආණ්ඩුවට අවශ්‍ය පරිදියැයි ජෝතිෂවේදීන් කිහිප දෙනෙකු තමා සමග පැවසූ බව හිටපු ජනපති අද (16) මහනුවරදී පැවසීය.හිටපු ජනාධිපතිවරයා අද මල්වතු - අස්ගිරි නාහිමිවරුන් බැහැදැකීමට පැමිණි අතර මාධ්‍යවේදීන් අවුරුදු නැකත් සම්බන්ධයෙන් හිටපු ජනපතිගේ අදහස් විමසා සිටියේය.“ඇත්ත වශයෙන්ම මටත් දැනගන්න ලැබුණා. මොකද මේ හැන්දෑවේ නැකතක් ආවේ කියලා. සමහරු මට ගන්නත් එපා කියලා කිවුවා. නමුත් පොදුවේ අපි ගත්තා. රජයේ අවශ්‍යතාවයක් සඳහා හැන්දෑවට ගියා කියලා තමයි කියවුණේ. අදත් බස්නාහිර බලාගෙන තෙල් ගාණ නැකතක් තියෙනවා. ඒ ගැනත් මතවාදයක් තියෙනවා. මේ අය ඉතින් කියන මත. අපි දන්නේ නෑ, අපේ විෂය පථය නෙවෙයිනේ. අපිට කිවුවාම අපි ගා ගන්නවා“මේ අතර ඒකාබද්ධ විපක්ෂය සංවිධානය කරන මැයි රැළියට තමන් සහභාගි වන බවද හිටපු ජනාධිපතිවරයා එහිදී කියා සිටියේය.ඔහු පැවසුවේ වැඩකරන ජනතාව වෙනුවෙන් ඒකාබද්ධ විපක්ෂය පෙනී සිටින බවයි.එම රැළිය සඳහා සහභාගි වන ලෙසට තමාට දැනටමත් ආරාධනා ලැබී ඇති බවද හිටපු ජනාධිපතිවරයා කියා සිටියේය.ශ්‍රී ලංකා නිදහස් පක්ෂයේ මැයි රැළිය සඳහා ආරාධනා කළහොත් ඊට සහභාගී වන්නේ දැයි මාධ්‍යවේදීන් හිටපු ජනපතිගෙන් විමසූ අවස්ථාවේ ඔහු කියා සිටියේ ඒකාබද්ධ විපක්ෂයේ මැයි රැළිය තමන් විසින් බාරගෙන අවසන් බවයි.", "URL": "https://sinhala.adaderana.lk/news.php?nid=59217", "Category": null, "Parent URL": null}