{"Source": "Adaderana", "Timestamp": "May 21, 2019 03:54 pm", "Headline": "ලෝක කුසලානයට ඉන්දීය සංචිතයේ කිසිඳු වෙනසක් නෑ", "News Content": "ලෝක කුසලානයට සහභාගී වන ඉන්දීය සංචිතයේ කිසිඳු වෙනසක් සිදු කිරීමේ අවශ්‍යතාවක් නොමැති බව ඉන්දීය ක්‍රිකට් බලධාරීන් ප්‍රකාශ කර තිබේ. පසුගියදා අවසන් වූ අයි.පී.එල්. ක්‍රිකට් තරඟාවලියේදී චෙන්නායි සුපර්කිංග්ස් කණ්ඩායම නියෝජනය කල කේදර් යාදෙව් ආබාධයකට ලක් විය. ඔහු ලෝක කුසලාන ඉන්දීය සංචිතයට නම් කර තිබූ අතර ආබාධ තත්ත්වය සුව අතට පත් නොවීම හේතුවෙන් ඉන්දීය සංචිතයේ වෙනසක් සිදු කිරීමට අවශ්‍ය බව මීට පෙර ප්‍රකාශ කළේය. කෙසේවෙතත් කේදර් යාදෙව් මේ වන විට පූර්ණ සුවය ලබා ඇති බවට කණ්ඩායමේ භෞත චිකිත්සකවරයා මූලික වාර්තාවක් ලබාදී ඇති බව විදෙස් වාර්තා සදහන් කළේය.", "URL": "https://sinhala.adaderana.lk/news.php?nid=110373", "Category": null, "Parent URL": null}