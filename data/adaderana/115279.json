{"Source": "Adaderana", "Timestamp": "July 29, 2019 01:59 pm", "Headline": "මහින්දට රට දෙන්න තරුණයින් වගකීම භාරගන්න", "News Content": "රට ජාතිය බේරා ගැනීමේ වගකීම තරුණ පරම්පරාවට පැවරෙන බව පාර්ලිමේන්තු මන්ත්‍රී රොෂාන් රණසිංහ මහතා පවසයි. හිඟුරක්ගොඩ ප්‍රදේශයේ පැවති වැඩසටහනකට එක්වෙමින් ඒ මහතා මේ බව ප්‍රකාශ කර සිටියේය. රටට සුදුසුම නායකයා ලෙස මහින්ද රාජපක්ෂ මහතා නැවත බලයට ගෙන ඒම තරුණ පරපුරේ වගකීමක් වන බවත් ඒ සඳහා ගෙයින් ගෙයට යාමේ වගකීම භාර ගත යුතු බවත් ඔහු වැඩිදුරටත් ප්‍රකාශ කර සිටියේය. මෙතෙක් කල් දේශපාලන සටන ඉදිරියට ගෙන ගියේ රටේ වැඩිහිටියන් වන අතර දැන් තරුණ පරම්පරාව ලෙස සටන ඉදිරියට ගෙන යාමේ වගකීම පැවරෙන බවත් රොෂාන් රණසිංහ මහතා පවසා සිටියේය. මරණ තර්ජන මධ්‍යයේ වුවද තමන් වැනි දේශපාලකයන් මහින්ද රාජපක්ෂ මහතා සමඟ සිටින්නේ රට ජාතිය බේරා ගත හැකි එකම නායකයා ඔහු වීම හේතුවෙන් බවත් වැඩිදුරටත් අදහස් දක්වමින් ඔහු කියා සිටියේය.", "URL": "https://sinhala.adaderana.lk/news.php?nid=115279", "Category": null, "Parent URL": null}