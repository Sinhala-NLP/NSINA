{"Source": "Adaderana", "Timestamp": "August 29, 2019 03:30 pm", "Headline": "කුඩා වැල්ලේ ධීවරයින් 5ක් සමඟ නිසදි අතුරුදහන්", "News Content": "අගෝස්තු මස පළමු වන දින කුඩා වැල්ල ධීවර වාරායෙන් ධීවර කර්මන්තය සඳහා ධීවරයින් පස් දෙනෙකු සමඟ මුහුදු ගිය “නිසදි“ බහු දින ධීවර යාත්‍රාව පිළිබඳව මෙතෙක් කිසිදු තොරතුරක් නොමැති බව වාර්තා වෙයි. මේ වන විට 17 ක් ගෙවී අවසන් බව ඒම ධීවර යාත්‍රාවේ හිමිකරු වන කේ.බි.නලීන් ප්‍රදීප් කුමාර මහතා කියාසිටියේය. පසුගිය 10 වන දින බෝට්ටුවේ ගිය ධීවරයින් ගොඩබිම හා සම්බන්ධ වී ඇති අතර ඒ වන විට ඔවුන් ධීවර කර්මාන්තය නිම කොට නැවත ගොඩබිම වෙත පැමිණෙමින් සිට ඇත. ඒම අවස්ථාවේ පොතුවිල් මුහුදු ප්‍රදේශයේ සිට ඇති අතර ඉන් පසු කිසිදු තොරතුරක් වාර්ථාව වී නොමැත. මෙම බෝට්ටුවෙන් ගමන් කල පිරිස ගන්දර හා මැද්දවත්ත යන ප්‍රදේශවල පදිංචිකරුවන් වන අතර ගන්දර ප්‍රදේශයේ පදිංචි වයස අවුරුදු 45 ක් වු කේ.බි.ශාන්ත බෝට්ටුවේ නියාමක ලෙසත් ගන්දර ප්‍රදේශයේම පදිංචි වයස අවුරුදු 42 ක් වු එච්.ඒ.පි.චමින්ද,වයස අවුරුදු 52 ක් වු කේ.බි.බන්දුලසේන,වයස අවුරුදු 36 ක් වු එන්.එ.පි.සම්පත් හා මාතර මැද්දවත්ත ප්‍රදේශයේ පදිංචි වයස අවුරුදු 30 ක් වු එස්.අයි හෙට්ටිආරච්චි යන අය අනෙක් ධීවරයින් ලෙසත් ගමන් කර ඇත. ධීවරයින් සමඟ බහුදීන ධීවර යාත්‍රාව අතුරුදහන් වී ඇති බවට ආදළ අංශ වෙත බෝට්ටු හිමිකරු විසින් දැනුම් දි ඇත. අතුරුදහන් වු ධීවරයින්ගේ නිවෙස්වල අය පවසන්නේ කෙසේ හෝ මේ අය පිළිබදව තොරතුරක් ඔවුන් වෙත ලබා දෙන ලෙසයි.", "URL": "https://sinhala.adaderana.lk/news.php?nid=117782", "Category": null, "Parent URL": null}