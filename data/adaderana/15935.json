{"Source": "Adaderana", "Timestamp": "May 6, 2011 08:45 pm", "Headline": "අද සිට සියලු භෝග සඳහා පොහොර සහනාධාර හිමිවෙයි", "News Content": "අද(06) මධ්‍යම රාත්‍රියේ සිට ක්‍රියාත්මක වන පරිදි සියලු භෝග වර්ග සඳහා පොහොර සහනාධාර ලබාදීමට රජය තීරණය කර ඇති බව පොල් සංවර්ධන අමාත්‍යාංශ ලේකම්වරයා පවසයි. ඒ අනුව වී වගාව සඳහා දැනට පවතින කිලේග්‍රෑම් 50 ක පොහොර මිටියක් රුපියල් 350 බැගින් අඛණ්ඩව ලබාදීමට නියමිතය. එමෙන්ම සෙසු භෝග සඳහා අමිශ්‍ර පොහොර කිලෝග්‍රෑම් 50 ක මිටියක් රුපියල් 1,200 කට ලබාදෙනු ඇත. මිශ්‍ර පොහොර කිලෝග්‍රෑම් 50 ක මිටියක් රුපියල් 1,300 ක සහන මිලට අලෙවි කෙරෙයි. පොහොර සහනාධාරය ලබාදීම සඳහා රජය අධික පිරිවැයක් දරන බව ද කෘෂිකර්ම අමාත්‍ය මහින්ද යාපා අබේවර්ධන මහතා කියා සිටියේය.", "URL": "https://sinhala.adaderana.lk/news.php?nid=15935", "Category": null, "Parent URL": null}