{"Source": "Adaderana", "Timestamp": "September 5, 2010 09:18 am", "Headline": "බලපත්‍ර ක්‍රමයෙන් සිරකරුවන් 500 ට නිදහස ලැබෙයි", "News Content": "මේ වසර තුළ බලපත්‍ර ක්‍රමය යටතේ සිරකරුවන් පන්සිය දෙනෙකු පමණ නිදහස් කිරීමට තීරණය කර ඇති බව බන්ධනාගාර දෙපාර්තමේන්තුව පවසයි. එලෙස නිදහස් කළ යුතු සිරකරුවන් හඳුනාගැනීමේ ‍කටයුතු මේ වන විට සිදු වෙමින් පවතින බව එම දෙපාර්තමේන්තුවේ සුභ සාධන විෂය භාර කොමසාරිස් එම්.බී රත්නායක මහතා පවසයි. ශ්‍රේෂ්ඨාධිකරණ විනිසුරුවරයෙකු ඇතුළු විද්වතුගෙන් සමන්විත විශේෂ කමිටුවක් නිදහස් කළ යුතු සැකකරුවන් හඳුනා ගැනීමේ කටයුතු සිදු කරනු ලබයි. එසේ හඳුනා ගන්නා යහපත් කල් ක්‍රියාවෙන් සිටින සිරකරුවන් කොන්දේසි සහිතව නිදහස් කිරීමට පියවර ගන්නා බව බන්ධනාගාර දෙපාර්තමේන්තුව පවසයි. මෙම බලපත්‍ර ක්‍රමය යටතේ 2009 වස‍ර තුළ සිරකරුවන් 384 දෙනෙකු නිදහස් කර තිබේ.", "URL": "https://sinhala.adaderana.lk/news.php?nid=10647", "Category": null, "Parent URL": null}