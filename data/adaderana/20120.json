{"Source": "Adaderana", "Timestamp": "November 20, 2011 11:05 am", "Headline": " තැපැල් අවුල වෙනුවෙන් හෙටත් සාකච්ඡාවක්", "News Content": "තැපැල් වෘත්තීය සමිති සහ තැපැල් සේවා අමාත්‍ය ජීවන් කුමාරණතුංග මහතා සමග හෙට දිනයේ විශේෂ සාකච්ඡාවක් පැවැත්වීමට නියමිතව තිබේ. තැපැල් ක්ෂේත්‍රයේ උද්ගත වී ඇති අර්බුද සම්බන්ධයෙන් මෙහිදි සාකච්ඡා කිරීමට නියමිත බව තැපැල් සේවා අමාත්‍යාංශ ලේකම් හේමසිරි ප්‍රනාන්දු මහතා ප්‍රකාශ කළේය. ඉල්ලීම් කිහිපයක් මුල්කරගනිමින් තැපැල් වෘත්තීය සමිති ආරම්භ කර ඇති වැඩ වර්ජනයට අදට දින 07 කි. කෙ‍සේ වෙතත් අත්‍යාවශ්‍ය ලිපි බෙදා හැරීමේ කටයුතු මේ වන විට සිදුවන බව හේමසිරි ප්‍රනාන්දු මහතා ප්‍රකාශ කළේය. වෘත්තීය සමිති සමග අදාළ ගැටලු සම්බන්ධයෙන් සාකච්ඡා කොට කඩිනමින් විසඳුම් ලබාදීමට කටයුතු කරන බව හේමසිරි ප්‍රනාන්දු මහතා වැඩිදුරටත් ප්‍රකාශ ක‍ළේය.", "URL": "https://sinhala.adaderana.lk/news.php?nid=20120", "Category": null, "Parent URL": null}