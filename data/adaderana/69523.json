{"Source": "Adaderana", "Timestamp": "February 12, 2017 06:48 pm", "Headline": "  ලක්ෂ 25ක රත්‍රං සහ ලක්ෂ 30ක සිගරට් ගුවන්තොටේදී අල්ලයි ", "News Content": "කටුනායක බණ්ඩාරනායක ජාත්‍යන්තර ගුවන්තොටුපොළේ කළ විශේෂ වැටලීමක දී රත්රන් හා සිගරට් සමග ශ්‍රී ලාංකිකයින් දෙදෙනකු හා චීන කතක අත්අඩංගුවට ගෙන තිබේ.අප කළ විමසීමකදී ගුවන්තොටුපොළ රේගුව සඳහන් කර සිටියේ අද(12) දිනයේ මොවුන් අත්අඩංගුවට ගත් බවයි.මෙලෙස අත්අඩංගුවට ගෙන ඇත්තේ ඉන්දියා‍වේ ත්‍රිචිනාපොලි වෙත ග්‍රෑම් 400ක් බර රත්‍රං පටි දෙකක් රැගෙන යාමට උත්සාහ කළ ශ්‍රී ලාංකිකයින් දෙදෙනකු හා චීනයේ නිෂ්පාදිත සිගරට් කාටුන් 296ක් සමග මෙරටට පැමිණි චීන ජාතික කාන්තාවකි.අදාළ රත්‍රංවල වටිනාකම රුපියල් ලක්ෂ 25ක් වන අතර සිගරට්වල වටිනාකම රුපියල් ලක්ෂ 30ක් පමණ වන බව රේගුව පවසයි.", "URL": "https://sinhala.adaderana.lk/news.php?nid=69523", "Category": null, "Parent URL": null}