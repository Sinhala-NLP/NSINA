{"Source": "Adaderana", "Timestamp": "November 2, 2016 09:45 pm", "Headline": " ශ්‍රී ලංකාවට පළමු තරඟයෙන් දැවැන්ත ජයක්", "News Content": "සිම්බාබ්වේ කණ්ඩායමට එරෙහිව පැවැත්වෙන ටෙස්ට් තරඟාවලියේ පළමු තරඟයෙන් ලකුණු 225ක විශිෂ්ට ජයක් ලබා ගැනීමට ශ්‍රී ලංකා කණ්ඩායම සමත්ව තිබේ.මෙම තරඟයේ පළමු ඉනිම ක්‍රීඩා කළ ශ්‍රී ලංකාව ලකුණු 537ක් ලබාගත් අතර ඊට පිළිතුරු ලෙස සිම්බාබ්වේ කණ්ඩායම ලකුණු 373ක් ලබා ගන්නා ලදී. නැවත දෙවන ඉනිම ක්‍රීඩා කළ ශ්‍රී ලංකාව කඩුළු 6ක් දැවී ලකුණු 247ක් ලබා සිටියදී ප්‍රතිවාදීන්ට ලකුණු 412ක ඉලක්කයක් ලබාදෙමින් ඉනිම අත්හිටුවීය.එහිදී සිම්බාබ්වේ කණ්ඩායමේ සියළු ක්‍රීඩකයින් ලකුණු 186ක් තුළ දැවී ගිය අතර පන්දුවෙන් දස්කම් පෑ ඩිල්රුවන් පෙරේරා හා රංගන හේරත් කඩුළු ත්‍රිත්වය බැගින් ලබා ගන්නා ලදී.මෙම තරඟය සිම්බාබ්වේ හරාරේ හි පැවැත්විණ.", "URL": "https://sinhala.adaderana.lk/news.php?nid=65657", "Category": null, "Parent URL": null}