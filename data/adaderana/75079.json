{"Source": "Adaderana", "Timestamp": "July 10, 2017 12:41 pm", "Headline": " දකුණු අධිවේගයේ කඩුවෙල-කඩවත අතර කොටස යළි වැසෙයි", "News Content": "දක්ෂිණ අධිවේගී මාර්ගයේ කඩුවෙල සහ කඩවත අතර කොටස යළි පස්වරු 12.30 සිට පස්වරු 4.30 දක්වා වසා තැබෙන බව මාර්ග සංවර්ධන අධිකාරිය පවසයි.අධිබලැති විදුලි රැහැනක් මාර්ගයට කඩා වැටීම හේතුවෙන් දක්ෂිණ අධිවේගී මාර්ගයේ කඩුවෙල සහ කඩවත අතර කොටස ඊයේ තාවකාලිකව වසා දැමූ අතර පසුව යළි විවෘත කරන ලදී. ඒ අනුව එහි ප්‍රතිසංස්කරණ කටයුතු හේතුවෙන් මාර්ගයේ කඩුවෙල සහ කඩවත අතර කොටස යළි වසා තැබෙන බව වාර්තා වෙයි.මේ හේතුවෙන් දක්ෂිණ අධිවේගී මාර්ගයේ ගාල්ල හා මාතර සිට කොළඹ බලා ධාවනය වන වාහන කඩුවෙල පිටවීමේ මන්තීරුවෙන් පිටවිය යුතු බවද සඳහන්ය.මේ අතර කොළඹ සිට ගාල්ල හා මාතර බලා ධාවන වන වාහනවලට ඇතුලවීම සඳහාද කඩුවෙල පිවිසුම් මාර්ගය භාවිත කිරීමට සිදුවෙයි.", "URL": "https://sinhala.adaderana.lk/news.php?nid=75079", "Category": null, "Parent URL": null}