{"Source": "Adaderana", "Timestamp": "March 15, 2013 08:47 am", "Headline": "වලිගය නැති සද්දන්ත මළසිරුරක් හමුවෙයි", "News Content": "ත්‍රිකුණාමලය, පෙරියකුලම් වැව් පිටිය ආසන්නයේ ඝාතනයට ලක් කර තිබූ වන අලියෙකුගේ සිරුරක් සොයාගෙන තිබේ. ඊයේ (14) රාත්‍රී 11.00 ට පමණ වනජීවී නිලධාරීන්ට ලැබුණු තොරතුරකට අනුව එම අලියාගේ සිරුර සොයාගත් බව අද දෙරණ වාර්තාකරු සඳහන් කළේය. අලියාගේ වලිගය කපා ඉවත් කර තිබූ බව ත්‍රිකුණාමලය අඩවි වනජීවී කාර්යාලය පැවසීය. ඒ පිළිබඳ පරීක්ෂණ අද සිදු කිරීමට නියමිතය.", "URL": "https://sinhala.adaderana.lk/news.php?nid=32422", "Category": null, "Parent URL": null}