{"Source": "Adaderana", "Timestamp": "December 7, 2015 07:40 am", "Headline": " සමාව දෙන ලෙස ඉල්ලා මුස්ලිම් ප්‍රජාවෙන් සෞදි රජුට ලිපියක්", "News Content": "මරණදඬුවම නියම වී සිටින ශ්‍රී ලාංකික ගෘහ සේවිකාවට නිදහස ලබා දෙන ලෙස ශ්‍රී ලංකා මුස්ලිම් කවුන්සිලය සෞදි අරාබි රජයෙන් ඉල්ලීමක් කර තිබේ.ලිපියක් යොමු කරමින් ඔවුන් මෙම ඉල්ලිම සිදු කර ඇති බව සඳහන්ය.අදාළ ගෘහ සේවිකාව සෞදි අරාබි නීතිය නිසි ආකාරයෙන් නොදැන සිටීම එවැනි වරදක් කිරිමට හේතුව බව මුස්ලිම් කවුන්සිලය අදාළ ලිපියෙන් පෙන්වා දී ඇත.එම නිසා මෙම ගෘහ සේවිකාව කෙරෙහි සානුකම්පිතව බලා ඇයට නිදහස ලබා දෙන ලෙස ශ්‍රී ලංකා මුස්ලිම් කවුන්සිලය ඉල්ලීමක් කර ඇති බව අද දෙරණ සමග අදහස් දැක්වූ ශ්‍රී ලංකා මුස්ලිම් කවුන්සිලයේ සභාපති එන්.එම් අමීන් මහතා කියා සිටියි.", "URL": "https://sinhala.adaderana.lk/news.php?nid=55551", "Category": null, "Parent URL": null}