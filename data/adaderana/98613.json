{"Source": "Adaderana", "Timestamp": "November 2, 2018 09:31 pm", "Headline": "අගමැති වෙනුවෙන් මුතුහෙට්ටිගම භාර ඔප්පු කරයි", "News Content": "ජනාධිපති තුමාට සහ අගමැති තුමාට සෙත් පතා , මරණයට කැපවූ කිරි ගවයෙකු රු 50000/= ක පමණ වියදමෙන් බේරා ගෙන නිදහස් කිරීමේ පින්කමක් අද (02) උදෑසන වරාය සහ නාවුක කටයුතු පිලිබඳ නියෝජ්‍ය අමාත්‍ය නිශාන්ත මුතුහෙට්ටිගම මහතා අතින් සිදු විය. බෙරා ගත් එම ගවයා රැක බලා ගැනීමට ප්‍රදේශයේ ගව පට්ටි හිමියෙකුට භාරදෙනු තිබේ. හිටපු මහාධිකරණ විනිසුරු චන්ද්‍රසේන රාජපක්ෂ, හිටපු නාගරික මන්ත්‍රී දුමිඳු කාරියවසම්, නියෝජ්‍ය අමාත්‍යතුමාගේ කාර්යමණ්ඩලය සහ දේශපාලන ආධාර කරුවන් රැසක් මෙම අවස්ථාවට සහභාගී වීය. පසුගිය දිනවල පැවතී දේශපාලන අවුල් වියවුල් තත්ත්වය පරදවා මහින්ද රාජපක්ෂ මහතා අගමැති වීම සම්බන්ධව සිදුවූ භාරයක් ඔප්පු කිරීම වෙනුවෙන් මුතුහෙට්ටිගම මහතා මෙම පුන්‍යකර්මය සිදුකර ඇත", "URL": "https://sinhala.adaderana.lk/news.php?nid=98613", "Category": null, "Parent URL": null}