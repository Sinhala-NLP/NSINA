{"Source": "Adaderana", "Timestamp": "September 28, 2013 05:23 pm", "Headline": "අම්බලන්ගොඩ ලී බඩු සාප්පුවක ගින්නක්", "News Content": "අම්බලන්ගොඩ මහා විදීයේ පිහිටි ලී බඩු සාප්පුවක් මේ වන විට ගිනි ගනිමින් පවතින බව අප වාර්තාකරු පවසයි. අද පස්වරුවේ හටගෙන ඇති මෙම ගින්න මැඩ පැවැත්වීම සඳහා ගාල්ල ගිනි නිවන ඒකකයේ ගිනි නිවීමේ රථයක් මේවන විට පැමිණ ඇත. නගරයේ ජනතාව එම ස්ථානය වටා මේවන විට රොක් වෙමින් සිටින බවත් මේ නිසා ගාලු පාරේ රථ වාහන තදබදයක්ද හටගෙන ඇති බවත් අප වාර්තාකරු පැවසීය. ගිනි නිවීමේ ඒකකයේ නිලධාරීන්, අම්බලන්ගොඩ පොලීසිය හා ජනතාව එක්ව ගින්න මැඩපැවැත්වීමට කටයුතු කරමින් සිටින බවද හෙතෙම කීවේය. ගින්නෙන් ජීවිත හානි කිසිවක් මෙතෙක් වාර්තා වී නොමැති අතර ගින්නට හේතුව ද ‍අනාවරණය වී නැත.", "URL": "https://sinhala.adaderana.lk/news.php?nid=37771", "Category": null, "Parent URL": null}