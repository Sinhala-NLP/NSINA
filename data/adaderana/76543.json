{"Source": "Adaderana", "Timestamp": "August 22, 2017 09:04 am", "Headline": "පුද්ගලයන් 13කට මරු කැදවූ සැකකරු ඝාතනය කරයි", "News Content": "ස්පාඤ්ඤයේ බාසිලෝනා නගරයේ දී පුද්ගලයන් 13 දෙනෙකුට මරු කැදවමින් වෑන් රථයක් ධාවනය කළ ප්‍රධාන සැකකරු වෙඩි තබා ඝාතනය කර තිබේ. ස්පාඤ්ඤ පොලීසිය පැවසුවේ යුනස් අබුයකුබ් නමැති සැකකරු බාසිලෝනා අගනුවරට සැතපුම් 25ක් පමණ දුරින් පිහිටි ඉන්ධන පිරවුම්හලකදී වෙඩි තබා ඝාතනය කළ බවයි. පොලීසියට ලැබුණු ඔත්තුවක් අනුව සැකකරු සොයාගෙන ඇති අතර ඔහු එම අවස්ථාවේ දී මරාගෙන මැරෙන ව්‍යාජ බද පටියක් පැළදගෙන සිටි බව වාර්තා වෙයි. පසුගිය බ්‍රහස්පතින්දා වෑන් රථයක් පදිකයින් වෙත කඩා වැදීමට සැලැස්සවීමෙන් අනතුරුව වෑන් රථය පැදවු සැකකරු ද දිවගොස් වෙනත් රියදුරෙකු තියුණු ආයුධයකින් පහරදී ඝාතනය කර රථයකින් පළාගොස් තිබුණි.", "URL": "https://sinhala.adaderana.lk/news.php?nid=76543", "Category": null, "Parent URL": null}