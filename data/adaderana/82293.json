{"Source": "Adaderana", "Timestamp": "December 31, 2017 10:35 am", "Headline": "KG කිලෝ 39 ක් සමඟ 4 ක් අත්අඩංගුවට", "News Content": "කේරළ ගංජා කිලෝග්‍රෑම් 39 ක් සමඟ පුද්ගලයින් සිවි දෙනෙකු 29 වැනිදා රාත‍්‍රියේ නාවික හමුදා නිලධාරීන් විසින් අත්අඩංගුව ගෙන ඇති බව කයිට්ස් පොලිසිය පවසයි. කයිට්ස් පොලිසිය පැවසූවේ යාපනය කකරතිව් දූපත ආසන්න සීමාවේදී අදාළ පිරිස අත්අඩංගුවට ගෙන ඇති බවයි. සැකකරුවන් කුඩා බෝට්ටුවකින් කේරළ ගංජා ප‍්‍රවාහනයේදී අත්අඩංගුවට ගෙන ඇති අතර, සැකකරුවන් අතර ඉන්දීය ජාතිකයෙකු හා වයස අවුරුදු 18 ට අඩු පුද්ගලයෙකු සිටින බවද පොලිසිය පැවසීය. අත්අඩංගුවට ගත් ගංජා තොගය යාපනය කයිට්ස් මහේස්ත‍්‍රාත් අධිකරණයට ඉදිරිපත් කිරීමට නියමිත බවද පොලිසිය සඳහන් කළේය. සිද්ධිය සම්බන්ධයෙන් කයිට්ස් පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82293", "Category": null, "Parent URL": null}