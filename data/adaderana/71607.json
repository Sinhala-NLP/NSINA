{"Source": "Adaderana", "Timestamp": "April 1, 2017 03:10 pm", "Headline": " පොලීසියේ 13ක් අල්ලස් කොමිසමට අනුයුක්ත කරයි", "News Content": "අද (1)දින සිට ක්‍රියාත්මක වන පරිදි පොලිස් නිලධාරින් 13 දෙනෙකු අල්ලස් හෝ දුෂණ චෝදනා විමර්ශන කොමිසන් සභාව වෙත අනුයුත්ත කර තිබේ.අල්ලස් කොමිස විසින් සිදු කළ දැනුම්දීමකට අනුව අදාළ අනුයුත්ත කිරිම් සිදු කර ඇති බව පොලිස් මූලස්ථානය සඳහන් කළේය.කාන්තා පොලිස් කොස්තාපල්වරුන් දෙදෙනෙක්, කාන්තා පොලිස් සැරයන්වරියක් සහ පොලිස් කොස්තාපල්වරුන් 10 දෙනෙකු මෙලෙස අල්ලස් හෝ දුෂණ විමර්ශන කොමිසන් සභාව වෙත අනුයුත්ත කර තිබේ. මේ සම්බන්ධයෙන් සිදු කළ විමසීමකදී අල්ලස් කොමිසම සඳහන් කළේ අදාළ පොලිස් නිලධාරින් මේ වන විට කොමිසන් සභාව වෙත පැමිණ ඇති බවය .ඒ අනුව ඔවුන් අල්ලස් විමර්ශන කටයුතු සඳහා යොදවන බව ද අල්ලස් හෝ දුෂණ චෝදනා විමර්ශන කොමිසම සඳහන් කළේය.මේ අතර අල්ලස් හෝ දුෂණ චෝදනා විමර්ශන කොමිසමේ විමර්ශන සඳහා නිලධාරින් 431 දෙනෙකු සිටිය යුතු වුවද මේ වන විට සේවය කරනු ලබන්නේ නිලධාරින් 199 දෙනෙකු පමණක් බව එම කොමිසම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=71607", "Category": null, "Parent URL": null}