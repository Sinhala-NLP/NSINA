{"Source": "Adaderana", "Timestamp": "March 26, 2013 09:43 am", "Headline": "  ක්‍රිකට් ආයතනයට වැඩ බලන ප්‍රධාන විධායක නිලධාරියෙක්", "News Content": "ශ්‍රී ලංකා ක්‍රිකට් ආයතනයේ වැඩබලන ප්‍රධාන විධායක නිලධාරිවරයා ලෙස ඈෂ්ලි ද සිල්වා මහතා පත් කර තිබේ. අප්‍රේල් මස 01 වන දින සිට බලපැවැත්වෙන පරිදි මෙම පත්වීම සිදුකොට ඇති බව ක්‍රිකට් ආයතනයේ ලේකම් නිශාන්ත රණතුංග මහතා තහවුරු කළේය. හිටපු ක්‍රිකට් ක්‍රීඩකයෙකු වන හෙතෙම 1986 - 1993 දක්වා කාලය තුළ ටෙස්ට් තරග 3 ට හා එක්දින තරග 4 ට සහභාගී වී තිබේ. ඈෂ්ලි ද සිල්වා මහතා මේ වන විට ශ්‍රී ලංකා ක්‍රිකට් ආයතනයේ මෙහෙයුම් අධ්‍යක්ෂක ලෙස කටයුතු කරමින් සිටියි. ඔහු නව තනතුරට පත්වීමෙන් අනතුරුව කාල්ටන් බර්නාඩස් මහතා මෙහෙයුම් අධ්‍යක්ෂක ධූරයේ වැඩ භාර ගැනීමට නියමිතය.", "URL": "https://sinhala.adaderana.lk/news.php?nid=32748", "Category": null, "Parent URL": null}