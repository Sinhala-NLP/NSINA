{"Source": "Adaderana", "Timestamp": "July 17, 2015 10:31 am", "Headline": "දූෂිතයින්ට යළි බලය ගන්න ඉඩ නොදිය යුතුයි", "News Content": "පසුගිය මාස 06 තුළදී ආණ්ඩුව රටේ ආර්ථිකය ගොඩනැගීමට සැලැස්මක් ඉදිරිපත් නොකළ බව ප්‍රජාතන්ත්‍රවාදි පක්ෂයේ නායක ෆීල්ඩ් මාර්ෂල් සරත් ෆොන්සේකා මහතා පවසයි.කැකිරාව ප්‍රදේශයේ පැවැති ජන හමුවකදී ඔහු ප්‍රකාශ කළේ මේ වන විට රටේ ආර්ථිකය පරිහානියට පත්ව ඇති බවයි.මෙහිදී වැඩිදුරටත් අදහස් දැක් වූ ෆීල්ඩ් මාර්ෂල් සරත් ෆොන්සේකා මහතා සඳහන් කළේ දේශපාලඥයින්ට හිස නොනමා ආත්ම ගරුත්වයෙන් යුතුව ජිවත්විය හැකි රටක් ගොඩනැගීමට තම පක්ෂය කැප වන බවයි.දූෂිත පුද්ගලයින්ට යළි පාලන බලය හිමිකර ගැනීමට ඉඩලබා නොදිය යුතු බව ද සරත් ෆොන්සේකා මහතා ප්‍රකාශ කළේය.", "URL": "https://sinhala.adaderana.lk/news.php?nid=52688", "Category": null, "Parent URL": null}