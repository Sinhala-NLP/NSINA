{"Source": "Adaderana", "Timestamp": "October 30, 2014 04:25 pm", "Headline": "මනුසත් දෙරණ මීරියබැද්දට ", "News Content": "හල්දුම්මුල්ල, මීරියබැද්ද වත්ත ප්‍රදේශය නායයෑම හේතුවෙන් මේ වන විට අවතැන් වී සිටින පුද්ගලයින් සඳහා දෙරණ මාධ්‍ය ජාලය මගින් මෙහෙයවනු ලබන මනුසත් දෙරණ සමාජ සත්කාරක වැඩසටහන ක්‍රියාත්මක කර තිබේ. ඊයේ(29) දිනයේදී මීරියබැද්ද වත්ත ප්‍රදේශයේ සිදුවු අවාසනාවන්ත සිදුවීමෙන් පසු මේ වන විට අවතැන් වු පුද්ගලයින් ස්ථාන කිහිපයකම රඳවා ඇති අතර ඔවුන් ‍වෙනුවෙන් අධාර උපකාර කිරීම සඳහා හෙට දිනයේදී මනුසත් දෙරණ කණ්ඩායම අදාළ ප්‍රදේශයට පිටත්ව යෑමට නියමිතය. අවතැන් වු පුද්ගලයින් වෙනුවෙන් ඔබට අධාර සැපයීමට හැකි අතර ඒ සඳහා 077 070 100 යන දුරකථන අංකය ඔස්සේ අමතා අධාර කිරීමට ඉඩ ප්‍රස්ථාව මනුසත් දෙරණ කණ්ඩායම විසින් සලස්වා දී තිබේ. එසේමත් නොමැතිනම් අංක 320. ටී.බී. ජයා මාවත, කොළඹ 10 යන ලිපිනයෙහි පිහිටි අපගේ ප්‍රධාන කාර්යාලයට වෙත වියළි අත්‍යවශ්‍ය භාණ්ඩ පමණක් බාරදිය හැකිය. ඊයේ උදෑසන සිදුවු අදාළ ඛේදවාචකය හේතුවෙන් මේ වන විටත් 818ක පිරිසක් අවතැන් වී සිටින බවත්, එම පිරිස අවතැන් කඳවුරු දෙකක මේ වන විට රඳවා ඇති බවත් වාර්තා වෙයි.", "URL": "https://sinhala.adaderana.lk/news.php?nid=47068", "Category": null, "Parent URL": null}