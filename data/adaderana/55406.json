{"Source": "Adaderana", "Timestamp": "November 30, 2015 08:53 am", "Headline": "දුෂණ නිවාරණය පාසල් විෂය මාලාවට එයි?", "News Content": "දූෂණ නිවාරණය පිළිබඳ මහජනතාව සහ රාජ්‍ය නිලධාරින් දැනුවත් කිරීමට කටයුතු කරන බව අල්ලස් හෝ දුෂණ විමර්ශන කොමිසම පවසයි.දෙසැම්බර් 09 වන දිනට ලෝක දූෂණ විරෝධී දිනය යෙදී ඇති අතර ඊට සමගාමිව මෙම වැඩපිළිවෙළ ක්‍රියාවට නංවන බව එම කොමිසම සඳහන් කළේය.වර්තමානය වන විට දුෂණයට එරෙහිව නීතිය පමණක් ක්‍රියාත්මවක වන අතර දූෂණ නිවාරණය පිළිබඳව පවතින අවධානය ඉතා අවම මට්ටමක පවතියි.මේ හේතුවෙන් මහජනතාව ඇතැම් කටයුතු සිදු කර ගැනීමට අල්ලස් ලබාදීමට සුදානමින් සිටින බව එම කොමිසම පවසයි.මෙම තත්ත්වය මත දැනට ගැටළු රැසක් පවතින අතර ඒවා අවම කර ගැනීම මෙම වැඩසටහනේ බලාපොරොත්තුව බව අල්ලස් හෝ දුෂණ විමර්ශන කොමිසම සඳහන් කළේය.විශේෂයෙන් ඉදිරියේදී දුෂණ නිවාරණය පාසල් විෂය මාලාවට එක් කිරීමට ද මේ වන විට යෝජනාවී ඇත.ඒ සම්බන්ධයෙන් අධ්‍යාපන අමාත්‍යාංශය සමග සාකච්ඡා කර ඇති බව අල්ලස් හෝ දුෂණ විමර්ශන කොමිසම සඳහන් කළේය.", "URL": "https://sinhala.adaderana.lk/news.php?nid=55406", "Category": null, "Parent URL": null}