{"Source": "Adaderana", "Timestamp": "December 8, 2018 09:29 am", "Headline": "හෙරොයින් තොග පිටින් අල්ලයි", "News Content": "හෙරොයින් ලඟ තබාගෙන සිටි පුද්ගලයින් තිදෙනෙකු කැලණිය, පෑලියගොඩ හා පානදුර ප්‍රදේශයේදී අත්අඩංගුවට ගෙන තිබේ. පොලීසිය පැවසුවේ කැලණිය තොරණහන්දිය ප්‍රදේශයේදී හෙරොයින් ග්‍රෑම් 500යි මිලි ග්‍රෑම් 504ක් සමඟ පුද්ගලයෙකු අත්අඩංගුවට ගත් බවයි. අත්අඩංගුවට ගෙන ඇත්තේ 27 හැවිරිදි කැලණිය, වනවාසල ප්‍රදේශයේ පදිංචි පුද්ගලයෙකු බව සඳහන්ය. මේ අතර පෑලියගොඩ, මුරුගන්වත්ත ප්‍රදේශයේදී ද හෙරොයින් ග්‍රෑම් 62යි මිලි ග්‍රෑම් 807ක් සමඟ 40 හැවිරිදි පුද්ගලයෙකු අත්අඩංගුවට ගෙන තිබේ. එමෙන්ම හෙරොයින් ග්‍රෑම් 02යි මිලි ග්‍රෑම් 300ක් සමඟ 50 හැවිරිදි පුද්ගලයෙකු පානදුර , පරත්ත ප්‍රදේශයේදී අත්අඩංගුවට ගෙන තිබේ. පොලීසිය පැවසුවේ අත්අඩංගුවට ගත් පුද්ගලයින් අද(08) අලුත්කඩේ හා පානදුර මහේස්ත්‍රාත් අධිකරණ වෙත ඉදිරිපත් කිරීමට නියමිත බවයි.", "URL": "https://sinhala.adaderana.lk/news.php?nid=100438", "Category": null, "Parent URL": null}