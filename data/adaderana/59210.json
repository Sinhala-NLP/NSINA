{"Source": "Adaderana", "Timestamp": "April 16, 2016 01:32 pm", "Headline": "බීමත් රියදුරන් 1324ක් අත්අඩංගුවට", "News Content": "බීමත් රියදුරන් අත්අඩංගුවට ගැනීම සඳහා ක්‍රියාත්මක කර ඇති විශේෂ මෙහෙයුම යටතේ මේ දක්වා රියදුරන් 1324 දෙනෙකු අත්අඩංගුවට ගෙන ඇති බව පොලීසිය පවසයි.පසුගිය 10 වනදා සිට ක්‍රියාත්මක මෙම මෙහෙයුම යටතේ අත්අඩංගුවට ගෙන ඇති වැඩිම පිරිස යතුරුපැදිකරුවන් වන අතර එම සංඛ්‍යාව 713ක් වන බව සඳහන්ය.ත්‍රිරෝද රථ රියදුරන් 413 දෙනෙකු අත්අඩංගුවට ගෙන ඇති අතර මෝටර් රථ රියදුරන් 58 දෙනෙකු අත්අඩංගුවට ගෙන ඇති බව පොලිස් මූලස්ථානය සඳහන් කළේය.මේ අතර ඊයේ(15) උදෑසන 06.00 සිට අද(16) උදෑසන 06.00 දක්වා පැය 24ක කාලය තුළ පමණක් බීමත් රියදුරන් 268 දෙනෙකු අත්අඩංගුවට ගෙන තිබේ.යතුරුපැදිකරුවන් 144 දෙනෙකු , ත්‍රිරෝද රථ රියදුරන් 82 දෙනෙකු, වෑන් රථ රියදුරන් 11 දෙනෙකු, ලොරි රථ රියදුරන් 07 දෙනෙකු, මෝටර් රථ රියදුරන් 06 දෙනෙකු සහ පෞද්ගලික බස් රථ රියදුරන් දෙදෙනෙකු ඒ අතර වන බව සඳහන්ය.", "URL": "https://sinhala.adaderana.lk/news.php?nid=59210", "Category": null, "Parent URL": null}