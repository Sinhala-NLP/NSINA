{"Source": "Adaderana", "Timestamp": "August 1, 2018 08:02 am", "Headline": "එල්.ටී.ටී.ඊ ය විසින් වළ දැමු රත්‍රං සොයා තවත් මෙහෙයුමක්", "News Content": "එල්.ටී.ටී.ඊ සංවිධානය අවසන් යුද සමය පුදුකුඩුඉරිප්පු වලෙන්චර්මඩම ප්‍රදේශයේ රත්‍රං හා ආයුධ තොගයක් වළ දමා ඇති බවට ලද තොරතුරක් මත පුදුකුඩිඉරිප්පු පොලීසිය විසින් ප්‍රදේශයේ කැනීම් සිදුකර තිබේ. පුදුකුඩිඉරිප්පු පොලීසිය වෙත ලද තොරතුරක් මත ඊයේ(31) සවස පොලීසිය විසින් මුලතිව් මහේස්ත්‍රාත් අධිකරණයෙන් ලබා ගත් නියෝග යටතේ ප්‍රදේශයේ කැනීම් සිදු කර ඇත. පැය තුනක පමණ කාලයක් අදාළ ස්ථානයේ කැනීම් කටයුතු සිදුකරනු ලැබුවද ආරක්ෂක අංශ වෙත කිසිදු භාණ්ඩයක් හෝ උපකරණයක් නොලැබිණ අතර, කැනීම් කටයුතු නවතා දැමු බවද පොලීසිය පැවසීය. මීට පෙර අවස්ථා ගණනාවකදී කිලිනොච්චිය ප්‍ර‍දේශයේ හා මුලතිව් ප්‍රදේශයේ එල්.ටී.ටී.ඊ සංවිධානය වළ දැමු රත්‍රං පවතින බවට ලද තොරතුරු මත ස්ථාන කිහිපයක කැනීම් කටයුතු සිදුකළද කිසිවක් සොයා ගැනීමට හැකියාවක් නොලැබිණ. කැනීම් වෙනුවෙන් පුදුකුඩිඉරිප්පු පොලිස් නිළධාරීන්, පුදුකුඩිඉරිප්පු යුද හමුදා නිලධාරීන්ද එක්ව සිටියහ. සිද්ධිය සම්බන්ධයෙන් පුදුකුඩිඉරිප්පු පොලීසිය වැඩිදුර පරීක්ෂණ මෙහෙ‍යවයි.", "URL": "https://sinhala.adaderana.lk/news.php?nid=93583", "Category": null, "Parent URL": null}