{"Source": "Adaderana", "Timestamp": "December 20, 2012 08:01 am", "Headline": "රජයේ හෙද නිලධාරීන් සංකේත වැඩ වර්ජනයක", "News Content": "රජයේ රෝහල්වල හෙද නිලධාරීන් විසින් දියත් කරන ලද සංකේත වර්ජනය අද (20) පෙරවරුවේ අවසන් වේ. ඉල්ලීම් කිහිපයක් මුල්කර ගනිමින් මෙම සංකේත වර්ජනය ක්‍රියාත්මක කළ බව එම සංගමයේ සභාපති සමන් රත්නප්‍රිය මහතා පැවසුවේය. කෙසේ වෙතත් රජයේ හෙද නිලධාරීන්ගේ සංගමය විසින් දියත් කරන ලද වැඩ වර්ජනය රට ආපදා තත්ත්වයකට පත්ව සිටි අවස්ථාවක සිදුකළ ජනතා ද්‍රෝහී ක්‍රියාවක් බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අදාළ ඉල්ලීම් ලබාදීමට පියවර ගෙන තිබියදීත් මෙවැනි වර්ජන ක්‍රියාත්මක කිරීම යුක්ති සහගත නොවන බව සෞඛ්‍ය අමාත්‍යවරයා සඳහන් කරයි.", "URL": "https://sinhala.adaderana.lk/news.php?nid=30090", "Category": null, "Parent URL": null}