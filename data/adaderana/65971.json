{"Source": "Adaderana", "Timestamp": "November 12, 2016 02:47 pm", "Headline": " අත්වැල්තොට දුර්ලභ පරිසර පද්ධතියක් විනාශයි - පරිසර යුක්ති කේන්ද්‍රය", "News Content": "මධ්‍යම පරිසර අධිකාරිය ගන්නා ලද අනුවණ තීරණයක් හේතුවෙන් මුළු රටේම විශ්වවිද්‍යාලවල සහ මත්ස්‍යන් පිළිබඳව හදාරන්නන්ගේ ජෛව විද්‍යාගාරයක් බඳු වූ කළුතර, පාලින්ද නුවර ප්‍රාදේශිය ලේකම් කොට්ඨාසයේ අත්වැල්තොට දියඇල්ල ආශ්‍රිත පරිසර පද්ධතිය විනාශ වීමේ අවදාවනමකට ලක්වී ඇති බව පරිසර යුක්ති කේන්ද්‍රය පවසයි.එහි විධායක අධ්‍යක්ෂ හේමන්ත විතානගේ මහතා මාධ්‍ය නිවේදනයක් නිකුත් කරමින් මේ බව පෙන්වාදෙයි.එම මාධ්‍ය නිවේදනයේ වැඩිදුරටත් මෙසේ සඳහන් වේ.ජාතික ජලජ සම්පත් පර්යේෂණ හා සංවර්ධන නියෝජිත ආයතනය (NARA) එක් දිනකදී කළ අධ්‍යයනයකට අනුව මත්ස්‍ය විශේෂ 25 ක් අතුරින් මත්ස්‍ය විශේෂ 15 ක් එනම් අවදානමට ලක්වූ මත්ස්‍ය විශේෂ 01 ක්, තර්ජනයට ලක්වූ මත්ස්‍ය විශේෂ 09 ක්, තර්ජිත මත්ස්‍ය විශේෂ 01ක්, අවදානම් මත්ස්‍ය විශේෂ 04ක් හමුවී ඇති බවට වාර්තා වේ. මුළු ලෝකයෙන්ම මෙම ස්ථානයට පමණක් විශේෂිත වූ මාටින්ස්ටයින් වැලිගොව්වා හා කළුවරල් හල්මල් දණ්ඩියා (Raboroides Nigromaginatus) නොමැති මත්ස්‍ය විශේෂ දෙක මෙහි ජීවත්වන බවටද පර්යේෂකයන් තොරතුරු ඉදිරිපත් කර ඇත. එමෙන්ම ජෛව විද්‍යාත්මකව මෙවැනි වැදගත්කමක් ඇති අත්වැල්තොට දියඇල්ල, මෙගාවොට් 1ක කුඩා ජල විදුලි බලාගාරයක් සඳහා මෙම විනාශ කිරීමට 2016 නොවැම්බර් 09 වන දින පරිසර අධිකාරියේ පැවති රැස්වීමකදී අවසර ලබාදුණි.කෙතරම් කොන්දේසි ක්‍රියාත්මක කළ ද මෙම ස්ථානයේ බලාගාරය සැකසීම නිසා එම පරිසර පද්ධතිය හානි වන බව ජාතික ජලජ සම්පත් පර්යේෂණ හා සංවර්ධන නියෝජිත ආයතනය (NARA) ප්‍රකාශ කර තිබීය දී, මෙලෙස ප්‍රායෝගිකව ක්‍රියාත්මක කළ නොහැකි කොන්දේසි සහිත අනුමැතියක් ලබාදීම මඟින් මෙම ජල විදුලි බලාගාරය නිසා ඉහත මත්ස්‍ය විශේෂ විනාශ වීම කිසිසේත්ම නතර කළ නොහැක.මෙම විනාශය පිළිබඳව 2016 නොවැම්බර් 11 වැනි අද දින ගරු ජනාධිපති මෛත්‍රීපාල සිරිසේන මැතිතුමා, ජනාධිපති ලේකම්තුමා, තිරසර සංවර්ධනය පිළිබඳ ගරු අමාත්‍ය ගාමිණී ජයවික්‍රම පෙරේරා මැතිතුමා, ගරු පාර්ලිමේන්තු මන්ත්‍රී පූජ්‍ය අතුරලියේ රතන හිමි ආදීන් දැනුවත් කළ අතර මේ පිළබඳ රටම දැනුවත් කර අත්වැල්තොට දියඇල්ල බේරා ගැනීම උදෙසා එක්වන ලෙස මාධ්‍යවේදී ඔබගෙන්ද කාරුණිකව ඉල්ලා සිටිමු.හේමන්ත විතානගේවිධායක අධ්‍යක්ෂ පරිසර යුක්ති කේන්ද්‍රය", "URL": "https://sinhala.adaderana.lk/news.php?nid=65971", "Category": null, "Parent URL": null}