{"Source": "Adaderana", "Timestamp": "January 20, 2011 05:01 pm", "Headline": "වැස්සෙන් වාසි 02 ක් ලැබුණා - එස්. එම්", "News Content": "පැවති වර්ෂාධික තත්ත්වය නිසා ශ්‍රී ලංකාවට වාසි සහගත තත්ත්ව 02 ක් ඇතිවූ බව ගොවිජන සේවා හා වනජීවී අමාත්‍ය එස්. එම්. චන්ද්‍රසේන මහතා පවසයි. ඉන් අත්වූ එක් වාසියක් නම් ජල විදුලි බලය නිෂ්පාදනය සඳහා අවශ්‍ය ජලය ප්‍රමාණවත් තරම් ලැබීම බව ඔහු පෙන්වාදුන්නේය. එමෙන්ම ගොවිතැන් කටයුතු සඳහා අවශ්‍ය ජල සම්පත හොඳින් ලැබුණු බවත්, ඒ තුළින් ඉදිරියේදී ගොවිතැන් කටයුතු වඩාත් සාර්ථක ලෙස සිදුකළ හැකිවනු ඇති බවත් අමාත්‍යවරයා ප්‍රකාශ කරයි. එමෙන්ම ඇතැමුන් සහල් හිඟයක් ඇතිබව ප්‍රකාශ කළ ද, අවශ්‍ය ප්‍රමාණයටත් වඩා සහල් තොග පවතින බව ද අද(20) රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකදී අදහස් දක්වමින් චන්ද්‍රසේන මහතා සඳහන් කළේය.", "URL": "https://sinhala.adaderana.lk/news.php?nid=13637", "Category": null, "Parent URL": null}