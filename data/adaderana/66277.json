{"Source": "Adaderana", "Timestamp": "November 22, 2016 08:46 am", "Headline": " අද පැය 12ක ජල කප්පාදුවක් ", "News Content": "කඩවත, කෙරවලපිටිය අධිවේගී මාර්ගයට ජලනල මාර්ගය සම්බන්ධ කිරීම හේතුවෙන් ප්‍රදේශ කිහිපයකට අද(22) දිනයේ ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසයි.අද පෙරවරු 10.00 සිට රාත්‍රී 10.00 දක්වා පැය 12.00ක කාලයක් ජල සැපයුම අත්හිටුවන බව එම මණ්ඩලය සඳහන් කළේය.ඒ අනුව මාටාගොඩ, කෙරවලපිටිය, දික්ඕවිට, ඇළපාර සහ කෙරවලපිටිය කර්මාන්ත පුරය, උස්වැටකෙයියාව, බෝපිටිය, පමුණුගම, පුබුදුගම සහ දැලතුර යන ප්‍රදේශවලට ජල සැපයුම අත්හිටුවීමට නියමිතය.මේ අතර කළුතර, වාද්දූව, අළුත්ගම ඇතුළු ප්‍රදේශ කිහිපයකට ද අද පෙරවරු 08.00 සිට රාත්‍රී 08.00 දක්වා ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.එමෙන්ම වාද්දූව, පොතුපිටිය, වස්කඩුව, කළුතර උතුර සහ දකුණ, කටුකුරුන්ද බෙන්තොට, පයාගල, මග්ගොන, බේරුවල, කළුවාමෝදර, අලුත්ගම, දර්ගානගරය, බෝම්ඹුවල, පිලමිනාවත්ත යන ප්‍රදේශවල ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=66277", "Category": null, "Parent URL": null}