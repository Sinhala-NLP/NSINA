{"Source": "Adaderana", "Timestamp": "June 23, 2014 12:38 pm", "Headline": "ආගමික පැමිණිලි 52ක් ගැන විමර්ශන ක්‍රියාත්මකයි", "News Content": "ආගමික කටයුතු හා සම්බන්ධ පැමිණිලි 52ක් පිළිබඳ විමර්ශන ක්‍රියාත්මක කරන බව පොලිස් ආගමික ඒකකය පවසයි. බුද්ධ ශාසන අමාත්‍යාංශය යටතේ පිහිටුවන ලද අදාළ ඒකකය වෙත සිද්ධින් 308ක් පිළිබඳ පැමිණිලි ලැබී තිබේ. සෑම පැමිණිල්ලක් සම්බන්ධයෙන්ම ඒ ඒ පොලිස් ස්ථාන හරහා විමර්ශන සිදුකරන බව පොලිස් ආගමික ඒකකයේ ප්‍රකාශකයෙකු සඳහන් කළේය. අන්‍ය ආගම්වලට බඳවා ගැනීමට පෙළඹවීම, ශබ්ද විකාශන යන්ත්‍ර භාවිතයේ දී දුෂ්කරතා මතුවීම, ආගම්වලට අපහාස වන අයුරින් හැසිරීම වැනි සිද්ධීන් පිළිබඳ පැමිණිලි වැඩි වශයෙන් ලැබී ඇති බව වාර්තා වන්නේය. අවබෝධයක් නොමැතිවීම සහ නොසැලකිල්ල හේතුවෙන් සිදුවන ඇතැම් ක්‍රියා පිළිබඳ අදාළ පාර්ශව දැනුම්වත් කිරීමට පියවර ගන්නා බව ද පොලිස් ආගමික ඒකකය සඳහන් කළේය.", "URL": "https://sinhala.adaderana.lk/news.php?nid=44166", "Category": null, "Parent URL": null}