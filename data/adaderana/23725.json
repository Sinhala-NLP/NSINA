{"Source": "Adaderana", "Timestamp": "April 22, 2012 09:19 pm", "Headline": "ලිඳුල සියලු පාසල්වල ජල ටැංකි පිරිසිදු කරන්නැයි ඉල්ලීමක්", "News Content": "හෙට(23) දින නව පාසල් වාරය ආරම්භ වූ පසු ලිඳුල ප්‍රදේශයේ සියලුම පාසල්වල ජල ටැංකි පිරිසිදු කිරීමට කටයුතු කරන ලෙස නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා සහ තලවාකැලේ සෞඛ්‍ය වෛද්‍ය නිලධාරීවරයා එම පාසල්වල විදුහල්පතිවරුන්ගෙන් ඉල්ලීමක් කරයි. ‍ එම එම ජල ටැංකි පිරිසිදු කිරීමෙන් අනතුරුව ඒ සඳහා සෞඛ්‍ය වෛද්‍ය නිලධාරියෙකුගේ අනුමැතිය ලබාගන්නා ලෙස ද නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා පවසයි. ‍ පසුගියදා පානීය ජලය අපවිත්‍ර වී තිබීම හේතුවෙන් ලිඳුල ප්‍රදේශයේ 500 දෙනෙකු පමණ රෝගීවීම නිසා ප්‍රතිකාර සඳහා රෝහල් ගතකරනු ලැබීය. ‍ එමෙන්ම මෙහිදී පුද්ගලයින් දෙදෙනෙකු ජීවිතක්ෂයට පත්විය.", "URL": "https://sinhala.adaderana.lk/news.php?nid=23725", "Category": null, "Parent URL": null}