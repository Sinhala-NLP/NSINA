{"Source": "Adaderana", "Timestamp": "March 15, 2013 11:22 am", "Headline": "හෝටලයෙනුත් හලාල් ගැලවෙයි", "News Content": "අප්‍රේල් පළමු වැනිදා සිට \"හලාල්\" ලාංඡනය සහිත කිසිදු නිෂ්පාදනයක් අලෙවි කිරීමෙන් වැළකී සිටීමට සමස්ත ලංකා ආපනශාලා හිමියන්ගේ සංගමය තීරණය කර තිබේ. හලාල් සහතිකය හේතුවෙන් පසුගිය කාලය තුළ ආපනශාලා හිමියන්ට දැඩි දුෂ්කරතාවන්ට මුහුණදීමට සිදුවු බව එහි ජාතික සංවිධායක අසේල සම්පත් මහතා ප්‍රකාශ කළේය. බහුතර සිංහල සහ දෙමළ පාරිභෝගිකයන් හලාල් සහතිකය ප්‍රතික්ෂේප කිරීම හේතුවෙන් ආපනශාලාවලින් ලැබුණු ආදායම පහත වැටුණු බව ද හෙතෙම පැවසීය. ආපනශාලා හිමියන්ට ආපනශාලා සඳහා ඉහළ මිලක් වැය කිරීමට සිදුවුව ද ඉන් ලැබෙන ආදායම පහල ගොස් ඇති බව සමස්ත ලංකා ආපන ශාලා හිමියන්ගේ සංගමය සඳහන් කරයි.", "URL": "https://sinhala.adaderana.lk/news.php?nid=32430", "Category": null, "Parent URL": null}