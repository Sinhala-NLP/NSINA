{"Source": "Adaderana", "Timestamp": "October 6, 2016 01:15 pm", "Headline": "  අපේ ගැටළුවලට කිසිම රජයක් උත්තර දුන්නේ නෑ ", "News Content": "දෙමළ ජනතාවගේ ගැටළු වෙනුවෙන් කිසිඳු රජයකින් මෙතෙක් ස්ථීර විසදුමක් ලබා දී නොමැති බව උතුරු පළාත් සෞඛ්‍ය අමාත්‍ය පී. සත්‍යලිංගම් මහතා පවසයි.ඒ මහතා පවසන්නේ යුධ සමයේ හා ඉන්‍පසු කාලය තුළ පවා දෙමළ ජනතාවගේ ගැටළු වෙනුවෙන් ස්ථීර විසඳුමක් ලැබී නොමැති බවයි.නැවත පදිංචි කළ ජනතාගේ ගැටළු, වැන්දඹු පවුල්වල ගැටළු මෙන්ම ස්ථීර ආදායම් මාර්ගයක් ජනතාවට නොතිබීම හේතුවෙන් උතුරේ ජනතාව ගැටළු රැසකට මුහුණ පා ඇති බව ඔහු සඳහන් කළේය.උතුරේ ගම්මාන සඳහා යටිතල පහසුකම් ලබානොදීම තුළ ද ඔවුන් අසරණ තත්ත්වයට පත්ව ඇති බව උතුරු පළාත් සෞඛ්‍ය අමාත්‍යවරයා පෙන්වා දෙයි.දෙමළ ජනතාවගේ මූලික අවශ්‍යතා හෝ සම්පූර්ණ නොකර ගන්නා වෙනත් කිසිඳු ක්‍රියාමාර්ගයක් ප්‍රයෝජනවත් නොවන බවද ඔහු සඳහන් කළේය.දේශපාලන බේද පසෙකලා සියළු නායකයන් එක්ව ප්‍රථමයෙන් කළ යුතුව පවතින්නේ ජනතාවගේ මූලික ගැටළු වෙනුවෙන් විසදුම් ලබාදීම බව උතුරු පළාත් සෞඛ්‍ය අමාත්‍ය පී. සත්‍යලිංගම් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64765", "Category": null, "Parent URL": null}