{"Source": "Adaderana", "Timestamp": "June 15, 2016 05:30 pm", "Headline": "අරණායක තවත් සිරුරු 3ක් ගොඩ ගනියි", "News Content": "අරණායක එළඟපිටිය කන්ද නායයෑමෙන් අතුරුදන්ව සිටි තවත් පුද්ගලයින් තිදෙනෙකුගේ මළ සිරුරු සොයාගෙන තිබේ.ප්‍රදේශවාසීන්ගෙන් ලද තොරතුරක් මත සිදුකළ විමර්ශනයකදී මෙම මළ සිරුරු සොයා ගැනීමට හැකි වූ බව අරණායක ප්‍රාදේශීය ලේකම් ඉසෙඩ්.ඒ.එම්.ෆයිසාල් මහතා සඳහන් කළේය. කෙසේවෙතත් අදාළ මළ සිරුරු හඳුනාගත නොහැකි ආකාරයට විකෘති වී ඇති බව ද ඔහු සඳහන් කරයි.ඒ අනුව එළඟපිටිය කන්ද නායයෑමෙන් සිදුවු අනතුරෙන් මියගිය පුද්ගලයින් 28 දෙනෙකුගේ මළ සිරුරු මේ වන විට සොයාගෙන තිබේ.ඊට අමතරව ශරීර කොටස් 22ක් ද සොයාගෙන ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=61136", "Category": null, "Parent URL": null}