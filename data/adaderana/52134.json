{"Source": "Adaderana", "Timestamp": "June 20, 2015 04:49 pm", "Headline": "බදුලු දුම්රිය මග නවතියි ", "News Content": "කොළඹ සිට බදුල්ල දක්වා ධාවනය වූ විශේෂ දුම්රිය රොසැල්ල සහ හැටන් දුම්රිය ස්ථාන දෙක අතර පීලිපැන ඇති බව නාවලපිටිය දුම්රිය පාලක මැදිරිය පවසයි. අද (20)පස්වරු 3.00 ට පමණ මෙම පීලිපැනීම සිදුවි ඇති අතර එම විශේෂ දුම්රියේ සංචාරකයින් විශාල පිරිසක් ගමන්කරමින් සිට ඇති බව අද දෙරණ වාර්තාකරු සඳහන් කළේය.දුම්රිය පීලිගත කිරීම සඳහා මේ වන විට අවශ්‍ය කටයුතු සිදුකර ඇති බව නාවලපිටිය දුම්රිය පාලක මැදිරිය පැවසුවේය. එම දුම්රියේ එන්ජිම කොටස පමණක් පීලිපැන ඇති බවත්, කඩිනමින් දුම්රිය මාර්ගය යථා තත්වයට පත්කරන බවත් දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=52134", "Category": null, "Parent URL": null}