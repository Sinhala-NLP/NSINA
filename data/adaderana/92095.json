{"Source": "Adaderana", "Timestamp": "July 6, 2018 03:38 pm", "Headline": "විජයකලාගේ ප්‍රකාශයේ සංස්කරණය නොකළ විඩියෝ දර්ශන ලබා දෙන්න-අධිකරණයෙන් මාධ්‍ය ආයතන 05 කට නියෝගක්", "News Content": "ළමා කටයුතු පිළිබඳ හිටපු රාජ්‍ය අමාත්‍ය විජයකලා මහේෂ්වරන් මහත්මිය සිදු කළ ප්‍රකාශය අඩංගු සංස්කරණය නොකළ විඩියෝ දර්ශන සංවිධානාත්මක අපරාධ නිවාරණ කොට්ඨාසය වෙත ලබාදෙන ලෙස කොළඹ ප්‍රධාන මහේස්ත්‍රාත් අධිකරණය විද්‍යුත් මාධ්‍ය ආයතන 05කට නියෝග කර තිබේ. සංවිධානාත්මක අපරාධ නිවාරණ කොට්ඨාසයට ලද පැමිණිල්ලක් මත කළ ඉල්ලීම සලකා බැලූ කොළඹ ප්‍රධාන මහේසත්‍රාත් රංග දිසානායක මහතා අදාළ නියෝගය නිකුත් කළ බව අද දෙරණ අධිකරණ වාර්තාකරු සඳහන් කළේය. සිහල රාවය සංවිධානයේ ජාතික සංවිධායක පූජ්‍ය මාගල්කන්දේ සුදත්ත හිමි විසින් අදාළ පැමිණිල්ල ඉදිරිපත් කර තිබේ. හිටපු රාජ්‍ය අමාත්‍යවරිය විසින් සිදු කළ එම ප්‍රකාශය මගින් ශ්‍රී ලංකා ආණ්ඩුක්‍රම ව්‍යවස්ථාව උල්ලංඝණය වී ඇති බැවින් ඇයට එරෙහිව නීතිමය පියවර ගන්නා ලෙස මාගල්කන්දේ සුදත්ත හිමි අදාළ පැමිණිල්ලේ දක්වා ඇත.", "URL": "https://sinhala.adaderana.lk/news.php?nid=92095", "Category": null, "Parent URL": null}