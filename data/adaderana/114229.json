{"Source": "Adaderana", "Timestamp": "July 16, 2019 07:54 am", "Headline": "වි‍ශේෂ කාරක සභාව හමුවට පැමිණෙන බුද්ධි නිලධාරීන්ගේ අනන්‍යතාවය හෙළ කරන්නේ නෑ-නියෝජ්‍ය කථානායක", "News Content": "පාස්කු ඉරු දින ප්‍රහාරය සම්බන්ධයෙන් සොයා බැලීම සිදුකරන පාර්ලිමේන්තු විශේෂ කාරක සභාව හමුවට පැමිණෙන බුද්ධි අංශ නිලධරීන්ගේ අනන්‍යතාව හෙළි නොකරන බව නියෝජ්‍ය කථානායක ආනන්ද කුමාරසිරි මහතා පවසයි. ඔහු පෙන්වා දෙන්නේ රටේ ආරක්ෂාවට තර්ජනයක් වන කිසිදු ක්‍රියාමාර්ගයක් පාර්ලිමේන්තු විශේෂ කාරක සභාවේ දී සිදුනොකරන බවයි. ඇඹිලිපිටිය ප්‍රදේශයේ දී මාධ්‍යවේදීන් නැගු ප්‍රශ්නයකට පිළිතුරු දෙමින් නියෝජ්‍ය කථානායක ආනන්ද කුමාරසිරි මහතා මෙම අදහස් පල කළේය. කෙසේවෙතත් මෙරට ජාතික ආරක්ෂාව සම්පුර්ණයෙන්ම විනාශ වී ඇති බව පාර්ලිමේන්තු මන්ත්‍රී නාමල් රාජපක්ෂ මහතා සූරියවැව ප්‍රදේශයේ පැවති උත්සවයකදී සඳහන් කළේය.", "URL": "https://sinhala.adaderana.lk/news.php?nid=114229", "Category": null, "Parent URL": null}