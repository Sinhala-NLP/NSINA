{"Source": "Adaderana", "Timestamp": "September 10, 2012 03:04 pm", "Headline": "මහේස්ත්‍රාත් අධිකරණයට අලාභහානි කළ 41 ක් රිමාන්ඩ්", "News Content": "මන්නාරම මහේස්ත්‍රාත් අධිකරණයට අලාභහානි සිදුකිරීම සම්බන්ධයෙන් සැකකරුවන් 41 දෙනෙකු රක්ෂිත බන්ධනාගාර ගත කර තිබේ. එම සැකකරුවන් අද (10) මන්නාරම මහේස්ත්‍රාත් අධිකරණය වෙත ඉදිරිපත් කිරීමෙන් පසු මේ මස 24 වන දින දක්වා රක්ෂිත බන්ධනාගාරයේ තබන ලෙස නියෝග කෙරිණි. අපරාධ පරීක්ෂණ දෙපාර්තමේන්තුව මඟින් මීට පෙර සැකකරුවන් විසි දෙනෙකු අධිකරණයට ඉදිරිපත් කර තිබු අතර අද දිනයේ තවත් විසි එක් දෙනෙකු අධිකරණය හමුවට ඉදිරිපත් කර ඇත‍. මෙම සැකකරුවන් අතර මන්නාරම නගර සභාවේ මන්ත්‍රීවරයෙකු සහ එම ප්‍රදේශයේ පාසල විදුහල්පතිවරයෙකු ද වන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=27290", "Category": null, "Parent URL": null}