{"Source": "Adaderana", "Timestamp": "January 12, 2016 02:33 pm", "Headline": " ගුරු‍ට විකට් කූරු ප්‍රහාරයක් දුන් සිසුවා රිමාන්ඩ්", "News Content": "විදුහලේ විනයභාර ගුරුවරයා මෙන්ම සහකාර විදුහල්පතිට විකට් කූරකින් පහරදුන් බව කියන 17 හැවිරිදි පාසල් සිසුවා රක්ෂිත බන්ධනාගාර ගත කර තිබේ.අදාළ සිසුවා අද (12) අධිකරණයට ඉදිරිපත් කළ අවස්ථාවේදී ගාල්ල මහේස්ත්‍රාත් නිලුපුලී ලංකාපුර මෙනවිය විසින් මෙලෙස සිසුවා ලබන 18 වන දින දක්වා රක්ෂිත බන්ධනාගාර කළ බව අද දෙරණ වාර්තාකරු පවසයි.ඊයේ (11)පෙරවරුවේ පාසල් කාලය තුළ මෙය සිදුව ඇති අතර සිද්ධියට හේතුවී ඇත්තේ කොණ්ඩය කපා ගන්නා ලෙසට එම ගුරුවරයා විසින් සිසුවාට කරන ලද දැනුම්දීමක් යැයි වාර්තා වේ.එම දැනුම්දීමෙන් පසු අදාළ ගුරුවරයා වෙනත් කටයුත්තක නිරතව සිටියදී මෙලෙස සිසුවාගේ ප්‍රහාරයට ලක්ව ඇති අතර සිද්ධිය ගැන අක්මීමණ පොලීසිය පරීක්ෂණ ආරම්භ කර ඇති බව අප වාර්තාකරු කියයි.", "URL": "https://sinhala.adaderana.lk/news.php?nid=56309", "Category": null, "Parent URL": null}