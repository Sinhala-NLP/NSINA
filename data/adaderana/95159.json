{"Source": "Adaderana", "Timestamp": "August 28, 2018 07:26 pm", "Headline": "සංඝරතනයෙන් ජනපතිට සන්දේශයක්", "News Content": "සංඝාධිකරණයට රාජ්‍ය බලය ලබා දෙන ලෙසට ශ්‍රී ලංකා රාමඤ්ඤ මහා නිකාය රජයෙන් ඉල්ලීමක් කර තිබේ. අද(28) පස්වරුවේ මාධ්‍ය හමුවක් කැඳවමින් මහාසංඝරත්නය මේ පිළිබඳ කරුණු අනාවරණ කළේය. සංඝාධිකරණයට රාජ්‍ය බලය ඉල්ලා සිටිමින් ශ්‍රි ලංකා රාමඤ්ඤ මහා නිකායේ මහනායක අතිපූජ්‍ය නාපානේ පේමසිරි නාහිමියන් ඇතුලු ස්වාමින්වහන්සේ 200 දෙනකුට අධික පිරිසක් අද පස්වරුවේ ජනාධිපති නිල නිවස වෙත පාගමනින් වැඩම කර ජනාධිපතිවරයා වෙත සංදේශයක් භාර දෙනු ලැබීය. සංදේශය භාර දීමෙන් පසු උන්වහන්සේ නාරාහේන්පිට රාමඤ්ඤ නිකායේ මුලස්ථානයේදි මාධ්‍ය හමුවක්ද පැවැත් විය. විනය විරෝධිව කටයුතු කරන අය ඉවත් කිරීමට මෙහිදී තීරණයක් ගනු ලැබු බවද එය ක්‍රියාත්මක කිරීමේ ගැටළු පවතින බවත් ඒ සඳහා නීතිමය බලයක් හිමිවිය යුතු බවත් එය සාසනික ඛේදවාචකයක් බවත් ඒ සඳහා ගන්නා තීරණවලට නීතිමය බලය ලබා දෙන ලෙසත් සංඝයාවහන්සේ මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=95159", "Category": null, "Parent URL": null}