{"Source": "Adaderana", "Timestamp": "May 10, 2018 09:19 am", "Headline": "එළවලු ලොරියක් අඩි 50ක ප්‍රපාතයකට පෙරළිලා පුද්ගලයින් 2කට බරපතළයි", "News Content": "දඹුල්ලේ සිට එළවලු තොගයක් පටවා ගෙන දියතලාව බලා ධාවනය වෙමින් තිබූ ලොරි රථයක් අද(10) අලුයම 1.30 ට පමණ ප්‍රපාතයකට පෙරළී යාමෙන් රියදුරු ඇතුළු පුද්ගලයින් 2කට බරපතළ තුවාල සිදුවී තිබේ. බදුල්ල මහියංගන ප්‍රධාන මාර්ගයේ මීගහකිවුල 13 කණූව සඳුන් වගාව ආසන්නයේදී මාර්ගයෙන් ඉවතට ධාවනය වි ඇති ලොරි රථය අඩි 50 ක පමණ ප්‍රපාතයකට පෙරළි යාමෙන් මෙම අනතුර සිදුව ඇති බව අද දෙරණ වාර්තාකරු පවසයි. තුවාලකරුවන් මීගහකිවුල රෝහලටත් අනතුරුව වැඩිදුර ප්‍රතිකාර සඳහා බදුල්ල පළාත් මහ රෝහලටත් ඇතුළත් කර ඇතැයි කන්දකැටිය පොලීසිය පවසයි. අනතුරින් තුවාල ලබා ඇත්තේ බණ්ඩාරවෙල රංජල්ලාව පදිංචි ඒ එම් ආරියදාස (58) සහ ඒ එම් සමන්ත (53) නැමැති දෙදෙනෙකි. රියදුරුට නින්ද යාමෙන් අනතුර සිදුව ඇත. අනතුරින් ලොරි රථයට බරපතළ හානි සිදුව ඇති අතර කන්දකැටිය පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=88828", "Category": null, "Parent URL": null}