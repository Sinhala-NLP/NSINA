{"Source": "Adaderana", "Timestamp": "August 27, 2011 02:40 pm", "Headline": "ට්‍රැක්ටරයකින් වැටී දරුවෙක් මරුට", "News Content": "වෙන්නප්පුව, කිරිමැටියාන ප්‍රදේශයේ දී ට්‍රැක්ටර් රථයකට යටවීමෙන් ළමයෙකු ජීවිතක්ෂයට පත්ව ති‍බේ. අදාළ දරුවා සිය බාප්පා සමග ට්‍රැක්ටර් රථයෙන් කුඹුරක් සී සාමින් සිටියදී මෙම අනතුර සිදුව ඇති බව අද දෙරණ වාර්තාකරු සඳහන් කළේය. ට්‍රැක්ටරයේ නැගී සිටි දරුවා ඉන් වැටී එම ට්‍රැක්ටර‍යටම යටවී මෙසේ ජීවිතක්ෂයට පත්ව ඇත. අනතුරින් මියගොස් ඇත්තේ කිරිමැටියාන ප්‍රදේශයේ පදිංචි 15 හැවිරිදි පිරිමි දරුවෙකි. සිද්ධිය සම්බන්ධයෙන් කොස්වත්ත පොලිසිය වැඩිදුර‍ පරීක්ෂණ පවත්වයි.", "URL": "https://sinhala.adaderana.lk/news.php?nid=18346", "Category": null, "Parent URL": null}