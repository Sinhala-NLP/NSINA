{"Source": "Adaderana", "Timestamp": "September 11, 2015 12:36 pm", "Headline": "ශෂීගේ විමර්ශන අවසන්වෙයි ", "News Content": "නීතිවිරෝධී ලෙස අවිධිමත් රාජ්‍යතාන්ත්‍රික ගමන් බලපත්‍රයක් ලබා ගැනිම පිළිබඳ පාර්ලිමේන්තු මන්ත්‍රී විමල් විරවංශ මහතාගේ බිරිඳ වන ශෂි විරවංශ මහත්මිය සම්බන්ධයෙන් සිදු කළ විමර්ශන අවසන් කර තිබේ.අපරාධ පරික්ෂණ දෙපාර්තමේන්තුව කොළඹ ප්‍රධාන මහේස්ත්‍රාත් අධිකරණය හමුවේ අද(11) මේ බව දැනුම් දුන් බව වාර්තාවෙයි.ඒ අනුව අදාළ විමර්ශන වාර්තා නීතිපතිවරයා වෙත යොමු කර තිබේ.නීතිපති උපදෙස් ලැබෙන තෙක් නඩු විභාගය කල්දමන ලෙස අපරාධ පරික්ෂණ දෙපාර්තමේන්තුව කළ ඉල්ලීමකට අනුව නඩුව යළි කැඳවීම ලබන වසරේ ජනවාරි 29 වන දින දක්වා කල්දැමූ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=53796", "Category": null, "Parent URL": null}