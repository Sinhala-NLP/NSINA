{"Source": "Adaderana", "Timestamp": "February 6, 2019 10:36 am", "Headline": "කැලණි ගඟේ මැණික් ගැරූ 16කට වැඩ වරදී", "News Content": "කැලණි ගඟේ අවිස්සාවේල්ල කුඩගම ප්‍රදේශයේ අනවසරයෙන් මැණික් ජාවාරමක යෙදී සිටි පුද්ගලයන් දහසය දෙනෙකු පොලිස් විශේෂ කාර්ය බලකායේ නිලධාරීන් විසින් ඊයේ (05) පස්වරුවේ අත්අඩංගුවට ගෙන තිබේ. කැලණි ගඟේ අවිස්සාවේල්ල කුඩගම අක්කර 20ක පමණ ප්‍රදේශයේ ස්ථාන කිහිපයක මැණික් ජාවාරමේ යෙදී සිටි පිරිසක් මෙලෙස අත්අඩංගුවට ගෙන ඇත. පොලිස් විශේෂ කාර්ය බලකායේ පූගොඩ කඳවුරේ නිලධාරීන්ට ලැබුණු තොරතුරකට අනුව මෙම වැටලීම සිදුකර ඇත. මෙහිදී මැණික් ජාවාරම සඳහා යොදාගන්නා විශේෂ ට්‍රැක්ටරයක් ඇතුළු භාණ්ඩ රැසක්ද සොයාගෙන ඇති අතර අදාල සැකකරුවන් මැණික් හා ස්වර්ණාභරණ අධිකාරියට භාරදී ඇති බව වාර්තා වේ.", "URL": "https://sinhala.adaderana.lk/news.php?nid=103767", "Category": null, "Parent URL": null}