{"Source": "Adaderana", "Timestamp": "December 15, 2018 12:19 pm", "Headline": "එජාපෙ සත්‍යග්‍රහය අවසන්", "News Content": "එක්සත් ජාතික පෙරමුණ ප්‍රමුඛ සිවිල් සංවිධාන ගෙන ගිය සත්‍යග්‍රහය අවසන් කර තිබේ. “ප්‍රජාතන්ත්‍රවාදය සුරකිමු” යන්න තේමා කර ගනිමින් දින 50 කට ආසන්න කාලයක් මෙම සත්‍යග්‍රහය කොළඹ විහාරමහාදේවි උද්‍යානය ඉදිරිපිට පැවැත්විය. සිවිල් සංවිධාන සඳහන් කළේ පාර්ලිමේන්තුව විසුරුවා හැරීම ව්‍යවස්ථා විරෝධී බවට ශ්‍රේඨාධිකරණය ලබාදුන් තීන්දුවෙන් අනතුරුව මෙම සත්‍යග්‍රහය අවසන් කර ඇති බවයි. එහිදී එක්සත් ජාතික පෙරමුණේ පාර්ලිමේන්තු මන්ත්‍රී පාඨලී චම්පික රණවක මහතා සහ පාර්ලිමේන්තු මන්ත්‍රී රාජිත සේනාරත්න මහතාද ඇතුළු දේශපාලන පක්ෂ නියෝජිතයින් කිහිපදෙනෙකු අදහස් දැක්වීම සිදු කර තිබේ.", "URL": "https://sinhala.adaderana.lk/news.php?nid=100791", "Category": null, "Parent URL": null}