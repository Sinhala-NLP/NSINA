{"Source": "Adaderana", "Timestamp": "May 21, 2015 05:38 pm", "Headline": "උතුරේ ජනතාව කලහකාරී ලෙස හැසිරීමෙන් වැළකිය යුතුයි", "News Content": "උතුරේ ජනතාව කලහකාරී ලෙස හැසිරීමෙන් වැළකිය යුතු බව උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා පවසයි. ඔහු පවසන්නේ උතුරේ වර්තමානයේ පවතින සාමකාමි වතාවරණය ආරක්ෂා කර ගැනීම ජනතාවගේ වගකීමක් බවයි.පාසල් දැරියක දූෂණය කර මරා දැමීමේ සිද්ධිය පාදක කර ගනිමින් යාපනයේ ජනතාව නොසන්සුන්තාවයක පසුවු බව හෙතෙම පෙන්වාදෙයි. දැරියගේ මරණයට සම්බන්ධ සැකකරුවන් අත්අඩංගුවට ගෙන ඇති බැවින් ජනතාව කලහකාරී ලෙස හැසිරීමෙන් වැළකිය යුතු බව උතුරු පළාත් ප්‍රධාන අමාත්‍යවරයා පවසයි.වැරදිකරුවන්ට දඬුවම් ලබාදීම අධිකරණ ක්‍රියාමාර්ග මඟින් සිදුවන බැවින් ජනතා විරෝධතා පැවැත්වීමෙන් ඊට බලපෑම් එල්ල කළ නොහැකි බව හෙතෙම අවධාරණය කරයි.", "URL": "https://sinhala.adaderana.lk/news.php?nid=51491", "Category": null, "Parent URL": null}