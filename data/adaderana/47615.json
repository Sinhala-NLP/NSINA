{"Source": "Adaderana", "Timestamp": "November 26, 2014 12:26 pm", "Headline": "සන්ධාන මන්ත්‍රී අත්අඩංගුවේ", "News Content": "කල්මු‍ණේ නගර සභාවේ මන්ත්‍රීවරුන් දෙදෙනෙකුට පහරදීමේ සිද්ධියක් සම්බන්ධයෙන් එම නගර සභාවේ එක්සත් ජනතා නිදහස් සන්ධාන මන්ත්‍රීවරයෙක් අත්අඩංගුවට ගෙන තිබේ. කල්මුණේ පොලිසියට ලැබුණු පැමිණිල්ලකට අනුව සිදුකළ විමර්ශනයක දී සැකකාර මන්ත්‍රීවරයා අත්අඩංගුවට ගෙන ඇත. ඊයේ කල්මුණේ නගර සභාව රැස්වු අවස්ථාවේ මුස්ලිම් කොංග්‍රසයේ මන්ත්‍රීවරුන් දෙදෙනෙකුට පහරදීම සිදුව ඇත. සිද්ධිය සම්බන්ධයෙන් අත්අඩංගුවට ගත් මන්ත්‍රීවරයා අද කල්මුණ මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් කල්මුණ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47615", "Category": null, "Parent URL": null}