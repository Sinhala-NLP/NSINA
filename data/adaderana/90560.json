{"Source": "Adaderana", "Timestamp": "June 8, 2018 10:51 am", "Headline": "ශිවාජිලිංගම් රෝහල් ගත කරයි", "News Content": "දෙමළ ජාතික සන්ධාන උතුරු පළාත් සභා මන්ත්‍රී එම්.කේ.ශිවාජිලිංගම් මහතා වෙත ඇති වු හෘදයාබාදයක් හේතුවෙන් යාපනය රෝහල වෙත ඇතුළත් කොට ඇති බව යාපනය රෝහල් ආරංචි මාර්ග පවසයි. ශිවාජිලිංගම් මහතාගේ තත්ත්වය බරපතළ නොවන අතර, ඒ මහතා සුවෙන් පසුවන බව ද රෝහල් ආරංචි මාර්ග සඳහන් කරයි. පළාත් සභා මන්ත්‍රීවරයා නිවසේ සිටින අවස්ථාවේ දී එකවරම හෘදයාබාදයක් ඇතිවී තිබෙන අතර, අදාළ අවස්ථාවේදී පවුලේ ඥාතීන් එක්ව මන්ත්‍රීවරයා යාපනය ශික්ෂණ රෝහලේ දැඩි සත්කාර ඒකකයට ඇතුළත් කර තිබේ. ශිවාජිලිංගම් මහතා 1957 යාපනය වැල්වැටිතුරෙයි ප්‍රදේශයේ උපත ලබා ඇති අතර, මේ වන විට 61 වන වියේ පසු වෙයි.", "URL": "https://sinhala.adaderana.lk/news.php?nid=90560", "Category": null, "Parent URL": null}