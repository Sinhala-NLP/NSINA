{"Source": "Adaderana", "Timestamp": "June 8, 2016 01:56 pm", "Headline": " UPDATE: පාර්ලිමේන්තුව කල් තැබෙයි", "News Content": "කථානායකවරයාගේ ප්‍රධානත්වයෙන් අද(08) දින රැස් වූ පාර්ලිමේන්තුව හෙ‍ට(09) දිනය දක්වා කල් තබා ඇති බව වාර්තා වෙයි.පාර්ලිමේන්තුව රැස්වීමෙන් අනතුරුව අග්‍රමාත්‍යවරයාට ප්‍රශ්න යොමු කිරීමේ වාරය අතර තුර මයික්‍ර‍‍ෆෝන් පද්ධතියේ ඇති වූ දොෂයක් හේතුවෙන් පාර්ලිමේන්තු සභා වාරය කල් දමා ඇති බව අද දෙරණ පාර්ලිමේන්තු වාර්තාකරු පවසයි.පස්වරු 1ට රැස්වූ පාර්ලිමේන්තු සභාවාරය ආරම්භ වී විනාඩි 5ක කාලයක් ගතවීමෙන් අනතුරුව මයික්‍ර‍‍ෆෝන් පද්ධතියේ දොෂයක් ඇති වී තිබේ.ටික වේලාවකින් පසුව ආරම්භ කළ පාර්ලිමේන්තු සභාවාරය යළිත් ඇති වූ කාර්මික දෝෂය හේතුවෙන් කල් තැබූ බව අද දෙරණ පාර්ලිමේන්තු වාර්තාකරු පවසයි.එමෙන්ම රවී කරුණානායක මහතාට එරෙහි විශ්වාසභංග යෝජනාව අද දින විවාදයට ගැනීමට නොහැකි වී ඇති අතර හෙට දිනයේ එය විවාදයට ගැනීමට නියමිත බවද සඳහන්ය.", "URL": "https://sinhala.adaderana.lk/news.php?nid=60909", "Category": null, "Parent URL": null}