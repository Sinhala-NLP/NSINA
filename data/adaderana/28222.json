{"Source": "Adaderana", "Timestamp": "October 12, 2012 12:09 pm", "Headline": "සමහර චක්‍රලේඛ අයින් කරගන්න කැමතියිලු", "News Content": "විශ්ව විද්‍යාල ප්‍රතිපාදන කොමිෂන් සභාව මගින් තමන් සම්බන්ධයෙන් නිකුත් කර ඇති ඇතැම් චක්‍රලේඛ ඉවත් කරගැනීමට එකඟතාව පළ කර ඇති බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. මාධ්‍යවේදීන් සඳහා විශ්ව විද්‍යාලයට ඇතුළුවීම තහනම් කිරීම ඇතුළු චක්‍රලේඛ කිහිපයක් ඒ අතර වන බව එහි මාධ්‍ය ප්‍රකාශක ආචාර්ය මහීම් මෙන්ඩිස් මහතා සඳහන් කළේය. මාස 03 ට අධික කාලයක් පැවති ආචාර්යවරුන්ගේ වෘත්තීය ක්‍රියාමාර්ගය තාවකාලිකව අත්හිටුවීමට ඊයේ (11) තීරණය කිරීමෙන් පසු ලබන සඳුදා සිට විශ්ව විද්‍යාලවල කටයුතු සාමාන්‍ය පරිදි සිදුවනු ඇති බවට ආචාර්යවරුන් විශ්වාසය පළ කරයි.", "URL": "https://sinhala.adaderana.lk/news.php?nid=28222", "Category": null, "Parent URL": null}