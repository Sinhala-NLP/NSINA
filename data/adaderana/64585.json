{"Source": "Adaderana", "Timestamp": "September 30, 2016 04:07 pm", "Headline": " හොරට පතල් හෑරූ 5ක් කොටු ", "News Content": "නීති විරෝධී ලෙස පතල් කැණීමේ නිරත වූ පුද්ගලයින් 5 දෙනෙකු රත්නපුර, මාරපන ප්‍රදේශයේදී අත්අඩංගුවට ගෙන තිබේ.කහවත්ත විශේෂ කාර්ය බලකා මූලස්ථානයට ලද තොරතුරක් මත සිදු කළ වැටලීමක දී අදාළ පුද්ගලයින් අත්අඩංගුවට ගෙන ඇති බව සඳහන්ය.අත්අඩංගුවට ගන්නා අවස්ථාවේ දී ඔවුන් සතුව තිබී පතල් කැණීම් සඳහා යොදාගන්නා උපකරණ තොගයක්ද විශේෂ කාර්ය බලකා නිලධාරීන් භාරයට ගෙන තිබේ.සැකකරුවන් රත්නපුර මැණික් හා ස්වර්ණාභරණ අධිකාරිය වෙත භාර දීමෙන් අනතුරව එක් පුද්ගලයෙකුට රුපියල් 2500 බැගින් වූ දඩ නියම කර ඔවුන් මුදා හැර ඇති බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=64585", "Category": null, "Parent URL": null}