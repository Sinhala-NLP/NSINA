{"Source": "Adaderana", "Timestamp": "November 7, 2017 10:38 am", "Headline": "සුව කරන්න බෑ කිව්ව ඇස් ලෙඩ සුව කර බටහිර ඇස් වෙද්දු මවිත කළ බන්දු වෙද මහතාගේ රහස මෙන්න", "News Content": "දෙස් විදෙස් වෛද්‍යවරුන්ට බටහිර වෛද්‍ය ක්‍රමය උපයෝගි කර ගනිමින් සුව කළ නොහැකි වූ අක්ෂි රෝග දේශීය වෛද්‍ය ක්‍රම මගින් සුව කළ දේශීය වෙදදුරෙක් පිළිඳ පුවතක් අද දෙරණට වාර්තා විණි.ගැලනිගම ලන්දේ ගෙදර බන්දු වෙද මහතා නමින් ප්‍රකට මොහු පාරම්පරික හෙළ වෙද කමේ අනුහසින් දෙස් විදෙස් බොහෝ රෝගී පිරිසකගේ දෑස් පෙනීම යළි ලබා දී ඇත. කෙම් ක්‍රම හා සම්පූර්ණයෙන්ම දේශීය පැලෑටි වර්ගවලින් සැකසූ ඖෂධ භාවිතයෙන්ම අක්ෂි රෝගීන් සුවපත් කිරීම බන්දු වෙද මහතාගේ සුවිශේෂීත්වයයි.සුපිරි පහසුකම් සහිත විදෙස් රෝහල් වල බටහිර වෛද්‍ය ක්‍රමයෙන් සුව කළ නොහැකි වූ අක්ෂි රෝග බන්දු වෙදමහතා ගේ වෙද කමේ මහිමයෙන් සුවකරගත් රෝගීන් බොහෝ පිරිසක් සිටී. දේශීය වෙදකම වර්තමාන පරම්පරාවෙන් ඈත්ය යමින් පවතින මෙවන් යුගයක මෙම කෙම් ක්‍රම හා වෛද්‍ය ක්‍රම රැක ගනිමින් ඉන් විපුල ප්‍රයොජන නෙලා ගැනීම සෞඛ්‍ය බලධාරීන්ගේ වගකීම නොවන්නේද?", "URL": "https://sinhala.adaderana.lk/news.php?nid=79595", "Category": null, "Parent URL": null}