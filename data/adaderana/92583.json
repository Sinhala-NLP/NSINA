{"Source": "Adaderana", "Timestamp": "July 15, 2018 06:36 am", "Headline": "ගම්පෙරළිය වැඩසටහන අද ආරම්භ වෙයි", "News Content": "වේගවත් ග්‍රාමීය සංවර්ධනයක් සඳහා රජය හඳුන්වාදෙන ගම්පෙරළිය වැඩසටහන අද (15) සිට ආරම්භවීමට නියමිතව තිබේ. කුරුණෑගල, නිකවැරටිය නගරයේ දී ගම්පෙරළිය වැඩසටහන අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ආරම්භ වීමට නියමිතය. සියලුම ප්‍රාදේශීය ලේකම් කොට්ඨාශ ආවරණය වන පරිදි මෙම වැඩසටහන දියත් කිරීමට රජය සැලසුම් කර තිබේ. මේ අතර මත්ද්‍රව්‍ය සැපයුම් ජාලයට අත නොතබා රටේ මත්ද්‍රව්‍ය ව්‍යාප්තිය නතර කළ නොහැකි බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වා දෙන්නේ කොළඹ නගරවලට පමණක් සීමා වී පැවති මත්ද්‍රව්‍ය අද වන විට ග්‍රාමීය ප්‍රදේශ දක්වා ව්‍යාප්ත වී පාසල් සිසුන් නැඹුරු කරගන්නා තත්ත්වයට පත්ව ඇති බවයි. 2002 වසරේ ආරම්භ කළ වැඩපිළිවෙල ඉදිරියට ගෙන ගොස් නීතිය නිසි ලෙස ක්‍රියාත්මක නොකිරීම, මත්ද්‍රව්‍ය මර්දනය කිරීමට නිසි වැඩපිළිවෙලක් නොතිබීම හා දේශපාලන මැදිහත් වීම මෙම මත්ද්‍රව්‍ය ව්‍යාප්තියට හේතුව බව අග්‍රාමාත්‍යවරයා පෙන්වා දෙයි. ඉබ්බාගමුව ශ්‍රවණාගාරය විවෘත කිරීම වෙනුවෙන් පැවති උත්සවයකට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පල කළේය.", "URL": "https://sinhala.adaderana.lk/news.php?nid=92583", "Category": null, "Parent URL": null}