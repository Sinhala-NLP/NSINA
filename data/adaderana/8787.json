{"Source": "Adaderana", "Timestamp": "June 3, 2010 04:27 pm", "Headline": "2014 දී මැලේරියාව මුළුමනින්ම තුරන් කිරීමට පියවර ", "News Content": "2014 වසර වන විට මැලේරියා රෝගය මෙරටින් මුළුමනින්ම තුරන් කිරීම සඳහා විශේෂ ජාතික මැලේරියා මර්දන වැඩපිළිවෙලක් අද සිට ක්‍රියාත්මක වේ. මේ සඳහා ඒඩ්ස්, ක්ෂය රෝගය හා මැලේරියා පිළිබඳ ගෝලීය අරමුදල විසින් අමෙරිකානු ඩොලර් දශ ලක්ෂ 36 ක මුදලක් ලබා දී ඇති බව සෞඛ්‍ය ආරක්ෂණ හා පෝෂණ අමාත්‍යාංශය පවසයි. පසුගිය වසරේ ශ්‍රි ලංකාවේ මැලේරියා‍ රෝගීන් 500ක් පමණ වාර්තා වු අතර මේ වසරේ ගතවු මාස කිහිපය තුළ රෝගීන් පනහක් පමණ වාර්තා වී ඇති බව සඳහන්ය. හම්බන්තොට, කතරගම, අම්පාර, මොණරාගල මෙන්ම දිවයිනේ උතුරු ප්‍රදේශවලින් මැලේරියා රෝගීන් බහුලව වාර්තා වු බව සෞඛ්‍ය අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=8787", "Category": null, "Parent URL": null}