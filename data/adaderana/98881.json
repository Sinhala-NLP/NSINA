{"Source": "Adaderana", "Timestamp": "November 8, 2018 10:46 am", "Headline": "සෝමාවතියට යන පාර වැහෙයි", "News Content": "මහවැලි ගඟේ ජල මට්ටම ඉහළයාම හේතුවෙන් ඓතිහාසික සෝමාවතිය රජ මහා විහාරස්ථානයට ගමන් කරන පිවිසුම් මාර්ගයේ අඩි දෙකකින් පමණ ජලයෙන් යටවී ඇති බව අද දෙරණ වාර්තාකරු පවසයි. මේ හේතුවෙන් සෝමාවතිය පුද බිම වන්දනා කිරීම සඳහා ගමන් කරන රථ වාහන එම මාර්ගයේ ධාවනයෙන් ඉවත් කිරීමට පුලතිසිපුර පොලීසිය විසින් කටයුතු කර ඇති බව වාර්තා වෙයි. මේ අතර සෝමාවතිය සුංගාවිල මාර්ගයේ දිග්ගල ප්‍රදේශයේ මාර්ගයද අඩි දෙකක් පමණ ජලයෙන් යටවීම හේතුවෙන් එම මාර්ගයද ජලයෙන් යටවී තිබේ. මෙම මාර්ගයේද රථවාහන ධානය නැවැත්වීමට පොලීසිය විසින් කටයුතු කර ඇති බව අප වාර්තා කරු පැවසීය. මේ අතර පොළොන්නරුව ප්‍රදේශයට ඇද හැලෙන අධික වැසි හේතුවෙන් එම දිස්ත්‍රික්කය තුළ ඇති අනෙකුත් වැව්වල ජල මට්ටම වාන් මට්ටමට ලඟා වී ඇති බව වාර්තා වෙයි.", "URL": "https://sinhala.adaderana.lk/news.php?nid=98881", "Category": null, "Parent URL": null}