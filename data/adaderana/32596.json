{"Source": "Adaderana", "Timestamp": "March 21, 2013 08:33 am", "Headline": "ගිලන් රථ 400ක් ගෙන්වයි", "News Content": "රෝහල් සඳහා මේ වසර තුළ ගිලන් රථ 400 ක් ආනයනය කිරීමට සෞඛ්‍ය අමාත්‍යංශය තීරණය කර තිබේ. මේ වන විට ජපන් රජයේ ආධාර යටතේ ගිලන් රථ 250 ක් මෙරටට හිමිවී ඇති බව සෞඛ්‍ය අමාත්‍යංශ්‍ය සඳහන් කළේය. ඊට අමතරව රජයේ මුදලින් තවත් ගිලන් රථ 150 ක් ආනයනය කිරීමට තීරණය කර ඇත. මේ වන විට මෙරට රෝහල්වල ගිලන් රථ 380 ක පමණ හිඟයක් පවතින අතර මේ වසර අවසන් වීමට පෙර අවශ්‍ය සියලූම ගිලන් රථ ලබාදීමට කටයුතු කරන බව සෞඛ්‍ය අමාත්‍ය මෛත්‍රීපාල සිරිසේන මහතා සඳහන් කළේය.", "URL": "https://sinhala.adaderana.lk/news.php?nid=32596", "Category": null, "Parent URL": null}