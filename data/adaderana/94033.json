{"Source": "Adaderana", "Timestamp": "August 8, 2018 08:35 am", "Headline": "කේරළ ගංජා ළඟ තබාගත් 3ක් අත්අඩංගුවට", "News Content": "කේරළ ගංජා තොගයක් ළඟ තබාගෙන සිටි පුද්ගලයින් තිදෙනෙකු වැල්ලම්පිටිය, සේදවත්ත, කළුපාලම ප්‍රදේශයේදී අත්අඩංගුවට ගෙන තිබේ. රාජගිරිය විශේෂ කාර්ය බලකා බුද්ධි අංශ නිළධාරීන් කණ්ඩායමක් විසින් අදාළ සැකකරුවන් පරීක්ෂා කිරීමේදී ඔවුන් සතුව තිබී කේරළ ගංජා කිලෝ ග්‍රැම් 10යි ග්‍රෑම් 200ක් සොයාගත් බවයි පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගෙන ඇත්තේ කොළඹ, වාද්දූව හා රිදීගම ප්‍රදේශ වල පදිංචි පුද්ගලයින් තිදෙනෙකු වන අතර වැඩිදුර පරීක්ෂණ සඳහා ඔවුන් පොලිස් මත්ද්‍රව්‍ය කාර්යංශය වෙත ඉදිරිපත් කර තිබේ. සැකකරුවන් අද(08) ළුත්කඩේ මහේස්ත්‍රාත් අධිකරණයට ඉදිරිපත්කිරීමට නියමිත අතර පොලිස් මත්ද්‍රව්‍ය කාර්යංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94033", "Category": null, "Parent URL": null}