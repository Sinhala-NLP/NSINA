{"Source": "Adaderana", "Timestamp": "April 5, 2017 05:01 pm", "Headline": "බැඳුම්කර ජනමාධ්‍යයට ඒකාබද්ධයෙන් තහංචියක් ", "News Content": "මේ රටේ සිදුවු භයානකම මුදල් වංචාව වන මහ බැංකු බැඳුම්කර වංචාවේ මුදල්වලින් පවත්වාගෙන යනු ලබන එම මුදල්වලින් නඩත්තු කරනු ලබන කිසිදු ජනමාධ්‍යයකට ඒකාබද්ධ විපක්ෂයේ කිසිදු සම්මුඛ සාකච්ඡාවක් දායකත්වයක් ලබා දීමෙන් වළකින බවට ඒකමතිකව තීරණය කළ බව පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. අද (05) පැවති ඒකාබද්ධ විපක්ෂයේ මාධ්‍ය හමුවකට එක් වෙමින් මන්ත්‍රීවරයා මේ බව කියා සිටියේ ය. වැඩබිම, ගොවිබිම, මව්බිම සුරකින නොවතින අරගලය නමින් මෙවර මැයි දිනය ගාලු මුවදොර පිටියේ දී පැවැත් වීමට කටයුතු යොදා ඇති බවත් ඒ සඳහා ආණ්ඩු විරෝධි සියලු දෙනාට තම විරෝධතාවය පළ කිරීමට ගාලු මුවදොර පිටියට පැමිණෙන ලෙස ආරාධනා කරන බව ද මන්ත්‍රිවරයා මෙහිදි වැඩි දුරටත් පැවසීය. අද වන විට මව්බිම ඇතුළේ වැඩ කරන ජනතාව පරාජිතයන් බවට පත්ව ඇති බව ද ඩලස් අලහප්පෙරුම මහතා වැඩි දුරටත් පැවසීය. මෙම මාධ්‍ය හමුවට එක් වෙමින් දිනේෂ් ගුණවර්ධන මහතා කියා සිටියේ ලබන 7 වන දා රජයේ වෛද්‍ය නිලධාරීන්ගේ සංගමය විසින් විරෝධතා රැළියක් සංවිධානය කර ඇති බවත් ඒ සඳහා ඒකාබද්ධ විපක්ෂය හා ඒකාබද්ධ වෘත්තීය සමිති මණ්ඩලය සහයෝගය දැක්වීමට තීරණය කළ බවයි.", "URL": "https://sinhala.adaderana.lk/news.php?nid=71770", "Category": null, "Parent URL": null}