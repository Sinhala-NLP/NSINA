{"Source": "Adaderana", "Timestamp": "December 23, 2010 08:50 am", "Headline": "වෙරළ ක්‍රීඩා උළෙල සංවිධානයට ක්‍රීයාකාරී කමිටු 2ක්   ", "News Content": "හම්බන්තොට දී පැවැත්වීමට නියමිත 2011 දකුණු ආසියානු වෙරළ ක්‍රීඩා උළෙල සංවිධානය කිරීම සඳහා ක්‍රීයාකාරී කමිටු දෙකක් සහ උපකමිටු 10ක් පත් කර තිබේ. විදේශ රැකියා ප්‍රවර්ධන සුබ සාධන අමාත්‍ය ඩිලාන් පෙරේරා මහතා සංවිධාන කමිටු සභාපතිවරයා වශයෙන් කටයුතු කරන අතර පසුගියදා එම කමිටු රැස්වී ඉදිරි කටයුතු පිළිබඳ සාකච්ඡා කර ඇත. ක්‍රීඩා උළෙල සඳහා අයත් ක්‍රීඩා පිළි‍බඳ මෙතෙක් තීරණය කර නොමැති බව එම කමිටුව පවසයි. එහෙත් බීච් වොලිබෝල්, පිහිණුම්, බීච් හෑන්ඩ් බෝල්, බීච් කබඩි, දැල් පන්දු, රුවල් ඔරු ඇතුළු ක්‍රීඩා කිහිපයක් පැවැත්වීම කෙරෙහි අවධානය යොමුව තිබේ. වෙරළ ක්‍රීඩා උළෙල ලබන අගෝස්තු මාසයේදී පැවැත්වීමට නියමිතය.", "URL": "https://sinhala.adaderana.lk/news.php?nid=13037", "Category": null, "Parent URL": null}