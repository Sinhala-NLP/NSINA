{"Source": "Adaderana", "Timestamp": "December 28, 2017 08:05 am", "Headline": "මුලතිව් තවත් ඉඩම් අක්කර 133 ක් මහජනතාවට", "News Content": "මුලතිව් හි කෝපාපිලව් ප්‍රදේශයේ යුධ හමුදා භාරයේ පැවති තවත් ඉඩම් අක්කර 133ක් මහජනතාවට ලබාදීමට තීරණය කර තිබේ. අයිතිකරුවන් 85 දෙනෙකු සඳහා මෙම ඉඩම් ලබාදීම අද දිනයේ සිදුකරන බව මුලතිව් ආරක්ෂක සේනා මූලස්ථානයේ ප්‍රධාන සිවිල් සංවර්ධන නිළධාරී ලුතිනන් කර්නල් අසේල ඔබේසේකර මහතා සඳහන් කළේය. ඒ අනුව මේ වන විට මුලතිව් හි යුධ හමුදා භාරයේ පැවති මහජනතාවට අයත් ඉඩම් සියල්ලම ජනතාවට යළි ලබාදීමට පියවර ගෙන තිබේ. අදාළ භූමි ප්‍රදේශ වල පැවති නිවාස යළි ඉදිකරදීමට ද පියවර ගෙන ඇති බවයි ලුතිනන් කර්නල් අසේල ඔබේසේකර මහතා සඳහන් කළේය.", "URL": "https://sinhala.adaderana.lk/news.php?nid=82169", "Category": null, "Parent URL": null}