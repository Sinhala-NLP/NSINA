{"Source": "Adaderana", "Timestamp": "September 5, 2019 10:58 am", "Headline": "ග්‍රෑන්ඩ්පාස් ඝාතනයට පොහොට්ටුවේ ප්‍රාදේශීය සභා මන්ත්‍රීවරයෙක් ඇතුළු 7ක් අත්අඩංගුවට", "News Content": "පසුගිය අගෝස්තු 15 දින ග්‍රෑන්ඩ්පාස්හි දී පාතාල සමාජිකයින් දෙදෙනෙකු ඝාතනය කිරීමේ සිදු වීමට අදාළව සැකකරුවන් 7දෙනෙක් අත්අඩංගුවට ගෙන තිබේ. පොලිස් විශේෂ කාර්ය බලකා සෙබළුන් විසින් මෙම අත්අඩංගුවට ගැනීම සිදු කර ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. ගම්පහ ප්‍රාදේශිය සභාවේ පොදුජන පෙරමුණු මන්ත්‍රී ශාමල් චින්තක, මත්ද්‍රව්‍ය ජාවාරම්කරුවකු වන ප්‍රසාද් රුවන් හෙවත් කුඩු රොෂාන්, ඔහුගේ සහෝදරයකු වන තුප්පහි ආරච්චිගේ රන්දෙව් යන අයද ඒ අතර වන බව පොලිස් මාධ්‍ය ප්‍රකාශකවරයා සඳහන් කළේය. මොවුන් යක්කල ප්‍රදේශයේදී අත්අඩංගුවට ගෙන අද උදෑසන ග්‍රෑන්ඩ්පාස් පොලිස් ස්ථානය වෙත භාර දීමට කටයුතු කර ඇත.", "URL": "https://sinhala.adaderana.lk/news.php?nid=118332", "Category": null, "Parent URL": null}