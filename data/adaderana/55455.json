{"Source": "Adaderana", "Timestamp": "December 2, 2015 08:21 am", "Headline": " අයවැය දෙවන වර කියවීමේ ඡන්ද විමසීම අදයි", "News Content": "අයවැය දෙවන වර කියවීමට අදාළ ඡන්ද විමසීම අද පැවැත්වෙයි.අද පස්වරුවේ ඡන්ද විමසීම පැවැත්වීමට නියමිතව තිබේ.2016 වසරට අදාළ නව රජයේ ප්‍රථම අයවැය නොවැම්බර් 20 වනදා මුදල් අමාත්‍ය රවී කරුණානායක මහතා විසින් පාර්ලිමේන්තුවට ඉදිරිපත් කෙරුණි.නොවැම්බර් 21 වනදා සිට අයවැය විසර්ජන පනත් කෙටුම්පතේ දෙවනවර කියවීමේ විවාදය ආරම්භ විය.දින 09ක කාලයක් අයවැය දෙවන වර කියවීමේ විවාදය පැවති අතර අද පැවැත්වෙන ඡන්ද විමසීමෙන් අනතුරුව හෙට සිට අයවැය තෙවන වර කියවීම හෙවත් කාරක සභා අවස්ථා විවාදය ආරම්භ වේ.දින 15ක කාලයක් කාරක සභා අවස්ථා විවාදය පැවැත්වීමට නියමිතය.අයවැය තෙවන වර කියවීමේ ඡන්ද විමසීම දෙසැම්බර් 19 වනදා පැවැත්වෙනු ඇත.", "URL": "https://sinhala.adaderana.lk/news.php?nid=55455", "Category": null, "Parent URL": null}