{"Source": "Adaderana", "Timestamp": "October 13, 2016 01:00 pm", "Headline": " විදුර ඉක්මන් වෙයි - මොරගහහේන උණුසුම් වෙයි", "News Content": "මොරගහහේන බස් නැවතුමපොළ විවෘත කිරීමේදී අද පෙරවරුවේ උණුසුම් තත්වයක් හට ගෙන තිබේ.බස් නැවතුම්පොළ අද(13) පෙරවරු 9.30ට මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා විසින් විවෘත කිරීමට නියමිතව තිබුණි.කෙසේවෙතත් පෙරවරු 8.15ට පමණ පාර්ලිමේන්තු මන්ත්‍රී විදුර වික්‍රමනායක මහතා ඇතුළු පිරිසක් එම ස්ථානයට පැමිණ ඇති අතර එම මන්ත්‍රීවරයා විසින් පීත්ත පටියක් කපා බස් නැවතුම්පොළ විවෘත කළ බව අද දෙරණ වාර්තාකරු සඳහන් කළේය.එහිදී උණුසුම් තත්වයක් ද හටගත් බව සඳහන්ය.ඉන් අනතුරුව විදුර වික්‍රමනායක මන්ත්‍රීවරයා ඇතුළු පිරිස එම ස්ථානයෙන් පිටත්ව ගොස් තිබේ.ඉන් අනතුරුව නව බස් නැවතුම්පොළ විවෘත කිරීම සඳහා මහා නගර හා බස්නාහිර සංවර්ධන අමාත්‍ය පාඨලී චම්පික රණවක මහතා නියමිත වේලාවට එම ස්ථානයට පැමිණ ඇති අතර අමාත්‍යවරයා විසින් නව බස් නැවතුම්පලේ සමරු ඵලකය නිරාවරණය කරමින් එය යළි විවෘත කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=65013", "Category": null, "Parent URL": null}