{"Source": "Adaderana", "Timestamp": "September 4, 2013 07:58 am", "Headline": "ගුද මාර්ගයෙන් රත්‍රං මතුවෙයි ", "News Content": "නීති විරෝධී ලෙස රත්‍රං තොගයක් මෙරටින් ගෙනයාමට සූදානම් වු ඉන්දීය ජාතිකයෙකු ගුවන්තොටුපල රේගුව විසින් අත්අඩංගුවට ගෙන තිබේ. අද(04) අළුයම 1.10 ට පමණ ඔහු අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිනී මහතා පවසයි. ග්‍රෑම් 477 ක බරින් යුත් රන් කැබලි තොගයක් උපත් පාලන කොපුවක බහා ගුද මාර්ගය තුළ සඟවාගෙන රටින් පිටවීමට ඔහු උත්සාහ දරා ඇති බව සඳහන් වෙයි. එමෙන්ම තවත් රන් තොගයක් ,වළලු දෙකක් සහ මුද්දක් ලෙස සකස්කොට පැළඳ සිටි බව ද රේගු මාධ්‍ය ප්‍රකාශකවරයා පවසයි. එම වළලු දෙකෙහි බර ග්‍රෑම් 45ක් වන අතර මුද්ද ග්‍රෑම් 15ක බරින් යුතු වන බව සඳහන් වෙයි. මෙම රත්‍රං තොගයේ මුළු වටිනාකම රුපියල් ලක්ෂ 27ක් වන බව රේගු මාධ්‍ය ප්‍රකාශක ලෙස්ලි ගාමිණි මහතා පවසයි.", "URL": "https://sinhala.adaderana.lk/news.php?nid=37128", "Category": null, "Parent URL": null}