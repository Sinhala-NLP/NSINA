{"Source": "Adaderana", "Timestamp": "January 20, 2010 09:08 am", "Headline": "නයිජීරියාවේ ගැටුම් වලින් 149 ක් මරුට", "News Content": "නයිජීරියාවේ ‍ජෝස් නුවර ආගමික කණ්ඩායම් දෙකක් අතර ඇතිවු ගැටුම් හේතුවෙන් ජිවිතක්ෂයට පත්වු පුද්ගලයින් සංඛ්‍යාව 149 දක්වා ඉහළ ගොස් තිබේ. පසුගිය දින‍ දෙකක කාලය තුළ ඇති වු ගැටුම් වලින් මෙම පිරිස මියගොස් ඇති බව විදෙස් මාධ්‍ය වාර්තා කරයි. ගැටුම් පාලනය කිරීම සදහා අදාල ප්‍රදේශයට පැ‍ය 24ක් පුරා ඇදිරි නීතිය ද පනවා තිබුණි. ගැටුම් වලට සම්බන්ධ 60 දෙනෙකු අත්අඩංගුවට ගැනීමට හැකි වී ඇති බව ද නයිජීරියානු බලධාරීහු පවසති. ගැටුම් ආරම්භ වීමත් සමග 3,000කට ආසන්න පිරිසක් සිය නිවාස අතහැර පළාගොස් ඇති බව වාර්තා වේ. ජෝස් නුවර නිවාස , ආගමික දේවස්ථාන ගණනාවකට අන්තවාදී පිරිස් පහරදී අලාභ හානී සිදුකර ඇති බව ද විදෙස් මාධ්‍ය වාර්තා කරයි. ‍2008 වර්ෂයේදී ද ගැටුම් වලින් නයිජීරියාවේ පුද්ගලයින් 200කට අධික පිරිසක් මියගොස් ඇති බව කියැවේ.", "URL": "https://sinhala.adaderana.lk/news.php?nid=6141", "Category": null, "Parent URL": null}