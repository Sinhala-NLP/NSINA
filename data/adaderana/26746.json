{"Source": "Adaderana", "Timestamp": "August 20, 2012 08:35 pm", "Headline": "ගල් වළේ දියනෑමට ගිය මව හා දියණිය නොඑන ගමන් යයි", "News Content": "නාරම්මල-පනාපිටිය ප්‍රදේශයේ මවක හා දියණියක දියනෑමට ගොස් ගල් වළක වැටී ජීවිතක්ෂයට පත්ව තිබේ. අද පස්වරු 4.00 ට පමණ මෙම අවාසනාවන්ත සිද්ධිය සිදුවී ඇති බව පොලිස් මාධ්‍ය ප්‍රකාශක කාර්යාලය පවසයි. වයස අවුරුදු 45 ක් පමණ වන මෙම මව දියණියන් දෙදෙනාද සමග දිය නෑමට ගොස් සිටියදී සිය දොළොස් හැවිරිදි දැරිය පළමුව ගල් වළට වැටී තිබේ. ඇය ගොඩගැනීම සඳහා වළට පැන්න මවද ගල් වළ තුළ දියේ ගිළී ජීවිතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය කියා සිටියි. ඒ අනුව මවගේ හා දියණියගේ මළ සිරුරු මේ වන විට දඹදෙණිය රෝහලේ පශ්චාත් මරණ පරීක්ෂණය සඳහා තබා ඇති අතර නාරම්මල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26746", "Category": null, "Parent URL": null}