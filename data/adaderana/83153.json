{"Source": "Adaderana", "Timestamp": "January 18, 2018 09:46 am", "Headline": "ව්‍යවස්ථාව වෙනස් කරන්න බැරි වුණොත් ඊළඟ ජනාධිපති මෛත්‍රී", "News Content": "යම් අවස්ථාවක ව්‍යවස්ථාව වෙනස් කිරීමට නොහැකි වුවහොත් මීළඟ ජනාධිපති වශයෙන් නිසැකයෙන් මෛත්‍රීපාල සිරිසේන මහතා තරග කරන බව රාජ්‍ය ව්‍යවසාය සංවර්ධන රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. ඊයේ (17) පැවති ශ්‍රි ලංකා නිදහස් පක්ෂ මාධ්‍ය හමුවට එක්වෙමින් අමාත්‍යවරයා මේ බව කියා සිටියේය. ජනාධිපතිවරයා පොදු අපේකෂකයෙකු වශයෙන් තෝරා ගනු ලැබුවේ අනෙකුත් පක්ෂවලට ජයගත හැකි අපේක්ෂකයෙකු නොසිටිය නිසා බව ද පැවසීය. කෙසේ වෙතත් ජනාධිපතිවරයා නොමැතිව ආණ්ඩුවක් හදන හැටි බලා සිටින බවත්, පළමුවරට පාර්ලිමේන්තුවට පැමිණි මන්ත්‍රීවරු ජනාධිපතිවරයාගේ විධායක බලතලවලට අභියෝග කරන බව ද කියා සිටියේය. ජනාධිපතිවරයා විධායක බලය ගැන නොදැන කටයුතු කරනවා නොව එය අනිසි ලෙස පාවිච්චි නොකර සිටිමට වග බලා ගෙන ඇති බවත් පැවසු අමාත්‍යවරයා එය ජනාධිපතිවරයාගේ දුර්වලකමක් යැයි සිතනවා නම් එය නොදන්නා කමට සිදු කරන දෙයක් බව ද කියා සිටියේය.", "URL": "https://sinhala.adaderana.lk/news.php?nid=83153", "Category": null, "Parent URL": null}