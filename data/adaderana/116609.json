{"Source": "Adaderana", "Timestamp": "August 15, 2019 01:51 pm", "Headline": "පාපැදියෙන් වැටී පුද්ගලයෙක් මරුට", "News Content": "ගාල්ල, පිටිගල, බොරළුගොඩ ප්‍රදේශයේ පුද්ගලයෙක් පාපැදියෙන් වැටී මිය ගොස් ඇති බව අද දෙරණ වාර්තාකරු පවසයි. මෙම අනතුරින් මිය ගිය පුද්ගලයා ඊයේ(14) සවස තවත් අයෙක් සමඟ පාපැදියේ පිටුපස ගමන් කර ඇති බව වාර්තා වෙයි. එලෙස පාපැදිය පිටුපස ගමන් ගත් පසුපැදිකරු පාපැදියෙන් ඇඳ වැටී ඇති අතර ඔහුගේ හිසට සිදුවූ බරපතළ තුවාල හේතුවෙන් මිය ගොස් ඇති බව පොලීසිය පවසයි පසුව පාපැදියෙන් ඇඳවැටුනු පුද්ගලයා බරපතළ ලෙස තුවාල ලබා ඇල්පිටිය රෝහල වෙත ඇතුළත් කිරීමෙන් පසු මිය ගොස් තිබේ. මෙලෙස මිය ගොස් ඇත්තේ බොරළුගොඩ ප්‍රදේශයේ පදිංචි 84 හැවිරිදි පුද්ගලයෙකි. අදාළ සිද්ධිය සම්බන්ධයෙන් පාපැදිකරු අත්අඩංගුවට ගෙන ඇති අතර ඇල්පිටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116609", "Category": null, "Parent URL": null}