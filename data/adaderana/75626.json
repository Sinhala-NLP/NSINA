{"Source": "Adaderana", "Timestamp": "July 25, 2017 05:48 pm", "Headline": " පළමු කොඩිය ජනපතිට පළඳවයි", "News Content": "ජාතික යොවුන් දින සැමරුම් දින පළමු කොඩිය ජනාධිපති මෛත්‍රීපාල සිරිසේන මහතා වෙත පළඳවා තිබේ. ජූලි 26 වන දිනට යෙදෙන ජාතික යොවුන් දිනයට සමගාමීව ජාතික තරුණ සේවා සභාව හා ශ්‍රී ලංකා යෞවන සමාජ සම්මේලනය එක්ව මෙම යොවුන් කොඩි දින වැඩසටහන සංවිධානය කරනු ලබයි.දිවයින පුරා පිහිටුවා ඇති යෞවන සමාජ 13,000ක, යෞවන සමාජ ප්‍රාදේශීය මණ්ඩල 334ක හා යෞවන සමාජ දිස්ත්‍රික් මණ්ඩල 26ක සාමාජික සාමාජිකාවන්ගේ සහභාගීත්වයෙන් දිවයින පුරා මෙම කොඩි වැඩසටහන ක්‍රියාත්මක කෙරෙයි.", "URL": "https://sinhala.adaderana.lk/news.php?nid=75626", "Category": null, "Parent URL": null}