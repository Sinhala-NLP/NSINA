{"Source": "Adaderana", "Timestamp": "August 31, 2011 04:09 pm", "Headline": "අනියම් මිනීමැරුමකට වරදකරු වී බරපතල වැඩ සහිත සිරදඬුවම්", "News Content": "අනියම් මිනීමැරුමකට වරදකරු වූ පුද්ගලයෙකුට බදුල්ල මහාධිකරණය විසින් වසර 20කට අත්හිටවූ බරපතල වැඩ සහිත වසර දෙකක සිරදඩුවමක් නියම කර තිබේ. බදුල්ල, තැන්නපංගුව ප්‍රදේශයේ දී විදුලි පන්දමකින් පහරදී මනුෂ්‍ය ඝාතනයක් සිදුකිරීමට සම්බන්ධ බවට විත්තිකරුවන් තිදෙනෙකුට එරෙහිව චෝදනා එල්ල වී ති‍බුණි. සිද්ධියට සම්බන්ධ පළමු සහ දෙවන විත්තිකරුවන් දෙදෙනා නිදොස් කර නිදහස් කිරීමට බදුල්ල මහාධිකරණ විනිසුරු පියසීලි මතුරට වික්‍රමසිංහ මහත්මිය නියෝග කළේය. තෙවන විත්තිකරුගේ බිරිඳට අනියම් ප්‍රේම සබඳතාවක් සඳහා බලපෑම් එල්ල කළ පුද්ගලයෙකු ඊට එරෙහි වූ පළමු සහ දෙවන විත්තිකරුවන් දෙදෙනාට පහරදීමට උත්සාහ කර තිබේ. එම අවස්ථාවේ දී තෙවන විත්තිකරු විසින් විදුලි පන්දමකින් පහරදීම හේතුවෙන් අදාළ පුද්ගලයා මියගොස් තිබුණි.", "URL": "https://sinhala.adaderana.lk/news.php?nid=18431", "Category": null, "Parent URL": null}