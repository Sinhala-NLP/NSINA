{"Source": "Adaderana", "Timestamp": "November 17, 2011 05:02 pm", "Headline": "ආණ්ඩුව අතුරුදහන් වූ එක්නැලිගොඩ ගැන කරුණු හෙළි කළ යුතුයි", "News Content": "අතුරුදහන් වූ ප්‍රගීත් එක්නැලිගොඩ සම්බන්ධයෙන් ආණ්ඩුව කරුණු හෙළිදරව් කළ යුතු බව ඔහුගේ බිරිඳ සන්ධ්‍යා එක්නැලිගොඩ මහත්මිය පවසයි. හිටපු නීතිපති මොහාන් පීරිස් මහතා එක්සත් ජාතීන්ගේ සංවිධානයේ මානව හිමිකම් කමිටුව හමුවේ ප්‍රගීත් එක්නැලිගොඩ විදේශ රටක ජීවත්වන බවට තොරතුරු ලැබී ඇති බවට ප්‍රකාශ කර ඇති බව සන්ධ්‍යා එක්නැලිගොඩ මහත්මිය කියා සිටියි. මෙම ප්‍රකාශය සම්බන්ධයෙන් ආණ්ඩුව පැහැදිලි පිළිතුරක් ලබාදිය යුතු බවයි ඇය පවසයි. එය අසත්‍යයක් නම් මොහාන් පීරිස් මහතා ශ්‍රී ලංකාව වෙනුවෙන් එක්සත් ජාතීන්ගේ මානව හිමිකම් කමිටුව වෙත අසත්‍ය ප්‍රකාශ සිදුකර ඇති අතර ඔවුන් නොමග යවා ඇති බවට ද සනාථ වන බව සන්ධ්‍යා එක්නැලිගොඩ මහත්මිය පෙන්වාදෙයි.", "URL": "https://sinhala.adaderana.lk/news.php?nid=20069", "Category": null, "Parent URL": null}