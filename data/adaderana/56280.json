{"Source": "Adaderana", "Timestamp": "January 11, 2016 10:42 am", "Headline": "ජනපති සමාව දුන් නිසා හොඳ ජීවිතයක් ගත කරනවා", "News Content": "ජනාධිපතිවරයා තමන්ට සමාවදීම නව රජය පිළිඳව දෙමළ ජනතාවට සාධනීය විශ්වාසයක් තැබීමට හොඳ සලකුණක් බව ජනපති ඝාතනයට තැත්කර වසර 10ක සිරදඬුවමක් නියමව ජනපති සමාව ලැබූ හිටපු එල්.ටී.ටී.ඊ සාමාජිකයෙකු වන සිවරාජා ජෙනීවන් පවසයි.නිදහස ලැබීමෙන් පසුව සිය උපන් ගම වන යාපනය, අච්චුවේලී ප්‍රදේශයට පැමිණිමෙන් අනතුරුව සිවරාජා ජෙනීවන් මේ බව ප්‍රකාශ කර තිබේ.එහිදී ඔහු සඳහන් කර ඇත්තේ ජනාධිපතිවරයා ලබාදුන් සමාවත් සමග තමා ඉතා හොඳ ජීවිතයක් ගත කිරීමට තීරණය කළ බවයි.දෙමළ ජනතාවගේ ගැටළු කෙරෙහි සාධාරණව විමසා බලන පරිසරයක් ගොඩනැඟී ඇති බව ද සිවරාජා ජෙනීවන් ප්‍රකාශ කර තිබේ.", "URL": "https://sinhala.adaderana.lk/news.php?nid=56280", "Category": null, "Parent URL": null}