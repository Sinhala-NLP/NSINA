{"Source": "Adaderana", "Timestamp": "September 11, 2010 08:36 am", "Headline": "පාන් මිල ඉහළ දැමීම පමණයි", "News Content": "පාන් මිල ඉහළ දැමුවව ද සෙසු බේකරි නිෂ්පාදන මිල ඉහළ දැමීමට සමස්ත ලංකා බේකරි හිමියන්ගේ සංගමය මැදිහත් නොවන බව එම සංගමයේ සභාපති එන්.කේ ජයවර්ධන මහතා පවසයි. සෙසු බේකරි නිෂ්පාදන මිල අදාළ බේකරි හිමියන්ට අභිමත පරිදි පවත්වාගෙන යා හැකි බව ඔහු සඳහන් කරයි. ඊයේ මධ්‍යම රාත්‍රීයේ සිට ග්‍රෑම් 450ක පාන් ගෙඩියක මිල රුපියල් 3කින් ඉහළ දැමීමට බේකරි හිමියන් තීරණය කරනු ලැබීය. පිටි සමාගම් විසින් වට්ටම් කපා හැරීමට අමතරව තවත් ගැටලු බොහොමයකින් බේකරි හිමියන් පීඩා විදින බවද සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන මහතා කියා සිටියේය.", "URL": "https://sinhala.adaderana.lk/news.php?nid=10780", "Category": null, "Parent URL": null}