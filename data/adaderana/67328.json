{"Source": "Adaderana", "Timestamp": "December 24, 2016 04:37 pm", "Headline": " නීති විරෝධී මත්පැන් සමග 2ක් දැලේ ", "News Content": "දෙනියාය, බෙවරලිය ප්‍රදේශයේදී නීති විරෝධී ලෙස මත්පැන් පෙරීමේ නිරත වූ පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකා දෙනියාය කඳවුරේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය. එහිදී ඔවුන් සතුව තිබී නීති විරෝධී මත්පැන් මිලි ලීටර් 20,000ක් සහ ගෝඩා මිලි ලීටර් එක් ලක්ෂ 80,000ක් පොලිස් විශේෂ කාර්යය බලකා නිලධාරීන් විසින් සොයාගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා දෙනියාය පොලීසිය වෙත බාර දුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=67328", "Category": null, "Parent URL": null}