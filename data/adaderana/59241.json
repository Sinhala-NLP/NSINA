{"Source": "Adaderana", "Timestamp": "April 17, 2016 01:34 pm", "Headline": "ජපානයට ජනපතිගෙන් ශෝක පණිවිඩයක්!", "News Content": "ජපානයේ සිදූ වූ භූකම්පන වලින් විපතට පත් ජනතාව වෙත ජනාධිපති මෛත්‍රීපාල සිරිසේන මහතා ශෝකය පළ කර තිබේ.ජපාන අධිරාජ්‍යවරයා වෙත පණිවිඩයක් යොමුකරමින් ජනාධිපති මෛත්‍රීපාල සිරිසේන මහතා සිය ශෝකය පළ කර ඇති බව විදේශ කටයුතු අමාත්‍යාංශය සඳහන් කළේය.ජපානයේ පසුගිය 14 වැනිදා සහ 16 වැනිදා භූකම්පන දෙකක් සිදුවූ අතර එහිදි පුද්ගලයින් 41 දෙනෙකු ජීවිතක්ෂයට පත්ව තවත් 2000කට අධික පිරිසක් තුවාල ලැබීය.මේ අතර එම භූකම්පනයෙන් එරට රැදී සිටින කිසිදු ශ්‍රී ලාංකිකයෙකුට අනතුරක් සිදුව නොමැති බව විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59241", "Category": null, "Parent URL": null}