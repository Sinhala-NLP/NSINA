{"Source": "Adaderana", "Timestamp": "September 13, 2011 07:58 am", "Headline": "16 දා මැ. කො, පක්ෂ ලේකම්වරුන් හමුවෙයි", "News Content": "ඉදිරි පළාත් පාලන ආයතන ඡන්ද විමසීමට අදාළව පක්ෂ ලේකම්වරුන් හමුවීමට මැතිවරණ කොමසාරිස්වරයා තීරණය කර තිබේ. ලබන 16 වන දින පස්වරුවේ මෙම හමුව සිදුවන බව සහකාර මැතිවරණ කොමසාරිස් ඩබ්ලිව්.පි.සුමනසිරි මහතා ප්‍රකාශ කළේය. පළාත් පාලන ආයතන 23ක් සඳහා පැවැත්වෙන ඡන්ද විමසීමට අදාළව මැතිවරණ කොමසාරිස්වරයා පක්ෂ ලේකම්වරුන් හමුවන දෙවන අවස්ථාව මෙය වේ. මෙම සාකච්ඡාව සඳහා පොලිස්පති එන්.කේ.ඉලංගකෝන් මහතා ඇතුළු ඉහළ පෙළේ පොලිස් නිලධාරීන් පිරිසක් ද සහභාගී වීමට නියමිතය. ඡන්ද විමසීමට අදාළව පක්ෂවලට පවතින ගැටලු මෙහිදි දීර්ඝ වශයෙන් සාකච්ඡා කරනු ඇත. අදාළ ඡන්ද විමසීම ඔක්තොම්බර් මස අට වන දින පැවැත්වීමට නියමිත අතර තැපැල් ඡන්ද විමසීම සැප්තැම්බර් මස 29 සහ 30 පැවැත්වීමට නියමිතය.", "URL": "https://sinhala.adaderana.lk/news.php?nid=18681", "Category": null, "Parent URL": null}