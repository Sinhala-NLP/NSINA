{"Source": "Adaderana", "Timestamp": "December 10, 2011 04:15 pm", "Headline": "රජයේ පැවැත්ම රනිල් නායකත්වයේ සිටින තුරු පමණයි", "News Content": "වත්මන් රජයේ පැවැත්ම රඳා පවතින්නේ රනිල් වික්‍රමසිංහ මහතා එක්සත් ජාතික පක්ෂයේ නායකත්වයේ සිටින තාක්කල් පමණක් බව එක්සත් ජාතික පක්ෂ පළාත් සභා මන්ත්‍රී මෛත්‍රී ගුණරත්න මහතා පවසයි. කරූ ජයසූරිය මහතා මන්ත්‍රීවරුන් 17 දෙනෙකු සමඟ රජයට සහය පළ කිරීම සම්බන්ධයෙන් ඇතැමුන් නගන චෝදනා අනුමත කළ නොහැකි බව මෛත්‍රී ගුණරත්න මහතා සඳහන් කළේය. එක්සත් ජාතික පක්ෂයේ වත්මන් නායකත්වය යටතේ සිය පක්ෂයේ මන්ත්‍රීවරුන් 63 දෙනෙකු පමණ මේ වන විටත් රජයට එක්ව සිටින බව ඔහු පෙන්වා දුන්නේය. රනිල් වික්‍රමසිංහ මහතා පක්ෂ නායකත්වයෙන් ඉවත් විය යුතු වුවත් ඔහු ජ්‍යෙෂ්ඨ නාය‍කයෙකු වශයෙන් පක්ෂයේ උන්නතිය උදෙසා කටයුතු කළ යුතු බව මෛත්‍රී ගුණරත්න මහතා සඳහන් කළේය.", "URL": "https://sinhala.adaderana.lk/news.php?nid=20590", "Category": null, "Parent URL": null}