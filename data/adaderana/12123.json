{"Source": "Adaderana", "Timestamp": "November 13, 2010 11:54 am", "Headline": "සභාපති ඉවත්කරන්නැයි මැතිවරුන් ප්‍රාදේශීය සභාවේ වහලයට නගියි", "News Content": "මහව ප්‍රාදේශීය සභාවේ ආණ්ඩු පක්ෂයේ සහ විපක්‍ෂයේ මන්ත්‍රීවරුන් පිරිසක් ප්‍රාදේශීය සභාවේ වහලය මතට නැග විරෝධතාවක් ආරම්භ කර තිබේ. ප්‍රාදේශීය සභාවේ සභාපතිවරයා ඉවත් කරන ලෙස පවසමින් මෙම මන්ත්‍රීවරුන් විරෝධතාවේ නිරත වන බව අද දෙරණ වාර්තාකරු සඳහන් කළේය. ප්‍රාදේශීය සභාවේ සභාපතිවරයා මුදල් ලබාගනිමින් විවිධ පත්වීම් සහ නීතිවිරෝධී කටයුතු සිදුකරන බව විරෝධතාවේ නිරත මන්ත්‍රීවරුන් චෝදනා කරයි. වහාම මහව ප්‍රාදේශීය සභාවේ සභාපතිවරයා එම තනතුරෙන් ඉවත් කරන ලෙස ඔවුන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=12123", "Category": null, "Parent URL": null}