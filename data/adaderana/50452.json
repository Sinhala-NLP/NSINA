{"Source": "Adaderana", "Timestamp": "April 5, 2015 04:33 pm", "Headline": "යේමනයෙන් පිරිසක් මුදවාගනියි -  ඒ අතර ශ්‍රී ලාංකිකයෙක්", "News Content": "යේමනයේ ගැටුම් හේතුවෙන් අතරමංව සිටි ශ්‍රී ලාංකිකයෙකු ඇතුළු පුද්ගලයින් 441 දෙනෙකු ඉන්දීය නෞකාවක් මගින් බේරාගෙන තිබේ.බේරාගත් පිරිස අදාළ නෞකාවෙන් යේමනයේ සිට ජිබුටි රාජ්‍ය වෙත රැගෙනයමින් සිටින බව ඉන්දීය විදේශ කටයුතු අමාත්‍යංශය සඳහන් කළේය.යේමනයේ ගැටුම් හේතුවෙන් අතරමංව සිටින ඉන්දීය ජාතිකයින් බේරාගැනිම සඳහා අදාළ නෞකාව යොමුකර තිබු බව සඳහන්ය.ඒ අනුව ඉන්දීය ජාතිකයින් 262 දෙනෙකු සහ තවත් රටවල් 17කට අයත් පුද්ගලයින් 179 දෙනෙකු එම නෞකාවෙන් බේරාගෙන ඇති බව ඉන්දීය විදේශ කටයුතු අමාත්‍යංශයේ ප්‍රකාශක සෙයිඩ් අක්බරුදීන් මහතා පවසයි.බේරාගත් පිරිස අතර කාන්තාවන් 121 දෙනෙකු සහ ළමුන් 80 දෙනෙකු ද සිටින බව ඔහු ප්‍රකාශ කර තිබේ.", "URL": "https://sinhala.adaderana.lk/news.php?nid=50452", "Category": null, "Parent URL": null}