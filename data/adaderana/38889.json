{"Source": "Adaderana", "Timestamp": "November 16, 2013 05:17 pm", "Headline": "චාල්ස් කුමරු තේ වතු බලයි", "News Content": "නුවරඑළියේ සංචාරයක නිරත බ්‍රිතාන්‍යයේ ඔටුන්න හිමි චාල්ස් කුමරු අද පස්වරුවේ ලබුකැලේ පිහිටි තේ වතු නිරීක්ෂණයට ගොස් තිබේ. විදේශීය ජාතිකයින් විසින් මෙරටට හඳුන්වාදුන් තේ වගාවේ වත්මන් තත්ත්වය පිළිබඳ නිරීක්ෂණය කිරීම සඳහා ඔහු එම ප්‍රදේශයට පැමිණි බව අද දෙරණ වාර්තාකරු සඳහන් කළේය. අද උදෑසන මහනුවර ප්‍රදේශයේ සංචාරයක නිරතවු චාල්ස් කුමරු දළදා මාළිගාවට ද ගොස් තිබේ. ඔහු අද පස්වරුවේ කොළඹට පැමිණීමට නියමිතය. ඉන් අනතුරුව ඔහු බ්‍රිතාන්‍ය බලා පිටත්ව යාමට නියමිතව ඇත.", "URL": "https://sinhala.adaderana.lk/news.php?nid=38889", "Category": null, "Parent URL": null}