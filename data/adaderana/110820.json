{"Source": "Adaderana", "Timestamp": "May 28, 2019 11:37 am", "Headline": "බ්‍රසීලයේ බන්ධනාගාරවලින් රැඳවියන්  හතළිස් දෙදෙනකුගේ මළ සිරුරු හමු වෙයි", "News Content": "රැඳවූවන් හතළිස් දෙදෙනකුගේ මළ සිරුරු උතුරුදිග බ්‍රසීලයේ බන්ධනාගාර කිහිපයකින් හමුවී තිබේ. ආඝ්‍රාණ අපහසුතා හේතුවෙන් මෙම මරණ සිදුව ඇති බවද මූලික පරීක්ෂණ වලින් අනාවරණ වී තිබුණි. බ්‍රසීලයේ ඇමසෝනාස් ප්‍රාන්තයෙ බන්ධනාගාරයකදී දෙපිරිසක් අතර ඇතිවූ ගැටුමකින් රැඳවූවන් පහළොස් දෙනෙකු මියගියේය. ඉන් දිනකට පසුව උතුරුදිග බ්‍රසීලයේ තවත් බන්ධනාගාර හතරකින් තවත් මළ සිරුරු කිහිපයක් සොයාගෙන තිබේ. බන්ධනාගාර නිලධාරීන්ගේ නිරීක්ෂණ චාරිකාවලදී මෙම මළ සිරුරු සොයාගෙන ඇති බව වාර්තා වේ. මේ සමඟ අදාළ බන්ධනාගාරවල ආරක්ෂාව තර කිරීමටත් බ්‍රසීල බලධාරීන් පියවර ගෙන ඇත. සිදුවීම් සම්බන්ධයෙන් වැඩිදුර විමර්ශණයක්ද ක්‍රියාත්මක කර ඇති බව එරට වාර්තා සඳහන් කළේය.", "URL": "https://sinhala.adaderana.lk/news.php?nid=110820", "Category": null, "Parent URL": null}