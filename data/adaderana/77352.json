{"Source": "Adaderana", "Timestamp": "September 10, 2017 10:25 am", "Headline": " ප්‍රජාතන්ත්‍රවාදය ශක්තිමත් කරන්න එක් විය යුතුයි", "News Content": "ප්‍රජාතන්ත්‍රවාදය යනු බහුතරයේ මතය අනුන් මත බලයෙන් පැවරීම නොව අන් අයගේ මතයට ද ඉඩදීම බව ස්වාධීන මැතිවරණ කොමිසමේ සභාපති මහින්ද දේශප්‍රිය මහතා පවසයි.ඔහු පෙන්වා දෙන්නේ මෙරට ප්‍රජාතන්ත්‍රවාදය ශක්තිමත් කිරීමට සියලු දෙනා එක්ව කටයුතු කළ යුතු බවයි.සමූපකාර ව්‍යාපාරිකයින්ගේ දරුවන්ට ශිෂ්‍යත්ව ලබාදීම වෙනුවෙන් මහරගම තරුණ සේවා මධ්‍යස්ථානයේ පැවති උත්සවයකදී මහින්ද දේශප්‍රිය මහතා මේ සම්බන්ධයෙන් අදහස් පළ කළේය.එම අවස්ථාවට එක් වූ පාර්ලිමේන්තු මන්ත්‍රී වාසූදේව නානායක්කාර මහතා ප්‍රකාශ කළේ සාමාන්‍ය වැඩ කරන ජනතාවගේ නියෝජිතයන්ට පාලන බලයට පැමිණීමට හැකි ප්‍රජාතන්ත්‍රවාදයක් රට තුළ ගොඩනැගිය යුතු බවයි.", "URL": "https://sinhala.adaderana.lk/news.php?nid=77352", "Category": null, "Parent URL": null}