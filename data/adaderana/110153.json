{"Source": "Adaderana", "Timestamp": "May 17, 2019 03:49 pm", "Headline": "ජාතික ආරක්ෂාව තහවුරු කිරීම වෙනුවෙන් ශ්‍රීලනිපයෙන් යෝජනාවලියක්", "News Content": "ජාතික ආරක්ෂාව තහවුරු කිරීම සඳහා නව නීතී සම්පාදනය කිරීම වෙනුවෙන් ශ්‍රී ලංකා නිදහස් පක්ෂය ගෙන ආ යෝජනාවලිය පිළිබඳව අදාළ නිලධාරීන් සමඟ අද දිනයේදි සාකච්ඡා කරන බව එම පක්ෂයේ ජාතික සංවිධායක දුමින්ද දිසානායක මහතා පවසයි. ශ්‍රී ලංකා නිදහස් පක්ෂ මූලස්ථානයේදී ඊයේ(16) ප්‍රවෘත්ති සාකච්ඡාවක් පවත්වමින් ඔහු මේ බව සඳහන් කළේය. පසුගිය සිකුරාදා දින පාර්ලිමේන්තුව රැස්වූ අවස්ථාවේදී යෝජනාවලියක් සකස්කළ බව එක්සත් ජනතා නිදහස් සන්ධානය පාර්ලිමේන්තු මන්ත්‍රී මහින්ද අමරවීර මහතා පවසයි. ජාතීන් හා ආගම් අතර සැකය ඇතිකිරීම සාපරාධි වරදක් සේ සලකා අවශ්‍ය නීතී සම්පාදනය කරන මෙන් එහිදී ඔවුන් විසින් යෝජනා කළ බව මන්ත්‍රීරවයා වැඩිදුරටත් පැවසීය.", "URL": "https://sinhala.adaderana.lk/news.php?nid=110153", "Category": null, "Parent URL": null}