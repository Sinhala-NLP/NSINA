{"Source": "Adaderana", "Timestamp": "May 12, 2011 01:24 pm", "Headline": "ඊ නිව්ස් තහනම ඉවතට -ශාන්ත විජේසූරියට නිදහස", "News Content": "ලංකා ඊ නිව්ස් වෙබ් අඩිවියට එරෙහිව පනවා තිබූ තහනම ඉවත් කිරීමට පූගොඩ මහේස්ත්‍රාත් අධිකරණය නියෝග කර තිබේ. ඊට අමතරව රිමාන්ඩ් භාර‍යේ පසුවන ලංකා ඊ නිව්ස් මාධ්‍යවේදී ශාන්ත විජේසූරිය මහතා ද නිදහස් කරන ලෙස අධිකරණය නියෝග කරනු ලැබීය. අධිකරණයට අපහාස වන ආකාරයේ පුවතක් පළ කිරීම සම්බන්ධයෙන් ලංකා ඊ නිව්ස් වෙබ් අඩවිය තාවකාලිකව අත්හිටුවීමට පසුගිය 28 වැනිදා අධිකරණය නියෝග කර ඇත. අදාළ නඩුව අද(12) යළි කැඳවූ අවස්ථාවේ දී අධිකරණයට අපහාස කිරීමේ පරමාර්ථයන් විත්තිකරුවන් තුළ නොවූ බව ලංකා ඊ නිව්ස් වෙබ් අඩවිය වෙනුවෙන් පෙනී සිටි නීතීඥවරයා අධිකරණය හමුවේ කියා සිටියේය. කෙසේවෙතත් අදාළ සිද්ධිය සම්බන්ධයෙන් වරද පිළිගන්නා බව විත්තියේ නීතීඥයින් දන්වා සිටියේය.", "URL": "https://sinhala.adaderana.lk/news.php?nid=16053", "Category": null, "Parent URL": null}