{"Source": "Adaderana", "Timestamp": "June 8, 2017 10:00 am", "Headline": "ශ්‍රී ලංකා - ඉන්දියා තරඟය අදයි", "News Content": "අයි.සී.සී ශූරයින්ගේ කුසලාන ක්‍රිකට් තරඟාවලියේ ශ්‍රී ලංකා කණ්ඩායම සහ ඉන්දිය කණ්ඩායම අතර තරඟය අද(08) පැවැත් වෙයි. තරඟය එංගලන්තයේ ඕවල් ක්‍රීඩාංගණයේදී පැවැත්විමට නියමිතයි. අද තරඟය සදහා ශ්‍රී ලංකා කණ්ඩායමේ නායක ඇන්ජලෝ මැතිව්ස් සහභාගී වනු ඇති බව ශ්‍රී ලංකා ක්‍රිකට් ආයතනය සඳහන් කළේය. කෙසේවෙතත් ආබාධයක් හේතුවෙන් චාමර කපුගෙදර අද තරඟයට සහභාගී නොවන අතර ඒ සඳහා ධනුෂ්ක ගුණතිලක කණ්ඩායමට කැඳවා තිබේ. ශූරයින්ගේ කුසලාන තරඟාවලියේ දෙවන වටයට සුදුසුකම් ලබා ගැනිම සදහා ශ්‍රී ලංකා කණ්ඩායම අද තරඟය ජය ගැනිම අනිවාර්ය වෙයි. මේ අතර ඊයේ(07) පැවැති තරඟයෙන් ඩක්වත් ලුවිස් න්යාගයට අනුව දකුණු අප්‍රිකානු කණ්ඩායම පරදවා ලකුණු 19ක ජයක් හිමි කර ගැනිමට පාකිස්ථානු කණ්ඩායම සමත්විය. තරඟයේ පළමුව පන්දුවට පහරදුන් දකුණූ අප්‍රිකානු කණ්ඩායම නියමිත පන්දුවාර 50 අවසානයේ කඩුලු 08ක් දැවී ලකුණු 219ක් ලබා ගත්තේය. පිළීතුරු ඉනිම සඳහා පිටියට පිවිසි පාකිස්ථානු කණ්ඩායම පන්දුවාර 27කදී කඩුලු 03ක් දැවී ලකුණු 119ක් ලබා සිටියදී තරඟයට වර්ෂාවෙන් බාධා එල්ල විය. ඒ අනුව ඩක්වත් ලුවිස් න්‍යායට අනුව තරඟයේ ජයග්‍රහණය පාකිස්ථානු කණ්ඩායමට හිමිව තිබේ.", "URL": "https://sinhala.adaderana.lk/news.php?nid=74023", "Category": null, "Parent URL": null}