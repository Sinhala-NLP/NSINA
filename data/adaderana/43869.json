{"Source": "Adaderana", "Timestamp": "June 10, 2014 01:25 pm", "Headline": "වාලම්පුරියක් අලෙවි කිරීමට තැත්කළ 3ක් අත්අඩංගුවේ", "News Content": "නිධානයකින් ලබා ගත් බව පවසමින් වාලම්පුරියක් අලෙවි කිරීමට උත්සහ කළ පුද්ගලයින් තිදෙනෙකු මානිප්පායි ප්‍රදේශයේ දී අත්අඩංගුවට ගෙන තිබේ. යාපනය පොලිස් විශේෂ කාර්ය බලකා නිලධාරින්ට ලද තොරතුරක් මත උපායදූතයෙකු යොදවා සිදුකළ මෙහෙයුමකදී මොවුන් අත්අඩංගුවට ගත් බව පොලීස් විශේෂ කාර්ය බලකාය සඳහන් කළේය. සැකකරුවන් විසින් රුපියල් ලක්ෂ පනස් දෙකක මුදලකට වාලම්පුරිය අලෙවි කිරීමට උත්සහ කර තිබේ. සැකකරුවන් තිදෙනා වැඩිදුර විමර්ශන සඳහා මානිප්පායි පොලීසිය වෙත බාරදුන් බව පොලීස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=43869", "Category": null, "Parent URL": null}