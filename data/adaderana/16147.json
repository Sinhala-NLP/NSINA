{"Source": "Adaderana", "Timestamp": "May 17, 2011 09:08 am", "Headline": "ජනපති පොදු සමාවෙන් සිරකරුවන් 844 දෙනෙකුට නිදහස", "News Content": "ජනාධිපති පොදු සමාව යටතේ සිරකරුවන් 844 දෙනෙකුට අද(17) නිදහස හිමිවෙයි. සියලුම සිරකරුවන් ආගමික සිද්ධස්ථාන වල සිදු කෙරෙන ආගමික වතාවත් වලින් පසුව ඥාතීන් වෙත භාර දෙන බව බන්ධනාගාර ‍ප්‍රතිසංස්කරණ හා පුනරුත්ථාපන අමාත්‍යාංශය පවසයි. මේ අතර සම්බුද්ධත්ව ජයන්තිය සමරන අවස්ථාවේ දී සරත් ෆොන්සේකා මහතාට නිදහස ලබා දෙන ලෙස එක්සත් ජාතික පක්ෂය ඉල්ලීමක් කරයි. එම පක්ෂයේ නායක රනිල් වික්‍රමසිංහ මහතා සහ ජාතික සංවිධායක රවී කරුණානායක ඇතුළු පිරිසක් ඊයේ(16) පස්වරුවේ වැලිකඩ බන්ධනාගාරයට ගොස් සරත් ෆොන්සේකා මහතාගේ සුවදුක් විමසා බැලීය.", "URL": "https://sinhala.adaderana.lk/news.php?nid=16147", "Category": null, "Parent URL": null}