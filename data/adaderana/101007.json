{"Source": "Adaderana", "Timestamp": "December 19, 2018 04:45 pm", "Headline": "විරෝධතාවක් අතරතුර හටගත් ගැටුමෙන් 7ක් අත්අඩංගුවට", "News Content": "බොලිවියාවේ සැන්ටා කෘෘස් නගරයේ පැවති විරෝධතාවක් අතරතුර ගැටුමක් හටගෙන ඇත. එහිදී විරෝධතාකරුවන් 7දෙනෙකු පොලිස් අත්අඩංගුවට පත්ව ඇති බවද විදෙස් වාර්තා වල සඳහන්ය. බොලිවියාවේ ප්‍රවාහන සේවකයින් පිරිසක් සැන්ටා කෘෘස් නගරයේදී විරෝධතාවක් පවත්වා ඇත. ඒ සැන්ටා කෘෘස් නගරයේ මාර්ග තදබදය අවම කිරීමේ අරමුණින් හඳුන්වාදුන් නව රථවාහන සැලැස්මකට එරෙහිවය. ඔවුන් ටයර් පුළුස්සමින් සහ මාර්ග අවහිර කරමින් කලහකාරී ලෙස හැසිරී ඇති බව විදෙස් වාර්තා සඳහන් කළේය. විරෝධතාකරුවන් විසුරුවාහැරීමට පොලිසිය කඳුළු ගෑස් ප්‍රහාරයක්ද එල්ල කර ඇති බව සඳහන්ය. එමෙන්ම විරෝධතාවට සම්බන්ධ පුද්ගලයින් හත් දෙනෙකු පොලිස් අත්අඩංගුවට ගෙන ඇති බවද විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=101007", "Category": null, "Parent URL": null}