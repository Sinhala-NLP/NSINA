{"Source": "Adaderana", "Timestamp": "February 19, 2010 10:58 am", "Headline": "සුසන්තිකාත් මැතිවරණයට", "News Content": "ශ්‍රී ලංකා කෙටි දුර ධාවන ශූරී සුසන්තිකා ජයසිංහ නිදහස් සන්ධානය යටතේ කෑගල්ල දිස්ත්‍රික්කයෙන් මෙවර මහ මැතිවරණයට තරග වැදීමට නියමිත බව වාර්තා වේ. මලල ක්‍රීඩාවෙන් ජාත්‍යන්තර ලෝකය තුළ පවා ජයග්‍රහණ රැසක් හිමි කර ගත් සුසන්තිකාගේ උපන්ගම වන්නේ කෑගල්ල දිස්ත්‍රීක්කයේ,වරකාපොළ- ඇත්නාවල ප්‍රදේශයයි. කෑගල්ල දිස්ත්‍රීක්කයෙන් තරගවදින මන්ත්‍රීධූර අපේක්ෂකයන්ගේ නායකත්වය දරනු ලබන්නේ අමාත්‍ය අතාවුද සෙනෙවිරත්ත මහතා වන අතර නියෝජ්‍ය නායකත්වය රංජිත් සියඹලාපිටිය මහතාට හිමිව ඇත. මෙවර මහ මැතිවරණයට සුපිරි පිතිකරු සනත් ජයසූරිය මහතාද මාතර දිස්ත්‍රීක්කයෙන් තරඟ වදී.", "URL": "https://sinhala.adaderana.lk/news.php?nid=6805", "Category": null, "Parent URL": null}