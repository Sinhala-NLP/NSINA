{"Source": "Adaderana", "Timestamp": "May 18, 2013 09:02 am", "Headline": "යතුරු පැදියක් කළපුවට වැටෙයි", "News Content": "තංගල්ල, මෝදර පාර පාලම අසළ දී යතුරුපැදියක් අනතුරට ලක්වීමෙන් පුද්ගලයෙකු ජීවිතක්ෂයට පත්ව තිබේ. යතුරුපැදියේ වේගය පාලනය කර ගත නොහැකිව මාර්ගය අසළ කණුවක ගැටී ඇති අතර එහි ගමන්ගත් දෙදෙනා අසළ පිහිටි කළපුවට වැටී ඇති බව පොලීසිය පවසයි. එම අවස්ථාවේ එම ස්ථානයේ ජලය නොතිබූ අතර යතුරුපැදියේ ගමන් ගත් අයෙකු ගලක් මතට වැටීම හේතුවෙන් බරපතළ තුවාල ලබා ඇත. පසුව ජීවිතක්ෂයට පත්ව ඇත්තේ බරපතල තුවාල ලැබු පුද්ගලයායි. ඔහු 35 වන වියේ පසුවන ජයමින, රැකව ලිපිනයේ පදිංචිකරුවෙකි. යතුරුපැදියේ රියදුරු අත්අඩංගුවට ගෙන ඇති අතර මොවුන් මත්පැන් පානය කර සිට ඇති බවට තොරතුරු අනාරණය වී ඇති බව පොලීසිය පවසයි.", "URL": "https://sinhala.adaderana.lk/news.php?nid=34182", "Category": null, "Parent URL": null}