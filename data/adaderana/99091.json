{"Source": "Adaderana", "Timestamp": "November 12, 2018 12:46 pm", "Headline": "ජනාධිපති නියෝගයට එරෙහිව තවත් පෙත්සමක්", "News Content": "ජනාධිපතිවරයාගේ ගැසට් නිවේදනය ව්‍යවස්ථා විරෝධි යැයි ප්‍රකාශ කරන ලෙස ඉල්ලා මැතිවරණ කොමිසමේ සමාජිකයෙකු විසින් පෙත්සමක් ශ්‍රේෂ්ඨාධිකරණය වෙත ඉදිරිපත් කර තිබේ. ඒ ජාතික මැතිවරණ කොමිසමේ සාමාජික රත්නජීව හුල් මහතා විසිනි. ජාතික මැතිවරණ කොමිසමේ සභාපතිවරයා ලෙස මහින්ද දේශප්‍රිය මහතා ප්‍රමුඛ නිලධාරීන් දෙදෙනෙක් පත් කර තිබිණි. එම සාමාජිකයන් අතුරින් එක් අයෙක් විසින් මෙලෙස පෙත්සම අද(12) දිනයේ දී ගොනු කර තිබේ. අනෙක් සාමාජිකයා වන්නේ එන්.ජේ.අබේසේකර මහතායි. මේ අතර, ජනාධිපතිවරයා විසින් පාර්ලිමේන්තුව විසුරුවා හැරීමේ නියෝගය නීති විරෝධී ප්‍රකාශ කරන මෙන් ඉල්ලා ශ්‍රේෂ්ඨාධිකරණයට මේ වන විට මූලික අයිතිවාසිකම් පෙත්සම් 12 ක් ඉදිරිපත් වී තිබේ. මෙම පෙත්සම් අගවිනිසුරුවරයා ප්‍රමුඛ ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් ඉදිරියේ අද දිනයේ සලකා බැලීමට නියමිතව තිබේ. ඒ අනුව අදාළ පෙත්සම් අද අගවිනිසුරු නලින් පෙරේරා, ප්‍රියන්ත ජයවර්ධන සහ ප්‍රසන්න ජයවර්ධන යන විනිසුරු මඩුල්ල හමුවේ මෙම පෙත් සලකා බැලීමට නියමිතය.", "URL": "https://sinhala.adaderana.lk/news.php?nid=99091", "Category": null, "Parent URL": null}