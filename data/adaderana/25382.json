{"Source": "Adaderana", "Timestamp": "June 28, 2012 11:33 am", "Headline": "හාලිඇළ සිසුන් 80 ට වැඩි පිරිසක් ආහාර විෂවී රෝහලේ", "News Content": "බදුල්ල,හාලිඇළ ශාන්ත ජෙම්ස් විද්‍යාලයේ උදෑසන ආහාර විෂවීමකින් සිසුන් 80 ට වැඩි ප්‍රමාණයක් රෝහල් ගතකර තිබේ. උදෑසන ආහාරයෙන් පසු හදිසියේ රෝගාතුරු වූ මෙම සිසුන් බදුල්ල මහ රෝහලට ඇතුළත් කර ඇති බව අද දෙරණ වාර්තාකරු පවසයි. මෙම සිසුන් ආහාර වශයෙන් බත්,බිත්තර හා කිරිහොදි ලබාගෙන ඇති බවත්,කිසියම් හේතුවක් නිසා මෙම ආහාර විෂවී ඇති බවත් සඳහන්ය. කෙසේ වෙතත් මේවන විට සිසුන් 80 දෙනකු පමණ රෝහල්ගතකර ඇති අතර තවත් සිසුන් පිරිසක් රෝහලට ඇතුළත් කරමින් සිටින බව අප වාර්තාකරු කියා සිටියි.", "URL": "https://sinhala.adaderana.lk/news.php?nid=25382", "Category": null, "Parent URL": null}