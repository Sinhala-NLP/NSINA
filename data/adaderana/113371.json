{"Source": "Adaderana", "Timestamp": "July 4, 2019 03:29 pm", "Headline": "මධුෂ් සැලසුම් කළ ප්‍රබල අපරාධ 4ක් ගැන CIDයෙන් විමර්ශන", "News Content": "මාකඳුරේ මධුෂ් විසින් සංවිධානය කරන ලද ප්‍රබල අපරාධ සිද්ධි 4කට අදාළ දුරකතක ඇමතුම් පිළිබඳව අපරාධ විමර්ශන කොට්ඨාශය විසින් විමර්ශන ආරම්භ කර ඇති බව වාර්තා වෙයි. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ ඔහු ඩුබායිහි සිටිමින් මෙම අපරාධ මෙහෙයවා ඇති බවයි. අපරාධ සිද්ධි රැසක් සම්බන්ධයෙන් චෝදනා එල්ල වි සිටින මාකඳුරේ මධූෂ් ඩුබායිහිදී එරට පොලිස් අත්අඩංගුවට ලක්විමෙන් පසු ඉකුත් මැයි මුලදී මෙරටට රැගෙන එනු ලැබුවේය. ඔහු විසින් මෙහෙයවූ බව කියන - කළුතර බන්ධනාගාර බස් රථයට වෙඩි තබා සිදුකළ පුද්ගල ඝාතනය, පිළියන්දලදි පොලිස් මත්ද්‍රව්‍ය නාශක කාර්යාංශයේ නිලධාරීන්ට වෙඩි තැබීම, අඟුණුකොළපැලැස්සේදී කොස් මල්ලි නැමැත්තා ඝාතනය සහ මහරගම දියමන්ති කොල්ලය සම්බන්ධයෙන් මේ වන විට පොලිස් විමර්ශන ආරම්භ කර ඇත. ඩුබායි සිට මෙරටට පිටුවහල් කළ අපරාධ රැසක් සම්බන්ධයෙන් අවශ්‍යව සිටි පාතාල කල්ලි නායක මාකඳුරේ මධූෂ් අපරාධ පරික්ෂණ දෙපාර්තමේන්තුවේ අත්අඩංගුවේ පසුවෙයි. ඉකුත් පෙබරවාරි 5 වැනිදා ඩුබායිහි සංවිධාන කළ සාදයක් අතරතුර මාකඳුරේ මධූෂ් ඇතුලු 31 දෙනෙකු එරටදී අත්අඩංගුවට ගැනුණි. මාස තුනකට ආසන්න කාලයක් සිරගත කර සිටි ප්‍රබල අපරාධ කල්ලි නායක මාකඳුරේ මධූෂ් ඩුබායි සිට පිටුවහල් කිරිමෙන් පසු මෙරටට පැමිණියේය. මධූෂ් මේ වන විටත් මාකඳුරේ මධුෂ් අපරාධ පරික්ෂණ දෙපාර්තමේන්තුවේ අත්අඩංගුවේ පසුවෙයි.", "URL": "https://sinhala.adaderana.lk/news.php?nid=113371", "Category": null, "Parent URL": null}