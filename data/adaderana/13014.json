{"Source": "Adaderana", "Timestamp": "December 22, 2010 08:51 am", "Headline": "බදුල්ලේ ආපනශාලා 18 ට නීතිය හරස්වෙයි", "News Content": "මහජන පරිභෝජනයට නුසුදුසු ආහාර අළෙවි කළ හෝටල් සහ ආපනශාලා 18 ට එරෙහිව බදුල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලය නීතීමය පියවර ගෙන තිබේ. බදුල්ල නගරයේ පවත්වාගෙන ගිය ආපනශාලා සහ හෝටල් 18 ට එරෙහිව මෙම පියවර ගෙන ඇති බව සඳහන් වේ. ඊට අමතරව මහජන පරිභෝජනයට නුසුදුසු භාණ්ඩ අළෙවි කළ වෙළඳසැල් 8ට එරෙහිව ද නීතිමය පියවර ගෙන ඇත. මහජන සෞඛ්‍ය නිලධාරීන් විසින් ඊයේ සිදු කළ පරීක්ෂාවක දී මෙම තීරණයට එළඹ ඇති බව වාර්තා වේ. එහි දී බදුල්ල නගරයේ ආපන ශාලා සහ ‍වෙළඳසැල් 62ක් පරීක්ෂාවට ලක් කර තිබේ. එම පරීක්ෂාවේ දී හමු වූ කල් ඉකුත් වූ ආහාර තොගයක් ද විනාශ කිරීමට මහජන සෞඛ්‍ය පරීක්ෂකවරුන් පියවර ගෙන තිබේ.", "URL": "https://sinhala.adaderana.lk/news.php?nid=13014", "Category": null, "Parent URL": null}