{"Source": "Adaderana", "Timestamp": "January 9, 2019 03:12 pm", "Headline": "හැරිසන්ගේ සිහිනය", "News Content": "තම බලාපොරොත්තුව රටේ සෑම පුද්ගලයෙකුම ගොවියෙකු ලෙස රටේ නිෂ්පාදනයට දායක කර ගැනීම බව කෘෂිකර්ම, ග්‍රාමීය ආර්ථික කටයුතු, පශු සම්පත් සංවර්ධන, වාරිමාර්ග සහ ධීවර හා ජලජ සම්පත් අමාත්‍ය පී. හැරිසන් මහතා පැවසීය. එලෙසින්ම සෑම ගොවියෙකුටම නොමිලයේ පොහොර ලබා දීමට අවශ්‍ය වැඩ පිළිවෙල ඉදිරියේදී ක්‍රියාත්මක කරන බවද අමාත්‍යවරයා එහිදි පැවසීය. ඒ මහතා මෙසේ ප්‍රකාශ කළේ ලග්ගල නව හරිත නගරයේ ඉදිකළ ගොවිජන සේවා මධ්‍යස්ථානය ජනතා අයිතියට පත් කිරීමේ අවස්තාවට එක්වෙමින්. වැඩිදුරටත් අදහස් දැක්වූ අමාත්‍යවරයා පැවසුවේ තමන් අග්‍රාමාත්‍යවරයාගෙන් ගොවියාගේ පොහොර ටික නොමිලයේම ලබා දීමට මැදිහත් වන ලෙස ඉල්ලීමක් කළ බවයි. කිසිඳු අයකිරිමකින් පොහාර ලබා දුන්නේ නම් ගොවියාගේ අදායම වැඩි වෙන බවත් එමගින් ගොවිතැනටත් ජනතාව පෙළඹීමට යොමු වීම වැඩි වන බවද අමාත්‍යවරයා පැවසීය. අස්වැන්න නෙලන කාලයට පිටරටින් බීජ ලූනු ආනයනය කරන බවත් එම නිසා ගොවියාට අසාධාරණයක් වන බවත් අමාත්‍යවරයා පවසයි. බීජ ලූනු , අර්තාපල් , මුං ඇට, උඳු ආනයනය කිරීමේදී කොන්දේසි පනවන්න ක්‍රමවේදයක් සකස් කරන ලෙසට අධ්‍යක්ෂක ජනරාල්වරයාට උපදෙස් ලබා දුන් බවද එ මහතා ප්‍රකාශ කළේය. ශ්‍රී ලංකාව කෘෂිකාර්මික රටක් බව කෙතරම් පැවසුවද එය සැබෑවක්ද යන්න ප්‍රශ්නයක් බවද අමාත්‍යවරයා පවසයි. රටේ සෑම පුද්ගලයෙකුම ගොවියෙකු බවට පත් කරන්න නොහැකි වුවත් තමන්ට ඇති ඉඩම්වල ප්‍රමාණය අනුව වස විසෙන් තොරව තමන්ට අවශ්‍ය එළවළු ටික නිෂ්පාදනය කරගන්නට හැකිනම් එය ඉතා වැදගත් බව ද අමාත්‍යවරයා පවසයි.", "URL": "https://sinhala.adaderana.lk/news.php?nid=102076", "Category": null, "Parent URL": null}