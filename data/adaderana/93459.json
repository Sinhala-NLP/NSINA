{"Source": "Adaderana", "Timestamp": "July 30, 2018 12:04 pm", "Headline": "බස් රියක් ඉල්ලා පාසල් සිසුන් ඩිපෝවට යයි", "News Content": "වැල්ලවාය ප්‍රාදේශීය ලේකම් කොට්ඨාසයේ බලහරුව ප්‍රදේශයේ පාසල් සිසුන් සහ දෙමාපියන් රැසක් අද(30) උදෑසන පාසල් සිසුන් සඳහා බස් රථයක් ඉල්ලා වැල්ලවාය ඩිපෝවට සාකච්ඡාවක් සඳහා පැමිණ තිබේ. අද උදෑසන 11ට පමණ මෙම පිරිස ඩිපෝව වෙත පැමිණ ඇති අතර, එහිදී මුලින් ඩිපෝවේ ප්‍රධානින් මෙම ගැටළුවට විසඳුමක් ලබා නොදීම නිසා එහි උණුසුම් වචන හුවමාරුවක් සිදු වී ඇත. මෙම බස් රථය නොමැති කමින් පාසල් පහක් සඳහා පැමිණෙන පාසල් සිසුන්ට ගමන් කිරීමට නොහැකි වී තිබේ. දෙමාපියන් හා සිසුන් දැක්වූ දැඩි විරෝධයත් සමඟ ඩිපෝ කලමණාකාර කැලුම් ජයසුන්දර මහතා කඩිනමින් මෙම ගැටළුවට විසඳුමක් ලබා දීමට පොරොන්දු වී ඇත. එම පොරොන්දුවත් සමඟ සිසුන් හා දෙමාපියන් විසිර ගිය බව අප වාර්තාකරු පවසයි.", "URL": "https://sinhala.adaderana.lk/news.php?nid=93459", "Category": null, "Parent URL": null}