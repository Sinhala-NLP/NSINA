{"Source": "Adaderana", "Timestamp": "December 27, 2010 11:44 am", "Headline": "අපරාධ රැසකට වගකිව යුතු දෙදෙනෙක් කොටුවෙයි", "News Content": "දේපළ සොරා ගැනීම්, කොල්ලකෑම් ඇතුළු අපරාධ රැසකට සම්බන්ධ සැකකරුවන් දෙදෙනෙකු මෝදර පොලිස් මුරපොළේ නිලධාරීන් කණ්ඩායමක් විසින් අත්අඩංගුවට ගෙන තිබේ. ඊයේ(26) පස්වරුවේ පානදුර ප්‍රදේශයේ දී සැකකරුවන් අත්අඩංගුවට ගැණුනි. ඔවුන්ගෙන් සිදුකළ ප්‍රශ්න කිරීම් වලදී මොරටුව, මොරටුමුල්ල, බණ්ඩාරගම සහ පානදුර යන පොලිස් වසම්වල සිදුකළ අපරාධ රැසක් සම්බන්ධයෙන් තොරතුරු අනාවරණය වී ඇත. සැකකරුවන් අද(27) මොරටුව මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර කංසා කිලෝ ග්‍රෑම් හය හමාරක් පමණ ළඟ තබාගත් මහියංගනය ප්‍රදේශයේ පදිංචිකරුවෙකු කටුගස්තොට , අලදෙනිය - මුරුතලාව ප්‍රදේශයේ දී අත්අඩංගුවට ගෙන ඇත.", "URL": "https://sinhala.adaderana.lk/news.php?nid=13099", "Category": null, "Parent URL": null}