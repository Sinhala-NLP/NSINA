{"Source": "Adaderana", "Timestamp": "October 14, 2016 12:59 pm", "Headline": "ලෝක ප්‍රමිති දිනය අදයි", "News Content": "ලෝක ප්‍රමිති දිනය අද(14) දිනට යෙදී ඇති අතර සෑම වසරකම ලෝක ප්‍රමිති දිනය අයත්වන සතිය ජාතික තත්ත්ව සතිය ලෙස ශ්‍රී ලංකා ප්‍රමිති ආයතනය විසින් නම් කර තිබේ.පසුගිය 10 වනදා සිට 16 දක්වා වන සතිය 2016 වසර සඳහා තත්ත්ව සතිය ලෙස නම් කර ඇති බව සඳහන්ය.ශ්‍රී ලංකා ප්‍රමිති ආයතනයේ පණිවුඩය “අද ලෝක ප්‍රමිති දිනයයි“ වන අතර මෙවර තේමාව “ප්‍රමිති විශ්වාසය ගොඩනගයි“ යන්න වී තිබේ.ජාතික තත්ත්ව සතිය සැමරිම සඳහා නොයෙක් රාජ්‍ය සහ රාජ්‍ය නොවන ආයතන තම වැඩබිම්වල Q කොඩිය එසවිමෙන් සහ වෙනත් ක්‍රියාකාරකම් මගින් තම සේවක මණ්ඩල ප්‍රමිතිකරණ සහ තත්ත්ව කළමනාකරණය පිළිබද උනන්දු කිරීම සිදු කරන බව ශ්‍රී ලංකා ප්‍රමිති ආයතනය සඳහන් කළේය.", "URL": "https://sinhala.adaderana.lk/news.php?nid=65051", "Category": null, "Parent URL": null}