{"Source": "Adaderana", "Timestamp": "August 15, 2016 10:45 am", "Headline": "කොංගේ සමූහ මිනීවළක් හමුවෙයි", "News Content": "කොංගෝ රාජ්‍යයේ නැගෙනහිර ප්‍රදේශයේ තිබී ඝාතනය කෙරුණු සිවිල් වැසියන් 30 දෙනෙකුගේ මළ සිරුරු සොයාගෙන තිබේ.කොංගෝ යුධ හමුදා මාධ්‍ය ප්‍රකකාශක මාර්ක් අසුරෙයි පවසා ඇත්තේ මෙම ඝාතන බෙනී නගරය තුළ සිදුව ඇති බවයි.සෙනසුරාදා රාත්‍රියේදි මෙම ඝාතනයන් සිදුව ඇති බවට සැකකරයි.ඒ.ඩී.එෆ් කැරලිකාර කණ්ඩායම් විසින් අදාළ ඝාතනයන් සිදු කර ඇති බව ද ඔහු විදෙස් මාධ්‍යයට පවසා ඇත.උගන්ඩා ජාතික සම්භවයක් සහිත ඒ.ඩී.එෆ් කැරලිකරුවන් කොංගෝ දේශසිමාව ආසන්නයේ සිය සන්නද්ධ ක්‍රියාකාරකම්වල යෙදී සිටින බව කොංගෝ යුධ හමුදා ප්‍රකාශකවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=63066", "Category": null, "Parent URL": null}