{"Source": "Adaderana", "Timestamp": "March 9, 2017 03:14 pm", "Headline": " අනතුරින් 1ක් මරුට-4ක් රෝහලට ", "News Content": "ඒ 09 මාර්ගයේ, ඕමන්ත ප්‍රදේශයේදී සිදුවූ රිය අනතුරකින් කාන්තාවක මියගොස් තිබේ. වවුනියාව දෙස සිට යාපනය දෙසට ධාවනය වූ ත්‍රීරෝද රථයක් රියදුරුට පාලනය කරගත නොහැකිව මාර්ගයේ පෙරළීමෙන් අනතුර සිදුව ඇති බව පොලීසිය පැවසුවේය. අනතුරෙන් ත්‍රීරෝද රථයේ රියදුරු, කාන්තාවන් දෙදෙනෙකු සහ ළමුන් දෙදෙනෙකු බරපතළ තුවාල ලබා වව්නියාව රෝහලට ඇතුළත් කර තිබේ. එහිදී කොළඹ, පාමංකඩ ප්‍රදේශයේ පදිංචිව සිටි 57 හැවිරිදි කාන්තාවක මියගොස් ඇති බව සඳහන්ය. අනතුර සම්බන්ධයෙන් ඕමන්තේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70630", "Category": null, "Parent URL": null}