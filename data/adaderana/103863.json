{"Source": "Adaderana", "Timestamp": "February 7, 2019 04:02 pm", "Headline": "අල්ලස හා දුෂණය තුරන් කිරීමට පස් අවුරුදු ජාතික සැලැස්මක්", "News Content": "අල්ලස හා දුෂණය තුරන් කිරීම සඳහා වු පස් අවුරැදු ජාතික සැලැස්ම ලබන මස සිට ක්‍රියාත්මක කරන බව අල්ලස් හෝ දුෂණ චොදනා විමර්ෂන කොමිෂන් සභාව පවසයි. එහි අධ්‍යක්ෂ ජනරාල් ජනාධිපති නීතිඥ සරත් ජයමාන්න මහතා සඳහන් කළේ ඒ සඳහා වු කැබිනට් අනුමැතිය ද මේ වන විට ලැබී ඇති බවයි. ඒ අනුව මෙරට සියලු රාජ්‍ය ආයතන තුළ මෙම සැලැස්ම ක්‍රියාත්මක වන බව ඔහු සඳහන් කළේය. ජනාධිපති කාර්යාල‍යේ හා රාජ්‍ය පරිපාලන අමාත්‍යංශයේ පුර්ණ සහයෝගය යටතේ මීට අදාළ කටයුතු අදියර කිහිපයක් ඔස්සේ පසුගිය කාලය තුළ සිදුකර තිබේ. අල්ලස හා දුෂණය මෙරටින් තුරන් කිරීම මෙහි ප්‍රමුඛ අරමුණ බව දුෂණ චොදනා විමර්ෂන කොමිෂන් සභාවේ අධ්‍යක්ෂ ජනරාල් ජනාධිපති නීතිඥ සරත් ජයමාන්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=103863", "Category": null, "Parent URL": null}