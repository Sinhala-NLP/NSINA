{"Source": "Adaderana", "Timestamp": "January 20, 2016 09:36 am", "Headline": "ශ්‍රී ලංකාවෙන් චීනයට පැසසුම්", "News Content": "ශ්‍රී ලංකාවේ ත්‍රස්තවාදය පරාජය කිරීමට චීනය ලබාදුන් සහාය ශ්‍රී ලංකා රජය විසින් අගය කර තිබේ.චීන නාවික හමුදාවට අයත් ලියුෂු , සැන්යා හා කින්හායු යන නෞකාවන්හි කාර්ය බලකා අණදෙන නිලධාරී දකුණු චීන නෞකා බලකායේ නියෝජ්‍ය මාණ්ඩලික ප්‍රධානී රියර් අද්මිරාල් යූ මැන්ජියැන්ග් හමුවූ අවස්ථාවේ ආරක්ෂක ලේකම් කරුණාසේන හෙට්ටිආරච්චි මහතා එම අගයකිරීම සිදුකර ඇති බව සඳහන්ය.මෙරට හමුදා නිලධාරීන්ට පුහුණු පාඨමාලා විශාල ප්‍රමාණයක් චීන රජය විසින් ලබාදී ඇති බව ආරක්ෂක ලේකම්වරයා පෙන්වා දී තිබේ.ශ්‍රි ලංකාව හා චීනය අතර දිගුකාලීන ස්ථාවර, සංස්කෘතික හා ආගමික සම්බන්ධතාවක් පවතින බව ද කරුණාසේන හෙට්ටිආරච්චි මහතා එහිදී පෙන්වා දී ඇත.ගතවූ දශක දෙකක කාලය තුළ මෙරට විශාලතම ආධාර ලබාදුන් රට ලෙස ද, සංවර්ධන හා ආයෝජන අවස්ථා රැසකට චීන සහය ලබාදුන් බවද ඔහු එහිදී සිහිපත් කර ඇති බව සඳහන්ය.", "URL": "https://sinhala.adaderana.lk/news.php?nid=56484", "Category": null, "Parent URL": null}