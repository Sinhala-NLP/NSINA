{"Source": "Adaderana", "Timestamp": "March 1, 2017 04:12 pm", "Headline": "අනියම් බිරිඳ මැරූ වරදට මරණ දඬුවම නියමවෙයි", "News Content": "සිය අනියම් බිරිඳ ඝාතනය කිරීමේ චෝදනාවක් සම්බන්ධයෙන් වරදකරු වූ පුද්ගලයෙකුට අනුරාධපුර මහාධිකරණය විසින් මරණ දඬුවම නියම කර තිබේ.සැකකරු අද(1) උතුරුමැද පළාත් බද මහාධිකරණ විනිසුරු මංජුල තිලකරත්න මහතා වෙත ඉදිරිපත් කිරීමෙන් අනතුරුව ඔහුට මරණ දඬුවම නියම කළ බව වාර්තා වේ.2008 වර්ෂයේ දී වැලිඔය හංසවිල වෙල්යායේ දී සැකකරු විසින් අනියම් බිරිඳට උදැල්ලකින් පහර දී ඝාතනය කර තිබේ.ඒ අනුව සැකකරුට එරෙහිව නීතිපතිවරයා විසින් දණ්ඩ නීති සංග්‍රහයේ 296 වන වගන්තිය යටතේ අනුරාධපුර මහාධිකරණය හමුවේ අධි චෝදනා ගොනු කළේය. මෙලෙස මරණ දඬුවම නියමව ඇත්තේ පදවිය පරාක්‍රමපුර ප්‍රදේශයේ පදිංචි අයෙකු බව වාර්තා වේ.", "URL": "https://sinhala.adaderana.lk/news.php?nid=70282", "Category": null, "Parent URL": null}