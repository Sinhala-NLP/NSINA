{"Source": "Adaderana", "Timestamp": "September 22, 2018 11:56 am", "Headline": "දියේ ගිලී අතුරුදහන් වූ පියා සහ දියණියගේ මළ සිරුරු සොයාගනියි", "News Content": "ගිරිතලේ වැවේ දියනෑමට ගොස් දියේ ගිලි අතුරුදන්වූ පියාගේ සහ දියණියගේ මළ සිරුරු සොයාගෙන තිබේ. පොලිසිය පැවසුවේ එම මළ සිරුරු අද උදෑසන 07.20ට පමණ ගිරිතලේ වැවේ තිබී සොයාගත් බවයි. මෘත ශරිර මේ වන විට පොලොන්නරුව මූලික රෝහලේ තැන්පත් කර තිබේ. මිනුවන්ගොඩ ප්‍රදේශයේ සිට මින්නේරිය ප්‍රදේශයේ විනෝද චාරිකාවක් සඳහා පැමිණි පිරිසක් ඊයේ (21) දහවල් ගිරිතලේ වැවේ දියනාමින් සිටියදී එහි සිටින එකම පවුලේ පියෙකු සහ දියණියක දියේ ගිලි අතුරුදන්ව තිබිණි. සිද්ධිය සම්බන්ධයෙන් මින්නේරිය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96527", "Category": null, "Parent URL": null}