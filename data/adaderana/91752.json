{"Source": "Adaderana", "Timestamp": "June 30, 2018 05:41 pm", "Headline": "දකුණු දිග ප්‍රදේශයට සුළි කුණාවක් ", "News Content": "ජපානයේ දකුණු දිග ප්‍රදේශයට සුළි කුණාටු තත්ත්වයක් ඇති විය හැකි බවට එරට කාලගුණ අංශ අනතුරු ඇඟවීමේ නිවේදන නිකුත් කර තිබේ. එම ප්‍රදේශයේ ජීවත් වන 26,000 කට අධික පිරිසකට ඉන් බලපෑම් එල්ල විය හැකි බව විදෙස් මාධ්යේ වාර්තා කළේය. පැයට කිලෝමීටර් 23 ත් 65 ත් අතර වේගයකින් සුළං හමා යන බවට ජපාන කාලගුණ අංශ අනතුරු ඇඟවීමේ නිවේදන නිකුත් කර ඇත. සුළි කුණාටු තත්ත්වයත් සමඟ වර්ෂාපතනය හටගැනීම නිසා ගංවතුර හා නාය යෑමේ අවදානම් පිළිබඳව විමසිලිමත් වන ලෙස කාලගුණ අංශ එරට ජනතාව දැනුවත් කර ඇත. පසුගිය වසරේදී ජපානයට බලපෑ සුළි කුණාටු තත්ත්වය හේතුවෙන් පුද්ගලයින් 22 දෙනෙකු මියගොස් තිබුණි.", "URL": "https://sinhala.adaderana.lk/news.php?nid=91752", "Category": null, "Parent URL": null}