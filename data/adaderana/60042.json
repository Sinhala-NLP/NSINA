{"Source": "Adaderana", "Timestamp": "May 11, 2016 11:22 am", "Headline": " විත්තිකරුවෙකු නිදොස් කොට නිදහස්", "News Content": "පුද්ගල ඝාතනයකට චෝදනා එල්ල වී සිටි විත්තිකරුවෙකු නිදොස් කොට නිදහස් කිරීමට පොළොන්නරුව මහාධිකරණය නියෝග කර තිබේ.හය දෙනෙකුගෙන් සැදුම්ලත් ජූරී සභාවක නිගමනයකට අනුව පොළොන්නරුව මහාධිකරණ විනිසුරු එන්.පී.බී. රණවීර මහතා විසින් අදාළ නියෝගය ලබාදුන් බව අද දෙරණ අධිකරණ වාර්තාකරු පැවසුවේය.2001 වසරේ දී පොළොන්නරුව, වීර පෙදෙස ප්‍රදේශයේ දී පුද්ගලයෙකුට මුගුරකින් පහරදී ඝාතනය කළ බවට නීතිපතිවරයා විසින් අනුරාධපුර ශාවස්තිපුර අලුත්වැව ප්‍රදේශයේ පදිංචි පුද්ගලයෙකුට එරෙහිව මහාධිකරණය හමුවේ අධි චෝදනා ගොනුකර තිබුණි.කෙසේවෙතත් නඩුවේ තීන්දුව අද(11) ප්‍රකාශයට පත් කරමින් මහාධිකරණ විනිසුරුවරයා ප්‍රකාශ කර ඇත්තේ විත්තිකරු සිය බිරිඳ, දරුවා සහ ඔහුගේ ජීවිත ආරක්ෂාව සඳහා ආත්ම ආරක්ෂාවේ අයිතිය ක්‍රියාවේ යෙදවීමෙන් මෙම මරණය සිදුව ඇති බවට නිගමනය කරන බවයි.ඒ අනුව විත්තිකරු නිදොස්කොට නිදහස් කිරීමට මහාධිකරණ විනිසුරුවරයා නියෝග කර තිබේ.", "URL": "https://sinhala.adaderana.lk/news.php?nid=60042", "Category": null, "Parent URL": null}