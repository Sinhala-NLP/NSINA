{"Source": "Adaderana", "Timestamp": "November 22, 2012 08:46 am", "Headline": "කුරුළු උණ පිළිබඳ අවධානයෙන් ඉන්න!", "News Content": "ඉන්දියාවේ කර්ණාටක ප්‍රාන්තයේ කුරුළු උණ රෝගී තත්ත්වය පවතින බැවින් ඒ පිළිබඳව දැඩි අවධානයෙන් සිටින බව සත්ව නිෂ්පාදන හා සෞඛ්‍ය දෙපාර්තමේන්තුවේ අධ්‍යක්ෂ ජෙනරාල් ඩබ්ලිව්.කේ. ද සිල්වා මහතා පවසයි. මේ හේතුවෙන් පිටරට සිට පැමිණෙන සියලු පුද්ගලයින් පිළිබඳව වැඩි අවධානයක් යොමු කර ඇති බව හෙතෙම සඳහන් කළේය. මහනුවර ප්‍රදේශයේ පැවති මාධ්‍ය හමුවකට එක්වෙමින් ඩබ්ලිව්.කේ. ද සිල්වා මහතා මෙම අදහස් පළ කර සිටියේය.", "URL": "https://sinhala.adaderana.lk/news.php?nid=29392", "Category": null, "Parent URL": null}