{"Source": "Adaderana", "Timestamp": "May 31, 2011 09:04 am", "Headline": "ත්‍රස්තවාදී පරාජය කිරීම ශ්‍රී ලංකාවේ අත්දැකීම් සම්මන්ත්‍රණය ඇරඹෙයි", "News Content": "එල්.ටී.ටී.ඊ සංවිධානය පරාජය කිරීමේ දී ශ්‍රී ලංකාව ලබා ගත් අත්දැකීම් පිළිබඳව ‍ජාත්‍යන්තරය දැනුවත් කිරීම සඳහා පැවැත්වෙන සම්මන්ත්‍රණය අද(31) කොළඹ දී ආරම්භ වේ. අද සිට ජූනි මස 2 වැනි දින දක්වා කොළඹ ගලදාරී හෝටලයේ දී \"ත්‍රස්තවාදී පරාජය කිරීම ශ්‍රී ලංකාවේ අත්දැකීම්\" යන මැයෙන් මෙම සම්මන්ත්‍රණය පැවැත්වෙන බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා ප්‍රකාශ කළේය. ඒ සදහා රටවල් 46 ක ඉහළ පෙළේ හමුදා නිලධාරීන් ඇතුළු රාජ්‍ය තාන්ත්‍රික දූත පිරිසක් සහභාගී වන බව උභය මැදවල මහතා පැවසුවේය. මෙම සම්මන්ත්‍රණයේ ප්‍රධාන දේශනය ආරක්ෂක ලේකම්වරයා විසින් පැවැත්වීමට නියමිත බව ද ඔහු සඳහන් කළේය. සම්මන්ත්‍රණය සඳහා ශ්‍රී ලංකාවේ විදෙස් තානාපතිවරුන් ද, ශ්‍රී ලංකාවේ ත්‍රිවිධ හමුදාව සහ පොලිසිය නියෝජනය කරමින් නියෝජිතයින් 300 ක පමණ ප්‍රමාණයක් සහභාගි වන බව ද හෙතෙම කියා සිටියේය.", "URL": "https://sinhala.adaderana.lk/news.php?nid=16429", "Category": null, "Parent URL": null}