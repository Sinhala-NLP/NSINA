{"Source": "Adaderana", "Timestamp": "April 5, 2018 12:04 pm", "Headline": "ආහාර විෂවීමක් හේතුවෙන් පාසල් සිසුන් 46ක් රෝහල්ගත කරයි", "News Content": "වැල්ලවාය, වෙහෙරයාය මහා විදුහලේ 6 සහ 7 පංතිවල සිසුන් පිරිසක් ආහාර විෂවීමක් හේතුවෙන් අනුරාධපුර ශික්ෂණ රෝහලට ඇතුළත් කළ බව අද දෙරණ වාර්තාකරු පැවසීය. එම සිසුන් පිරිස අනුරාධපුර අධ්‍යාපන චාරිකාවක නිරත වෙමින් සිටි අතර ඊයේ(04) රත්‍රීයේ අනුරාධපුර පුජා නඟරයේ පිහිටි ඔවුන් නැවතී සිටි ස්ථානයේ දෙමාපියන් හා ගුරුවන් විසින් පිළියල කළ ආහාර ලබාගත් පසු මෙම තත්ත්වයට මුහුන දී ඇත. අද(05) අළුයම 3ට පමණ සිසුන් 46ක් මෙලෙස රෝහල් ගත කර ඇති අතර ඔවුන්ගේ තත්ත්වය බරපතළ නොවන බව රෝහල් ආරංචි මාර්ග සඳහන් කර තිබේ. ඊයේ රාත්‍රී ලබාගත් ආහාර හේතුවෙන් එම සිසුන් රෝගීවන්නට ඇති බව වෛද්‍යවරුන් සැක කරයි. මේ සම්බන්ධයෙන් සෞඛ්‍ය වෛද්‍ය නිලධාරීන් විසින් පරීක්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=86975", "Category": null, "Parent URL": null}