{"Source": "Adaderana", "Timestamp": "August 18, 2018 07:21 pm", "Headline": "ඉදිරි ජනාධිපතිවරණ අපේක්ෂකත්වය සම්බන්ධයෙන් ශ්‍රේෂ්ඨාධිකරණයේන් විමසීමක් කරනවා", "News Content": "19 වැනි ආණ්ඩුක්‍රම ව්‍යවස්ථා සංශෝධනයට පෙර දෙවරක් ජනාධිපති ධූරය දැරූ පුද්ගලයෙකුට ඉදිරි ජනාධිපතිවරණයකට ඉදිරිපත් විය හැකිද යන්න පිළිබඳ ශ්‍රේෂ්ඨාධිකරණයේ මතය විමසීමට කටයුතු කරන බව හිටපු ජනාධිපති මහින්ද රාජපක්ෂ මහතා පවසයි. අද(18) පිළියන්දල පැවති උත්සවයකින් අනතුරුව මාධවේදින් නැගූ ප්‍රශ්න සඳහා පිළිතුරු ලබා දෙමින් හිටපු ජනාධිපතිවරයා මේ බව සඳහන් කළේය. පිළියන්දල මාකන්දන ඉදි කර තිබෙන සුවසෙත හෙළ ඔසුහළ විවෘත කිරීම හිටපු ජනාධිපති මහින්ද රාජපක්ෂ මහතා අතින් අද සිදු විය.. උත්සවයෙන් අනතුරුව හිටපු ජනාධිපතිවරයා මාධ්‍යවේදින් නැගු ප්‍රශ්න සඳහා ද පිළිතුරු ලබා දුන්නේය.", "URL": "https://sinhala.adaderana.lk/news.php?nid=94641", "Category": null, "Parent URL": null}