{"Source": "Adaderana", "Timestamp": "January 26, 2012 04:56 pm", "Headline": "ගංජා සමග අත්අඩංගුවට ගත් තිදෙනෙකු රිමාන්ඩ්", "News Content": "ගංජා කිලෝග්‍රෑම් 45 ක් ළඟ තබාගෙන සිටිය දී අත්අඩංගුවට ගත් සැකකරුවන් තිදෙනෙකු රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය පියවර ගෙන තිබේ. මුල්ලේරියාව ප්‍රදේශයේ දී මොවුන් අත්අඩංගුවට ගත් බව පොලිසිය අධිකරණයට වාර්තාවක් ඉදිරිපත් කරමින් පැවසීය. ඇඹිලිපිටිය ප්‍රදේශයේ සිට මෙම ගංජා‍ රැගෙනවිත් මොවුන් විසින් කොළඹ ප්‍රදේශයට බෙදාහැර ඇති බවට තොරතුරු අනාවරණය වී ඇති බව ද පොලිසිය අධිකරණයට දැනුම් දී ඇති බව ද සඳහන්ය. ඉදිරිපත් වු කරුණු සලකා බැලූ කොළඹ අතිරේක මහේස්ත්‍රාත් ප්‍රසන්න ද අල්විස් මහතා අදාළ සැකකරුවන් ලබන තුන්වැනිදා තෙක් රිමාන්ඩ් භාරයේ තැබීමට නියම කළේය.", "URL": "https://sinhala.adaderana.lk/news.php?nid=21672", "Category": null, "Parent URL": null}