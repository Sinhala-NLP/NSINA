{"Source": "Adaderana", "Timestamp": "July 29, 2019 10:16 am", "Headline": "අවිශ්කගේ පියා තරගය නරඹමින් සිටිය දී හදිසියේ ලෙඩ වෙයි", "News Content": "ශ්‍රී ලංකා ක්‍රිකට් පිලේ ආරම්භක පිතිකරු අවිශ්ක ප්‍රනාන්දුගේ පියා තරග නරඹමින් සිටියදී හදිසියේ රෝගාතුර වීම හේතුවෙන් රෝහල්ගත කර තිබේ. ඒ මහතා ගිලන් රථයකින් ප්‍රතිකාර සඳහා රෝහල් ගත කර තිබිණි. කොළඹ ආර්. ප්‍රේමදාස ක්‍රීඩාංගණයේ ඊයේ(28) පැවති බංග්ලාදේශ-ශ්‍රී ලංකා තරගය අතර තුර දී මෙය සිදුව තිබේ. බංග්ලාදේශය සමග තරග 3කින් සමන්විත එක්දින තරගාවලිය තවත් එක් තරගයක් ඉතිරි තිබියදී තරග 2ට 0ක් ලෙස ශ්‍රී ලංකා පිල ඊයේ ජයග්‍රහණය සනිටුහන් කළේය. කෙසේ වෙතත් ලකුණු 239ක ජයග්‍රාහී ඉලක්කය හඹායාම සඳහා පිටියට පිවිසි ශ්‍රී ලංකා ආරම්භක පිතිකරුවන් පළමු කඩුල්ලට ලකුණු 71ක සබඳතාවයක් ගොඩනැගූ අතර නායක දිමුත් කරුණාරත්න ලකුණු 15ක් ලබා ගත්තේය. දෙවන කඩුල්ලටද ලකුණු 58ක සබඳතාවයක් ගොඩනැඟීමට කුසල් ජනිකත් පෙරේරා සහ අවිශ්ක ප්‍රනාන්දු සමත් වු අතර අවිශ්ක ප්‍රනාන්දු ලකුණු 82ක් රැස් කර ගෙන සිටියදී දැවී ගියේය.", "URL": "https://sinhala.adaderana.lk/news.php?nid=115245", "Category": null, "Parent URL": null}