{"Source": "Adaderana", "Timestamp": "April 3, 2014 08:18 am", "Headline": "ලක්ෂ 25ක කුඩු රේගුවේ හිරවෙයි - පකිස්ථානුවෙක් මාට්ටු ", "News Content": "ලක්ෂ 25 කට අධික හෙරොයින් තොගයක් සමඟ පකිස්ථානු ජාතිකයෙකු කටුනායක ජාත්‍යන්තර ගුවන් තොටුපලේ දී අත්අඩංගුවට ගෙන තිබේ. පකිස්ථානයේ කරච්චිනුවර සිට පැමිණි පකිස්ථානු ජාතිකයෙකු ඊයේ(02) රාත්‍රී අත්අඩංගුවට ගෙන ඇති බව රේගු මාධ්‍ය ප්‍රකාශක ලෙස්ලි ගාමිනී මහතා සඳහන් කළේය. 34 හැවිරිදි පකිස්ථානු ජාතිකයෙකු මෙලෙස අත්අඩංගුවට ගෙන තිබේ. අත්අඩංගුවට ගත් පකිස්ථානු ජාතිකයා සතුව තිබී හෙරොයින් ග්‍රෑම් 300 ක් සොයාගෙන තිබේ. ඔහුගේ ගමන් බෑගයේ තිබී හෙරොයින් ග්‍රෑම් 100 බැගින් අඩංගු පාර්සල් 02ක් සහ සපත්තුවේ සඟවා තිබියදී හෙරොයින් ග්‍රෑම් 100ක් සොයාගත් බව ගුවන්තොටුපල රේගුව සඳහන් කළේය. ගුවන්තොටුපල රේගු මත්ද්‍රව්‍ය නාශක කාර්යංශය අත්අඩංගුවට ගත් සැකකරු සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=42266", "Category": null, "Parent URL": null}