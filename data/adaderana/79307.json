{"Source": "Adaderana", "Timestamp": "October 30, 2017 01:12 pm", "Headline": "අලුත් ඒවා වෙනුවට තියෙන එක වෙනස් කරන්න", "News Content": "නව ව්‍යවස්ථාවක් වෙනුවට පවතින ව්‍යවස්ථාවට සංශෝධන ගෙන ඒම සුදුසු බව සමාජවාදි ජනතා පෙරමුණේ ප්‍රධාන ලේකම් නීතිඥ රාජා කොල්ලුරේ මහතා පවසයි. අද(30) පැවති එම පෙරමුණේ මාධ්‍ය හමුවට එක් වෙමින් කොල්ලුරේ මහතා මෙම අදහස් පළ කළේය. ව්‍යවස්ථාව සම්බන්ධයෙන් කිසිදු එකඟතාවයක් ප්‍රධාන දේශපාලන දෙකේ ද නොමැති බව ඔහු පැවසීය. විධායක ජනාධිපතිධූරය අහෝසි කිරීමට එක්සත් ජාතික පක්ෂයේ උවමනාව ඇති බවත් එයට ශ්‍රී ලංකා නිදහස් පක්ෂයේ එකඟතාවයක් නොමැති බවත් එවන් පසුබිමක් තුළ ව්‍යවස්ථාවක් වෙනුවෙන් එකඟතාවයක් ඇති කර ගනු ලබන්නේ කෙසේ ද යන්න කොල්ලුරේ මහතා මෙහිදී ප්‍රශ්න කර සිටියේය. ව්‍යවස්ථාව සම්මත කර ගැනීමට තුනෙන් දෙකක බලයක් හිමි විය යුතු බවත් ඒ අනුව පෙනී යන්නේ අලුත් ව්‍යවස්ථාවක් සම්මත නොවීමේ අවධානමක් පවතින බවත්, ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=79307", "Category": null, "Parent URL": null}