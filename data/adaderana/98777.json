{"Source": "Adaderana", "Timestamp": "November 6, 2018 04:30 pm", "Headline": "වැඩිම වැස්ස මඩකලපුවෙන්-අද රෑටත් වෙනසක් නෑ ", "News Content": "උපරිම වර්ෂාපතනය මිලිමීටර 270 ක් ලෙස මඩකලපුව දිස්ත්‍රික්කයේ කිරන් ප්‍රදේශයෙන් වාර්තා වී තිබේ. පොළොව ආසන්නයේ වායුගෝලයේ සුළං නිශ්චලව පැවතීම හෝ නිශ්චිත දිශාවකින් තොරව හමා ඒම සිදුවු අතර, සුළඟේ වේගය පැයට කිලෝමීටර 20 ක් පමණ වු බව කාලගුණ විද්‍යා දෙපාර්තමේන්තුව පවසයි. දහවල් කාලය තුළ උපරිම උෂ්ණත්වය සාමාන්‍ය අගයට වඩා ආසන්න වශයෙන් අනුරාධපුර, මහා ඉලුප්පල්ලම හා ත්‍රිකුණාමලය ප්‍රදේශවල සෙල්සියස් අංශක 2 කින් පහළ ගොස් ඇත. සෙසු ප්‍රදේශවල දහවල් කාලය තුළ උපරිම උෂ්ණත්වය සාමාන්‍ය අගයට මදක් ඉහළ හෝ පහළ හෝ ආසන්න අගයන්වල පැවතී තිබේ. රාත්‍රී කාලය තුළ අවම උෂ්ණත්වය සාමාන්‍ය අගයට වඩා ආසන්න වශයෙන් නුවරඑළිය ප්‍රදේශයේ සෙල්සියස් අංශක 2 කින් යාපනය, මන්නාරම, පුත්තලම හා ත්‍රිකූණාමලය ප්‍රදේශවල සෙල්සියස් අංශක 2 කින් පහල ගොස් ඇත. ඊයේ උපරිම උෂ්ණත්වය සෙල්සියස් අංශ 30.7 කුරුණෑගල ප්‍රදේශයේ හා අවම උෂ්ණත්වය සෙල්සියල් අංශක 13.9 නුවරඑළියෙන් වාර්තා විය. කෙසේ වෙතත් අද(06) රාත්‍රීයේ දී බොහෝ පළාත්වල වැසි හෝ ගිඟුරුම් සහිත වැසි ඇති වෙන බව කාලගුණ විද්‍යා දෙපාර්තමේන්තුව පවසයි. උතුරු, උතුරු-මැද, නැගෙනහිර, වයඹ හා මධ්‍යම පළාත්වල ඇතැම් ස්ථානවල මිලිමීටර 150 වැඩි හෝ ඉතා තද වැසි ඇති විය හැකි අතර, සෙසු පළාතවල මිලිමීටර 100 ට වැඩි තරමක වැසි බලාපොරොත්තු විය හැකියි. මේ අතර, හෙට(07) දිනයේ දී මෙම ප්‍රදේශවල වැසි හෝ ගිඟුරුම් සහිත වැසි ඇති විය හැකි අතර, විශේෂයෙන් සවස 2 න් පසුව වැසි තද විය හැකි බව ද කාලගුණ අංශ පවසයි.", "URL": "https://sinhala.adaderana.lk/news.php?nid=98777", "Category": null, "Parent URL": null}