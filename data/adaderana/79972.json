{"Source": "Adaderana", "Timestamp": "November 15, 2017 06:44 pm", "Headline": "මාතර අධිකරණයේ කටයුතු පැය එකහමාරක් නැවතූ  ගිරයේ කථාව", "News Content": "අද උදෑසන 119 පොලිස් හදිසි ඇමතුම් ඒකකයට ලැබුනු දුරකථන ඇමතුමක් නිසා අද මාතර අධිකරණයේ කටයුතු පැය එකහමාරක පමණ කාලයක් නවතා දමා ඇත. අධිකරණඛය වෙත කිසියම් අපරාධයක් කිරීම සඳහා ගිණි අවියක් රැගෙන අධිකරණ භූමියට පැමිණ ඇති බව පොලිස් හදිසි ඇමතුම් ඒකකයට ලැබුණු දුරකථන ඇමතුමේ සඳහන්ව ඇත. මෙම ඔත්තුවත් සමඟ මාතර අධිකරණ භූමිය වෙත පැමිණි සියලු දෙනා දැඩි පරික්ෂාවට ලක් කර ඇතත් ඔත්තුවට අනුව කිසිඳු ගිනි අවියක් සොයා ගැනීමට හැකියාවක් ලැබී නැත. එහෙත් නඩු කටයුත්තක් සඳහා අධිකරණයට පැමිණි පුද්ගලයෙක් සතුව තිබී පුවක් කපන ගිරයක් සොයාගෙන ඇත. කෙසේ වෙතත් පැය එකහපාරකට පසුව නැවත අධිකරණයේ කටයුතු නැවත ආරම්බ කර තිබේ.", "URL": "https://sinhala.adaderana.lk/news.php?nid=79972", "Category": null, "Parent URL": null}