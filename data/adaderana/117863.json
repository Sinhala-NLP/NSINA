{"Source": "Adaderana", "Timestamp": "August 30, 2019 01:46 pm", "Headline": "ලොකුම ධීවර වරාය හදන්න ජනපති උතුරට", "News Content": "පේදුරුතුඩුව ධීවර වරායේ ඉදිකිරීම් කටයුතු ආරම්භ කිරීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (30) පෙරවරුවේ සිදුවිය. මෙම ධීවර වරාය ලංකාවේ මෙතෙක් ඉදි කරන විශාලතම ධීවර වරාය වන අතර ආයෝජනය කෙරෙන මුදල රුපියල් මිලියන 12,600කි. විශාල ප්‍රමාණයේ බහු දින යාත්‍රා 300කට එකවර පහසුකම් සැපයීමට හැකි මෙම වරාය හෙක්ටයාර 7.1ක වපසරියකින් සමන්විත අතර වරාය බේසම හෙක්ටයාර් 18.6කි. වරායේ දිය කඩනයන් පිළිවෙලින් මීටර් 880කින් හා 480කින් යුක්ත ය. ලෝකයේ ඇති නවීනතම ධීවර යාත්‍රා ආරක්ෂිතව හැසිර වීම, අස්වනු ගොඩබෑම, ඉන්ධන හා අනෙකුත් දෑ පැටවීම, යාත්‍රා අලූත්වැඩියාව, අයිස් හා ශීතාගාර පහසුකම්, යාත්‍රා සඳහා උපකරණ ලබා ගැනීම, මත්ස්‍ය අලෙවිය, දැල් සැකසීම, වෙළෙඳ සල්, රැස්වීම් සහ සාකච්ඡා පහසුකම්, වෙරළාරක්ෂක සේවා, ධීවර දෙපාර්තමේන්තු නිලධාරින්ගේසේවා වැනි අංගසම්පූර්ණ පහසුකම් සහිත ධීවර වරායක සේවා මෙහිදී ලබාගත හැකිවනු ඇත. අමාත්‍යපී.හැරිසන්, අබ්දුල්හලීම්, උතුරු පළාත්ආණ්ඩුකාර සුරේන් රාඝවන්, කාදර් මස්තාන්, අංගජන්රාමනාදන්, එම්.ඒසුමන්තිරන්, මාවෙයි සේනාධිරාජා, ධර්මලිංගම් සිද්ධාර්ථන් යන මහත්වරන් සහ පළාතේ මහජන නියෝජිතයන් රැසක් ද, ජනාධිපති ලේකම්උදය අර්. සෙනෙවිරත්න මහතා ඇතුළු රාජ්‍ය නිලධාරිහු මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=117863", "Category": null, "Parent URL": null}