{"Source": "Adaderana", "Timestamp": "June 7, 2018 06:47 am", "Headline": "‍ශ්‍රීලනිපයේ මධ්‍යම කාරක සභා රැස්වීමක් අද", "News Content": "ශ්‍රි ලංකා නිදහස් පක්ෂයේ මධ්‍යම කාරක සභාව අද (07) රැස්වීමට නියමිතව තිබේ. ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද රාත්‍රි 7.00ට ජනාධිපති නිළ නිවසේදී මධ්‍යම කාරක සභා රැස්වීම පැවැත්වීමට නියමිතය. ශ්‍රි ලංකා නිදහස් පක්ෂය සඳහා තාවකාලික නව නිළධාරී මණ්ඩලයක් පත් කරගැනීමෙන් අනතුරුව මධ්‍යම කාරක සභාව රැස් වන පළමු අවස්ථාව මෙය වේ. මෙහිදී පක්ෂයේ ඉදිරි ප්‍රතිසන්ධාන වැඩපිළිවෙල පිළිබඳව දීර්ඝ වශයෙන් සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=90476", "Category": null, "Parent URL": null}