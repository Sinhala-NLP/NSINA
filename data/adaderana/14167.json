{"Source": "Adaderana", "Timestamp": "February 12, 2011 01:01 pm", "Headline": "ග‍්‍රෑන්ඩ්පාස්හිදී හෙරොයින් සමග එක් අයෙක් කොටුවෙයි", "News Content": "හෙරොයින් තොගයක් සමග පුද්ගලයකු ග‍්‍රෑන්ඩ්පාස් ප‍්‍රදේශයේදී අත්අඩංගුවට ගෙන තිබේ. මොහු ළඟ තිබී හෙරොයින් ග‍්‍රෑම් 170 ක් පමණ සොයා ගැනීමට හැකි වූ බව සුරාබදු දෙපාර්තමේන්තුවේ මාධ්‍ය ප‍්‍රකාශක ප‍්‍රභාත් ජයවික‍්‍රම මහතා සඳහන් කළේය. හෙරොයින් තොගයේ වටිනාකම රුපියල් ලක්ෂ හතහමාරකට අධික බව ප‍්‍රභාත් ජයවික‍්‍රම මහතා කියා සිටියේය. අදාළ සැකකරු ප‍්‍රධාන පෙළේ මත් ද්‍රව්‍ය ජාවාරම්කරුවකුගේ ගෝලයකු වශයෙන් සේවය කළ අයකු බවට ද හඳුනාගෙන ඇත.", "URL": "https://sinhala.adaderana.lk/news.php?nid=14167", "Category": null, "Parent URL": null}