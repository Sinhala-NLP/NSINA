{"Source": "Adaderana", "Timestamp": "February 6, 2010 09:19 am", "Headline": "දැයට කිරුළෙන් පෙළපොත් සහන මිලට", "News Content": "පෙළපොත් සහ අතිරේක කියවීම් පොත් දැයට කිරුළ ප්‍රදර්ශ‍න‍ භූමියෙන් සහන මිලට ලබාගත හැකි බව අධ්‍යාපන අමාත්‍යාංශය පවසයි. මීට අමතරව ගුරු මාර්ගෝපදේශ සංග්‍රහ සහ පසුගිය විභාග ප්‍රශ්න පත්‍ර එම ප්‍රදර්ශන භූමියේ පිහිටි අධ්‍යාපන අමාත්‍යාංශයේ විභාග දෙපාර්තමේන්තු ප්‍රදර්ශන කුටියෙන් ලබාගත හැකිය. එමෙන්ම ලබන වසරේ දී පාසල් සිසුන්ට හඳුන්වා දීමට නියමිත නව පාසල් බෑගය පිළිබඳව ද මෙහිදී ජනතාව දැනුවත් කරන බව අධ්‍යාපන අමාත්‍යාංශය පවසයි. අළුතින් හඳුන්වා දෙන පාසල් බෑගය පරිහරණය කරන ආකාරය වෛද්‍යවරයෙකු විසින් මෙහිදී පැහැදිලි කරන බව ද අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=6509", "Category": null, "Parent URL": null}