{"Source": "Adaderana", "Timestamp": "November 19, 2012 10:30 am", "Headline": "බැරක් ඔබාමාගේ මියෙන්මාර සංචාරය අද ඇරඹෙයි", "News Content": "අමෙරිකානු ජනාධිපති බැරක් ඔබාමා ‍ඓතිහාසික මියෙන්මාර සංචාරය අද (19) ආරම්භ කළේය. මියෙන්මාරය තුළ ක්‍රියාත්මක වන ප්‍රතිසංස්කරණ ක්‍රියාවලිය ශක්තිමත් කිරීම සඳහා එරට ජනාධිපති ‍තෙන් සෙන් ට සහය පළ කිරීම ඔබාමාගේ සංචාරයේ අරමුණය. 2010 නොවැම්බර් මාසයේ දී මියෙන්මාරය තුළ හමුදා නීතිය ඉවත් කෙරිණි. රැන්ගුන් ගුවන්‍තොටුපළින් ‍මියෙන්මාරයට පැමිණෙන ඔබාමා පැය 6 ක කාලයක් එරට තුළ රැඳී සිටින බව වාර්තා වේ. මෙහිදී ඔබාමා මියෙන්මාර විපක්ෂ නායිකා අවුන්සාන් සුකී හමුවීමට සැලසුම් කර තිබේ. අද දිනයේ ඔබාමා රුන්ගුන් විශ්ව විද්‍යාලයේ දී දේශනයකට සහභාගීවීමට ද නියමිතය.", "URL": "https://sinhala.adaderana.lk/news.php?nid=29308", "Category": null, "Parent URL": null}