{"Source": "Adaderana", "Timestamp": "July 25, 2011 08:29 am", "Headline": " ද්‍රවිඩ ජනයාගේ එකම නියෝජිතයා බව යළිත් තහවුරු කළා", "News Content": "එක්සත් ලංකාවක් තුළ දෙමළ ජනතාවගේ ගැටලු විසඳීමට රජය පියවර ගත යුතු බව දෙමළ ජාතික සන්ධානය පවසයි. උතුරේ ජනතාව සිය එකම නියෝජිතයා ලෙස දෙමළ ජාතික සන්ධානය මෙවර මැතිවරණයේ දී ද පිළිගෙන ඇති බව එම සන්ධානයේ හිටපු පාර්ලිමේන්තු මන්ත්‍රී එම්.කේ. ශිවාජිලිංගම් මහතා සඳහන් කරයි. ජාතික ප්‍රශ්නයට විසඳුමක් තීරණය කිරීමේදී ද්‍රවිඩ ජනයා වෙනුවෙන් පෙනී සිටින එකම පක්ෂය ලෙස තමන් සමග සාකච්ඡා කිරීම වඩා වැදගත් යන පණිවිඩයද මෙම මැතිවරණ ප්‍රතිඵලය මගින් ලබාදී ඇති වග හෙතෙම කියා සිටියි. උතුරේ පළාත් පාලන ආයතන 24ක් සඳහා දෙමළ ජාතික සන්ධානය ඉදිරිපත් වූ අතර ඉන් 20ක ජයග්‍රහණය ලබා ගැනීමට එම පක්ෂයට හැකිවිය.", "URL": "https://sinhala.adaderana.lk/news.php?nid=17616", "Category": null, "Parent URL": null}