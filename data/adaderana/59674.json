{"Source": "Adaderana", "Timestamp": "April 30, 2016 05:29 pm", "Headline": "ශාලිකා පිටිය තහනම් - නියෝගය පිළිගන්නවා", "News Content": "නාරාහේන්පිට ශාලිකා කී‍්‍රඩාංගණයට ඇතුළුවීම දින 14කට තහනම් කරමින් තමන් වෙත නිකුත් කරණු ලැබූ අධිකරණ නියෝගය පිළිගන්නා බව ඒකාබද්ධ විපක්ෂය පවසයි. ඔවුන් ඒ බව ප්‍රකාශකර සිටියේ අද(30) කොළඹදී පැවති මාධ්‍ය හමුවකට එක් වෙමිනි.ඒ අනුව හෙට (01) පවත්වනු ලබන මැයි දින පෙළපාලිය ශාලිකා කී‍්‍රඩාංගණයෙන් නොව වෙනත් ස්ථානයකින් ආරම්භ කරන බව පාර්ලිමේන්තු මන්තී‍්‍ර දිනේෂ් ගුණවර්ධන මහතා කියා සිටියේය.ඒ අනුව ඒකාබද්ධ විපක්ෂයේ මැයි දින රැළිය කිරුළපනදී පැවැත්වීමට සියලු කටයුතු සූදානම් බවත්, එජාපයට විරුද්ධව විශාල ජනතා සහභාගීත්වයකින් එය පැවැත්වීමට නියමිත බවත් ඒ මහතා පවසයි. හිටපු ජනාධිපති මහින්ද රාජපක්ෂ මහතාගේ ප‍්‍රධානත්වයෙන් සහ ඒකාබද්ධ විපක්ෂයේ සාමාජික පක්ෂවල සාමාජිකයින්ගේ සහභාගිත්වයෙන් මෙම මැයි දින රැළිය පවත්වන බව දිනේෂ් ගුණවර්ධන මන්ති‍්‍රවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=59674", "Category": null, "Parent URL": null}