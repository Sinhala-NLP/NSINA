{"Source": "Adaderana", "Timestamp": "July 29, 2013 04:33 pm", "Headline": "මහරගම හෝටල් කාමරයක මරණයක්", "News Content": "ගල්කිස්සේ කාන්තාවක් සමග පැමිණ මහරගම පැරකුම් මාවතේ හෝටලයක කාමරයක් කුලියට ගත් පුද්ගලයෙකු කාමරය තුළදීම මියගොස් තිබේ. දෙහිවල නගර සභාවේ සේවය කර ඇති බව පැවසෙන අවුරුදු 56ක පුද්ගලයෙකු 37 හැවිරිදි කාන්තාවක් සමග අද පෙරවරුවේ කුලියට ගත් කාමරයට පැමිණීමෙන් පසු මෙය සිදුවී ඇත. සිද්ධිය ගැන‍ හෝටල් සේවකයින් මහරගම පොලීසිය දැනුවත් කර තිබේ. හෘදයාබාධයකින් අදාළ පුද්ගලයා මියයන්නට ඇති බවත්, ඔවුන් අනියම් සබඳතාවක් පවත්වන යුවළක් විය හැකි බවටත් සැක කරන බව පොලීසිය කියයි.", "URL": "https://sinhala.adaderana.lk/news.php?nid=36199", "Category": null, "Parent URL": null}