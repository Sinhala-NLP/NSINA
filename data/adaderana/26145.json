{"Source": "Adaderana", "Timestamp": "July 28, 2012 09:31 pm", "Headline": "සංගක්කාර සති කිහිපයක් ක්‍රීඩාවෙන් ඉවත්වෙයි", "News Content": "ශ්‍රී ලංකා ක්‍රිකට් ක්‍රිඩක කුමාර සංගක්කාරට සති 4 – 6 ක කාලයක් ක්‍රිකට් ක්‍රීඩාවෙන් ඉවත්වීමට සිදුව තිබේ. අද(28) ශ්‍රී ලංකාව හා ඉන්දියාව අතර කොළඹ ආර්. ප්‍රේමදාස ක්‍රීඩාංගණයේ පැවැත්වෙන තෙවන එක්දින ක්‍රිකට් තරගයේ දී ඔහුගේ ඇඟිල්ලකට ආබාධයක් සිදුවීම ඊට හේතුව බව ආරංචි මාර්ග පවසයි. අද තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කළ අතර නියමිත පන්දුවාර 50 තුළ කඩුලු 05 ක් දැවී ලකුණු 286 ක් රැස්කිරීමට සමත්විය. ශ්‍රී ලංකාව වෙනුවෙන් විශිෂ්ට ඉනිමක් ක්‍රීඩා කළ කුමාර සංගක්කාර ලකුණු 73 ක් හිමිකරගත්තේය.", "URL": "https://sinhala.adaderana.lk/news.php?nid=26145", "Category": null, "Parent URL": null}