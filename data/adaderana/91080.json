{"Source": "Adaderana", "Timestamp": "June 18, 2018 07:33 pm", "Headline": "ආණ්ඩුව විකුණන අලුත්ම සිහිනය ගැන ගම්මන්පිල කියයි", "News Content": "ආණ්ඩුව, ජනාධිපතිවරණය තෙක් පළාත් සභා ඡන්ද විමසීම කල් දැමීමේ සුදානමක් පවතින බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. අද(18) කොළඹ පැවති මාධ්‍ය හමුවකට එක්වෙමින් ඔහු මෙම අදහස් දැක්වීය. එහිදී වැඩිදුරටත් අදහස් දැක්වු ගම්මන්පිල මහතා මෙසේ ද පැවසීය. “හැමදාමත් ජනතාවට සිහින විකුණන මේ ආණ්ඩුව විකුණන අළුත්ම සිහිනය තමයි පළාත් සභා මැතිවරණය දෙසැම්බර් මාසයේ පවත්වනවා කියන එක. මේක තවත් එක් බොරු පොරොන්දුවක් ප්‍රෝඩාවක් පමණයි. එජාපය සහ ජවිපෙ එකතුව 2017 සැප්තැම්බර් මාසයේ දී පළාත් සභා මැතිවරණ පනතට කොට්ඨාශ ක්ර.මය හඳුන්වා දීලා සීමා නිර්ණයට මුවා වෙලා පළාත් සභා මැතිවරණය දින නියමයක් නැතුව කල් දැම්මා. අපේ බල කිරීමට අගමැතිතුමා පාර්ලිමේන්තුවේ විශේෂ ප්ර කාශයක් කරමින් 2018 මාර්තු අවසන් වීමට පෙර පළාත් සභා මැතිවරණය පැවැත්වීමට පොරොන්දු වුණා. දැන් මාර්තු විතරක් නොවේ, ජූනිත් ඉවර වෙන්න ළඟයි. පළාත් සභා මැතිවරණයත් නෑ. එජාපයයි ජවිපෙයි ඒ ගැන කතා කරන්නෙත් නෑ. අඩුම ගානේ සීමා නිර්ණය ගැනවත් මේ අය අද කතා කරන්නේ නෑ. ඡන්ද කල් දැමීමට එරෙහිව ජනතා විරෝධය මතු වීම වළක්වන්න දෙසැම්බරයේ ඡන්දය එනවා කියා පොඩි බලාපොරොත්තුවක් දෙනවා. දෙසැම්බර් කිට්ටු වන විට ඕක ලබන අවුරුද්දේ මැයි දක්වා කල් දානවා. මැයි මාසයේ දී නැවත ඔක්තෝම්බර් දක්වා කල් දානවා. පුංචි ඡන්දය අවුරුදු තුනක් කල් දැම්මේත් ඔය ක්රයමයටමයි. ඒ නිසා ආණ්ඩුවේ පරණ පුරුදු ලණු කන්න ජනතාව සූදානම් නෑ. මැතිවරණය අළුත් ක්රිමයට පවත්වනවා නම් මේ වන විට සීමා නිර්ණය කමිටු වාර්තාව පාර්ලිමේන්තුවට ඉදිරිපත් කරන්න ඕනෑ.වාර්තාව හදලා මාස 04ක් වෙනවා. අද වන තුරු පාර්ලිමේන්තුවට ඉදිරිපත් නෑ. ඒ වගේම පරණ ක්රමමයට පවත්වනවා නම් දෙසැම්බර් වන තුරු කල් මරන්න දෙයක් නෑ. වගන්ති තුනේ පනතකින් පරණ ක්රඕමයට යළි යන්න පුළුවන්. සීමා නිර්ණ වාර්තාව වත් පැරණි ක්රනමයට යන පනත වත් පාර්ලිමේන්තුවට ඉදිරිපත් නොකිරීමෙන් පේන්නේ දෙසැම්බරයේ මැතිවරණය නොපවත්වන බවයි.“", "URL": "https://sinhala.adaderana.lk/news.php?nid=91080", "Category": null, "Parent URL": null}