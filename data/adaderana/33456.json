{"Source": "Adaderana", "Timestamp": "April 22, 2013 07:45 am", "Headline": "සැකකරුවෙකු සිර මැදිරියේ දී සිය දිවි නසාගනියි", "News Content": "ජා-ඇල පොලීසියේ සිර මැදිරිය තුළ දී සැකකරුවෙකු ගෙල වැලලාගෙන මියගොස් තිබේ. ඊයේ (21) පස්වරුවේ දී මෙම සිදුවීම සිදුව ඇති බව පොලීසිය සඳහන් කළේය. පොලීසිය ලද තොරතුරකට අනුව සිදුකළ විමර්ශනයක දී අදාළ සැකකරු අත්අඩංගුවට ගෙන ඇති අතර පසුව මොහු ජා-ඇල පොලිස් සිර මැදිරිය තුළ රඳවා සිට ඇති බව සඳහන්ය. පසුව අදාළ සැකකරු බඳපටිය උපයෝගී කර ගනිමින් පොලිස් සිර මැදිරිය තුළ ගෙල වැලලාගෙන සියදිවි හානිකරගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මෙලෙස සිය දිවි හානිකරගෙන ඇත්තේ 23 හැවිරිදි ජා-ඇල, තුඩැල්ල ප්‍රදේශයේ පදිංචිකරුවෙකු බව සඳහන්ය.", "URL": "https://sinhala.adaderana.lk/news.php?nid=33456", "Category": null, "Parent URL": null}