{"Source": "Adaderana", "Timestamp": "July 17, 2019 05:07 pm", "Headline": "තරණයට අපහසු තැනකය ළඟා වුණ ජීවිත", "News Content": "තරණය කිරීමට අපහසු නදියක් ලෙසින් සැලකෙන චීනයේ යැන්සි ගංගාව තරණය කිරීමේ තරගයක් පසුගියදා චීනයේදී පැවැත් වෙයි. ඊට රටවල් රැසකින් තරගකරුවන් විශාල පිරිසක් එක්ව සිටියේය. 45 වැනි වුහාන් යැන්සි නදී තරණ සැණකෙලිය පසුගියදා චීනයේ හැබෙයි ප්‍රාන්තයේදී පැවැත්විය. ඒ සඳහා දෙස් විදෙස් තරගකරුවන් 2 000කට ආසන්න පිරිසක් එක්ව සිටි බව විදෙස් වාර්තා පවසයි. තරගාවලියේදී කාණ්ඩ දෙකක් සඳහා තරග පැවැත්වුණු අතර එහිදී ප්‍රවීණයන් තනි තනිව තරගවැදීමට නියමිතව පැවැති අතර ඔවුන්ට මීටර් 1800ක දුරක් පිහිනීමට නියමවී තිබුණි. ආධුනිකයන් කණ්ඩායම් වශයෙන් තරගවැදිය යුතු වූ අතර එම ඉසව්වද දැඩි ආකර්ෂණයක් දිනා ගත්තේය. කේවළ තරග සඳහා තරගකරුවන් 100කට ආසන්න පිරිසක් එක්ව සිටි අතර බ්‍රිතාන්‍යය, ප්‍රංශය, ජර්මනිය හා රුසියාව ඇතුලු විදෙස් තරගකරුවන් 43ක් ඊට අයත්. දිය යට සුළි පැවැතීමත්, ප්‍රචණ්ඩ දිය රළත් හේතුවෙන් යැන්සි නදිය සැලකෙන්නේ තරණය කිරීමට ඉතා අපහසු ගංගාවක් ලෙසයි. ඉතාමත් දක්ෂතම තරගකරුවන්ට පවා මෙම ඉසව්ව ඉතාමත් අසීරු බවයි පැවසෙයි. එහෙත් වයස් බේදයකින් තොරව පිරිස් මීට එක්ව සිටිනු දක්නට ලැබුණු අතර වයස අවුරුදු 14ත් 60ත් අතර පිරිස් ද ඊට අයත්.", "URL": "https://sinhala.adaderana.lk/news.php?nid=114361", "Category": null, "Parent URL": null}