{"Source": "Adaderana", "Timestamp": "March 21, 2019 12:50 pm", "Headline": "නිල සෙවණ කාර්යාල 14000ක සැලසුමක්", "News Content": "රටේ සියලු ග්‍රාම නිලධාරී වසම් කේන්ද්‍ර කරගනිමින් නිල සෙවණ කාර්යාල ආරම්භ කරන බව විෂයභාර අමාත්‍ය වජිර අබේවර්ධන මහතා පවසසා සිටියි. ඒ අනුව නිල සෙවණ කාර්යාල 14000ක් ඉදි කිරීමට සැළසුම් කර ඇති බවත්, ඒ සඳහා වැයවන මුදල රුපියල් බිලියන 30ක් බවත් ඒ මහතා සඳහන් කර සිටියේය. එසේම ලංකාවේ ප්‍රාදේශීය ලේකම් කාර්යාල මේ වසර වන විට 365ක් දක්වා වර්ධනය කරන බවද ඒ මහතා ප්‍රකාශ කර සිටියේය. කුරුණැගල ප්‍රදේශයේ පැවති උත්සවයකට එක් වෙමින් ඒ මහතා මේබව සඳහන් කළේය.", "URL": "https://sinhala.adaderana.lk/news.php?nid=106473", "Category": null, "Parent URL": null}