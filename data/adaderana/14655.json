{"Source": "Adaderana", "Timestamp": "March 6, 2011 05:01 pm", "Headline": "මහර ප්‍රාදේශීය සභාවේ අපේක්ෂිකාවට පහරදුන් තිදෙනෙක් රිමාන්ඩ්", "News Content": "මහර ප්‍රාදේශීය සභාවට තරග කරන එක්සත් ජනතා නිදහස් සන්ධාන අපේක්ෂිකාවකට පහරදීම සම්බන්ධයෙන් සැකකරුවන් තිදෙනෙකු රක්ෂිත බන්ධනාගාර ගත කර තිබේ. ඔවුන් අද(06) ගම්පහ මහේස්ත්‍රාත් අධිකරණයට ඉදිරිපත් කිරීමෙන් පසු ලබන 11 වැනි දින දක්වා රක්ෂිත බන්ධනාගාර ගත කළ බව කඩවත පොලිසිය සඳහන් කරයි. සැකකරුවන් අතර එක්සත් ජාතික පක්ෂ අපේක්ෂකයෙකු ද සිටියි. ගර්භනී කාන්තාවක වන අදාළ අපේක්ෂිකාව ඊයේ පහරකෑමට ලක්වීමෙන් පසු රාගම ශික්ෂණ රෝහලට ඇතුළත් කර තිබුණි. මේ අතර අදාළ සිදුවීමට විරෝධය පළ කරමින් මහර ආසනයේ කාන්තාවෝ පිරිසක් අද උද්ඝෝෂණයක ද නිරතවූහ.", "URL": "https://sinhala.adaderana.lk/news.php?nid=14655", "Category": null, "Parent URL": null}