{"Source": "Adaderana", "Timestamp": "June 7, 2017 09:08 am", "Headline": "රිය අනතුරකින් කුඩා දරුවෙක් මරුට", "News Content": "අහංගම,ගොවියාපන හන්දිය ප්‍රදේශයේදී සිදුවු රිය අනතුරකින් කුඩා දරුවෙකු මියගොස් තිබේ. ත්‍රීරෝද රථයක් හා ලොරි රථයක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ ත්‍රීරෝද රථයේ සහ ලොරි රථයේ රියදුරු ඇතුළු පස් දෙනෙකු කරාපිටිය රෝහලට ඇතුළත් කර තිබේ. එහිදී ප්‍රතිකාර ලබමින් සිටි අවුරුදු 01යි මාස තුනක පමණ වයසැති කුඩා දරුවෙකු මියගොස් ඇති බව සඳහන් වෙයි. මෘත ශරීරය කරාපිටිය රෝහලේ තැන්පත් කර ඇති අතර අනතුර සම්බන්ධයෙන් අහංගම පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=73986", "Category": null, "Parent URL": null}