{"Source": "Adaderana", "Timestamp": "April 12, 2018 01:01 pm", "Headline": "මේ සැරේ අවුරුද්දට රතිඤ්ඤා හිඟයක් ?", "News Content": "උත්සව සමයේදී රට තුළ රතිඤ්ඤා හිඟයක් ඇති විය හැකි බව ගාල්ල වේනමුල්ල ප්‍රදේශයේ පාරම්පරික රතිඤ්ඤා කර්මාන්ත ශාලා හිමියන් පවසයි. රතිඤ්ඤා නිෂ්පාදනය සඳහා අවශ්‍ය අමුද්‍රව්‍ය හිඟවීම ඊට හේතුව බව ඔවුන් පවසයි. දිවයිනේ සෑම දෙසින්ම ගිගුම් දෙන රතිඥ්ඥා හඬ අලුත් අවුරුදු උදාවේ තවත් එක් සංකේතයක්. උත්සවය සමයේදී විනෝදාංශයක් ලෙස මෙන්ම නැකැත් ආරම්භයේදී රතිඥ්ඥා භාවිතය මෙරට සම්ප්‍රදායක් බවට පත්ව තිබේ. අලුත් අවුරුද්දේ රතිඥ්ඥා හා ගිණිකෙළිවලට ඇති ඉල්ලුම එදා මෙන්ම අදත් එක සේ පැවතියත් රතිඥ්ඥා කර්මාන්ත කරුවන් මේ වන විට අර්බුදයකට මුහුණ දී සිටියි. ගාල්ල වේනමුල්ල පාරම්පරික රතිඥ්ඥා නිෂ්පාදකයින් පවසන්නේ, රතිඥ්ඥා නිපදවීමට අවශ්‍ය පොටෑසියම් නයිට්රේට් නැමැති රසායන ද්‍රව්‍ය හිඟවීම හේතුවෙන් තමන් අර්බුදයකට ලක්ව ඇති බවයි. රතිඥ්ඥා කර්මාන්තශාලා හිමිකරුවන් පවසන්නේ ඒ හේතුවෙන් උත්සව සමයේදී රතිඥ්ඥා හිඟයක් මතුවිය හැකි බවයි.", "URL": "https://sinhala.adaderana.lk/news.php?nid=87349", "Category": null, "Parent URL": null}