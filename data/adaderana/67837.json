{"Source": "Adaderana", "Timestamp": "January 8, 2017 08:39 am", "Headline": "සිරකරුවන් 285ට නිදහස ලැබෙයි", "News Content": "ජනාධිපති මෛත්‍රීපාල සිරිසේන මහතාගේ පදවි ප්‍රාප්ති දෙවර්ෂ පුර්ණය වෙනුවෙන් අද(08) දිනයේ සිරකරුවන් 285 දෙනෙකුට විශේෂ සමාවක් යටතේ නිදහස ලබාදී තිබේ. බන්ධනාගාර මාධ්‍ය ප්‍රකාශක තුෂාර උපුල්දෙණිය මහතා සඳහන් කළේ සුළු වැරදි සඳහා බන්ධනාගාර ගත කර සිටින රැඳවූවන් 285 දෙනෙකුට මෙලෙස නිදහස හිමිව ඇති බවයි.වැලිකඩ, ගාල්ල, බෝගම්බර ඇතුළු දිවයිනේ සියලු බන්ධනාගාර ආවරණය වන පරිදි මෙම රැඳවියන් තෝරාගෙන ඇති බව සඳහන්ය.ජනාධිපති මෛත්‍රීපාල සිරිසේන මහතාගේ පදවි ප්‍රාප්තියේ දෙවර්ෂ පූර්ණය නිමිත්තෙන් බන්ධනාගාර මූලස්ථානයේදී විශේෂ සෙත් පිරිත් සාජ්ජායනාවක් ඊයේ(07) පවත්වා ඇති අතර අද දිනයේ සංඝගත දක්ෂිණාවක් පිරිනැමීමට නියමිත බවද බන්ධනාගාර මාධ්‍ය ප්‍රකාශක තුෂාර උපුල්දෙණිය මහතා සඳහන් කළා.", "URL": "https://sinhala.adaderana.lk/news.php?nid=67837", "Category": null, "Parent URL": null}