{"Source": "Adaderana", "Timestamp": "May 5, 2010 09:06 am", "Headline": "නිධන් සොරුන් 11 ක් දැලේ", "News Content": "බුලත්සිංහල ප්‍රදේශයේ නිධන් වස්තු සොරකම් කිරීමට සම්බන්ධ බවට සැකකෙරෙන පුද්ගලයින් 11 දෙනෙකු ලබන 17 වැනිදා දක්වා රක්ෂිත බන්ධනාගාර ගත කර තිබේ. බුලත්සිංහල පොලිසිය විසින් මොවුන් අත්අඩංගුවට ගෙන ඇති අතර ‍මතුගම මහේස්ත්‍රාත් අධිකරණයට ඉදිරිපත් කිරිමෙන් අනතුරුව මෙම නියෝගය ලබාදී ඇති බව සඳහන් වේ. අත්අඩංගුවට පත්වන අවස්ථාවේ මොවුන් සතුව තිබී ඔක්සිජන් සිලින්ඩරයක් , බෝර කටු තුනක් , වෙඩි නූලක් , ඇමෝනියා ග්‍රෑම් දෙකක් , ඩෙටනේටරයක් ඇතුළු භාණ්ඩ තොගයක් පොලිසිය භාරයට ගෙන තිබේ. මීට අමතරව සැකකරුවන් ගමන් ගත් මෝටර් රථයක් , කැබ් රථයක් සහ ත්‍රි‍රෝද රථයක් පොලිස් භාරයට ගෙන ඇති බව සඳහන් වේ.", "URL": "https://sinhala.adaderana.lk/news.php?nid=8186", "Category": null, "Parent URL": null}