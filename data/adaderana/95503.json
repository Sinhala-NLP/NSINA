{"Source": "Adaderana", "Timestamp": "September 4, 2018 08:20 am", "Headline": "කථානායකගේ ඇරයුම ඒකාබද්ධය ප්‍රතික්ෂේප කරයි", "News Content": "ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් පිරිසකට ඉන්දීය සංචාරයක් සදහා කතානායක කරු ජයසූරිය මහතා විසින් සිදුකළ ආරාධනය ප්‍රතික්ෂේප කර තිබේ. පාර්ලිමේන්තු මන්ත්‍රී දිනේෂ් ගුණවර්ධන මහතා සදහන් කළේ කතානායකවරයා විසින් සිදුකර ඇති ආරාධනය ප්‍රතික්ෂේප කරමින් ලිඛිතව ඒ පිළිබදව කතානායකවරයා දැනුවත් කළ බවයි. පාර්ලිමේන්තුවේ විපක්ෂය තුළ බහුතරයක් සිටින ඒකාබද්ධ විපක්ෂයට විපක්ෂයේ අයිතිවාසිකම් ලබානොදීමට විරෝධය පල කරමින් මෙම ආරාධනය ප්‍රතික්ෂේප කළ බව දිනේෂ් ගුණවර්ධන මහතා සදහන් කළේය. මේ අතර ඒකාබද්ධ විපක්ෂය විසින් හෙට (05) දිනයේ පවත්වනු ලබන විරෝධතා ව්‍යාපාරය පිළිබදව විශේෂ සාකච්ඡාවක් අද (04) පස්වරුවේ පැවැත්වීමට නියමිතව ඇත. හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්වෙන මෙම සාකච්ඡාවේ දී ජනබලය කොළඹට විරෝධතා ව්‍යාපාරය පවත්වනු ලබන ස්ථානය පිළිබදව අවසන් එකගතාවයකට පැමිණීමට නියමිතයි. මේ වන විටත් සිය විරෝධතා ව්‍යාපාරය සඳහා කොළඹ නගරයේ ක්‍රීඩාංගණ කිහිපයක් වෙන්කර ගෙන ඇති බව දිනේෂ් ගුණවර්ධන මන්ත්‍රීවරයා සදහන් කළේය.", "URL": "https://sinhala.adaderana.lk/news.php?nid=95503", "Category": null, "Parent URL": null}