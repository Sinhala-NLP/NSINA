{"Source": "Adaderana", "Timestamp": "April 20, 2019 10:37 pm", "Headline": "රාහුල් ගාන්ධි සිනහ ගෙනා හැටි", "News Content": "ඉන්දීය කොංග්‍රස් පක්ෂයේ නායක රාහුල් ගාන්ධිට මුහුණ පෑමට සිදු වූ හාස්‍ය ජනක සිදුවීමක් පිළිබඳ පුවතක් විදෙස් මාධ්‍ය වාර්තා කර තිබේ. ඒ, ජන හමුවකදී කොංග්‍රස් නායකයාගේ දේශනය මලයාලම් භාෂාවට පරිවර්තනය කිරීමේදී පරිවර්තකයා පෙන්නුම් කළ හැසිරීමකි. මේ ඉන්දීය කොංග්‍රස් පක්ෂ නායක රාහුල් ගාන්ධි කේරළයේ පැවති මැතිවරණ රැළියක් ඉංග්‍රීසි භාෂාවෙන් අමතන අවස්ථාවකි. එය මලයාලම් බසට හැරවීමේ වගකීම පැවරී තිබුණේ, ප්‍රවීන භාෂා පරිවර්ථකයෙකුටය. නමුත් රාහුල්ගේ කතාව නොඇසෙන බව පවසමින් එම ප්‍රවීණ පරිවර්තකයා වරින් වර ඔහුගෙන් ප්‍රශ්න කරන අයුරුත් විදෙස් මාධ්‍ය වාර්තා කර තිබුණි. එම සිදුවීම රැළියට පැමිණි පිරිසට මහත් විනෝදයක් ගෙනදුන් නමුත් ඉන් කොංග්‍රස නායකයා අපහසුතාවට හෝ කෝපයට පත් වූයේ නැත. කෙසේ වෙතත් කොංග්‍රස් පක්ෂ නායකයාගේ මෙම සිද්ධියට සමාජ මාධ්‍ය හරහා පුළුල් ප්‍රචාරයක් ලබා දී තිබුණේ, භාරතීය ජනතා පක්ෂ සාමාජිකයන් වීම විශේෂත්වයකි.", "URL": "https://sinhala.adaderana.lk/news.php?nid=108329", "Category": null, "Parent URL": null}