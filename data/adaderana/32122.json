{"Source": "Adaderana", "Timestamp": "March 5, 2013 09:09 am", "Headline": "යුද උපකරණ ළඟ තබාගත් අයෙක් අත්අඩංගුවට", "News Content": "යුද උපකරණ ළඟ තබාගත් පුද්ගලයෙකු ගිරිබාව, ඉහළ ගිරිබාව ප්‍රදේශයේ දී පොලීසිය විසින් අත්අඩංගුවට ගෙන තිබේ. අත්අඩංගුවට ගත් සැකකරු සතුව තිබී විදේශීය රටක නිෂ්පාදිත ජීව අත්බෝම්බ 8 ක්, ඩෙටනේටර් 11 ක්, ජීව උණ්ඩ 59 ක් සහ යුද හමුදා නිල ඇඳුම් කොටස් කිහිපයක් සොයාගත් බව පොලීසිය පැවසුවේය. සැකකරු ඊයේ (04) දින ගල්ගමුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 18 වන දින දක්වා රක්ෂිත බන්ධනාගාර ගතකර ඇත. ගිරිබාව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32122", "Category": null, "Parent URL": null}