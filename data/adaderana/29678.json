{"Source": "Adaderana", "Timestamp": "December 3, 2012 02:13 pm", "Headline": "අහිංසක දෙමව්පියන් දිවංගත වෙද්දි ආණ්ඩුව චන්ද්‍රිකා ගුවන් ගත කරනවා", "News Content": "පවතින ජීවන වියදම හමුවේ අහිංසක දෙමව්පියන් තම දරු පවුල නඩත්තු කර ගැනීමට නොහැකිව දිවංගත වන විට ආණ්ඩුව චන්ද්‍රිකා ගුවන් ගත කරන බව එක්සත් ජාතික පක්ෂ පාර්ලිමේන්තු මන්ත්‍රී ගයන්ත කරුණාතිලක මහතා පවසයි. අපරාධ රැල්ලක් රටපුරා නිර්මාණය වී ඇති බවත් ආණ්ඩුවට කොතෙකුත් කීවත් එය බීරි අලීන්ට විනා වයනවා වැනි බවත් ඔහු පෙන්වාදෙයි. කොළඹදී අද ‍(03) පෙරවරුවේ පැවැති මාධ්‍ය හමුවකදී ඔහු මේ බව සඳහන් කළේය. කොටි ත්‍රස්තවාදය පරාජය කළ රණවිරුවන්ට රටේ අපරාධ රැල්ල මැඩිය හැකි බවත් ඒ සඳහා පළමුවෙන් කළ යුත්තේ දේශපාලන අතගැසීම්වලින් ‍තොරව ඊට අවශ්‍ය ඉඩ කඩ සලසාදීම බවත් මන්ත්‍රීවරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=29678", "Category": null, "Parent URL": null}