{"Source": "Adaderana", "Timestamp": "October 29, 2018 03:46 pm", "Headline": "‍රාජ්‍ය සේවක වැටුප් විෂමතා වාර්තාවට කල්දෙයි", "News Content": "‍රාජ්‍ය සේවක වැටුප් විෂමතා පිළිබඳ සොයා බැලීමේ විශේෂ කොමිෂන් සභාවේ වාර්තාව ඉදිරිපත් කිරිම සඳහා තවත් සති දෙකක කාලයක් ලබාදී තිබේ. ජනාධිපති ලේකම් උදය ආර්. සෙනෙවිරත්න මහතාගෙන් සිදු කළ ඉල්ලීමකට අනුව එම කාලය ලබාදී ඇති බව එහි සභාපති එස්. රනුග්ගේ මහතා සඳහන් කළේය. සමාජිකයින් 15 දෙනෙකුගෙන් සමන්විත කමිටුව අගෝස්තු මස 20 වනදා පත් කළ අතර වාර්තාව ලබාදීම සඳහා මාස දෙකක කාලයක් ලබාදී තිබුණි. ඒ අනුව රාජ්‍ය සේවක වැටුප් විෂමතා පිළිබඳ සොයා බැලීමේ කොමිසමට හෙට (30) ඔවුන්ගේ වාර්තාව ලබා දීමට නියමිතව තිබුණ ද එය ජනාධිපතිවරයා වෙත භාරදීමට තවත් සති දෙකක කාලයක් ලැබී ඇත.", "URL": "https://sinhala.adaderana.lk/news.php?nid=98409", "Category": null, "Parent URL": null}