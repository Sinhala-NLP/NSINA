{"Source": "Adaderana", "Timestamp": "May 14, 2018 06:40 am", "Headline": "ස්වාධීන සුපරීක්ෂණ මණ්ඩලයක් පිහිටුවන බව අධ්‍යාපන ඇමති කියයි", "News Content": "‍සියලු පාසල්වල ඉගෙනුම් ක්‍රියාවලිය සහ භෞතික සම්පත් නියාමනය කිරීම සදහා ස්වාධීන සුපරීක්ෂණ මණ්ඩලයක් පිහිටුවන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අමාත්‍යවරයා පෙන්වා දෙන්නේ ඒ යටතේ සිදු කරන ඇගයීම් මගින් වැඩි ප්‍රතිඵල පෙන්වන විදුහල්පතිවරුන් සහ ගුරුවරුන් සදහා වැටුප් ඉහළ නැංවීම ඇතුළු වරප්‍රසාද ලබාදෙන බවයි. කොබෙයිගනේ විද්‍යාලයේ නව ගොඩනැගිල්ලක් විවෘත කිරිම වෙනුවෙන් පැවැති උත්සවයකදී අකිල විරාජ් කාරියවසම් මහතා මේ බව ප්‍රකාශ කළේය. පාසල් දරුවන් තුළ කියවිමේ උනන්දුව ඉහල නැංවීම සදහා නව වැඩපිළිවෙලක් ක්‍රියාත්මක කරන බව ද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=89050", "Category": null, "Parent URL": null}