{"Source": "Adaderana", "Timestamp": "August 28, 2010 12:47 pm", "Headline": "කොළඹ දිළින්දන් නැති කරන්න වීරවංශ පෙරමුණ ගනියි", "News Content": "ආණ්ඩුක්‍රම ව්‍යවස්ථා සංශෝධන ක්‍රියාවලිය අදියර තුනක් යටතේ සිදුකෙරෙන බවත්,එහි පළමු අදියර නොබෝ දිනකින් ආරම්භ කරන බවත් ඉංජිනේරු සේවා,නිවාස හා පොදුපහසුකම් අමාත්‍ය විමල් වීරවංශ මහතා පවසයි. නව ආණ්ඩුක්‍රමයක් ව්‍යවස්ථාවක් හඳුන්වාදීම තුළින් රාජ්‍ය පාලන ක්‍රමය,නීති රීති,පරිපාලන ක්‍රමවේද ආදියද සමගින් මේ රටට නව යුගයක් උදාකරලීමට අඩිතාලම දමන බව ද හෙතෙම සඳහන් කළේය. අද ලෝක ජනාවාස දිනයට සමගාමීව කොළඹ නගරයේ සංවර්ධන කටයුතු වෙනුවෙන් ස්ථාපිත කර ඇති \"නඟමු පුරවර\"වැඩ සටහනේ දෙවෙනි අදියරේ සමාරම්භක උත්සව අවස්ථාවට සහභාගී වෙමින් අමාත්‍යවරයා මේ බව කියා සිටියේය. වත්මන් ආණ්ඩුව ත්‍රස්තවාදයෙන් මෙරට ජනයා නිදහස් කර ගත්තාසේම කොළඹ නගරයේ අඩු ආදායම්ලාභී ජනයා දිළිඳුභාවයෙන් නිදහස් කරගැනීමටද කටයුතු කරන බවට වීරවංශ මහතා පොරොන්දුවිය. ගොඩනැඟෙන රටක අභිමානවත් ජාතියක් හැටියටඉදිරියට යාමට පෙළගැසිය යුතු බවද අමාත්‍යවරයා මෙහිදී පෙන්වාදුන්නේය", "URL": "https://sinhala.adaderana.lk/news.php?nid=10488", "Category": null, "Parent URL": null}