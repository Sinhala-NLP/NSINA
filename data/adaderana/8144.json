{"Source": "Adaderana", "Timestamp": "May 3, 2010 07:40 am", "Headline": "මුත්තයියා 20/20න් ඉවතට", "News Content": "ශ්‍රී ලංකා ක්‍රිකට් කණ්ඩායමේ සුපිරි දඟ පන්දු යවන ක්‍රීඩකයකු වන මුත්තයියා මුරලිදරන් 20/20 ක්‍රිකට් තරගාවලියෙන් ඉවත්ව ඇති බව වාර්තා වේ. නවසීලන්ත කණ්ඩායම සමඟ පැවැති තර‍ගයේදී පාදයේ ආබාධයකට මුහුණදීම හේතුවෙන් මෙම තීරණය ගෙන ඇති බව සඳහන්ය. සති දෙකක හෝ තුනක පමණ කාලයක් විවේක ගැනීමට මුරලිදරන්ට සිදුවනු ඇති බව ශ්‍රි ලංකා ක්‍රිකට් ආයතනයේ ප්‍රකාශකයෙකු සඳහන් කළේය. ඒ වෙනුවට ශ්‍රි ලංකා කණ්ඩායමට වෙනත් ක්‍රීඩකයෙකු අදේශ කිරීම සඳහා තේරීම් කමිටුව පියවර ගනු ‍ඇති බව ද වාර්තා වේ. \"බී\"කාණ්ඩය යටතේ තරග වදින ශ්‍රි ලංකා කණ්ඩායම අද සිම්බාබ්වේ කණ්ඩායමට එරෙහිව තරග වැදීමට නියමිතය.", "URL": "https://sinhala.adaderana.lk/news.php?nid=8144", "Category": null, "Parent URL": null}