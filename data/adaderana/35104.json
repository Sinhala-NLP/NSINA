{"Source": "Adaderana", "Timestamp": "June 20, 2013 07:16 pm", "Headline": "ශ්‍රී ලංකාව ලකුණු 181 යි", "News Content": "අයි.සී.සී චැම්පියන් කුසලාන ක්‍රිකට් තරඟාවලියේ ශ්‍රී ලංකාව සහ ඉන්දියාව අතර පැවැත්වෙන දෙවන අර්ධ අවසන් පූර්ව තරඟයේ පළමුව පන්දුවට පහරදුන් ශ්‍රී ලංකා කණ්ඩායම කඩුලු 8 ට ලකුණු 181 ක් ලබාගන්නා ලදී. මෙම තරඟයේ කාසියේ වාසිය ඉන්දීය කණ්ඩායම පළමුව පන්දුවට පහර‍දෙන ලෙස ශ්‍රී ලංකා කණ්ඩායමට ආරාධනා කළ අතර එහිදී ඇන්ජලෝ මැතිව්ස් පන්දු 89 ට මුහුණ දී ලකුණු 51 ක්ද, මහේල ජයවර්ධන පන්දු 63 කදී 38 ක් ද රැස් කළහ. පන්දු යැවීමේදී ආර්. අස්වින් සහ ෂර්මා කඩුලු 3 බැගින් දවා ගැනීමට සමත්විය.", "URL": "https://sinhala.adaderana.lk/news.php?nid=35104", "Category": null, "Parent URL": null}