{"Source": "Adaderana", "Timestamp": "April 5, 2019 06:02 pm", "Headline": "අයවැය අවසන් ඡන්ද විමසීමට සියල්ල සූදානම්", "News Content": "අයවැය තෙවන වර කියවීමේ ඡන්ද විමසීම තව ටික වේලාවකින් පැවැත්වීමට නියමිතව තිබේ. මේ වන විට මුදල් අමාත්‍ය මංගල සමරවීර මහතා විසින් අයවැය පිළිතුරු කථාව පවත්වමින් සිටින බව අද දෙරණ පාර්ලිමේන්තු වාර්තාකරු පැවසීය. 2019 වසර සඳහා වන අයවැය පසුගිය මාර්තු මස 05 වනදා පාර්ලිමේන්තුවට ඉදිරිපත් කෙරුණි. අයවැය දෙවන වර කියවීමේ ඡන්ද විමසීම මාර්තු 12 වනදින පැවති අතර එය වැඩි ඡන්දයෙන් සම්මත වුණි. එහිදී අයවැයට පක්ෂව ඡන්ද 119ක් ලැබුණු අතර විපක්ෂව ඡන්ද 76ක් ලැබුණි. මේ අතර ආණ්ඩුවේ ප්‍රතිපත්ති ජනතා ගැටළු විසදීමට සමත් වී නොමැති බව අයවැය තෙවන වර කියවීමේ හෙවත් කාරකා සභා අවස්ථා අවසන් දිනයේ විවාදයට එක්වෙමින් විපක්ෂ නායක මහින්ද රාජපක්ෂ මහතා කියා සිටියේය. ශුද්‍ර මුල්‍ය ණය යෝජනා ක්‍රමය මඟින් විශාල පිරිසකට සහන සැලසී ඇති බව මුදල් අමාත්‍ය මංගල සමරවීර මහතා පවසයි. අයවැය තෙවන වර කියවීම හෙවත් කාරක සභා අවස්ථා අවසන් දිනයේ විවාදයට එක්වෙමින් අද පාර්ලිමේන්තුවේදී ඔහු මේ බව කියා සිටියේය.", "URL": "https://sinhala.adaderana.lk/news.php?nid=107471", "Category": null, "Parent URL": null}