{"Source": "Adaderana", "Timestamp": "February 17, 2016 10:07 am", "Headline": "සබඳතා තරකරන්න නවසීලන්ත අගමැති එන්න සූදානම්", "News Content": "නවසීලන්තය හා ශ්‍රී ලංකාව අතර දේශපාලනික හා ආර්ථික සහයෝගිතාව වර්ධනය කරගැනීමේ අපේක්ෂාවෙන් නවසීලන්ත අග්‍රාමාත්‍ය ජෝන් කී ඉදරි සතියේ ශ්‍රී ලංකාවේ සංචාරය කිරීමට නියමිතව තිබේ.ඒ අනුව ජනාධිපති මෛත්‍රීපාල සිරිසේන,අග්‍රාමාත්‍ය රනිල් වික්‍රමසිංහ මෙන්ම ශ්‍රී ලංකාවේ ප්‍රධාන පෙළේ ව්‍යාපාරිකයින් පිරිසක් සමග නවසීලන්ත ආයෝජන සම්බන්ධයෙන් ජෝන් කී සාකච්ඡා පැවැත්වීමට නියමිත බව එරට පුවත් වාර්තා උපුටා දක්වයි.නවසීලන්ත අග්‍රාමාත්‍යවරයා සමග එරට ව්‍යාපාරික නියෝජිත පිරිසක්ද පැමිණීමට නියමිත අතර 2015 වසරේදී විවිධාංගීකරණයෙන් යුතුව අ.ඩො මිලියන 324ක වටිනාකමින් යුතු ගනුදෙනු සිදුව ඇති බව කියැවෙයි.ශ්‍රි ලංකාවේ වර්ධනය වෙමින් පවත්නා මධ්‍යම පංතියක් පවත්නා බවත්,ඔවුන්ට නවසීලන්තයේ විවිධ අවස්ථාවන් සඳහා ආරාධනා කරන බවත් එරට අග්‍රමාත්‍යවරයා කියා සිටියි.කිරිපිටි ව්‍යාපාරික ක්ෂේත්‍රයේ ශ්‍රී ලංකාව හා නවසීලන්තය අතර වසර 45ක් දිගු ඉතිහාසයක් පවත්නා බවත්,එසේ වුවදප ව්‍යාපාරික සම්බන්ධතාව තව තවත් ‍බොහෝ නිෂ්පාදන හා සේවා සම්බන්ධයෙන් පුළුල්කර ගැනීමේ ඉඩප්‍රස්ථාව පවත්නා බව හෙතෙම අවධාරණය කරයි.", "URL": "https://sinhala.adaderana.lk/news.php?nid=57283", "Category": null, "Parent URL": null}