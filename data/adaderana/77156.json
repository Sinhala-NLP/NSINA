{"Source": "Adaderana", "Timestamp": "September 5, 2017 03:39 pm", "Headline": " යතුරුපැදිය මී ගවයෙකුගේ ගැටී 1ක් මරුට", "News Content": "හම්බන්තොට කටුවැව ප්‍රදේශයේදී පසුගිය 04 වනදා රාත්‍රී 11.30 ට පමණ යතුරුපැදියක් මී ගවයෙකුගේ ගැටීමෙන් සිදුවූ රිය අනතුරකින් යතුරුපැදිකරු මියගොස් තිබේ.මෙසේ මියගොස් ඇත්තේ හම්බන්තොට කෑලියපුර ,වරාය ගම්මානයේ පදිංචිව සිටි මුණසිංහ චමින්ද ලංකා මුණසිංහ නමැති වයස අවුරුදු 42 ක පුද්ගලයෙකි.මියගිය පුග්ගලයාගේ සිරුර මේ වනවිට හම්බන්තොට මහරෝහලේ මෘත ශරීරාගාරයේ තැන්පත්කර ඇති අතර හම්බන්තොට මුලස්ථාන පොලීසිය වැඩිදුර පරීක්ෂණ පවත්වයි.අම්බලන්තොට මිරිජ්ජවිල සිට හම්බන්තොට දක්වා දිවෙන මාර්ගයේ නිදැල්ලේ හැසිරෙන මීගවයින් හා එලගවයින් නිසා මේ ආකාරයෙන් නිරන්තරයෙන් රිය අනතුරු සිදුවන බව ප්‍රදේශයේ ජනතාව පවසා සිටියි.එම නිසා මේ සම්බන්ධයෙන් බලධාරීන්ගේ අවධානය යොමු නොකරන්නේනම් මෙවැනි රිය අනතුරු ඉදිරියේදීද ඇති විය හැකි බව ප්‍රද්ශයේ ජනතාව පෙන්වාදෙති.", "URL": "https://sinhala.adaderana.lk/news.php?nid=77156", "Category": null, "Parent URL": null}