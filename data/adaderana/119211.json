{"Source": "Adaderana", "Timestamp": "September 16, 2019 11:13 am", "Headline": "ඇළට ගිය වැලි ලොරිය", "News Content": "මීගහකිවුල කෝමාරික ගොවි ජනපදයට දියවර සපයන ප්‍රධාන ඇළ මාර්ගයේ පැති බැම්ම මතින් ගමන් ගත් වැලි පටවන ලද ලොරි රථයක් අද (16) උදෑසන 9.00 ට පමණ එම මාර්ගයේ දෙවන කිලෝ මීටර් කණුව කණුගොල්ල ප්‍රදේශයේ දී ඇළ මාර්ගයේ පැති බැම්ම ද කඩාගෙන ඇළ මාර්ගය වෙත පෙරළී යාමෙන් එහි ගමන් ගත් තරුණයෙකු බරපතළ තුවාල ලබා බදුල්ල පළාත් මහ රෝහලට ඇතුළත් කර ඇත. අනතුරින් තුවාල ලබා ඇත්තේ මීගහකිවුල කණූගොල්ල ප්‍රදේශයේ වයස අවුරුදු 19 ක තරුණයෙකි. ලොරි රථය ධාවනය වෙමින් තිබූ ඇල මාර්ගයේ පැති බැම්මේ පස් කුට්ටියක් කැඩී යාමෙන් ලොරි රථය ඇල මාර්ගය වෙත පෙරළී ඇති අතර අනතුර සිදුවන අවස්ථාවේ එහි ජලය නොතිබුණු බැවින් සිදුවීමට තිබු විශාල අනතුරක් වැළකී ඇත. අනතුරින් ලොරි රථයට බරපතළ හානි සිදුව ඇත. අනතුරු සම්බන්ධයෙන් කන්දකැටිය පොලිස් රථවාහන අංශය පරීක්ෂණ පවත්වයි.", "URL": "https://sinhala.adaderana.lk/news.php?nid=119211", "Category": null, "Parent URL": null}