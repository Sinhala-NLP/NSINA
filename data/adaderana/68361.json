{"Source": "Adaderana", "Timestamp": "January 20, 2017 10:35 pm", "Headline": " 45 වන ජනපති ලෙස ට‍්‍රම්ප් දිවුරුම් දෙයි-ලංකාවේ විරෝධයක් ", "News Content": "අමෙරිකාවේ නව ජනාධිපති ඩොනල්ඩ් ට්‍රම්ප්ගේ දිවුරුම් දීමට එරෙහිව ශ්‍රී ලංකාවේ අමෙරිකානු තානාපති කාර්යාලය ඉදිරිපිට විරෝධතාවක් පවත්වා තිබේ.එය සංවිධාන කර ඇත්තේ එක්සත් සමාජවාදී පක්ෂය විසිනි.එහි මාධ්‍ය ප්‍රකාශක ශ්‍රීනාත් පෙරේරා පැවසුවේ ට්‍රම්ප් දිවුරුම් දෙන අද (20) දිනයේ ඔහුට විරුද්ධව රටවල් ගණනාවක විරෝධතා පැවැත්වෙන බවයි.මෙවැනි විරෝධතාවක් පැවැත්වීමට බලපෑ හේතු සඳහන් කරමින් ඔහු පැවසුවේ ට්‍රමප් ජනාධිපතිවරයාගේ සංක්‍රමණිකයන්, සමලිංගිකයන‍්, මුස්ලිම් ජනතාව, පරිසර ආරක්ෂාව සම්බන්ධයෙන් දරණ ප්‍රතිපත්ති ලෝක ප්‍රජාවට ඉතා අහිතකර එකක් බවයි.අමෙරිකාවේ 45වන ජනාධිපතිවරයා ලෙස ඩොනල්ඩ් ට‍්‍රම්ප් අද දිවුරුම් දී තිබේ. ඒ, වොෂින්ටනයේ පැවැත්වෙන විශේෂ උත්සවයකදීයි.දිවුරුම් දීමේ උත්සවය නැරඹීම සඳහා ලක්ෂ සංඛ්‍යාත පිරිසක් එක්ව සිටින බව විදෙස් මාධ්‍ය වාර්තා කළේය.දහසකට අධික පොලිස් නිලධාරීන් පිරිසක් ද ආරක්ෂාවකට යොදවා සිටියි.දිවුරුම් දීමේ උත්සවයට සමගාමීව අද (20) උදෑසන විශේෂ සමරු වැඩසටහන් රැසක් ද පැවැත්වුණු බව විදෙස් මාධ්‍ය වාර්තා කළේය.පසුගිය ජනාධිපතිවරණායේදී ප්‍රතිවාදී අපේක්ෂිකා හිලරි ක්ලින්ටන් පරාජයට පත් කරමින් ඩොනල්ඩ් ට්‍රම්ප් අමෙරිකාවේ මීළඟ ජනාධිපතිවරයා ලෙස තේරී පත් වුණි.ඒ අනුව වසර 04ක කාලයක් සඳහා ට්‍රම්ප් ධවල මන්දියට පැමිණෙන අතර වසර 08ක කාලයක් ධවල මන්දිරයේ සිටි ජනාධිපති ඔබාමා ඉන් ඉවත්ව යනු ඇත.", "URL": "https://sinhala.adaderana.lk/news.php?nid=68361", "Category": null, "Parent URL": null}