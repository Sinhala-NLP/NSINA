{"Source": "Adaderana", "Timestamp": "January 27, 2018 02:43 pm", "Headline": "සිරිපා කරුණාවට මත්ද්‍රව්‍ය ගේන අය අල්ලන කෝරා  ", "News Content": "සතිඅන්ත නිවාඩුවට හැටන් මාර්ගය ඔස්සේ ශ්‍රී පාද වන්දනාවේ මත්ද්‍රව්‍ය රැගෙන එන අය අත්අඩංගුවට ගැනිම සඳහා හැටන් පොලිස් කොටිඨාශ දුෂණ මර්දන ඒකකය විසින් විශේෂ මෙහෙයුමක් අද (27) දියත් කරනු ලැබීය. හැටන් පොලිස් කොටිඨාශ සුනඛ අංශයේ කෝරා සුනඛයාගේද සහයෝගය ඇතිව හැටන් කොළඹ ප‍්‍රධාන මාර්ගයේ දියගල ප‍්‍රදේශයේදී මෙම මෙහෙයුම දියත් කරනු ලැබීය. මෙහිදි කේරල ගංජා රැගෙන එන සැකකරුවන් හඳුනා ගැනිමට පොලිස් කොටිඨාශ සුනඛ අංශයේ කෝරා සුනඛයා සමත් විය. ශ්‍රී පාද වන්දනාවේ පැමිණෙන විට මත්ද්‍රව්‍ය රැගෙන නොයන ලෙස ආරක්‍ෂක අංශ විසින් වන්දනාකරුවන්ව දැනුවත් කර තිබියදිත් ඇතැම් පිරිස් ඉතා රහසිගතව වාහන වල සහ ශරීරය මත සගවා ගනිමින් මත්ද්‍රව්‍ය රැගෙන එනු ලබයි. එසේ මත්ද්‍රව්‍ය රැගෙන එන අය අත්අඩංගුවට ගැනිමට පොලිස් සුනඛ අංශයේ සයෝගය ලබා ගෙන ඇත. මෙසේ ශ්‍රී පාද වන්දනාවේ මත්ද්‍රව්‍ය රගෙන එන ඇතැම් පිරිස් පොලිස් සුනඛයා දුටු විගසම රැගෙන එන මත්ද්‍රව්‍ය වාහනයෙන් ඉවතට විසිකරනු ලබයි. එසේ විසි කරනු ලබන මත්ද්‍රව්‍යද සැකකරු සමඟ සොයා ගැනිමට පොලිස් සුනඛ අංශයේ කෝරා සුනඛයා සමත්වි සිටියි. මෙවැනි වැටලීම් ශ්‍රී පාද මාර්ගයේ තිබෙන සෑම පොලිස් ස්ථානයකම සිදුකරන අතර එසේ මත්ද්‍රව්‍ය රැගෙන එන අය අත්අඩංගුවට ගැනිම සඳහා විශේෂයෙන් පුහුණූ කරන ලද පොලිස් නිලධාරින් දිවා රාත්‍රී දෙකෙහිම රාජකාරියේ යොදවා තිබේ.", "URL": "https://sinhala.adaderana.lk/news.php?nid=83622", "Category": null, "Parent URL": null}