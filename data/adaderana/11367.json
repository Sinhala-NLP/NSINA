{"Source": "Adaderana", "Timestamp": "October 8, 2010 03:10 pm", "Headline": "ඝණ පූර්ණය නොවීම නිසා පාර්ලිමේන්තුව කල් යයි", "News Content": "අද(08) දිනයේ පාර්ලිමේන්තු සභා ගැබ තුළ ඝණ පූර්ණයක් නොතිබුණු බැවින් ලබන 19 වැනිදා දක්වා පාර්ලිමේන්තුව කල් තැබීමට කතානායකවරයා තීරණය කරනු ලැබීය. සරත් ෆොන්සේකා මහතාගේ මන්ත්‍රී ධුරය අහෝසී වීම සම්බන්ධයෙන් විපක්ෂ නායක රනිල් වික්‍රමසිංහ මහතා මතු කළ වරප්‍රසාද ප්‍රශ්නයක් අතර තුර නැඟී සිටි විජිත් විජයමුණි සොයිසා නියෝජ්‍ය අමාත්‍යවරයා ඝණ පූර්ණය පිළිබඳව කතානායකවරයාගේ අවධානය යොමුකර තිබේ. ඒ අනුව පස්වරු 2.45 ට පමණ මන්ත්‍රීවරුන් කැඳවනු ලබන සීනුව නාද කෙරුණු බව අද දෙරණ වාර්තාකරු සඳහන් කළේය. ඉන් විනාඩි පහකට පසුවත් සභාව තුළ ඝණ පූර්ණයක් නොතිබුණු බැවින් පාර්ලිමේන්තුව ලබන 19 වැනි දිනට කල් තැබීමට කතානායකවරයා තීරණය කළේය.", "URL": "https://sinhala.adaderana.lk/news.php?nid=11367", "Category": null, "Parent URL": null}