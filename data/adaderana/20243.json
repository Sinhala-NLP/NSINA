{"Source": "Adaderana", "Timestamp": "November 24, 2011 09:32 pm", "Headline": "විජේරාම සිට රෝලන්ස් හන්දිය දක්වා පාර වැසෙයි", "News Content": "හයිලෙවල් මාර්ගයේ මිරිහාන, විජේරාම හන්දියේ සිට මහරගම රෝලන්ස් හන්දිය දක්වා මාර්ගය පළල් කිරිම සහ අළුත්වැඩියා කිරිම් කටයුතු සඳහා අද(24) රාත්‍රී 11.00 සිට අළුයම පැය 4.00 දක්වා සම්පූර්ණයෙන් වසා තබන බව පොලිසිය පවසයි. ඒ අනුව ඉහත සදහන් පරිදි රෝලන්ස් හන්දියේ සිට විජේරාම හන්දිය දක්වා කොටස ඉහත කාල සීමාව තුල සම්පූර්ණයෙන්ම වසා තබන බැවින් විශේෂ රථ වාහන සැලැස්මක් ක‍්‍රියාත්මක වන බව පොලිසිය සඳහන් කරයි. ඒ අනුව මාර්ගයේ ගමන් ගන්නා රියදුරන්ට භාවිතා කළ හැකි විකල්ප මාර්ග මෙසේය. 01. කොළඹ දෙස සිට හයිලෙවල් මාර්ගයේ මහරගම දෙසට ගමන් ගන්නා වාහන විජේරාම හන්දියෙන් වමට හරවා දුම්රියපොළ පාර ඔස්සේ පරණ කැස්බෑව පාර වෙත ගමන් කර රෝලන්ස් හන්දිය හරහා මහරගම දෙසට ගමන් කිරීම. 02. මහරගම දෙස සිට නුගේගොඩ දෙසට පැමිණෙන වාහන මහරගම වත්තේ ගෙදර රෝලන්ස් හන්දියෙන් හරවා දකුණට ඇති පරණ කොට්ටාව පාර ඔස්සේ ජුබිලි කණුව හරහා ස්ටැන්ලි තිලකරත්න මාවතින් ගමන් කර නුගේගොඩ හන්දිය වෙත පැමිණිම.", "URL": "https://sinhala.adaderana.lk/news.php?nid=20243", "Category": null, "Parent URL": null}