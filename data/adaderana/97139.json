{"Source": "Adaderana", "Timestamp": "October 3, 2018 09:23 pm", "Headline": "බේරුවල වෙඩිතැබීමක්-පුද්ගලයෙකු රෝහලට", "News Content": "බේරුවල, පන්නිල අක්කර අසූව ප්‍රදේශයේ සිදුවූ වෙඩි තැබීමකින් පුද්ගලයෙකු තුවාල ලබා තිබේ. අද(03) රත්‍රී 8.20ට පමණ යතුරුපැදියකින් ගමන් කළ පුද්ගලයින් දෙදෙනෙකුට නාඳුනන අවි ගත් පුද්ගලයෙකු විසින් වෙඩි තැබීම සිදුකර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. වෙඩි වැදීමෙන් තුවාල ලැබු යතුරුපැදිකරු කළුතර නාගොඩ රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා තිබේ. තුවාල ලබා ඇත්තේ 26 හැවිරිදි වලතර ප්‍රදේශයේ පදිංචිකරුවෙකු බව පොලීසිය සඳහන් කළේය. බේරුවල පොලීසිය මෙම වෙඩි තැබීම සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=97139", "Category": null, "Parent URL": null}