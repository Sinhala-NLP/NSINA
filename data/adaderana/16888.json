{"Source": "Adaderana", "Timestamp": "June 20, 2011 05:35 pm", "Headline": "මාර්ස්ක් හෙල්ත්කෙයාර් වෛද්‍යවරුන් දැනුවත් කරයි", "News Content": "ශී‍්‍ර ලංකාවේ සීඝ‍්‍රයෙන් ප‍්‍රගතිය කරා ගමන් කරන ඹෟෂධ සමාගමකවන, මාර්ක්ස් HLC සමාගම, පසුගියදා කොළඹ නොරිස් කැනල් මාවතේ පිහිටි සෙන්ට‍්‍රල් පෞද්ගලික රෝහලේ \"නිරන්තරයෙන් හමුවන රෝගී තත්ත්වයකට හේතුවන කළාතුරකින් හමුවන රෝග කාරක\" මැයෙන් බාහිර රෝගීන්ගේ අංශයේ වෛද්‍යවරුන් වෙනුවෙන් පැවැත්වූ විශේෂ දැනුවත්කිරීමේ වැඩසටහනකට අනුග‍්‍රාහකත්වය දැක්වීය. සෙන්ට‍්‍රල් පෞද්ගලික රෝහලේ බාහිර රෝගී අංශයේ සියලූම වෛද්‍යවරුන් සහභාගී වු මෙම දැනුවත්වීමේ සැසිය මෙහෙයවීමෙහිලා මුලිකත්වය ගෙන කටයුතු කළේ, ජ්‍යෙෂ්ඨ හෘද රෝග විශේෂඥ වෛද්‍ය, හේමාල් ප‍්‍රනාන්දු මහතා විසිනි. මෙහිදී පැවති දේශනයේ ඉදිරිපත් කළ කරුණු වඩාත් ප‍්‍රායෝගික ව පැහැදිලිකිරීම සඳහා ලොව ප‍්‍රමුඛතම වෛද්‍ය විද්‍යාලයක් සේ සැලකෙන, හාවඞ් වෛද්‍ය විද්‍යාලීය වෙබ් අඩවිය පාදක කරගත් ඉගෙනුම් මෙවලම් භාවිතා කෙරුණි. අතිශය සුළභ හෘද රෝග තත්ත්වයක්වන, Cardiomyopathies පිළිබඳ ව මෙන්ම එතරම්ම සුළභ නොවන එහෙත් ප‍්‍රබල ජීවිත අවදානමක් ඇති හෘද රෝග තත්ත්වයන් පිළිබඳව ද මෙහි දී සාකච්ජාවට ගැනුණී. විශේෂයෙන් ම ඒ ඒ රෝගී තත්ත්වයන් හිදී බාහිර රෝගී අංශයන් හී වෛද්‍යවරුන් ක‍්‍රියාත්මක විය යුතු අන්දම මෙහිදී සවිස්තරාත්මක ව විග‍්‍රහ කෙරුනු අතර, හෘද රෝග වැළඳීමේ ප‍්‍රවණතාව වර්ධනය කරන ඖෂධ, නවතම වෛද්‍ය විද්‍යාත්මක සොයා ගැනීම් හා නවතම ප‍්‍රතිකාර විධි පිළිබඳව ද විශේෂඥ වෛද්‍ය, හේමාල් ප‍්‍රනාන්දු මහතා විසින් වෛද්‍යවරුන් ව දැනුවත් කෙරුණි. මෙම වැඩමුළුව සම්බන්ධයෙන් තම අදහස් දැක් වූ මාර්ස්ක් හෙල්ත්කෙයාර් සමාගමේ වෛද්‍ය අධ්‍යක්ෂ, වෛද්‍ය එස්. මහකලන්ද මහතා \"විශේෂඥ වෛද්‍ය, හේමාල් ප‍්‍රනාන්දු මහතා හාවඞ් වෛද්‍ය විද්‍යාලයේ නවතම ඉගෙනුම් මෙවලම් සහිත මෘදුකාංග භවිතයෙන් මෙම දේශනයට වැඩි වටිනාකමක් එක් කළා. ඔහු එමගින් මෙම දේශනය වඩාත් රසවත් කළා සේම, කිසිදා අමතක නොවන අත්දැකීම් සමුදායක් ද එක් කරනු ලැබුවා. අතිශය නූතන ක‍්‍රමවේදයන් තුළින් හෘද රෝග පිළිබඳව නව දෘෂ්ඨියකින් බැලීමට ඔහු මෙහිදී එම රෝහලේ වෛද්‍යවරුන් මෙහෙයවනු ලැබිම බොහෝ සාර්ථක වූවා. සමාජ සත්කාරයක් ලෙසින් නිරෝගිමත් දේශයක් ගොඩනැගීමේ දැක්මක් සහිතව වෛද්‍ය වැඩමුළු පවත්වන මාර්ස්ක් හෙලත්කෙයාර් සමාගම ඉදිරියේ දී තවත් මෙවැනි ම ඵලදායි වෛද්‍ය සැසි පැවැත්විමට සැලසුම් කර තිබෙනවා\"යැයි පැවසීය.", "URL": "https://sinhala.adaderana.lk/news.php?nid=16888", "Category": null, "Parent URL": null}