{"Source": "Adaderana", "Timestamp": "March 9, 2019 04:57 pm", "Headline": "නීති විරෝධී ලෙස පොකිරිස්සන් ඇල්ලූ 3ක් අත්අඩංගුවට", "News Content": "වලංගු ධීවර අවසර පත්‍ර නොමැතිව නීති විරෝධි අයුරින් පොකිරිස්සන් ඇල්ලූ ධීවරයින් තිදෙනෙකු ත්‍රිකුණාමලය මලෙයිමුන්දල් මුහුදු ප්‍රදේශයේදී නාවික හමුදාව විසින් අත්අඩංගුවට ගෙන ඇත. නැගෙනහිර නාවික විධානයට අනුයක්ත නාවිකයන් පිරිසක් විසින් සිදුකල මෙහෙයුමකදී මොවුන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී පොකිරිස්සන් 31ක් සහ කිමිදීම සඳහා යොදොගන්නා ලද උපකරණ තොගයක්ද නාවික හමුදාව බාරයට ගෙන ඇත. සිය බාරයට ගත් පොකිරිස්සන් 25 දෙනෙකු ජීවි තත්වයේ පසුවීම හේතුවෙන් එම පොකිරිස්සන් නැවත මුහුදට මුදා හැරීමට නාවික හමුදාව කටයුතු කර ඇති බව සඳහන්ය. සැකකරුවන් 30,39 සහ 40 හැවිරිදි වයස්වල පසුවන මූතූර් ප්‍රදේශයේ පදිංචිකරුවන් වන අතර ඔවුන් ඉදිරි නීතිමය කටයුතු සඳහා ත්‍රිකුණාමලය ධීවර පරීක්ෂක කාර්යාලය වෙත භාර දීමට කටයුතු කළ බවයි නාවික හමුදාව පවසා සිටියි.", "URL": "https://sinhala.adaderana.lk/news.php?nid=105779", "Category": null, "Parent URL": null}