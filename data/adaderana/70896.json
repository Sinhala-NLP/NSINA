{"Source": "Adaderana", "Timestamp": "March 15, 2017 09:10 am", "Headline": "නවසීලන්ත පුරවැසිභාවය පතා අමෙරිකානුවන් පෙළ ගැසෙයි", "News Content": "නවසීලන්තයේ පුරවැසිභාවය අපේක්ෂා කරන ඇමරිකානුවන්ගේ සංඛ්‍යාව සීඝ්‍රයෙන් ඉහළ ගොස් ඇති බව වාර්තා වෙයි. අමෙරිකානු ජනාධිපති ඩොනල්ඩ් ට්‍රරම්ප්ගේ තේරී පත්වීමෙන් අනතුරුව නවසීලන්තයේ පුරවැසිභාවය අපේක්ෂා කරන අමෙරිකානුවන්ගේ සංඛ්‍යාව සියයට 70කින් පමණ ඉහළ ගොස් ඇති බව විදෙස් මාධ්‍ය වාර්තා කරයි. ඩොනල්ඩ් ට්‍රරම්ප් බලයට පත් වී මුල් සති 12 ඇතුළත ඇමරිකානුවන් 170 දෙනෙකු නවසීලන්ත පුරවැසිභාවය සඳහා ඉල්ලුම් කර තිබේ. සාමාන්‍යයෙන් වසරකදී අමෙරිකානුවන් සිය දෙනෙකු පමණ නවසීලන්ත පුරවැසිභාවය සඳහා ඉල්ලුම් කෙරෙන බව වාර්තා වෙයි. කෙටි කාලයක් තුළ ඉහළ අමෙරිකානුවන් පිරිසක් නවසීලන්ත පුරවැසිභාවය අපෙක්ෂා කරන ප්‍රථම අවස්ථාව මෙය බව ද විදෙස් වාර්තා පවසයි. කෙසේ වෙතත් අමෙරිකාවට වඩා නවසීලන්තයේ ජීවත් වීම සඳහා හිතකර පරිසරයක් පවතින බව අමෙරිකානුවන්ගේ මතය වී තිබේ.", "URL": "https://sinhala.adaderana.lk/news.php?nid=70896", "Category": null, "Parent URL": null}