{"Source": "Adaderana", "Timestamp": "October 2, 2015 06:38 am", "Headline": "තාවකාලිකව වැසුණු අධිවේගය විවෘතවී යළිත් වැසෙයි!", "News Content": "තාවකාලිකව වසා දමා තිබූ දක්ෂිණ අධිවේගී මාර්ගයේ කොක්මාදූව සහ ඉමදූව අතර ප්‍රදේශය යළිත් වසා දමා තිබේ.මාර්ග සංවර්ධන අධිකාරිය කියා සිටියේ වසා දමා තිබුණු මාර්ගය අද උදැසන 06.30ට නැවත විවෘත කළ බවයි.කිලෝමිටර් 114 කණුව අධිවේගී මාර්ගය අසළ ප්‍රදේශය නායයෑමේ අවදානමක් පවතින බවට ලැබුණු තොරතුරු හේතුවෙන් ඊයේ රාත්‍රී සිටි අදාළ ප්‍රදේශය වසා දමා තිබුණි.ගොඩනැඟිලි පර්යේෂණ ආයතනය කියා සිටියේ අධික වැසි සහිත තත්ත්වයක් පවතින්නේ නම් අදාළ ප්‍රදේශය වසා දමන ලෙස අදාළ අංශ වෙතට දැනුම් දී ඇති බවයි.කෙසේ වෙතත් අද උදැසන 06.30 සිට දක්ෂිණ අධිවේගී මාර්ගය ගමනා ගමන කටයුතු සදහා විවෘත කළද ඇද හැළෙන ධාරාණිපාත වර්ෂාව හමුවේ නැවත වරක් නායයාමේ අවදානමක් මතුව ඇති බැවින් අධිවේගී මාර්ගය එකී ප්‍රදේශයෙන් යළි වසාදැමූ බව මාර්ග සංවර්ධන අධිකාරිය කියා සිටියි.", "URL": "https://sinhala.adaderana.lk/news.php?nid=54209", "Category": null, "Parent URL": null}