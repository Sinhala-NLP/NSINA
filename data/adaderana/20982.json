{"Source": "Adaderana", "Timestamp": "December 27, 2011 03:14 pm", "Headline": " උසස් පෙළ ප්‍රතිඵල අර්බුදයේ වගකිවයුත්තන් අස්විය යුතුයි", "News Content": "උසස් පෙළ ප්‍රතිඵල අර්බුදයේ වගකීම භාර ගනිමින් අධ්‍යාපනයට සම්බන්ධ අමාත්‍යවරුන් හා සියලු නිලධාරීන් ඉල්ලා අස්විය යුතු බව ජාතික ගුරු සභාව පවසයි. බලධාරීන් කුමන ප්‍රකාශ සිදුකළ ද මෙම උසස් පෙළ ප්‍රතිඵල පිළිබඳව ගුරුවරුන් , දෙමාපියන් සහ සමස්ත රට වැසියන් අවිශ්වාසයකින් සිටින බව ජාතික ගුරු සභාවේ සභාපති නිමල් ප්‍රේමවංශ මහතා සඳහන් කළේ ය. මහනුවර නිවාස ලේකම් කාර්යාල සංකීර්ණයේ පැවති මාධ්‍ය සාකච්ඡාවකට එක්වෙමින් නිමල් ප්‍රේමවංශ මහතා මෙම අදහස් පළ කළේය. උසස් පෙළ ප්‍රකාශිත සමස්ත ප්‍රතිඵල අත්හිටුවා විධිමත් අයුරින් නැවත ප්‍රතිඵල ප්‍රකාශයට පත්කළ යුතු බව ජාතික ගුරු සභාව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20982", "Category": null, "Parent URL": null}