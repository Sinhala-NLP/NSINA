{"Source": "Adaderana", "Timestamp": "August 7, 2013 11:20 pm", "Headline": "ඩී.සී.ඩි අඩංගු කිරිපිටි තහනම්", "News Content": "මෙරට කාර්මික තාක්ෂණ ආයතනය විසින් පරික්ෂා කර ඩී.සී.ඩි ඇතුළත් බවට වාර්තා නිකුත් කර ඇති කිරිපිටි වහාම වෙළඳපොළෙන් ඉවත් කරන ලෙස එම කිරිපිටි සමාගම් වෙත දැනුම් දී ඇති බව සොඛ්‍ය අමාත්‍යංශය පවසයි. එමෙන්ම නවසීලන්තයෙන් ගෙන්වන සියලුම කිරිපිටිවල සාම්පල් වරායේදී ලබාගෙන ඒවායෙහි ක්ලොස්ට්‍රිඩියම් බොටුලීනම් නැමැති බැක්ටීරියාව තිබේදැයි පරීක්ෂා කිරීමෙන් පසු එම බැක්ටිරියාව නොමැති කිරිපිටි වරායෙන් මුදා හැරීමට තීරණය කළ බව එම අමාත්‍යාංශය මාධ්‍ය නිවේදනයක් නිකුත් කරමින් දන්වා තිබේ. තවද whey protein අධි සාන්ද්‍රණය අඩංගු හා අතිරේක පෝෂණීය ආහාර වෙළඳපොළෙන් ඉවත් කරන බවත්, මෙවා අඩංගු නිෂ්පාදන වෙළඳපොළේ විකිණීමටද වහාම ක්‍රියාත්මක වන පරිදි අත්හිටුවා ඇති බවත් එම මාධ්‍ය නිවේදනයේ සඳහන් වෙයි. whey protein අධි සාන්ද්‍රණ සහිත කිරිපිටි සහ අතිරේක පෝෂණීය ආහාර වෛද්‍ය පර්යේෂණ ආයතනයේ ක්ලොස්ට්‍රිඩියම් බොටුලීනම් නැමැති බැක්ටීරියාව අඩංගු වී ඇත්දැයි සොයා බැලීම සඳහා පර්යේෂණ කිරීමටද තීරණය කර ඇති බව එම මාධ්‍ය නිවේදනයේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=36461", "Category": null, "Parent URL": null}