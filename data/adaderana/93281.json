{"Source": "Adaderana", "Timestamp": "July 27, 2018 07:13 am", "Headline": "2017 සා.පෙල දෙවන භාෂාවට විශිෂ්ඨ සාමාර්ථ ලබාගත් සිසුන් ජනපතිගේ ඇගයීමට", "News Content": "2017 වසරේ සාමාන්‍ය පෙල විභාගයේ දෙවන භාෂාවට විශිෂ්ඨ සාමාර්ථ ලබාගත් සිසුන් ඇගයීමට ලක් කරමින් ඔවුන්ට සම්මාන පිරිනැමීම ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් කොළඹ සුගතදාස ක්‍රිඩාංගණයේදී සිදු කෙරුණි. ඊයේ(27) පැවැති එම උත්සවයේදී සිසුන් 10 දෙනෙකු වෙත සංකේතාත්මකව සම්මානය පිරිනැමුණු අතර සිසුන් හාරදහසක් සම්මාන ලැබීමට සුදුසුකම් ලබා සිටින බව වාර්තා වෙයි. එම සිසුන්ට ඉගැන්වූ ගුරුවරුන් ද එහිදී ඇගයීමට ලක්වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=93281", "Category": null, "Parent URL": null}