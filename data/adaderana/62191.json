{"Source": "Adaderana", "Timestamp": "July 18, 2016 11:21 am", "Headline": "  සංයමයකින් වැඩ කළ යුතුයි", "News Content": "පොලිස් නිලධාරීන් තිදෙනෙකු ඝාතනයට ලක්වීමෙන් පසු සංයමයකින් යුතුව කටයුතු කළ යුතු බව අමෙරිකානු ජනාධිපති බැරැක් ඔබාමා පවසයි.ලුසියානාහි බැටන් රූඡ් නගරයේ ඉන්ධන පිරවුම්හලක් අසළදී ඊයේ(17) සිදු වූ වෙඩි තැබීමකින් පොලිස් නිලධාරීන් තිදෙනෙකු මියගොස් තවත් තිදෙනෙකුට තුවාල සිදු වුණි.වෙඩි තැබීම සිදු කළ හිටපු මැරීන් සෙබලෙකු වූ 29 හැවිරිදි අප්‍රිකානු -අමෙරිකානු ජාතිකයෙකු ද පොලිස් වෙඩි පහරින් මියගොස් තිබේ.සිද්ධිය සම්බන්ධයෙන් ධවල මන්දිරයේ සිට අදහස් දැක්වූ ජනාධිපති ඔබාමා ප්‍රකාශ කළේ මෙම අවස්ථාවේදී එක්සත්ව කටයුතු කළ යුතු බවයි.මීට සති දෙකකට පෙර පොලිස් වෙඩි පහරකින් කලු ජාතිකයෙකු මියගිය අතර ඊයේ සිදු කළ වෙඩි තැබීම ඊට සම්බන්ධයක් පවතීද යන්න පිළිබඳ විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=62191", "Category": null, "Parent URL": null}