{"Source": "Adaderana", "Timestamp": "August 5, 2010 09:35 am", "Headline": "අලුත් කට්ටිය ගන්නැයි ජොන්ස්ටන්ගෙන් උපදෙස් ", "News Content": "පාරිභෝගික සේවා අධිකාරියට නව නිලධාරීන් බඳවා ගන්නා ලෙසට සමූපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා අදාළ බලධාරීන්ට උපදෙස් ලබාදී තිබේ. ඒ පා‍රිභෝගික අධිකාරියේ විමර්ශන නිලධාරීන් පිරිසක් සමග පසුගියදා පැවති සාකච්ඡාවකින් අනතුරුවය. පාරිභෝගික අධිකාරියට ප්‍රමාණවත් විමර්ශන නිලධාරීන් නොමැති බවට එම සාකච්ඡාවේදී කරුණු අනාවරණය වී තිබේ. ඒ අනුව වහාම විමර්ශන නිලධාරීන් බඳවාගෙන වැටලීම් කාර්යක්ෂමව හා අඛණ්ඩව සිදුකරන ලෙස අමාත්‍යවරයා අදාළ නිලධාරීන්ට උපදෙස් ලබාදී ඇති බව සඳහන්ය.", "URL": "https://sinhala.adaderana.lk/news.php?nid=10035", "Category": null, "Parent URL": null}