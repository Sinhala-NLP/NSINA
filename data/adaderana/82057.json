{"Source": "Adaderana", "Timestamp": "December 25, 2017 01:37 pm", "Headline": "  නීති විරෝධී රැස්වීමකට 300ක් ගිහින්", "News Content": "රුසියානු විපක්ෂය මඟින් සංවිධානය කරන ලද නීති විරෝධී රැස්වීමකට පුද්ගලයින් 300ක පමණ පිරිසක් සහභාගී වී ඇති බව මොස්කව් පොලීසිය ප්‍රකාශ කර තිබේ. මොස්කව් නගරයේ ල(ර්)මන්ටොව්ස්කි චතුරශ්‍රසයේ පැවැති එම මහජන රැස්වීම නීති විරෝධී බවට අධිකරණයක් මඟින් ප්‍රකාශයට පත් කර තිබියදී එම රැස්වීම පවත්වා ඇති බව මොස්කව් පොලීසිය ප්‍රකාශ කර ඇත. කෙසේවෙතත් ඊයේ(24) පැවැති රැස්වීම සඳහා සහභාගී වී සිටි 300දෙනාගෙන් හරි අඩක්ම මාධ්‍ය නියෝජිතයින් සහ බ්ලොග් ක්‍රියාකරුවන් බව පොලීසිය පවසා තිබේ. රුසියානු විපක්ෂයේ නියෝජ්‍ය නායක ඉල්යා යෂින් විසින් නිදහස් මැතිවරණ දින රැළියක් පැවැත්වීමට බලධාරීන්ගෙන් කළ ඉල්ලීමක් මොස්කව්හි අධිකරණයක් මඟින් මීට පෙර ප්‍රතික්ෂේප කර තිබුණි.", "URL": "https://sinhala.adaderana.lk/news.php?nid=82057", "Category": null, "Parent URL": null}