{"Source": "Adaderana", "Timestamp": "August 7, 2019 03:50 pm", "Headline": "ගිංතොට තුනී ලෑලි කර්මාන්ත ශාලා භූමිය කැබලි කර විකිණීමේ අවධානමක්-චන්දිම", "News Content": "ගිංතොට තුනී ලෑලි කර්මාන්ත ශාලාව පිහිටි භූමි ප්‍රදේශය කැබලිකර විකිණීමේ අවදානමක් මතුව ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී චන්දිම වීරක්කොඩි මහතා පවසයි. ඔහු මේ බව සඳහන් කළේ එම කර්මාන්ත ශාලාව පිහිටි භූමියේ නිරීක්ෂණයක නිරතවීමෙන් අනතුරුව මාධ්‍යවෙත අදහස් දක්වමින්. එක්සත් ජනතා නිදහස් සන්ධාන පාර්ලිමේන්තු මන්ත්‍රී චන්දිම වීරක්කොඩි මහතා පසුගියදා ගිංතොට තුනී ලෑලි කර්මාන්ත ශාලාව පිහිටි ප්‍රදේශයේ නිරීක්ෂණ කළේය. අක්කර 14ක භූමි ප්‍රදේශයකට හිමිකම් කියන මේ කර්මාන්ත ශාලාව ගිං ඟඟට මුහුණලා පිහිටා තිබේ. ගිං තොට තුනී ලෑලි සංස්ථාව සහිත භූමිය පසුගිය වසරේදී ආණ්ඩුව පෞද්ගලික සමාගමකට ලබාදෙන්නේ, රුපියල් ලක්ෂ 87කට මුදලකටයි. නමුත් මෙම ඉඩමේ වාණිජමය වටිනාකම මිලදී ගත් මුදලට වඩා කිහිප ගුණයක වටිනාකමකින් යුක්ත බව ප්‍රදේශවාසීන් පවසනවා. එක්සත් ජනතා නිදහස් සන්ධාන පාර්ලිමේන්තු මන්ත්‍රී චන්දිම වීරක්කොඩි මහතා පැවසුවේ මෙම ඉඩම කැබලි කර විකිණීමේ අවදානමක් ද මේ වන විට මතුව ඇති බවයි.", "URL": "https://sinhala.adaderana.lk/news.php?nid=115986", "Category": null, "Parent URL": null}