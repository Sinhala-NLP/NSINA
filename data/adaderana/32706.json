{"Source": "Adaderana", "Timestamp": "March 24, 2013 06:05 pm", "Headline": "  ඔරුගොඩවත්ත තෙල් සංකීර්ණයේ හදිසි ගින්නක්!", "News Content": "ලංකා ඛනිජ තෙල් සංස්ථාවට අයත් ඔරුගොඩවත්ත තෙල් ගබඩා සංකීර්ණයේ තෙල් ටැංකියක හදිසි ගින්නක් හටගෙන තිබේ. අකුණුසර වැදීමක් හේතුවෙන් මෙම ගින්න හටගෙන ඇති බවත්, මේවන විට ගින්න මැඩපවත්වා ඇති බවත් ඛනිජ තෙල් සංස්ථාව පවසයි. ඔරුගොඩවත්ත තෙල් ගබඩා සංකීර්ණයේ 12 වැනි ගබඩා ටැංකියේ ඇති වූ එකී ගින්න මැඩපැවැත්වීම සඳහා ගිනි නිවීම් රථ 4ක් යෙද වූ බව ගිනි නිවීම් සේවා දෙපාර්තමේන්තුව පැවසීය. එසේම ගින්න නිවීම සඳහා යුද හමුදාවේ සහ පොලීසියේ ද සහය ලබා ගන්නා ලදී. බොරතෙල් ගබඩා කර තිබූ ටැංකියක මෙලෙස ගින්න ඇති වූ බව පොලීසිය පවසයි.", "URL": "https://sinhala.adaderana.lk/news.php?nid=32706", "Category": null, "Parent URL": null}