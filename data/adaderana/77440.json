{"Source": "Adaderana", "Timestamp": "September 12, 2017 12:10 pm", "Headline": "ජනපති 16 අමෙරිකා යයි", "News Content": "එක්සත් ජාතීන්ගේ හැත්තෑ දෙවන සැසිවාරයට සහභාගීවීම සඳහා ජනාධිපති මෛත්‍රීපාල සිරිසේන මහතා එළඹෙන 16 වැනිදා දිවයිනෙන් පිටත්ව යාමට නියමිතය.ජනාධිපති ධුරයට පත්වීමෙන් අනතුරුව මෛත්‍රීපාල සිරිසේන මහතා එක්සත් ජාතින්ගේ මහා මණ්ඩල සැසියට සහභාගී වන තෙවන අවස්ථාව මෙය වෙයි.ජනාධිපතිවරයා එළඹෙන 19 වැනිදා සිට සැසිවාරයට එක්වීමට නියමිතය.එක්සත් ජාතීන්ගේ සංවිධානයේ මහා මණ්ඩල සැසිවාරය අද අමෙරිකාවේ ජිනීවා නුවර එක්සත් ජාතීන්ගේ මූලස්ථානයේ දී අද ආරම්භවීමට නියමිතව තිබේ.ලබන 25 වැනිදා දක්වා සැසිවාරය පැවැත්වෙන අතර “ජනතාව කෙරෙහි අවධානය යොමුකිරීම, තිරසර ලෝකයක සැමට සාමය සහ සාරවත් ජීවිතයක් යන්න“ මෙවර මහා මණ්ඩල සැසිවාරයේ තේමාව වෙයි.", "URL": "https://sinhala.adaderana.lk/news.php?nid=77440", "Category": null, "Parent URL": null}