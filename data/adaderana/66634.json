{"Source": "Adaderana", "Timestamp": "December 2, 2016 07:59 am", "Headline": "නාඩා තමිල්නාඩුවට යයි", "News Content": "නිරිත දිග බෙංගාල බොක්ක ප්‍රදේශයේ හටගත් නඩා සුළි කුණාටුව පීඩන අවපාතයක් බවට පත්වී දිවයිනේ උතුරු ප්‍රදේශයෙන් තවදුරටත් තමිල්නාඩුව දෙසට ගමන් කරමින් පවතින බව කාලගුණ විද්‍යා දෙපාර්තමේන්තුව පවසයි.එම පීඩන අවපාතය ඊයේ මධ්‍යම රාත්‍රීය වනවිට කන්කසන්තුරේ සිට කිලෝමිටර් 140ක් පමණ ඊසාන දෙසින් උතුරු තමිල්නාඩුව දෙසට ගමන් කරමින් පැවැති බව එම දෙපාර්තමේන්තුව සඳහන් කරයි.ඒ අනුව අද දිනයේ ද උතුරු පළාත, උතුරු මුහුදු ප්‍රදේශය සහ මන්නාරම් බොක්ක ප්‍රදේශයට තද වැසි සහ තඳ සුළං ඇතිවිය හැකියි.නැගෙනහිර සහ උතරුමැද පළාත්වලටත් බස්නාහිර සහ වයඹ වෙරළබඩ ප්‍රදේශවලටත් වැසි ඇති විය හැකි අතර දිවයිනේ සෙසු ප්‍රදේශවලට පස්වරු 02න් පසු වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=66634", "Category": null, "Parent URL": null}