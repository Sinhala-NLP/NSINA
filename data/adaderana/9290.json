{"Source": "Adaderana", "Timestamp": "June 29, 2010 04:06 pm", "Headline": "බාල වයස් දැරිය කෙලෙසුවාට අධිකරණයේ දී වරද පිළිගනී", "News Content": "බාල වයස් දැරියක් ලිංගික අපයෝජනයට ලක්කිරීමේ වරද පිළිගත් පුද්ගලයෙකුට බරපතල වැඩ සහිත වසර 12 ක සිරදඬුවමක් නියම කිරීමට බදුල්ල මහාධිකරණ අද තීරණය කරන ලදී. සුප්පයියා කන්දසාමි හෙවත් ජිල්බරි නැමති මොහුට මීට අමතරව රු.7,500 ක දඩයක්ද නියම කිරීමට විනිසුරු පී.වික්‍රමසිංහ මහත්මිය කටයුතු කළාය. 2006 වසරේ මැයි මස 29 වන දින රජයේ වැසිකිළියකට යමින් සිටි අවුරුදු 07 ක දැරියක් ලිංගික අපයෝජනයට ලක් කළ බවට සැකකරුට එරෙහිව චෝදනා එල්ලවී තිබිණි. රජයේ අධිඅනීතිඥ දම්තිනීද සිල්වා මෙනවිය විසින් මෙම නඩුවේ පැමිණිල්ල මෙහෙයවන ලද බව සඳහන් වේ.", "URL": "https://sinhala.adaderana.lk/news.php?nid=9290", "Category": null, "Parent URL": null}