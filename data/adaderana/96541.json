{"Source": "Adaderana", "Timestamp": "September 22, 2018 03:50 pm", "Headline": "පිපාසය සංසිඳුවා ගන්නට වෙර දරණ මිනිසුන්", "News Content": "බීමට හෝ ජලය සපයා ගැනීමට නොහැකිව වසර ගණනාවක් තිස්සේ පීඩාවට පත්ව සිටි ගම්වාසීන් පිරිසක් පිළිබඳව පුවක්පිටිය වේරගොල්ල ප්‍රදේශයෙන් වාර්තා විය. මේ වේරගොල්ල ගම්මානයේ ජනතාව සිය ශ්‍රම දායකත්වයෙන් ඉදිකරගත් ප්‍රජා ජල ව්‍යාපෘතියක්ද ඇත. වසර ගනනාවක් කළ ඇවිටිලි වලින් පසුවත් විසඳුමක් නොලැබුනු තැන ගම්වාසීන්ම ඉදිකරගත් මේ ජල යෝජනා ක්‍රමය ගම්වාසීන්ගෙන් අඩකට හෝ ජලය සැපයීමට හැකියාවක් ලැබී නොමැති බව ඔවුන් පවසයි. ගම්වාසීන් පවසන්නේ එදිනෙදා අවශ්‍යතා සපුරා ගැනීම තබා බීමට හෝ ජලය තමන්ට නොමැති බවයි. පුවක්පිටිය වේරගොල්ල ගම්මානයේ වෙසෙන පවුල් 158ක පමණ ජනතාව මෙලෙස පීඩාවට පත්ව සිටියි. ගම්වාසීන් ඉල්ලා සිටින්නේ වගකිවයුතු කිසිවෙකුගේ හෝ අවධානය තමන් වෙත යොමු වී තමන් මුහුන දී සිටින මෙම දුෂ්කරතාවට විසදුමක් ලබාදෙන ලෙසටයි.", "URL": "https://sinhala.adaderana.lk/news.php?nid=96541", "Category": null, "Parent URL": null}