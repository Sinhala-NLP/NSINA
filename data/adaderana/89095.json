{"Source": "Adaderana", "Timestamp": "May 14, 2018 08:06 pm", "Headline": "රාජ්‍ය මාධ්‍ය මුල් පුටුවලට අද සිට ආපු අලුත් අය මෙන්න", "News Content": "වහාම ක්‍රියාත්මක වන පරිදි රාජ්‍ය මාධ්‍ය ආයතන ප්‍රධානින් කිහිප දෙනෙකු මුදල් හා ජනමාධ්‍ය අමාත්‍ය මංගල සමරවීර මහතා විසින් පත් කර ති‍බේ. නි‍වේදනයක් නිකුත් කරමින් මුදල් හා ජනමාධ්‍ය අමාත්‍යාංශය මේ බව සඳහන් කර තිබේ. ඒ අනුව ශ්‍රී ලංකා ජාතික රූපවාහිනියේ නව සභාපතිනිය ලෙස ඉනෝකා සත්‍යංගනී මහත්මිය පත් කර ඇත. තිලකා ජයසුන්දර මහත්මිය ITN හි සභාපති ලෙස පත් කර තිබේ. සැලසිනේ සභාපතිනිය ලෙස උමා රාජමන්ත්‍රී මහත්මිය පත් කර ඇත. ගුවන් විදුලි සංස්ථාවේ සභාපතිවරයා ලෙස සිද්ධික් මොහොමඩ් ෆාරුක් මහතා තවදුරටත් ක්‍රියාකරනු ඇති බව නිවේදනයෙහි වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=89095", "Category": null, "Parent URL": null}