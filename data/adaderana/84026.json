{"Source": "Adaderana", "Timestamp": "February 6, 2018 10:23 am", "Headline": "ලොරිය පෙරළිලා 6කට තුවාලයි", "News Content": "ඌරුබොක්ක-දම්පහල මෝඩවංගුව ප්‍රදේශයේ දී ලොරි රථයක් පෙරළීමෙන් පුද්ගලයින් හය දෙනෙකු තුවාල ලබා තිබේ. වතුකම්කරුවන් රැගෙන යමින් තිබූ අදාළ ලොරි රථය අද උදෑසන මාර්ගයෙන් ඉවතට පෙරළී අඩි සියයක පමණ ප්‍රපාතයකට ඇද වැටී ඇති බව අද දෙරණ වාර්තාකරු සඳහන් කළේය. සිද්ධියෙන් තුවාල ලැබූවන් ඌරුබොක්ක හීගොඩ ග්‍රාමීය රෝහලට ඇතුළත් කර තිබේ. බරපතළ තත්ත්වයේ පසු වූ ඉන් සිව්දෙනෙකු ඇඹිලිපිටිය මූලික රෝහලට මාරුකර යවා ඇති බව වාර්තා වෙයි.", "URL": "https://sinhala.adaderana.lk/news.php?nid=84026", "Category": null, "Parent URL": null}