{"Source": "Adaderana", "Timestamp": "July 19, 2010 08:57 am", "Headline": "දෙමළ සරණාගතයින් හත් දෙනෙක් නාවික හමුදාවේ අත්අඩංගුවට ", "News Content": "ශ්‍රී ලාංකික දෙමළ ජාතික සරණාගතයින් හත් දෙනෙකු නාවික හමුදාව විසින් අත්අඩංගුවට ගෙන තිබේ. ඉන්දියාවේ සරණාගත කඳවුරක සිට තලෙයි මන්නාරම දක්වා පැමිණෙමින් සිටියදී මොවුන් අත්අඩංගුවට ගත් බව වාර්තා වේ. ඉන්දීය වෙරළ ආරක්ෂක බලකාය සහ කියුබ්‍රාන්ච් පොලිසිය කළ දැනුම් දීමකට අනුව එම පිරිස අත්අඩංගුවට ගැනීම නාවික හමුදාව සමත් වී තිබේ. මේ අතර තමිල්නාඩු ධීවරයින් තිදෙනෙකු නාවික හමුදාව විසින් අත්අඩංගුවට ගෙන ඇත. අත්අඩංගුවට ගන්නා අවස්ථාවේදී ඔවුන් සතුව තිබු මුහුදු කූඩැල්ලන් තොගයක් ද හමුදා භාරයට ගෙන තිබේ.", "URL": "https://sinhala.adaderana.lk/news.php?nid=9695", "Category": null, "Parent URL": null}