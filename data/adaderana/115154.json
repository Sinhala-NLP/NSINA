{"Source": "Adaderana", "Timestamp": "July 27, 2019 08:47 pm", "Headline": "රටට ඇති එකම විකල්පය සජිත්", "News Content": "රටට ඇති එකම විකල්පය අමාත්‍ය සජිත් ප්‍රේමදාස මහතා බව විදුලි සංදේශ, ඩිජිටල් යටිතල පහසුකම්, විදේශ රැකියා සහ ක්‍රීඩා අමාත්‍ය අමාත්‍ය හරින් ප්‍රනාන්දු මහතා පවසයි. බදුල්ලේද (27) පැවැති මාධ්‍යහමුවකදී අමාත්‍යවරයා මේ බව සඳහන් කළේය. ඒ මහතා වැඩිදුරටත් අදහස් දක්වමින් පවසා සිටියේ අමාත්‍ය සජිත් ප්‍රේමදාස මහතා නොමැතිව දේශපාලනය කිරීමේ තේරුමක් නැති බවයි. එහිදී වැඩිදුරටත් අදහස් දක්වමින් අමාත්‍ය හරින් ප්‍රනාන්දු මහතා මේ බව පැවසීය. “එක්සත් ජාතික පක්ෂයේ ජනාධිපති අපේක්ෂකයා ලෙස සජිත් ප්‍රේමදාස මහතා නම්කළ යුතු බව මම අගමැති තුමාටත් පැහැදිළි කළා. අපි ජනතාව ඉදිරියේ යම්කිසි ප්‍රමාණයට හෝ පරිහානියට ලක්ව තිබෙන්නේ සමහර තීන්දු තීරණ නොගත් නිසාත් සමහර නායකයන්ගේ ක්‍රියා කළාපය නිසාත් කියා මා හිතනවා. ඒ වගේම අපි කරපු හොද දේවල් මාකට් කරන්න අපිට බැරිඋනා .මේක ඒ යාන්ත්‍රණය තුළ වූ පසු බැසීමක් .අපි සෑම පාසැල් දරුවෙකුටම කිරි වීදුරුවක් දෙනවා .අධ්‍යපන සංවර්ධණයට සෞඛ්‍ය සංවර්ධනයට අති විශාල මුදලක් වැය කර තිබෙනවා. මේවා හරියට ප්‍රකාශ නොවුනේ නායකත්වයේ යම් යම් අඩුපාඩ නිසයි. අද පක්ෂයට වැඩකරපු සමහර පාක්ෂිකයන් සමහර තැන්වල කඩාවැටිල තියෙනවා. ඒ නිසා මං විශ්වාස කරනවා අයියා අගමැති මල්ලී ජනාධිපති, එහෙම නැතිනම් මල්ලී අගමැති අයියා ජනාධිපති වෙන්න ඕන රටක් නොවෙයි මේක. අලුතින් දකින්න පුළුවන් අලුතින් හිතන්න පුළුවන් කිසි තැන වැරැද්දක් නැති නායකයෙක් ඉදිරියට ගේන්න පුළුවන් නම් පක්ෂය හා රට යම් තැනකට ගේන්න පුළුවන් යැයි තමා විශ්වාස කරනවා. සජිත් ප්‍රේමදාස මහතාට විරුද්ධව පක්ෂය තුලම සටනක් දියත් වෙනවා නේදැයි විමසූවිට හරින් ප්‍රනාන්දු මහතා පැවසුවේ එය හුදකලා සටනක් බවයි.“", "URL": "https://sinhala.adaderana.lk/news.php?nid=115154", "Category": null, "Parent URL": null}