{"Source": "Adaderana", "Timestamp": "June 28, 2019 12:38 pm", "Headline": "මහඇලගමුව වැව් රක්ෂිතයේ මහා පරිමාණ ගස් ජාවාරමක්", "News Content": "අනුරාධපුර දිස්ත්‍රික්කයට අයත් කැකිරාව මහඇලගමුව වැව් රක්ෂිතයේ වසර ගණානාවක් තිස්සේ මහා පරිමාණ ගස් ජාවාරමක් සිදුව ඇත. අක්කර 25කට අයත් මහවැලි සංවර්ධන අධිකාරියට අයත් භූමියක මෙම ජාවාරම සිදුවන බව ජනතාව පවසයි. මාර, කරඳ, මී, තිඹිරි, කුඹුක්, දඹ, රුක්අත්තන සහ හැළඹ යන දුර්ලභ ඝණයේ ගස් මෙම ස්ථානයෙන් ඉතා සුක්ෂම ආකාරයෙන් ගලවා ගෙන ගොස් අලෙවි කිරීමේ ජාවාරමක් පිළිබඳව තොරතුරු වාර්තා වෙයි. කලින් රක්ෂිතයට පැමිණි රාත්‍රී කාළයේදි සුක්ෂම ආකාරයෙන් වටිනා ගස් මුල්කපා ඇසුරුම් කරන අතර ඇණවුම් ලැබුණු වහාම ඒවා ගැණුම්කරුවන්ට ලබා දෙන බව ප්‍රදේශවාසීන් පවසා ඇත. එලෙස අලෙවි කිරීම සහ සුදානම් කරන ලද 270ක් පමණ රක්ෂිතය තුළ තවදුරටත් පවතියි. මෙම ජාවාරම නතර කරන ලෙස ප්‍රදේශවාසින් විසින් බලධාරීන් කොතෙක් දැනුම්වත් කළද ඊට බලධාරීන් මෙතෙක් විසදුම් ලබා නොදුන් බවට ජනතාව චෝදනා කරයි.", "URL": "https://sinhala.adaderana.lk/news.php?nid=112932", "Category": null, "Parent URL": null}