{"Source": "Adaderana", "Timestamp": "March 16, 2012 04:40 pm", "Headline": "සචින් ශතක 100 ට ළඟාවෙයි ", "News Content": "සිය එක්දින ජාත්‍යන්තර ක්‍රිකට් දිවියේ 100 වන ශතකය ලබාගනිමින් ශතක 100 ක් ලබාගත් ප්‍රථම ක්‍රිකට් ක්‍රීඩකයා බවට පත්වීමට මීට ස්වල්ප මොහොතකට පෙර ඉන්දීය ක්‍රීඩක සචින් තෙන්ඩුල්කාර් සමත්විය. බංග්ලාදේශ කණ්ඩායම සමග බංග්ලාදේශයේ මීර්පූර්හි පැවැත්වෙන ආසියානු කුසලාන තරගාවලියේ සිව්වන තරගයේ දී පන්දු 137 ට මුහුණදෙමින් සචින් මෙසේ සිය 100 වන ශතකය වාර්තා කළේය. මේ වනවිට නොදැවී ක්‍රීඩාකරන සචින් තෙන්ඩුල්කාර් පන්දු 142 ට මුහුණදෙමින් ලකුණු 109 ක් රැස්කරගෙන සිටියි. ඉන්දීය කණ්ඩායම මේ වනවිට පන්දු වාර 45 ක් තුළ කඩුලු 02 ක් දැවී ලකුණු 245 ක් ලබාගෙන ඇත.", "URL": "https://sinhala.adaderana.lk/news.php?nid=22846", "Category": null, "Parent URL": null}