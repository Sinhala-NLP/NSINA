{"Source": "Adaderana", "Timestamp": "May 11, 2018 02:53 pm", "Headline": "විදෙස් මුදල් තොගයක් ලංකාවෙන් ගෙනියන්න හදපු දෙදෙනෙකුට වැඩ වැරදුන හැටි ", "News Content": "විදේශීය මුදල් තොගයක් ගමන් මල්ලක සඟවාගෙන ලංකාවේ සිට සිංගප්පූරුව බලා යාමට උත්සහ කළ කාන්තාවක් හා පිරිමි පුද්ගලයෙකු ගුවන් තොටුපල රේගුව විසින් අත්අඩංගුවට ගෙන තිබේ. අත්අඩංගුවටගත් කාන්තාවට සහ පිරිමි පුද්ගලයාට වයස අවුරුදු 55 ක් හා 30 ක් වේ. අද (11) උදෑසන මොවුන් යූ.එල් 302 දරණ ගුවන් යානයෙන් සිංගප්පූරුව බලා පිටත්ව යාමට පැමිණ තිබේ. මොවුන්ගේ ගමන් මල්ලේ සඟවා තිබියදී ඇමරිකානු ඩොලර් 72,000 ක් සොයාගෙන ඇති අතර එහි වටිනාකම ශ්‍රී ලංකා මුදලින් රුපියල් 11,160,000 ක් වේ. සිද්ධිය සම්බන්ධයෙන් වැඩිදුර විමර්ෂණ සිදුකරයි.", "URL": "https://sinhala.adaderana.lk/news.php?nid=88923", "Category": null, "Parent URL": null}