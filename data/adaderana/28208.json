{"Source": "Adaderana", "Timestamp": "October 11, 2012 03:28 pm", "Headline": "කොරියානු සිහිනය සැබෑ කිරී‍මේ තරඟ විභාගයට සියල්ල සූදානම්", "News Content": "කොරියානු භාෂා ප්‍රවීණතා විභාගය පැවැත්වීම සඳහා මේ වන විට සියලු කටයුතු සූදානම් කර ඇති බව විදේශ ‍සේවා නියුක්ති කාර්යාංශය පවසයි. 10 වනවරට පැවැත්වෙන මෙවර කොරියානු භාෂා ප්‍රවීණතා විභාගය එළඹෙන 13 සහ 14 යන දිනවල කොළඹ ප්‍රදේශයේ පිහිටි මධ්‍යස්ථාන 9 දී පැවැත්වීමට නියමිතය. විභාගය සඳහා අයදුම්කරුවන් 34,268 ක් සුදුසුකම් ලබා ඇති අතර ඉන් 5000 ක දෙනෙක් ඉන් තෝරා ගැනීමට බලාපොරොත්තුවන බව විදේශ සේවා නියුක්ති කාර්යංශය සඳහන් කළේය. කොරියානු භාෂා ප්‍රවීණතා විභාගය ශ්‍රී ලංකා වි‍දේශ සේවා නියුක්ති කාර්යාංශයේ අධීක්ෂණය යටතේ කො‍රියානු මානව සම්පත් දෙපාර්තමේන්තුව හා ශ්‍රී ලංකා විභාග දෙපාර්තමේන්තුව විසින් පවත්වනු ලබයි. විභාගයේ දී වංචනික ක්‍රියා සිදු කරන බවට අනාවරණය වුවහොත් එම අපේක්ෂකයින්ට කොරියානු භාෂා ප්‍රවීණතා විභාගය සඳහා වසර 2 ක තහනමක් පැනවෙන බව විදේශසේවා නියුක්ති කාර්යංශයේ සභාපති අමල් සේනාලංකාධිකාර මහතා පවසයි.", "URL": "https://sinhala.adaderana.lk/news.php?nid=28208", "Category": null, "Parent URL": null}