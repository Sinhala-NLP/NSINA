{"Source": "Adaderana", "Timestamp": "January 20, 2017 10:12 am", "Headline": " අනතුරු 6යි-මරණ 6යි ", "News Content": "ප්‍රදේශ කිහිපයක සිදු වූ යතුරුපැදි අනතුරුවලින් පුද්ගලයින් හය දෙනෙකු මියගොස් තිබේ.මහව - සියඹලන්ගමුව මාර්ගයේ තිබ්බටුවාව හන්දිය අසලදී යතුරුපැදියක් පෙරළී 35 හැවිරිදි පුද්ගලයෙකු මියගොස් ඇති බව පොල්පිතිගම පොලීසිය පැවසුවේය.කැලණිය රතු පල්ලිය අසලදී පසු පසින් පැමිණි කැබ් රථයක් යතුරුපැදියක ගැටීමෙන් සිදු වූ අනතුරකින් බියගම, හේනහත්ත ප්‍රදේශයේ පදිංචිව සිටි 37 හැවිරිදි පුද්ගලයෙකු මියගොස් තිබේ.පරන්තන් - මුලතිව් පුලියන්පොත්තනේ හන්දිය අසලදී ලොරි රථයක් සහ යතුරුපැදියක් එකිනෙක ගැටීමෙන් සිදු වූ අනතුරකින් 26 හැවිරිදි තරුණයෙකු මියගොස් ඇති බව ධර්මපුරම් පොලීසිය සඳහන් කළේය.රත්නපුර - නිවතිගල මාර්ගයේ මාවුදැල්ල ප්‍රදේශයේදී යතුරුපැදියක් පෞද්ගලික බස් රථයක ගැටීමෙන් 53 හැවිරිදි යතුරුපැදිකරු මියගොස් තිබේ.මේ අතර ගල්කිස්ස, බෙලෙක්කඩේ හන්දිය අසලදී පුද්ගලික බස් රථයක් සහ ත්‍රී රෝද රථයක් එකිනෙක ගැටීමෙන් සිදු වූ අනතුරකින් 65 හැවිරිදි ත්‍රිරෝද රථ රියදුරු මියගොස් ඇති බව ගල්කිස්ස පොලීසිය පැවසුවේය.මහනුවර - මහියංගණය මාර්ගයේ වෑතලාව ප්‍රදේශයේදී ද වෑන් රථයක ගැටීමෙන් 89 හැවිරිදි පුද්ගලයෙකු මියගොස් තිබේ.", "URL": "https://sinhala.adaderana.lk/news.php?nid=68330", "Category": null, "Parent URL": null}