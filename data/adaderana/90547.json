{"Source": "Adaderana", "Timestamp": "June 8, 2018 06:37 am", "Headline": "බැඳුම්කර වංචාවෙන් උපයාගත් සල්ලි සත පහක්වත් මම අරගෙන නෑ", "News Content": "“එක්සත් ජාතික පක්ෂෙ මතයත්, විධායක ජනාධිපති ක්‍රමය අහෝසි කරන්න ඕනෑ. මොකද පහුගිය ජනාධිපතිවරණ මැතිවරණෙ මෛත්‍රිපාල සිරිසේන ජනාධිපති මැතිවරණ ව්‍යාපාරෙ අපි පැහැදිලිවම කිව්වෙ විධායක ජනාධිපති ක්‍රමය අහෝසි කරන්නත් ජනාධිපති මැතිවරණෙ එක පොරොන්දුවක්“ යැයි සමාජ සවිබල ගැන්වීම් අමාත්‍ය පී. හැරිසන් මහතා අමාත්‍යංශයහි පැවැති මාධ්‍ය සාකච්ඡාවකට එක්වෙමින් පැවැසීය . එහිදී වැඩිදුරටත් අදහස් දැක්වූ අමාත්‍යවරයා, 20වන සංශෝධනේ ජනතා විමුක්ති පෙරමුණ ඉදිරිපත් කරලා තියෙනවා විධායක ජනාධිපති ක්‍රමය අහෝසි කරන්න ඕනෙ කියලා . ඒ වගේම එජාපය අපි පැහැදිලි ස්ථාවරේක ඉන්නවා, විධායක ජනාධිපති ක්‍රමය ඉවත් කළ යුතුයි කියන තැන.දැන් මම දැක්කා 16 කණ්ඩායමේ ලක්ෂ්මන් යාපා කියලා තිබුනා 20 ඉල්ලා අස්කරගන්න ඕනෑ කියලා. දැන් ඒගොල්ලන්ට එවන සංශෝධනය විතරක් නෙවේ, ඒගොල්ලො කියපුවා හුඟක් ඉල්ලා අස් කරගන්න වෙලා තියෙනවනේ. දැන් මේ ඒ පැත්තටත් නෑ, මේ පැත්තටත් නෑ. ඒගොල්ලො කියන විදියටම මේ වැඩ කටයුතු කෙරෙනවා නම් මං හිතන්නෙ පහුගිය ජනාධිපතිවරණෙ මහින්ද රාජපක්ෂ මැතිතුමා ජයග්‍රහණය කරනවා. ඒක වුණේ නෑනෙ. ඉතින් ඒක නිසා ඒගොල්ලො කියන හැමදෙයක්ම ඇත්තයි කියල කියන්න බෑ. අපි පැහැදිලිවම එක්සත් ජාතික පක්ෂය හැටියට මේ විධායක ජනාධිපති ක්‍රමය අහෝසි කළ යුතුයි කියන තැන ඉන්නවා. බැදුම්කර වංචාවෙන් උපයාගත් සල්ලි සත පහක් වත් මම අරගෙන නෑ ඇලෝසියස් සල්ලි ගන්න මට වුවමනාවක් නෑ එහෙම සල්ලි ගන්න වුවමනාවක් වෙලත් නෑ, මට කවුරුවත් සල්ලි ගෙනත් දීලත් නෑ, මම අරනුත් නෑ. විශේෂයෙන්ම මතක් කරන්න ඕනෑ, මේ දයාසිරි හිටපු ඇමති තුමා කිව්වේ 166ක් ඉන්නවා කියල. හැබැයි පහුගිය කාලේ... ඒ කියන්නෙ දින100 ආණ්ඩුව කාලෙ එක්සත් ජාතික පක්ෂෙ හිටියෙ මන්ත්‍රීවරු 47යි. වැඩි හරියක් හිටියෙ පොදුජන එක්සත් පෙරමුණට සම්බන්ධ අය. ඉතින් එහෙනම් එතුමා කියන හැටියට 166 හිටියේ කවුරුත් එක්ක ද කියලා ප්‍රශ්නයක් තියෙනවා. ඒක නිසා අපි කියන්නෙත් කථානායකතුමන් කරුණාකරලා මේ ලැයිස්තුව ඉදිරිපත් කරන්න. එතකොට කව්ද මේ සල්ලි ගත්තෙ, කව්ද දුන්නෙ කියලා බලාගන්න පුළුවන්. පැහැදිලිව කියන්න ඕනෑ මම නම් සල්ලි අරනුත් නෑ, මට කවුරුවත් දෙන්න ඇවිල්ලත් නෑ. මොකද මේ අර්ජුන් ඇලෝසියස් අවු.10ක් 15ක් විතර ම හිටියේ මහින්ද රාජපක්ෂ මැතිතුමයි, එතුමගේ දරුවෝ ටිකයි ඔය ඒකාබද්ධෙත් එක්ක හිටියේ. මොකද මේ මැතිවරණයේ ජයග්‍රහණයට ඉස්සරින් දවසෙත් එතුමා මහින්ද රාජපක්ෂ ජනාධිපතිතුමාත් එක්ක හිටියේ කියලා ෆේස්බුක්වලත් ගියා. ඉතින් ඒක නිසා තමන්ගේ හෘද සාක්ෂියට අනුව කවුද සල්ලි අරං තියෙන්නෙ නැත්තෙ කියන එක පැහැදිලිව ඒගොල්ලො දන්නවා. දැනටමත් ඒ නිසා අපි බලාගෙන ඉන්නෙ කථානායකතුමා මේ ලැයිස්තුව එළියට දානකල්.", "URL": "https://sinhala.adaderana.lk/news.php?nid=90547", "Category": null, "Parent URL": null}