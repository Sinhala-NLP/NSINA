{"Source": "Adaderana", "Timestamp": "July 30, 2012 12:00 pm", "Headline": "විදුලි කඩාකප්පල්කාරීන්ට එරෙහිව දැඩි පියවර ගන්නවා", "News Content": "විදුලි බලාගාරවල කඩාකප්පල්කාරී ක්‍රියා සිදුකරන හෝ හිතාමතාම විදුලිය බිඳවැටීමට සලස්වන කවර පුද්ගලයෙකුට වුවද එරෙහිව දැඩි ක්‍රියාමාර්ග ගන්නා බව ජනාධිපති මහින්ද රාජපක්ෂ මහතා පවසයි. අද (30)පෙරවරුවේ අරලියගහ මන්දිරයේදී මාධ්‍ය ප්‍රධානීන් හමුවූ අවස්ථාවේදී හෙතෙම මේ බව කියා සිටියේය. මෙහිදී මාධ්‍ය ප්‍රධානීන් විසින් විමසන ලද ප්‍රශ්න වලට පිළිතුරු දෙමින් ජනාධිපතිවරයා පවසා ඇත්තේ විශ්ව විද්‍යාල ආචාර්යරුන්ගේ ගැටලුව දෙපාර්ශවයටම වාසිදායක වන අන්දමින් විසඳුමක් කෙරෙහි අවධානය යොමුකර ඇති බවයි.", "URL": "https://sinhala.adaderana.lk/news.php?nid=26183", "Category": null, "Parent URL": null}