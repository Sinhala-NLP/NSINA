{"Source": "Adaderana", "Timestamp": "March 21, 2016 09:19 am", "Headline": " මධ්‍යම කඳුකරයේ අක්කර 500ක් විනාශයි", "News Content": "බෝපත්තලාව, කිරිගල්පොත්ත රක්ෂිතයේ ගින්නක් හටගෙන තිබේ.ගින්නෙන් අක්කර 250කට අධික ප්‍රමාණයක් විනාශයට පත්ව ඇති බව පොලීසිය සඳහන් කළේය.කිසියම් පිරිසක් විසින් රක්ෂිතයට ගිනි තබා ඇති අතර ඒ හේතුවෙන් ගින්න හටගෙන ඇති බව පොලීසිය සඳහන් කළේය.මේ දිනවල පවතින වියළි කාලගුණයත් සමඟ ගින්න සීඝ්‍රයෙන් පැතිර ‍ගොස් ඇති බව වාර්තා වෙයි.කෙසේ වෙතත් ගින්න පැතිරීම මැඩපැවැත්වීම සඳහා හමුදා භටයින් කැඳවා ඇති බව ද පොලීසිය සඳහන් කරයි.මේ අතර මධ්‍යම කඳුකරයේ මේ දිනවල පවතින ගිනි ගැනීම් හේතුවෙන් බටහිර බෑවුමේ ජල පෝෂක ප්‍රදේශවලට අයත් අක්කර 500ක් පමණ විනාශයට පත්ව ඇති බව ද වාර්තා වෙයි.මෙම බොහෝ ගිනිගැනීම් මනුෂ්‍ය ක්‍රියාකාරකම් හේතුවෙන් සිදු වන බව ආපදා කළමණාකරන මධ්‍යස්ථානය සඳහන් කළේය.මේ සම්බන්ධයෙන් අවස්ථා කිහිපයකදී ජනතාව දැනුවත් කළ ද ජනතාව ඒ පිළිබඳව වැඩි සැළකිල්ලක් නොදක්වන බව එම මධ්‍යස්ථාන සඳහන් කරයි.මෙම තත්ත්වය හමුවේ කැළෑ ගිනිගැනීම් ඉදිරියේදී මිට වඩා ඉහළයා හැකි බව එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=58445", "Category": null, "Parent URL": null}