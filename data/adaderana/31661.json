{"Source": "Adaderana", "Timestamp": "February 15, 2013 04:05 pm", "Headline": "පෞද්ගලික අංශයට තරගයක් දියහැකි සම්පත් තැපෑලට තියෙනවා", "News Content": "තැපැල් සේවය නවීකරණය කරමින් වඩා කාර්යක්ෂම සහ ගුණාත්මක සේවාවක් ජනතාවට ලබාදීමට රජය සුවිශේෂී වැඩ කොටසක් සිදුකොට ඇති බව ජනාධිපති මහින්ද රාජපක්ෂ මහතා පවසයි. පෞද්ගලික අංශය සමඟ තරග කළ හැකි සම්පත් මේ වන විට තැපෑල සතුව පවතින බව ද ජනාධිපතිවරයා පෙන්වාදෙයි. තැපැල් සේවය පරිගණක ගත කිරීම සඳහා මෙවර අයවැය තුළින් ද රුපියල් මිලියන 650 ක් වෙන් කර ඇති බව ජනාධිපතිවරයා සඳහන් කරයි. තැපැල් සේවය ජාල ගත කිරීමේ වැඩපිළිවෙළ ශක්තිමත් කරමින් පරිගණක නිලධාරීන් 1080 දෙනෙකුට පත්වීම් ලිපි ප්‍රදානය කිරීම නිමිත්තෙන් අරලිගහ මන්දිරයේ පැවති උත්සවයකට සහභාගී වෙමින් ජනාධිපතිවරයා මෙම අදහස් පළ කරන ලදී.", "URL": "https://sinhala.adaderana.lk/news.php?nid=31661", "Category": null, "Parent URL": null}