{"Source": "Adaderana", "Timestamp": "October 27, 2018 01:35 pm", "Headline": "පාර්ලිමේන්තු සැසි වාරය කල් දමයි", "News Content": "වහාම ක්‍රියාත්මක වන පරිදි පාර්ලිමේන්තු සැසිවාරය කල්දමා තිබේ. ජනාධිපති මෛත්‍රිපාල සිරිසේන මහතාගේ නියෝගය පරිදි ඊට අදාල ගැසට් නිවේදනය මේ වන විට මුද්‍රණය සඳහා රජයේ මුද්‍රණාලය වෙත යොමු කර තිබේ. ඒ අනුව නැවත පාර්ලිමේන්තුව රැස්වීමේ දිනය ලෙස දක්වා ඇත්තේ නොවැම්බර් මස 16 වන දිනයි. පාර්ලිමේන්තුව කල්තැබීම සඳහා ජනාධිපතිවරයාට ඇති බලතල අනුව මෙම නියෝගය නිකුත් කර ඇති අතර පාර්ලිමේන්තු දින දර්ශනයට අනුව ලබන බදාදා පාර්ලිමේන්තුව රැස්වීමට නියමිතව තිබුණි. මේ සම්බන්ධයෙන් නිකුත් කරන ලද අති විශේෂ ගැසට් පත්‍රය පහතින් දැක්වෙයි.", "URL": "https://sinhala.adaderana.lk/news.php?nid=98313", "Category": null, "Parent URL": null}