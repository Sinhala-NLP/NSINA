{"Source": "Adaderana", "Timestamp": "December 14, 2017 12:56 pm", "Headline": "රාමනාදන්පුරම් අනාථ කදවුරේ සිටි 18 හැවරිදි තරුණයා වස පානය කරයි ", "News Content": "ඉන්දියාවේ රාමනාදන්පුරම් අනාථ කදවුරේ සිටි යාපනයේ පදිංචි දහ අට හැවිරිදි සරණාගත තරුණයෙකු 14 දා වස පානය කොට සියදිවි හානි කරගෙන තිබේ. ඔහු සමඟ ඉන්දියාවට ගිය ඔහුගේ මව හා පියා මීට පෙර ශ්‍රී ලංකාවට පැමිණ යාපනයේ තිරුනවේලි ප්‍රදේශයේ පදිංචියට පැමිණ ඇත. මෙම තරුණයා එම අවධියේදී ඉන්දියාවේ රාමනාදන්පුරම් සරණාගත කදවුරේම සිටිමින් වසර තුනක ඩිප්ලෝමා පාඨමාලාවක් හදාරමින් සිට ඇත. ඔහු මියගිය බව මේ වනවිට යාපනයේ සිටින ඔහුගේ මවට හා පියාට දැනුම්දී ඇතත් ඔහු වස පානය කිරීමට හේතුව මෙතෙක් අනාවරණය වී නොමැත. කෙසේ වෙතත් පරීක්ෂණ කටයුතු වලින් පසුව ඔහුගේ දේහය යාපනයට ගෙන්වා ගැනීම සඳහා සහය ලබාදෙන මෙන් මියගිය තරුණයාගේ ඥාතීන් පිරිසක් යාපනයේ පිහිටි නියෝජ්‍ය ඉන්දීය මහ කොමසාරිස් කාර්යාලයෙන් ඉල්ලීමක් කොට තිබේ.", "URL": "https://sinhala.adaderana.lk/news.php?nid=81517", "Category": null, "Parent URL": null}