{"Source": "Adaderana", "Timestamp": "September 1, 2017 11:45 am", "Headline": "නිදන් හෑරු 8ක් අත්අඩංගුවට", "News Content": "වීරගුල, පල්ලේතුත්තිරිපිටිය ප්‍රදේශයේ නිදන් වස්තු ලබා ගැනිමේ අරමුණින් කැණිම් සිදු කළ පුද්ගලයින් 08 දෙනෙකු අත්අඩංගුවට ගෙන තිබේ. වීරගුල පොලිස් ස්ථානයට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිස් මුලස්ථානය පවසයි. එහිදී ඔවුන් සතුව තිබී කැණිම් සිදු කිරිම සඳහා යොදා ගන්නා උපකරණ කිහිපයක් ද පොලිසිය බාරයට ගෙන තිබේ. සැකකරුවන් ගම්පහ, යක්කල සහ අඹගස්පිටිය යන ප්‍රදේශවල පදිංචිකරුවන් බව සඳහන් වෙයි. ඔවුන් අද(01) අත්තනගල්ල මහේස්ත්‍රාත් අධිකරණයට ඉදිරිපත් කිරිමට නියමිත බව වීරගුල පොලීසිය සඳහන් කළේය.", "URL": "https://sinhala.adaderana.lk/news.php?nid=76981", "Category": null, "Parent URL": null}