{"Source": "Adaderana", "Timestamp": "May 2, 2013 09:24 am", "Headline": " ලක්ෂ 25ට වැඩිය වටිනා රන් කැබලි 4 ක් සමග පුද්ගලයෙක් දැලේ", "News Content": "රුපියල් ලක්ෂ 25ට අධික වටිනාකමකින් යුත් රන්කැබලි 4 ක් සමඟ පුද්ගලයෙකු කටුනායක ගුවන්තොටුපළේදී අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණී මහතා කියා සිටියේ මහනුවර ප්‍රදේශයේ පදිංචිකරුවෙකු මෙලෙස අත්අඩංගුවට ගෙන ඇති බවයි. මොහු ඊයේ රාත්‍රීයේ ඉන්දියාවේ මුම්බායි බලා පිටත්ව යාමට සූදානමින් සිටි බව ගුවන් තොටුපළ රේගුව සඳහන් කරයි. සැකකරුගේ පාවහන් තුළ ඉතා සූක්ෂම ලෙස මෙම රන් කැබලි අසුරා තිබූ අතර එහි බර ග්‍රෑම් 400 ක් පමණ වන බව ලෙස්ලි ගාමිණී මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33744", "Category": null, "Parent URL": null}