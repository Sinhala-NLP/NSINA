{"Source": "Adaderana", "Timestamp": "August 4, 2018 01:24 pm", "Headline": "විදේශගතව සිටින ශ්‍රී ලාංකීක  ඉංජීනේරුවන්ට ජනාධිපතිගෙන් ආරාධනාවක් ", "News Content": "මෙරට හැරදා ගොස් , විදේශ ගතව සිටින ඉංජිනේරුවන්ට දිවයිනට පැමිණෙන්නැයි විවෘත ආරාධනාවක් සිදුකරන බව ජනාධිපති මෛත්‍රිපාල සිරිසේන මහතා පැවසීය. ජනාධිපතිවරයා පෙන්වා දෙන්නේ සැලසුම්කළ සංවර්ධන ව්‍යාපෘති රැසක් ඉලක්ක සහගතව අවසන් කිරිම සදහා ප්‍රධාන ගැටලුව බවට පත්ව ඇත්තේ ලාංකික ඉංජිනේරුවන්ගේ හිඟතාවය බවයි. පොළොන්නරුවේ පැවැති උත්සවයකට එක්වෙමින් ජනාධිපතිවරයා මේ බව ප්‍රකාශ කළේය. පිබිදෙමු පොළොන්නරුව දිස්ත්‍රික් සංවර්ධන වැඩසටහන යටතේ රුපියල් මිලියන 14ක් වැයකරමින් ඉදිකෙරුණු හිඟුරක්දමන කාශ්‍යප පිරිවෙණේ අභිනව භික්ෂු නේවාසිකාගාරය සඟ සතු කොට පූජා කිරිම ඊයේ(03) පස්වරුවේ සිදුකෙරුණේ ජනාධිපති මෛත්‍රිපාල සිරිසේන මහතාගේ ප්‍රධානත්වයෙනි. අනතුරුව ජනාධිපතිවරයා , විහාරාධිපති පූජ්‍ය මැදිරිගිරියේ වීනිත නායක ස්වාමින් වහන්සේ බැහැදුටුවේය. පිරිවෙනේ ශිෂ්‍ය භික්ෂූන් වහන්සේලා දෙළොස් නමක් වෙත ඉගෙනුම් උපකරණ කට්ටල ප්‍රදානය කිරිමද ජනාධිපතිවරයා අතින් සිදුකෙරුණි.", "URL": "https://sinhala.adaderana.lk/news.php?nid=93806", "Category": null, "Parent URL": null}