{"Source": "Adaderana", "Timestamp": "February 5, 2016 04:05 pm", "Headline": "නීතිපති පුටුව තවමත් හිස්", "News Content": "යහපාලන ආණුඩුව විසින් නීතිය ක්‍රියාත්මක කිරීමට දරණ දායකත්වය පිළිබඳව සෑහීමකට පත් නොවන බව මහාචාර්ය සරත් විජේසූරිය මහතා පවසයි.අද(05) කොළඹදී පැවති මාධ්‍ය හමුවකට එක් වෙමින් ඒ මහතා මෙම අදහස් පළ කර තිබේ.පසුගිය මස 25වන දින හිටපු නීතිපතිවරයා විශ්‍රාම ගියද තවමත් එම තනතුර සඳහා නීතිපතිවරයෙකු පත් කර නොමැති බව ඒ මහතා පෙන්වා දී තිබේ.හිටපු නීතිපතිවරයාගේ ක්‍රියාකලාපයන් පිළිබඳව සතුටුදායක විය නොහැකි බව පැවසූ ඒ මහතා පෙන්වා දුන්නේ මෙවර පත්වන නීතිපතිවරයා අධිකරණ පද්ධතිය තුළ සාධාරණයට ගරු කරන නීතිපති වරයෙකු වෙවි කියා බලාපොරොත්තු වන බවයි.වැඩිදුරටත් අදහස් දක්වමින් ඒ පෙන්වා දුන්නේ නීතිපති තනතුර සඳහා සුදුසු පුද්ගලයෙකු කඩිනමින් පත්කළ යුතු බවයි.", "URL": "https://sinhala.adaderana.lk/news.php?nid=56942", "Category": null, "Parent URL": null}