{"Source": "Adaderana", "Timestamp": "June 1, 2013 01:50 pm", "Headline": "  ඝාතන සැකකරුවෙක් අවුරුදු 9ට පසු අල්ලයි", "News Content": "මනුෂ්‍ය ඝාතන සිද්ධියක් සම්බන්ධයෙන් අවශ්‍යව සිටි සැකකරුවෙකු තණමල්විල, රණවරුණාව ප්‍රදේශයේ දී අත්අඩංගුවට ගෙන තිබේ. වලස්මුල්ල පොලිස්ථානයේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇත. 2004 වර්ෂයේ වලස්මුල්ල ප්‍රදේශයේ සිදුකළ පුද්ගල ඝාතන සිද්ධියක් සම්බන්ධයෙන් අදාළ සැකකරුට එරෙහිව චෝදනා එල්ලවී තිබුණි. ඝාතනය සිදුකර සැකකරු ප්‍රදේශයෙන් පලාගොස් රණවරුණාව ප්‍රදේශයේ හේන් ගොවිතැන් කටයුතුවල නිරතව සිට තිබේ. සැකකරු වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර වලස්මුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34542", "Category": null, "Parent URL": null}