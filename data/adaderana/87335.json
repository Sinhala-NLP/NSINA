{"Source": "Adaderana", "Timestamp": "April 12, 2018 10:38 am", "Headline": "මත්ද්‍රව්‍ය සමඟ ඉන්දීය කතක් ගුවන් තොටුපලේ දී මාට්ටු", "News Content": "මත්ද්‍රව්‍ය විශේෂයක් සමඟ ඉන්දීය ජාතික කාන්තාවක් කටුනායක ගුවන් තොටුපලේදී අත්අඩංගුවට ගෙන තිබේ. ඉන්දියාවේ සිට පැමිණි ඇය සතුව තිබු මත්ද්‍රව්‍ය ප්‍රමාණය ග්‍රෑම් 212ක්. 31ක් හැවිරිදි සැකකාරිය අද(12) මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි. සිද්ධිය සම්බන්ධයෙන් පොලිස් මත්ද්‍රව්‍ය නාශක කාර්යංශය වැඩිදුර විමර්ශන මෙහෙයවයි. මේ අතර නිවාස බිඳ දේපල සෝරාගැනීමේ සිද්ධියකට සම්බන්ධ සැකකරුවෙක් හොරොයින් ග්‍රෑම් 1යි මිලිග්‍රෑම් 20ක් සමග බස්නාහිර පළාත විශේෂ අපරාධ මෙහෙයුම් ඒකකය විසින් අත්අඩංගුවට ගෙන තිබේ. අදාළ සැකකරු ගල්කිස්ස මහේස්ත්‍රාත් අධිකණයේ විභාග වන නඩු කිහිපයක් සම්බන්ධයෙන් වරෙන්තු නිකුත් වී සිටි අයෙකු වන අතර ඔහු ද අද අධිකරණය වෙත ඉදිරිපත් කිරීමට නියමිත බව පොලිසීය ප්‍රකාශ කළේය.", "URL": "https://sinhala.adaderana.lk/news.php?nid=87335", "Category": null, "Parent URL": null}