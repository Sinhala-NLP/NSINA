{"Source": "Adaderana", "Timestamp": "August 16, 2016 12:56 pm", "Headline": "  සංහිඳියාව විනාශ කරන්න පිරිස් උත්සාහ දරනවා", "News Content": "රට තුළ ඇති වන සංහිඳියාව විනාශ කිරීමට ඇතැම් පිරිස් උත්සාහ දරමින් සිටින බව ශ්‍රී ලංකා මුස්ලිම් කොංග්‍රසය පවසයි.මුස්ලිම් කොංග්‍රසයේ නායක අමාත්‍ය රවුෆ් හකීම් මහතා පෙන්වා දෙන්නේ වත්මන් රජය ගෙන යන වැඩපිළිවෙළ කඩා කප්පල් කිරීමට එම පිරිස් උත්සාහ දරමින් සිටින බවයි.ඇල්පිටිය ප්‍රදේශයේ පැවති උත්සවයකට එක්වෙමින් අමාත්‍ය රවුෆ් හකීම් මහතා මෙම අදහස් පළ කළේය.මේ අතර තම පාලන කාලය තුළ සංහිඳියාව ඇති කිරීම සඳහා පාසල් විෂය මාලාවට එක් කළ බොහෝ කරුණු පසුගිය ආණ්ඩුව විසින් ඉවත් කර ඇති බව හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය පවසයි.රුවන්වැල්ල ප්‍රදේශයේ පැවති ජනහමුවකට එක්වෙමින් හිටපු ජනාධිපතිවරිය මෙම අදහස් පළ කළේය.", "URL": "https://sinhala.adaderana.lk/news.php?nid=63106", "Category": null, "Parent URL": null}