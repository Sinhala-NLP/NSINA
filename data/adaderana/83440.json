{"Source": "Adaderana", "Timestamp": "January 24, 2018 10:51 am", "Headline": " පොලොන්නරුවේ කෙටි ගමන් බස්  ධාවනයෙන් ඉවත්වෙයි", "News Content": "පොලොන්නරුව දිස්ති‍්‍රක්කය තුළ කෙටි ගමන් බස්රථ ධාවනයෙන් ඉවත්ව සිටින බව පොලොන්නරුව නාගරික හා ජනපද බස් රථ ධාවකයින්ගේ සංගමය පවසයි. 23(ඊයේ) මෙලෙස බස්රථ ධාවනයෙන් ඉවත්ව සිටියේ උතුරුමැද පළාත් මාර්ගස්ථ මඟී ප‍්‍රවාහන අධිකාරිය විසින් නීති උල්ලංඝණය කරමින් පුද්ගලික වාසි ලබාගෙන මාර්ග බලපත‍්‍ර නිකුත් කිරීම දිර්ඝ කිරීම, අසාධාරණ ලෙස බස්රථ හිමියන්ගෙන් දඩමුදල් ගාස්තු අය කරන බවත්ය. මේ හේතුවෙන් තමන්ගේ රැකියාව කරගත නොහැකි තත්ත්වයක් උදා වී ඇති බවත්, ඒ සඳහා බළධාරීන් නිසි විසඳුමක් ලබා දෙන තුරු පොලොන්නරුව දිස්ති‍්‍රක්කය තුළ කෙටි ගමන් බස්රථ ධාවනයෙන් ඉවත්ව සිටින බව පොලොන්නරුව නාගරික හා ජනපද බස් රථ ධාවකයින්ගේ සංගමය ලේකමි ඩබ්.ජී නලින් තරංග ගමගේ කියයි. කඳුරුවෙල පිහිටි ප‍්‍රධාන බස් නැවතුම්පොලෙන් දිස්ති‍්‍රක්කය පුරා ගම්මාන වෙත ධාවනය වෙන බස් රථ 100ක පමණ කොන්දොස්තරවරුත් රියදුරන් මෙම වර්ජනයෙ යෙදී සිටී. මෙම වර්ජනය හේතුවෙන් බස්රථ ධාවනය නොවීම නිසා පොලොන්නරුව දිස්ති‍්‍රකයේ මඟී ජනතාව දැඩි අපහසුතාවයට පත්ව ඇති බව ජනතාව කියයි.", "URL": "https://sinhala.adaderana.lk/news.php?nid=83440", "Category": null, "Parent URL": null}