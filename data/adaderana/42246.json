{"Source": "Adaderana", "Timestamp": "April 2, 2014 11:17 am", "Headline": "සිංගප්පූරුවේ විදේශ ඇමති දිවයිනට ", "News Content": "නිල සංචාරයක් සඳහා සිංගප්පුරු විදේශ අමාත්‍ය කේ.ශන්මුගම් මහතා අද(02) දිනයේ මෙරටට පැමිණීමට නියමිතව තිබේ. ඔහු ලබන 05 වන දින දක්වා දිවයිනේ රැඳී සිටින බව විදේශ කටයුතු අමාත්‍යංශය සඳහන් කළේය. සිංගප්පුරු විදේශ අමාත්‍ය කේ.ශන්මුගම් මහතා ජනාධිපති මහින්ද රාජපක්ෂ මහතා මුණගැසී සාකච්ජා කිරීමට නියමිත අතර විදේශ අමාත්‍ය මහාචාර්ය ජී.එල් පීරිස් මහතා මුණගැසී සාකච්ජා කිරීමට නියමිත බව ද විදේශ කටයුතු අමාත්‍යංශය පවසයි. මෙහිදී සිංගප්පුරුව සහ ශ්‍රී ලංකාව අතර අවබෝධතා ගිවිසුමකට ද අත්සන් තැබීමට නියමිතය. ඔහු මෙරට රැඳී සිටින කාලය තුළ යාපන ප්‍රදේශයේ සංචාරය කිරීමට නියමිතව තිබේ. ඒ අනුව ඔහු ලබන සිකුරාදා දිනයේ යාපනය ප්‍රදේශයේ සංචාරය කිරීමට නියමිත බව සඳහන් වෙයි. මේ අතර සිංගප්පුරු අග්‍රාමාත්‍යවරයා මෙරට රැඳී සිටින කාලය තුළ රජයේ ඉහලපෙලේ නිලධාරීන් රැසක් සමඟ සාකච්ජා පැවැත්වීමට නියමිත බව විදේශ අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=42246", "Category": null, "Parent URL": null}