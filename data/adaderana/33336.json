{"Source": "Adaderana", "Timestamp": "April 17, 2013 12:28 pm", "Headline": "බෝස්ටන් බෝම්බවලින් ලාංකිකයින්ට තුවාල නෑ", "News Content": "අමෙරිකාවේ බොස්ටන් මැරතන් ධාවන තරගය අතර තුර දී සිදුවු බෝම්බ පිපිරීමෙන් තුවාල ලැබූවන් අතර කිසිදු ශ්‍රී ලාංකිකයෙකු නොමැති බව විදේශ කටයුතු අමාත්‍යාංශය පවසයි. ලෝකයේ ප්‍රධානතම මැරතන් ධාවන තරගාවලියක් වන බොස්ටන් ධාවන තරගාවලිය නැරඹීමට ලොව පුරා ප්‍රේක්ෂකයින් අති විශාල සංඛ්‍යාවක් සහභාගී වේ. ඊයේ දිනයේ බෝම්බ ප්‍රහාරය සිදුවන අවස්ථාවේ දස දහස් ගණනක් ප්‍රේක්ෂකයින් පිරිසක් වීදිවල රැඳී සිටි බව විදෙස් මාධ්‍ය වාර්තා කළේය. බෝම්බ ප්‍රහාරයෙන් පුද්ගලයින් තිදෙනෙකු ජීවිතක්ෂයට පත් වු අතර තවත් සියයකට වැඩි පිරිසක් තුවාල ලැබුහ. කෙසේ වෙතත් තුවාල ලැබු පිරිස අතර ශ්‍රී ලාංකිකයින් සිටින බවට වාර්තා නොවන බව විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=33336", "Category": null, "Parent URL": null}