{"Source": "Adaderana", "Timestamp": "March 17, 2019 06:49 am", "Headline": " රාජ්‍ය දේපල අවභාවිත කරන්නන්ට දැඩි නීති අවශ්‍යයයි", "News Content": "රජය සතු දේපල අවභාවිත කරන පුද්ගලයින්ට එරෙහිව නීතිය දැඩිව ක්‍රියාත්මක කළ යුතු බව ධීවර හා ජලජ සම්පත් සංවර්ධන රාජ්‍ය අමාත්‍ය දිල්පි වෙදආරච්චි මහතා පවසා සිටියි. අමාත්‍යවරයා පෙන්වා දෙන්නේ මහජන දේපළ එක් එක් පුද්ගලයාගේ අවශ්‍යතාව මත භාවිත කිරීම සඳහා, ඉඩ ලබානොදීමට සියලු ආයතන ප්‍රධානීන් වගබලා ගත යුතු බවය. එවැනි කටයුතු පිළිබඳ වහා නීතිපති වෙත කරුණු ඉදිරිපත් කර, නීතිය උපරිමයෙන් ක්‍රියාත්මක කළ යුතු බවත් නීතියේ ප්‍රමාදයක් ඇත්නම් රාජ්‍ය සම්පත් සුරැකීම සඳහා පෞද්ගලික නීතිවේදීන්ගේ සහය ලබාගැනීමට ද කටයුතු කළ යුතු බව දිලිප් වෙදආරච්චි මහතා පවසා සිටියි. ධීවර හා ජලජ සම්පත් සංවර්ධන අමාත්‍යාංශයට අයත් සියලු ආයතන ප්‍රධානීන්ගේ සහභාගීත්වයෙන් පැවති සාකච්ඡාවකදී රාජ්‍ය අමාත්‍ය දිලිප් වෙදආරච්චි මහතා මේ බව සඳහන් කළේය.", "URL": "https://sinhala.adaderana.lk/news.php?nid=106192", "Category": null, "Parent URL": null}