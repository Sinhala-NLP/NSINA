{"Source": "Adaderana", "Timestamp": "January 27, 2016 03:36 pm", "Headline": "දුම්රියේ හොරෙන් ගිය 95කට දඩ ", "News Content": "දුම්රිය ප්‍රවේශපත් වැරදි සම්බන්ධයෙන් දිනක් තුළ පුද්ගලයන් 95 දෙනෙකු අත්අඩංගුවට ගෙන නීතිය ක්‍රියාත්මක කළ බව දුම්රිය දෙපාර්තමේන්තුව පවසයි.දුම්රිය ආරක්ෂක නිලධාරීන් සහ සංචාරක ප්‍රවේශපත් පරීක්ෂක නිලධාරීන් දුම්රිය සාමාන්‍යාධිකාරීවරයාගේ උපදෙස් මත ප්‍රධාන දුම්රිය මාර්ගයේ සිදුකරන ලද විශේෂ වැටලීමකදී ඔවුන් අත්අඩංගුවට ගෙන ඇති බව සඳහන්ය.ප්‍රධාන දුම්රිය මාර්ගයේ දුම්රිය 22ක් පල්ලෙවෙල දුම්රිය ස්ථානයේ දී හදිසි පරීක්ෂාවකට ලක්කර ඇති අතර එහිදී ප්‍රවේශපත් නොමැතිව ගමන් කළ පුද්ගලයන් සහ ඉහළ පංතියේ ගමන් කළ පුද්ගලයන්ට එරෙහිව මෙලෙස නීතිය ක්‍රියාත්මක කළ බව දුම්රිය දෙපාර්තමේන්තුව සඳහන් කළේය.එහිදී අදාළ පුද්ගලයන්ගෙන් රුපියල් දෙලක්ෂ 9790ක මුදලක් ස්ථානීය දඩ වශයෙන් දුම්රිය දෙපාර්තමේන්තුව විසින් අයකරගෙන තිබේ.", "URL": "https://sinhala.adaderana.lk/news.php?nid=56699", "Category": null, "Parent URL": null}