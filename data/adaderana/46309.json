{"Source": "Adaderana", "Timestamp": "September 25, 2014 08:54 am", "Headline": "ශ්‍රී ලංකාව ගැන අද කියයි", "News Content": "එක්සත් ජාතීන්ගේ මානව හිමිකම් කවුන්සිලයට ශ්‍රී ලංකාව සම්බන්ධයෙන්වු වාචික වාර්තාව අද දිනයේ ඉදිරිපත් කිරීමට නියමිතය. එක්සත් ජාතීන්ගේ මානව හිමිකම් කොමසාරිස් සෙයිඩ් අල් හුසේන් මහතා විසින් අදාළ වාචික ප්‍රකාශය සිදුකරනු ඇත. එම ප්‍රකාශය ඊයේ දිනයේ සිදුකිරිමට සැලසුම් කර තිබුණ ද එය අද දිනය දක්වා කල් දමා ඇති බව සඳහන්ය. කෙසේ වෙතත් අදාළ ප්‍රකාශය සම්බන්ධයෙන් වු වාර්තාවක් පසුගිය දා මාධ්‍ය වෙත මුදා හැර තිබුණි. එහි සඳහන්ව තිබුණේ ප්‍රතිසන්ධාන ක්‍රියාවලිය සාර්ථක කර ගැනීම සඳහා මානව හිමිකම් කවුන්සිලයේ උපදෙස් පිළිපැදිය යුතු බවට ශ්‍රී ලංකා රජයෙන් ඉල්ලීමක් කිරීමට මහකොමසාරිස්වරයා සුදානම් බවයි. ශ්‍රී ලංකාව සම්බන්ධයෙන් සවිස්තර වාර්තාවක් එළඹෙන මාර්තු මාසයේ එක්සත් ජාතීන්ගේ මානව හිමිකම් කවුසිලයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=46309", "Category": null, "Parent URL": null}