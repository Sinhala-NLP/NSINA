{"Source": "Adaderana", "Timestamp": "March 1, 2012 11:52 am", "Headline": " ද්‍රවිඩ සන්ධානයෙන් හෙට වැදගත් තීන්දුවක්", "News Content": "ද්‍රවිඩ ජාතික සන්ධානයේ නායකයින් හෙට දිනයේ විශේෂ තීන්දුවක් ගැනීම සඳහා රැස්වීමට නියමිතව තිබේ. එහිදී තම නියෝජිතයින් මෙවර ජිනීවා සමුළුවට සහභාගී වන්නේද නැද්ද යන්න පිළිබඳ අවසන් තීරණයක් ගන්නා බව එම සන්ධානයේ ජ්‍යෙෂ්ඨ පාර්ලිමේන්තු මන්ත්‍රීවරයෙක් අද දෙරණට කියා සිටියේය. එසේ වුවද මීට පෙරාතුව ද්‍රවිඩ ජාතික සන්ධානයේ පාර්ලිමේන්තු කණ්ඩායම් නායක ආර්.සම්බන්ධන් මහතා මාධ්‍යට පවසා සිටියේ තමන් මෙවර එක්සත් ජාතීන්ගේ මානව හිමිකම් කවුන්සිලයේ සැසිවාරය‍ට සහභාගී නොවන බවයි. එසේම මෙවර සමුළුව හා තම දේශපාලන ස්ථාවරය දක්වමින් ආර්.සම්බන්ධන් මහතාගේ අත්සනින් යුතුව රටවල් 47 ට ලිපියක් යොමුකර ඇති බව දේශපාලන ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=22503", "Category": null, "Parent URL": null}