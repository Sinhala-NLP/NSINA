{"Source": "Adaderana", "Timestamp": "November 28, 2018 08:00 pm", "Headline": "ලක්ෂ 80කට වැඩි හෙරොයින් සමඟ පුද්ගලයෙක් මාට්ටු", "News Content": "රුපියල් ලක්ෂ 80 කට අධික හෙරොයින් තොගයක් සමඟ සැකකරුවෙකු පිලියන්දල පොලීසිය විසින් අත්අඩංගුවට ගෙන තිබේ. පිලියන්දල පොලීසියේ නිලධාරීන්ට ලද තොරතුරක් මත මෙම වැටලීම සිදු කර ඇත. හෙරොයින් ග්‍රෑම් 700 සමඟ අදාළ සැකකරු ‍පිලියන්දල පොලිස් වසමේ පොන්නතර දකුණ ප්‍රදේශයේදී අත්අඩංගුවට ගෙන තිබේ. අත්අඩංගුවට පත් සැකකරු වයස අවුරුදු 71 ක් වු 14 කණුව පාර, පොන්නත්තර දකුණ, පිළියන්දල ප්‍රදේශයේ පදිංචි පුද්ගලයෙකි. අත්අඩංගුවට ගත් සැකකරු හෙට(29) දින කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. සිද්ධය සම්බන්ධයෙන් පිලියන්දල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99958", "Category": null, "Parent URL": null}