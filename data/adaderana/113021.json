{"Source": "Adaderana", "Timestamp": "June 29, 2019 08:36 pm", "Headline": "මන්නාරමේ කැළෑවකින් මතු වු බීඩි කොළ තොගයක්", "News Content": "මන්නාරම, ඕලුතුඩුවායි ප්‍රදේශයේ කැළෑවක් තුළ සඟවා තිබු බීඩි කොළ තොගයක් නාවික හමුදාව විසින් සොයාගෙන ඇත. උතුරු මැද නාවික විධානයට අනුයුක්ත නාවිකයින් පිරිසක් විසින් අද අලුයම මෙම බීඩි කොළ තොගය සොයාගෙන ඇති බව වාර්තා වෙයි. එහිදි පාර්සල් 04 ක් තුල අසුරා තිබු බීඩි කොළ කිලෝග්‍රෑම් 126යි ග්‍රැම් 500ක් නාවික හමුදාව විසින් සොයාගෙන ඇත. අදාළ බීඩි කොළ තොගය ඉදිරි විමර්ශන කටයුතු සඳහා යාපනය, රේගු කාර්යාලය වෙත භාර දීමට නියමිත බවයි නාවික හමුදාව සඳහන් කළේය. මේ අතර පසුගිය දින කිහිපය පුරා මන්නාරම ප්‍රදේශයේ සිදුකළ සෝදිසි කිරීම්වලදි බීඩි කොළ කිලෝග්‍රෑම් 3500 කට අධික ප්‍රමාණයක් නාවික හමුදාව විසින් සොයාගෙන ඇත.", "URL": "https://sinhala.adaderana.lk/news.php?nid=113021", "Category": null, "Parent URL": null}