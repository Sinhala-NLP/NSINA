{"Source": "Adaderana", "Timestamp": "July 5, 2012 09:37 am", "Headline": "හෙට යාපනය මූලික රෝහලේ  වෛද්‍යවරුන් වැඩ නෑ", "News Content": "යාපනය මූලික රෝහලේ හෙට දිනය තුළ වැඩ වර්ජනයක් ක්‍රියාත්මක කිරීමට රජයේ වෛද්‍ය නිලධාරීන්ගේ සංගමය තීරණය කර තිබේ. රෝහලේ විශේෂඥ වෛද්‍යවරයෙකුට පහරදීම ඇතුළු පරිපාලනයේ ඇති අක්‍රමිකතාවලට විරෝධය පළ කරමින් මෙම වැඩ වර්ජනය ක්‍රියාත්මක කිරීමට නියමිතය. අදාළ ගැටලු සම්බන්ධයෙන් බලධාරීන්ට අවස්ථා කිහිපයක දීම දැනුම් දුන්න ද මෙතෙක් ඒ සඳහා විසඳුම් ලබාදීමට ඔවුන් කටයුතු කර නොමැති බව රජයේ වෛද්‍ය නිලධාරීන්ගේ සංගමය පෙන්වාදෙයි. ඒ අනුව හෙට උදෑසන 8 සිට රෝහලේ සාමාන්‍ය ප්‍රතිකාර කටයුතුවලින් සියලුම වෛද්‍යවරුන් ඉවත් වනු ඇති බව සඳහන්ය. වැඩ වර්ජනය ක්‍රියාත්මක කළ ද රෝහලේ හදිසි ප්‍රතිකාර කටයුතු සිදුකරන බව රජයේ වෛද්‍ය නිලධාරීන්ගේ සංගමය වැඩිදුරටත් කියා සිටියි.", "URL": "https://sinhala.adaderana.lk/news.php?nid=25530", "Category": null, "Parent URL": null}