{"Source": "Adaderana", "Timestamp": "April 5, 2011 04:18 pm", "Headline": "මිහින්තලේ රක්ෂිතයක නිධන් හෑරූ අට දෙනෙකුට මාංචු", "News Content": "මිහින්තලේ, වලවා හැංගුණවැව රක්ෂිතයේ නිධන් වස්තු කැණීමේ යෙදුණ පුද්ගලයින් අට දෙනෙකු මිහින්තලේ පොලිසිය අත්අඩංගුවට ගෙන තිබේ. ඊයේ(04) පස්වරුවේ වලවා හැංගුණවැව රක්ෂිතයේ පුරා විද්‍යා ස්මාරකයක් අසල භූමියේ නිධන් වස්තු කැණීමේ නිරතව සිටියදී මෙම සැකකරුවන් අත්අඩංගුවට ගත් බව පොලිසිය පවසයි. එහිදී කැණීම් සඳහා උපයෝගී කරගන්නා ලද උපකරණ ද ‍පොලිස් භාරයට ගෙන ඇත. අත්අඩංගුවට ගත් සැකකරුවන් අද(05) අනුරාධපුර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15294", "Category": null, "Parent URL": null}