{"Source": "Adaderana", "Timestamp": "July 4, 2018 09:02 am", "Headline": "කහ ඉර මත දී වෑන් රථයේ ගැටුණු දැරිය මරුට", "News Content": "කිලිනොච්චිය, උමයාපුරම් ප්‍රථමික විද්‍යාලය අසලදී සිදූ රිය අනතුරකින් දැරියක් මියගොස් තිබේ. අදාළ දැරිය පදික මාරුව හරහා ගමන් කරමින් සිටියදි වෑන් රථයක ගැටීමෙන් මෙම අනතුර සිදුව ඇති බව පොලීසිය පැවසීය. අනතුරින් බරපතළ තුවාල ලැබූ දැරිය කිලිනොච්චිය රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ උමයාලපුරම්, පරන්තන් ප්‍රදේශයේ පදිංචිව සිටි 08 හැවිරිදි දැරියකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර කිලිනොච්චිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91943", "Category": null, "Parent URL": null}