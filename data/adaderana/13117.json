{"Source": "Adaderana", "Timestamp": "December 28, 2010 12:06 pm", "Headline": "ඉන්ෆ්ලුවෙන්සා AH1N1 වැළකීමට කතරගමට එන බැතිමතුන්ට එන්නත් ", "News Content": "මේ දිනවල පැතිර යන ඉන්ෆ්ලුවෙන්සා AH1N1 රෝගය ව්‍යාප්ත වීම වළක්වා ගැනීම සඳහා කතරගම පූජා භූමියට පැමිණෙන බැතිමතුන් සඳහා එන්නත් ලබා දීමේ වැඩපිළිවෙලක් සෞඛ්‍ය අමාත්‍යාංශය ආරම්භ කර තිබේ. කතරගම ප්‍රාදේශීය සෞඛ්‍ය සේවා කාර්යාලය මගින් අද(28) දිනයේ ද මෙම එන්නත් ලබා දීමේ වැඩසටහන ක්‍රියාත්මක කරන බව සඳහන්ය. මීට අවශ්‍ය එන්නත් හතළිස් දහසක් පමණ මොණරාගල දිස්ත්‍රික්කය සඳහා ලබා දී ඇති බව සෞඛ්‍ය අමාත්‍යාංශය පවසයි. අති විශාල බැතිමතුන් පිරිසක් පූජා භූමියට පැමිණෙන බැවින් රෝගය ව්‍යාප්ත වීම වළක්වා ගැනීම සඳහා අවශ්‍ය ආරක්ෂක ක්‍රියාමාර්ග අනුගමනය කරන ලෙස ප්‍රාදේශීය සෞඛ්‍ය සේවා කාර්යාලය ඉල්ලා සිටියි.", "URL": "https://sinhala.adaderana.lk/news.php?nid=13117", "Category": null, "Parent URL": null}