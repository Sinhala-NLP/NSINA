{"Source": "Adaderana", "Timestamp": "January 9, 2019 04:14 pm", "Headline": "තරුණයින් පැහැර ගැනීමේ සිද්ධියේ සැකකරුවෙක් හඳුනාගැනීමේ පෙරට්ටුවකට", "News Content": "2008 වසරේ දී තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධයෙන් පවරා ඇති නඩුවේ 12 වන සැකකරු අද හඳුනාගැනීමේ පෙරට්ටුවේදී හඳුනාගෙන තිබේ. කොටුව වැඩබලන මහේස්ත්‍රාත් ප්‍රියන්ත ලියනගේ මහතා ඉදිරියේ දී හදුනාගැනිමේ පෙරට්ටුව කැදවා තිබුණි. එහිදි අතුරුදන් වූ තරුණයෙකුගේ මව සහ සොහොයුරියක විසින් සැකකරු හදුනාගෙන තිබේ. ඒ අනුව සැකකරු ලබන 23 වන දින යළිත් හඳුනාගැනීමේ පෙරට්ටුවක් සඳහා ඉදිරිපත් කරන ලෙසට ද වැඩබලන මහේස්ත්‍රාත් ප්‍රියන්ත ලියනගේ මහතා නියෝග කළේය.", "URL": "https://sinhala.adaderana.lk/news.php?nid=102082", "Category": null, "Parent URL": null}