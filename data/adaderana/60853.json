{"Source": "Adaderana", "Timestamp": "June 7, 2016 09:38 am", "Headline": "බ්‍රිතාන්‍ය නියෝජිතයින් සම්බන්ධන් මුණගැසෙයි", "News Content": "දිවයිනට පැමිණ සිටින බ්‍රිතාන්‍ය නියෝජිතයින් දෙමළ ජාතික සන්ධානයේ නායකයින් හමුවී තිබේ. බ්‍රිතාන්‍ය විදේශ සහ පොදු රාජ්‍ය මණ්ඩල කාර්යාලයේ ස්ථීර ලේකම් සයිමන් මැක්ඩොනල්ඩ් සහ ජාත්‍යන්තර සංවර්ධනය සඳහා වු බ්‍රිතාන්‍ය දෙපාර්තමේන්තුවේ ස්ථීර ලේකම් මාර්ක් ලොව්කොක් යන මහත්වරුන් ඊයේ දිවයිනට පැමිණියයේය. බ්‍රිතාන්‍ය රජයේ සහයෝගයෙන් ක්‍රියාත්මක සංහිඳියා සහ මානව හිමිකම් ප්‍රගතිය පිළිබඳ සාකච්ඡා කිරීම මෙම සංචාරයේ අරමුණ වී තිබේ. අදාළ නියෝජිතයින් දෙදෙනා ඊයේ පස්වරුවේ විපක්ෂ නායක ආර්.සම්බන්ධන් ඇතුළු දෙමළ ජාතික සන්ධානයේ නායකයින් හමුවී සාකච්ඡා පවත්වනු ලැබීය.", "URL": "https://sinhala.adaderana.lk/news.php?nid=60853", "Category": null, "Parent URL": null}