{"Source": "Adaderana", "Timestamp": "March 18, 2019 10:58 am", "Headline": "අන්තරේ කැඳවුම්කරුට ඇප", "News Content": "අන්තර් විශ්වවිද්යාදලයීය ශිෂ්‍ය බල මණ්ඩලයේ කැඳවුම්කරු මහීල් බණ්ඩාර දෙහිදෙණිය ඇප මත මුදාහරිමට කොළඹ අතිරේක මහේස්ත්‍රාත් නියෝග කර තිබේ. පසුගිය දා පාර්ලිමේන්තු මාර්ගයේ අවහිර කරමින් පැවති උද්ඝෝෂණයක් අතරතුර කළහකාරී ලෙස හැසීරීමේ චෝදනා මත ඔහු අත්අඩංගුවට ගෙන රක්ෂිත බන්ධනාගාර ගත කෙරුණි. අදාළ නඩුව අද(18) කැඳ වු අවස්ථාවේ සැකකාර මහීල් බණ්ඩාර දෙහිදෙණියට තරයේ අවවාද කළ අතිරේක මහේස්ත්‍රාත් කාංචනා නිරංජලා ද සිල්වා මහත්මිය ඔහු රුපියල් එක්ලක්ෂ පනස් දහසක ශරීර ඇපයක් මත මුදා හැරීමට නියෝග කල බව අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=106265", "Category": null, "Parent URL": null}