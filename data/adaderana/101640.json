{"Source": "Adaderana", "Timestamp": "January 1, 2019 03:28 pm", "Headline": "සුපිරි තැනකට ගිය මංකොල්ලකරුවෝ-CCTV දර්ශන සහිතයි", "News Content": "ගාල්ල-හිරිඹර ප්‍රදේශයේ පිහිටි සුපිරි වෙළඳසැලකට පැමිණි පුද්ගලයින් දෙදෙනෙකු විසින් මංකොල්ලකා පළා ගොස් ඇති බව අද දෙරණ වාර්තාකරු පැවසීය. ඊයේ(31) රාත්‍රී යතුරු පැදියකින් පැමිණි අදාළ සැක කරුවන් දෙදෙනා හිස් ආවරණ පැළඳ ගිනි අවියක් රැගෙන පැමිණ ඇත. එලෙස වෙළඳසැල වෙත කඩා වැඳුණු අදාළ සැකකරුවන් දෙදෙනා ගිනි අවියක් පෙන්වා සේවකයින් බිය ගන්වා රුපියල් ලක්ෂ 05ක පමණ මුදලක් මංකොල්ලකා අහසට වෙඩි තබා පළා ගොස් තිබේ. මෙම වෙළඳසැල කොල්ලකා වෙඩි තබා පළායන ආකාරය වෙළසැලේ සවිකර තිබු ආරක්ෂිත කැමරාවේද සටහන්ව තිබුණි. සිද්ධිය සම්බන්ධයෙන් සැකකරුවන් අත්අඩංගුවට ගැනීමට ගාල්ල පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=101640", "Category": null, "Parent URL": null}