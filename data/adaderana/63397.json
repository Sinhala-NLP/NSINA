{"Source": "Adaderana", "Timestamp": "August 24, 2016 10:09 am", "Headline": "අම්බලන්ගොඩ දහඅට ලක්ෂයේ කොල්ලයේ සැකකරුවන් රිමාන්ඩ්", "News Content": "අම්බලන්ගොඩ නගරයේදී රුපියල් දහඅට ලක්ෂ හැට දහස් නවසිය දාහතරක මුදලක් කොල්ලකෑමේ සිද්ධිය සම්බන්ධයෙන් අත්අඩංගුවට ගත් සැකකරුවන් දෙදෙනා රක්ෂිත බන්ධනාගාර ගත කර තිබේ.ලබන පස් වනදා දක්වා ඔවුන් රක්ෂිත බන්ධනාගාර ගත කිරීමට බලපිටිය මහේස්ත්‍රාත් අධිකරණය නියෝග කර ඇති බව පොලීසිය පැවසුවේය.බැංකුවක තැන්පත් කිරීමට රැගෙන යමින් තිබූ රුපියල් දහඅට ලක්ෂ හැට දහස් නවසිය දාහතරක මුදලක් පසුගිය 22 වනදා අම්බලන්ගොඩ නගරයේදී යතුරුපැදියකින් පැමිණි පුද්ගලයෙකු විසින් කොල්ල කා පළාගොස් තිබුණි.සිද්ධිය පිලිබඳ විමර්ශන සිදුකළ අම්බලන්ගොඩ පොලීසිය සිද්ධියට සම්බන්ධ සැකකරුවන් දෙදෙනෙකු අත්අඩංගුවට ගත් අතර පසුව මෙම මංකොල්ලය සඳහා යොදාගත් යතුරුපැදිය ද සොයාගෙන ඇත.ඔවුන් සතුව තිබී දොළොස් ලක්ෂ 914ක මුදලක් සහ රුපියල් හයලක්ෂ 60,000ක මුදලක් බැංකු ගත කරන ලද රිසිට් පත් දෙකක්ද පොලීසිය භාරයට ගෙන ඇති බව සඳහන්ය.", "URL": "https://sinhala.adaderana.lk/news.php?nid=63397", "Category": null, "Parent URL": null}