{"Source": "Adaderana", "Timestamp": "November 10, 2012 10:02 am", "Headline": "  බස්නාහිර පළාතේ පාසල් අද පිරිසිදු වෙයි", "News Content": "බස්නාහිර පළාතේ සියලූම පාසල්වල පවිත්‍රතා දින වැඩසටහන අද (10) ක්‍රියාව‍ට නංවා තිබේ. නැණ ගුණ වැඩුම මහින්ද චින්තන ආර්ථික ප්‍රතිපත්තියට අනුව මෙම වැඩසටහන ක්‍රියාත්මක කරන බව සඳහන්ය. මෙම වැඩසටහන බස්නාහිර පළාතේ සියලූම පාසල්වල උදෑසන 8 යි 27 ට පැළයක් රෝපණය කිරීමෙන් අනතුරුව ආරම්භ විය. ප්‍රසන්න පාසල් පරිසරයක් හා ඵලදායි පාසල් කළමනාකරණයක් ඇති කිරීම මෙහි ප්‍රධාන අරමුණය.", "URL": "https://sinhala.adaderana.lk/news.php?nid=29066", "Category": null, "Parent URL": null}