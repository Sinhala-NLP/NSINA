{"Source": "Adaderana", "Timestamp": "July 26, 2013 02:56 pm", "Headline": "නීති විරොධි දැව තොගයක් සමඟ 1ක් අත්අඩංගුවට ", "News Content": "නීති විරෝධිව දැව කඳන් තොගයක් සමඟ පුද්ගලයෙකු සියඹලාන්ඩුව ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකා දනගිරිය කඳවුරේ නිලධාරීන් කන්ඩායමක් සහ ලියනගොල්ල වන රක්ෂණ දෙපාර්තමේන්තු නිලධාරීන් කණ්ඩායමක් එක්ව සිදුකළ වැටලීමකදී සැකකරු අත්අඩංගුවට ගැනීමට හැකිව ඇත. අත්අඩංගුවට ගත් සැකකරු හා දැව තොගය වැඩිදුර විමර්ශන කටයුතු සඳහා ලියනගොල්ල වන සංරක්ෂණ කාර්යාලය වෙත භාරදුන් බව පොලිස් විශේෂ කාර්ය බලකාය සඳහන් කරයි.", "URL": "https://sinhala.adaderana.lk/news.php?nid=36122", "Category": null, "Parent URL": null}