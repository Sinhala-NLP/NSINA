{"Source": "Adaderana", "Timestamp": "March 13, 2017 01:35 pm", "Headline": " සී.බී රත්නායක බරපතළ විමර්ශන කොමිසමට ඇවිත් ", "News Content": "හිටපු අමාත්‍ය සී.බී රත්නායක මහතා බරපතළ වංචා විමර්ශන ජනාධිපති කොමිසම වෙත පැමිණ තිබේ. ප්‍රවාහන අමාත්‍යවරයාව සිටියදී 2014 වසරේ දෙසැම්බර් මස 06 වන දින හිටපු ජනාධිපති මහින්ද රාජපක්ෂ මහතාගේ සහ දේශපාලන නියෝජිතයින්ගේ සහභාගීත්වයෙන් පැවති උත්සවයකට රුපියල් ලක්ෂ 81කට අධික රාජ්‍ය මුදල් වැය කර ඇති බවට සී.බී රත්නායක මහතාට එරෙහිව චෝදනා පවතියි. එමෙන්ම ජාතික ගමනා ගමන කොමිසන් සභාව මගින් දක්ෂිණ අධිවේගී මාර්ගයට අවසර පත් නිකුත් කිරීමේදී රජයට ලැබිය යුතු රුපියල් මිලියන 50ට වැඩි මුදල් රජයට අහිමි කිරීම සම්බන්ධයෙන් ද ඔහුට එරෙහිව පැමිණිල්ලක් ඉදිරිපත් කර ඇති බව බරපතළ වංචා විමර්ශන කොමිසම පැවසුවේය. එම චෝදනා දෙකට අදාළව මේ වන විට හිටපු අමාත්‍ය සී.බී රත්නායක මහතාගෙන් ප්‍රකාශ සටහන් කර ගනිමින් සිටින බව බරපතළ වංචා විමර්ශන කොමිසම සඳහන් කළේය.", "URL": "https://sinhala.adaderana.lk/news.php?nid=70821", "Category": null, "Parent URL": null}