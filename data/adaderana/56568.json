{"Source": "Adaderana", "Timestamp": "January 23, 2016 09:59 am", "Headline": "තෙල්වත්තේ රිය අනතුරකින් එකක් මරුට", "News Content": "ගාල්ල - කොළඹ ප්‍රධාන මාර්ගයේ මීටියාගොඩ, තෙල්වත්ත හංදිය අසළදී සිදුවූ රිය අනතුරකින් පුද්ලගලයෙකු මියගොස් තිබේ.ගාල්ල දෙසට ධාවනය වූ වෑන් රථයක්, ඉදිරියෙන් පැමිණි යතුරුපැදියක හා තවත් ත්‍රීරෝද රථයක ගැටී අනතුර සිදුව ඇති බව පොලීසිය පවසයි.අනතුරෙන් යතුරුපැදිකරු එම ස්ථානයේදීම මියගොස් ඇති බව සඳහන්ය.මියගොස් ඇත්තේ මැටිවල, තෙල්වත්ත ප්‍රදේශයේ පදිංචිව සිටි 74 හැවිරිදි පුද්ගලයෙකි.මළ සිරුර බලපිටිය රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතව තිබේ.අනතුර සිදුකළ වෑන් රථයේ රියදුරු පළා ගොස් ඇති අතර මීටියාගොඩ පොලීසිය වැඩිදුර විමර්ශන සිදුකරන බව සඳහන්ය.", "URL": "https://sinhala.adaderana.lk/news.php?nid=56568", "Category": null, "Parent URL": null}