{"Source": "Adaderana", "Timestamp": "September 24, 2012 04:43 pm", "Headline": "කම්කරුවන්ට බඹරු අනී", "News Content": "සූරියකන්ද ප්‍රදේශයේ වතුයායක සේවය කරමින් සිටි කම්කරුවන් පිරිසක් බඹර ප්‍රහාරයකට ලක්ව රෝහල් ගත කර තිබේ. සූරියකන්ද එඩ්වඩ් වතුයායේ සේවය කරමින් සිටි කම්කරුවන් 5 දෙනෙකු මෙලෙස රෝහල් ගත කර ඇත. බඹර ප්‍රහාරයට ලක්වු කම්කරුවන් 5 දෙනාගෙන් දෙදෙනෙක් කාන්තාවන්ය. ඔවුන්ගෙන් එක් අයෙකුගේ තත්ත්වය බරපතළ බැවින් එම රෝගියා ඇඹිලිපිටිය රෝහලට මාරුකර යැවීමට පියවර ගෙන ඇතැයි සූරියකන්ද ප්‍රාදේශීය රෝහලේ ස්ථානභාර වෛද්‍ය නිලධාරී වෛද්‍ය ධනුක පද්මරාජ මහතා පැවසුවේය. අද (24) පස්වරු 2ට පමණ මෙය සිදුව තිබේ.", "URL": "https://sinhala.adaderana.lk/news.php?nid=27712", "Category": null, "Parent URL": null}