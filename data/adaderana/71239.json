{"Source": "Adaderana", "Timestamp": "March 23, 2017 08:19 am", "Headline": "සීමාව පැන්න ඉන්දීය ධීවරයින් 16ක් අල්ලයි", "News Content": "නීති විරෝධී ලෙස මෙරට මුහුදු සීමාවට ඇතුළු වු ඉන්දීය ධීවරයින් 16 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ මහතා සඳහන් කළේ ඊයේ(23) රාත්‍රී මෙම ධීවරයින් අත්අඩංගුවට ගෙන ඇති බවයි. අනලතිව් දූපත ආසන්නයේ දී ට්‍රෝලර් යාත්‍රාවක් සමඟ ඉන්දීය ධීවරයින් 08 දෙනෙකු අත්අඩංගුවට ගෙන ඇති අතර තලෙයිමන්නාරමට උතුරු මුහුදු ප්‍රදේශයේදී තවත් ට්‍රෝලර් යාත්‍රාවක් සමඟ ඉන්දීය ධීවරයින් 08 දෙනෙකු අත්අඩංගුවට ගෙන තිබේ. අත්අඩංගුවට ගත් ඉන්දීය ධීවරයින් කරෙයිනගර් සහ තලෙයිමන්නාරම නාවික හමුදා කඳවුරු වෙත රැගෙන එමින් සිටින බව නාවික හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=71239", "Category": null, "Parent URL": null}