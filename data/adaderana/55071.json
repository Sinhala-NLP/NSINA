{"Source": "Adaderana", "Timestamp": "November 13, 2015 10:54 am", "Headline": "හිටපු ජනපති-සුසිල්-අනුර ඇතුළු 7ට නොතීසි", "News Content": "හිටපු ජනාධිපති මහින්ද රාජපක්ෂ, හිටපු එජනිස මහලේකම් සුසිල් ප්‍රේමජයන්ත්, හිටපු ශ්‍රීලනිප මහලේකම් අනුර ප්‍රියදර්ශනයාපා යන මහත්වරුන් ඇතුළු 7 දෙනෙකුට අධිකරණය හමුවේ කරුණු දක්වන ලෙස නොතීසි නිකුත් කර තිබේ.ඉකුත් ජනාධිපතිවරණ සමයේ මැතිවරණ ප්‍රචාරණ කටයුතු සඳහා මුදල් නොගෙවා බස් රථ ලබාගැනීමෙන් රු.මිලියන 140 ට වැඩි අලාභයක් සිදුකර ඇති බවට ලංකා ගමනාගමන මණ්ඩලය විසින් කොළඹ වානිජ මහාධිකරණය හමුවේ ‍ගොනු කළ නඩුවකට අදාළව මාර්තු මස 10 වන දින අධිකරණය හමුවේ කරුණු දක්වන ලෙස මෙලෙස නොතීසි නිකුත් කර ඇති බව අද දෙරණ වාර්තාකරු පවසයි.ලංකා ගමනාගමන මණ්ඩලයට අයවිය යුතු මුදල ගෙවන ලෙස නියෝගයක් පනවන ලෙස ඉල්ලා මෙම නඩුව ගොනු කර තිබේ.ඒ අනුව ලංකා ගමනාගමන මණ්ඩලය විසින් ගොනු කළ මෙම නඩුවට අදාළව මූලික විමර්ශනයක් පවත්වා වානිජ මහාධිකරණ විනිසුරු ටිරාන් ගුණරත්න මහතා අදාළ පෙත්සම විභාග කිරීමට අවසර ලබාදෙන ලදී.එසේම මෙම නඩුව සම්බන්ධයෙන් පුවත්පත් දැන්වීම් පළකිරීමට අවසර ලබාදෙන ලෙසද පැමිණිල්ලේ නීතිඥයින් විසින් අධිකරණයෙන් අවසර ඉල්ලා ඇතත් එම ඉල්ලීම ප්‍රතික්ෂේප වී තිබේ.සිවිල් නඩුවිධාන සංග්‍රහයට අනුව එවැනි දැන්වීම් පළකිරීමට අවශ්‍ය නොවන බව විනිසුරුවරයා විසින් මෙහිදී දැනුම්දී ඇත.", "URL": "https://sinhala.adaderana.lk/news.php?nid=55071", "Category": null, "Parent URL": null}