{"Source": "Adaderana", "Timestamp": "November 6, 2011 02:03 pm", "Headline": " ඖෂධ මිල පාලනය යළිත් ගෙනෙන්න සූදානම්", "News Content": "ඖෂධ වල මිල ගණන් පාලනය ලබන වසරේ සිට යළි ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. ජනතාවගෙන් ඉදිරිපත් වු පැමිණිලි සලකා මෙලෙස ඖෂධ සඳහා මිල පාලනයක් ගෙන ඒමට තීරණය කළ බව සෞඛ්‍ය අමාත්‍යාංශය පවසයි. 2002 වසර දක්වා එවැනි මිල පාලනයක් පැවතිය ද එවක පැවති එක්සත් ජාතික පක්ෂ රජය විසින් ඖෂධ සඳහා වන මිල පාලනය විශේෂ ගැසට් පත්‍රයක් මගින් ඉවත් කරන ලදී. මේ නිසා ඖෂධ අලෙවි කරන්නන්ට තම අභිමතය පරිදි මිල ගණන් සටහන් කිරීමට හැකි වී ඇති බව සෞඛ්‍ය අමාත්‍යාංශය පෙන්වා දෙයි. මේ පිළිබඳව ලැබුණු පැමිණිලි සැලකිල්ලට ගනිමින් ලබන වසරේ මුල් කාර්තුවේ සිට ඖෂධ සඳහා මිල පාලනයක් ගෙන ඒමට යළි ගැසට් පත්‍රයක් මුද්‍රණය කරන බව සෞඛ්‍ය අමාත්‍ය මෛත්‍රීපාල සිරිසේන මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=19821", "Category": null, "Parent URL": null}