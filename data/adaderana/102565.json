{"Source": "Adaderana", "Timestamp": "January 18, 2019 08:01 am", "Headline": "ආධාර එකතු කරන මුවාවෙන් මුදල් පසුම්බියක් කොල්ලකෑ 3ක් මාට්ටු", "News Content": "නිවසකට ඇතුළු වී මුදල් පසුම්බියක් කොල්ලකෑම සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. පොලීසිය පැවසුවේ මුදල් ආධාර එකතු කිරීමට පැමිණි බව පවසා මීගමුව ප්‍රදේශයේ නිවසකට ඇතුළු වු සැකකරුවන් නිවෙස් හිමිකරුට පහර දී රුපියල් එක් ලක්ෂ හැත්තෑ දහසක මුදලක් කොල්ලකා ඇති බවයි. මුදල් ආධාර එකතු කිරීමට බව පවසා සැකකරුවන් නිවසට ඇතුළු වී තිබේ. පසුව මීගමුව කොට්ඨාස අපරාධ විමර්ශන අංශය විසින් සැකකරුවන් අත්අඩංගුවට ගෙන ඇති අතර මුදල් පසුම්බිය සහ යතුරු පැදියක් ද පොලිස් භාරයට ගෙන ඇති බව වාර්තා වෙයි. අදාල සැකකරුවන් අවුරුදු 32ත් 37ත් අතර වයසේ පසුවන, කොච්චිකඩේ සහ කටාන ප්‍රදේශවල පදිංචිකරවන් වෙයි.", "URL": "https://sinhala.adaderana.lk/news.php?nid=102565", "Category": null, "Parent URL": null}