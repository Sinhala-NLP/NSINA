{"Source": "Adaderana", "Timestamp": "June 24, 2016 08:46 am", "Headline": " නළයකට හානි-තෙල් ගොඩබෑමට නොහැකියි", "News Content": "කොළඹ වරායේ බොර තෙල් රැගෙන යන නළයකට හානි සිදුවීම හේතුවෙන් සපුගස්කන්ද, තෙල් පිරිපහදුව වෙත රැගෙන ආ බොර තෙල් සහිත නැවකින් තෙල් ගොඩබෑමට නොහැකි වී ඇති බව වාර්තා වෙයි.අදාළ නැව සහ බෝයාව අතර නළයට හානි සිදුව ඇති බව ජාතික සේවක සංගමයේ ප්‍රධාන ලේකම් ආන්නද පාලිත මහතා ප්‍රකාශ කළේය.අද(24) උදෑසන නළය අළුත්වැඩියාව සඳහා සේවකයින් කටයුතු කරමින් සිටින අතර මුහුදේ රළු ස්වභාවය හේතුවෙන් ඊට බාධා එල්ල වී ඇති බව ඔහු ප්‍රකාශ කළේය.නියමිත වේලාවට තෙල් ගොඩබෑමට නොහැකිවීමෙන් නැව සඳහා ප්‍රමාද ගාස්තු ගෙවීමට ද සිදුවිය හැකි බව ආනන්ද පාලිත මහතා සඳහන් කරයි.", "URL": "https://sinhala.adaderana.lk/news.php?nid=61417", "Category": null, "Parent URL": null}