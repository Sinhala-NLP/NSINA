{"Source": "Adaderana", "Timestamp": "January 9, 2018 03:14 pm", "Headline": " දල පූට්ටුවා මැරූ පාපතරයින් යළි රිමාන්ඩ්-එක් සැකකරුවෙක්ට ඇප", "News Content": "ගල්ගමුවේ “දල පූට්ටුවා හස්තියා ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 07 දෙනෙකු තවදුරටත් රක්ෂිත බන්ධනාගාර ගත කිරීමට මහව මහේස්ත්‍රාත් අධිකරණය නියෝග කර තිබේ. එක් සැකකරුවෙකු පමණක් ඇප මත මුදා හැරීමට මහේස්ත්‍රාත් රසික මල්ලවආරච්චි මහතා නියෝග කළ බව අද දෙරණ වාර්තාකරු සඳහන් කළේය. දල පූට්ටුවා ඝාතනයට යොදා ගත් ගිනි අවිය ළඟ තබා ගත් බවට චෝදනා ලැබ සිටි නඩුවේ 08 වන විත්තිකරු මෙලෙස ඇප මත මුදා හැර ඇති බව සඳහන්ය. සෙසු සැකකරුවන් 07 දෙනා ලබන 23 වන දින දක්වා තවදුරටත් රක්ෂිත බන්ධනාගාර ගත කිරීමටයි මහේස්ත්‍රාත්වරයා නියෝග කර ඇත. මේ අතර ගල්ගමුවේ දළ පුට්ටුවා නම් වූ ඇතා ඝාතනය කිරීම සම්බන්ධයෙන් විරෝධතාවයක් ආරම්භ කර තිබේ. මෙම හස්ථියා වැඩි කාලයක් රැඳී සිටියේ ගල්ගමුව - මැදවච්ය බෝධිමලූ විහාරය අසල වෙල් යායේය බව විරොධතාකරුවන් පැවසුවේය. එම ප්‍රදේශයේ වැසියන් පිරිසක් සහ මැදවච්චිය බොධිමලූ විහාරයේ විහාරාධිකාරී වන්නි දෙමළ හත්පත්තු දෙකේ ද්විතිය අධිකරණ සංඝනායක ඇතිපුජ්‍ය ඇතිනිමොලේ විමලසාර නාහිමියන් ඇතුළු අවට විහාරස්ථාන 5 ක භික්ෂුන් වහන්සේලා මෙලෙස නිහඩ විරෝධතාවයක් දක්වමින් කියා සිටියේ මෙම අහිංසක ඇත් රජු ඝාතනය කළ පුද්ගලයින්ට නිතියෙන් ගැලවී යා නොදී දැඩි දඩුවම් ලබා දෙන ලෙසයි", "URL": "https://sinhala.adaderana.lk/news.php?nid=82723", "Category": null, "Parent URL": null}