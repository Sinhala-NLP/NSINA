{"Source": "Adaderana", "Timestamp": "July 6, 2016 08:17 am", "Headline": "  ජාතික බෞද්ධ බුද්ධි මණ්ඩලය රැස්වෙයි", "News Content": "ජාතික බෞද්ධ බුද්ධි මණ්ඩලය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති කාර්යාලයේදී රැස් වී තිබේ.දිවයිනේ සියලු පළාත් ආවරණය වන අයුරින් ව්‍යක්ත, විශාරද භික්ෂූන් වහන්සේ 29 දෙනෙකුගෙන් මෙම ජාතික බෞද්ධ බුද්ධි මණ්ඩලය සමන්විත බව ජනාධිපති මාධ්‍ය අංශය සඳහන් කළේය.සාමනේර ආයතන පිහිටුවීමේ වැඩපිළිවෙළේ වත්මන් තත්ත්වය, පිරිවෙන් අධ්‍යාපනය නගා සිටුවීම සඳහා ගෙන යන වැඩපිළිවෙළ මෙන්ම පිරිවෙන් පනත නැවත කියවීම පිළිබඳව මෙහිදී දීර්ඝ වශයෙන් සාකච්ඡා කර තිබේ.රාජ්‍ය සේවයේ නිරත භික්ෂූන් වහන්සේගේ කාර්යභාරය සහ උන්වහන්සේලාගේ සේවය කාර්යක්ෂමව ජනතාවගේ ආධ්‍යාත්මය සහ සංස්කෘතික සංවර්ධනය සඳහා යෙදවීමට ඇති හැකියාව පිළිබඳවද එහිදී අවධානය යොමු කළ බව ජනාධිපති මාධ්‍ය අංශය සඳහන් කළේ.", "URL": "https://sinhala.adaderana.lk/news.php?nid=61818", "Category": null, "Parent URL": null}