{"Source": "Adaderana", "Timestamp": "December 16, 2011 10:38 am", "Headline": "උගත් පාඩම් වාර්තාව පාර්ලිමේන්තුවට", "News Content": "උගත් පාඩම් හා ප්‍රතිසංධාන කොමිසමේ වාර්තාව අද(16) පාර්ලිමේන්තු‍ව වෙත ඉදිරිපත් කෙරුණි. සභානායක අමාත්‍ය නිමල් සිරිපාල ද සිල්වා මහතා විසින් එම වාර්තාව සභාවට ඉදිරිපත් කළ බව අද දෙරණ පාර්ලිමේන්තු වාර්තාකරු සඳහන් කළේය. යුද ගැටුම් පැවති සමයේ සිදුවූ සිද්ධීන් සහ ඉදිරියේ දී ගැටුම් ඇති නොවීම සඳහා ගතයුතු ක්‍රියාමාර්ග සම්බන්ධයෙන් සොයාබලා වාර්තා කිරීමට ජනාධිපතිවරයා විසින් උගත් පාඩම් හා ප්‍රතිසංධාන කොමිසම පත්කරනු ලැබීය. එම කොමිසමේ සභාපතිත්වය දැරූ ජනාධිපති නීතීඥ සී.ආර්. ද සිල්වා මහතා එහි අවසන් වාර්තාව පසුගිය නොවැම්බර් මාසයේ ජනාධිපතිවරයා වෙත පිළිගන්වනු ලැබුවේය.", "URL": "https://sinhala.adaderana.lk/news.php?nid=20729", "Category": null, "Parent URL": null}