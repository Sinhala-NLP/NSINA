{"Source": "Adaderana", "Timestamp": "January 4, 2012 09:48 am", "Headline": " නීතිඥ වරම් ගන්න වයස 35 ක සීමාවක් නෑ", "News Content": "ශ්‍රී ලංකා නීති විද්‍යාලයට ඇතුළුවීම සඳහා නීති විද්‍යාල ප්‍රවේශය ලබාගත හැකි උපරිම වයස් සීමාව අවුරුදු 35 ක් ලෙස පනවා තිබූ නීතිය ඉවත් කර ඇති බව නීති විද්‍යාලයේ විදුහල්පති ඩී.ඩබ්ලිව් රොද්‍රිගු මහතා පවසයි. ඒ අනුව මෙම වසරේ සිට මෙම උපරිම වයස් සීමාව ඉවත් ‍කෙරෙන අතර ඉදිරියේ දී නීතී විද්‍යාල ප්‍රවේශ විභාගය සඳහා ඕනෑම වයස් සීමාවක පසුවන පුද්ගලයෙකුට ඉදිරිපත් විය හැකි බව නීතී විද්‍යාලයේ විදුහල්පතිවරයා අද දෙරණට කියා සිටියේය. කෙසේ වෙතත් මෙම විභාගයට පෙනී සිටීමට අවම වශයෙන් වයස අවුරුදු 17 ඉක්ම විය යුතු බව හෙතෙම පෙන්වා දෙයි.", "URL": "https://sinhala.adaderana.lk/news.php?nid=21141", "Category": null, "Parent URL": null}