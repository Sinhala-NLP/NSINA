{"Source": "Adaderana", "Timestamp": "January 31, 2011 04:35 pm", "Headline": "මහ වැසි සමග වැව් රැසක් වාන් දමයි  ", "News Content": "දිවයිනේ ප්‍රදේශ රැසකට ඇද හැලෙන අධික වර්ෂාවත් සමග වැව් රැසක් මේ වන විට වාන් දමන බව ආපදා කළමනාකරණ මධ්‍යස්ථානය පවසයි. ඒ අනුව පරාක්‍රම සමුද්‍රයේ වාන් දොරටු 8ක් අඟල් 3 බැගින් ද කවුඩුළු වැවේ වාන් දොරටු 4ක් අඩි 1 බැගින් ද මින්නේරිය වැවේ වාන් ‍දොරටු 7ක් අඩි 1 බැගින් ද විවෘත කර ඇති බව ආපදා කළමනාකරණ මධ්‍යස්ථානය සඳහන් කරනු ලැබීය. මේ අතර ගල් පෙරළී ‍යාමේ අවදානම් තත්ත්වයක් හේතුවෙන් මාතලේ දිස්ත්‍රික්කයේ යටවත්ත හා පල්ලෙපොල ප්‍රාදේශීය ලේකම් කොට්ඨාස වල පවුල් 21 ක් ආරක්ෂිත ස්ථාන කරා ගෙන යාමට ‍කටයුතු කර තිබේ. එම ප්‍රදේශ වල ජනතාවගේ ආරක්ෂාව වෙනුවෙන් මෙම පියවර ගත් බව මාතලේ දිස්ත්‍රික් ආපදා කළමනාකරණ මධ්‍යස්ථානය සඳහන් කරනු ලැබීය. අද(31) පෙරවරු 830න් අවසන් වූ පැය 24ක කාල සීමාව තුළ පොළොන්නරුව දිස්ත්‍රික්කයට මිලි මීටර් 20 .5ක වර්ෂාපතනයක් ලැබී ඇති බව කාළගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=13889", "Category": null, "Parent URL": null}