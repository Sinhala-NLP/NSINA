{"Source": "Adaderana", "Timestamp": "May 18, 2011 08:41 am", "Headline": "යතුරුපැදියක් දුම්රියේ ගැටී දෙදෙනෙක් මරුට", "News Content": "වාද්දුව ප්‍රදේශයේ දී යතුරු පැදියක් දුම්රියක ගැටීමෙන් පුද්ගලයින් දෙදෙනෙකු ජීවිතක්ෂයට පත්ව තිබේ. කළුතර , වාද්දුව වසන්තාරාම දුම්රිය හරස් මාර්ගයේ දී මෙම අනතුර සිදුව ඇති බව සඳහන්වේ. කළුතර සිට මරදාන බලා ධාවනය වූ දුම්රියක මෙම යතුරු පැදිය ගැටී ඇති බව පොලිසිය පවසයි. අනතුරින් යතුරු පැදියේ ගමන් ගත් පුද්ගලයින් දෙදෙනා එම ස්ථානයේ දීම මිය ගොස් තිබේ. වයස අවුරුදු 26ක් සහ 28ක් වූ ගාල්ල , මහමෝදර ප්‍රදේශයේ පදිංචිකරුවන් දෙදෙනකු අනතුරින් ජීවිතක්ෂයට පත්ව ඇති බව සඳහන්වේ.", "URL": "https://sinhala.adaderana.lk/news.php?nid=16166", "Category": null, "Parent URL": null}