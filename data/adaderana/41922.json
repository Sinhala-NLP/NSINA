{"Source": "Adaderana", "Timestamp": "March 19, 2014 05:24 pm", "Headline": "ඝාතකයාට පෝරකය ස්ථීරයි", "News Content": "පුද්ගලයෙකු ඝාතනය කර කාන්තාවන් දෙදෙනෙකුට බරපතළ තුවාල සිදුකිරීම සම්බන්ධයෙන් චෝදනා එල්ලවී තිබු විත්තිකරුවෙකුට මොණරාගල පළාත්බද මහාධිකරණ විනිසුරුවරයා විසින් මරණ දඬුවම නියම කර තිබේ. 1993 වසරේ හම්බේගමුව, ප්‍රදේශයේදී පෞද්ගලික ආරවුලක් දුරදිගයාම හේතුවෙන් මෙම ඝාතනය සහ පහරදීම සිදුව තිබුණි. ඊට අදාළ නඩුව අද විභාගයට ගත් අවස්ථාවේ දී පුද්ගල ඝාතනය සම්බන්ධයෙන් මහාධිකරණ විනිසුරු ගිහාන් එච්.කුළතුංග මහතා විසින් විත්තිකරුට මරණ දඬුවම නියම කළ අතර පහරදීම් වලට අදාළ චෝදනා සඳහා වසර 06ක සිර දඬුවමක් නියම කර ඇත. මෙලෙස දඬුවම් නියම වී ඇත්තේ හම්බේගමුව, ප්‍රදේශයේ පදිංචි 55 හැවිරිදි පුද්ගලයෙකුටය.", "URL": "https://sinhala.adaderana.lk/news.php?nid=41922", "Category": null, "Parent URL": null}