{"Source": "Adaderana", "Timestamp": "May 18, 2012 08:12 am", "Headline": "සෞඛ්‍ය ඇමති අද ස්විස්ටර්ලන්තයට යයි", "News Content": "පොදු රාජ්‍ය මණ්ඩලයීය සෞඛ්‍ය අමාත්‍යවරුන්ගේ සමුළුවට සහ ලෝක සෞඛ්‍ය සංවිධානයේ 65 වන ලෝක සෞඛ්‍ය සම්මේලනයට සහභාගී වීම සඳහා සෞඛ්‍ය අමාත්‍ය මෛත්‍රීපාල සිරිසේන මහතා අද(18) දිවයිනෙන් පිටත්ව යයි. පොදුරාජ්‍ය මණ්ඩලයීය සෞඛ්‍ය අමාත්‍ය සමුළුව මේ මස විසි වන දින ස්විස්ටර්ලන්තයේ ජිනිවාහිදි පැවැත්වීමට නියමිතය. මේ මස 21 වන දින ලෝක සෞඛ්‍ය සම්මේලනය පැවැත්වීමට නියමිතව ඇත. බෝවන රෝග තුරන්කරලීමෙන් ශ්‍රී ලංකාව ලබා ඇති ජයග්‍රහණයන් පිළිබඳව සහ බෝ නොවන රෝග සම්බන්ධයෙන් දැනට ක්‍රියාත්මක වැඩපිළිවෙළ පිළිබඳව සෞඛ්‍ය අමාත්‍යවරයා එහිදි දැනුවත් කිරීමට නියමිතය. \"විශ්ව ව්‍යාප්ත ආවරණයක්\" සඳහා යන්න මෙවර ලෝක සෞඛ්‍ය සමුළුවේ තේමාව වී තිබේ.", "URL": "https://sinhala.adaderana.lk/news.php?nid=24339", "Category": null, "Parent URL": null}