{"Source": "Adaderana", "Timestamp": "May 26, 2017 02:58 pm", "Headline": " නෙළුව කාන්තා නේවාසිකාගාරයට පස් කන්දක්-10ක් යටවෙලා", "News Content": "නෙළුව පොලිස්බල ප්‍රදේශයේ දූලි ඇල්ල තේ කර්මාන්ත ශාලාවේ කාන්තා නේවාසිකාගාරයට පස් කන්දක් කඩා වැටීමෙන් එහි සිටි කාන්තාවන් 10 දෙනෙකු පමණ එම පස් කන්දට යටවී තිබේ. පසුව නෙළුව පොලිස් ස්ථානයේ නිලධාරීන් හා ගුවන් හමුදා භට කණ්ඩායමක් එක්ව කරන ලද සෝදිසි මෙහෙයුමකදී කාන්තාවන් තිදෙනෙකු බේරාගෙන ඇති අතර එයින් දෙදෙනෙකු කරාපිටිය රෝහලට ඇතුළත් කිරීමේදී එයින් එක් අයෙකු ජීවිතක්ෂයට පත්ව තිබේ.තුවාල ලැබූ අනෙක් කාන්තාව රෝහලේ තවදුරටත් ප්‍රතිකාර ලබමින් සිටියි.පස් කන්දට යටවූ සෙසු කාන්තාවන් සොයා පොලීසිය හා ගුවන් හමුදාව එක්ව මෙහෙයුමක් දියත් කර ඇති බව පොලීසිය පවසයි.", "URL": "https://sinhala.adaderana.lk/news.php?nid=73566", "Category": null, "Parent URL": null}