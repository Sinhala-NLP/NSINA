{"Source": "Adaderana", "Timestamp": "January 31, 2012 10:01 am", "Headline": "ඒ - ලයන්ස් තෙවන එක්දින තරගය අදයි", "News Content": "ශ්‍රී ලංකා \"ඒ\" කණ්ඩායම හා එංගලන්ත \"ලයන්ස්\" කණ්ඩායම අතර තෙවන එක්දින ක්‍රිකට් තරගය අද(31) පැවැත්වෙයි. තරග පහකින් සමන්විත මෙම තරගාවලියේ පළමු තරග දෙකම ජය ගැනීමට එංගලන්ත ලයන්ස් කණ්ඩායම සමත් විය. අද තරගය කුරුණෑගල වෙලගෙදර ක්‍රීඩාංගණයේ පැවැත්වීමට නියමිතය. පළමු තරග දෙකේ සිදුවු අඩුපාඩු සකස් කරගෙන අද තරගය සඳහා හොඳ සූදානමකින් සිටින බව ශ්‍රී ලංකා \"ඒ\" කණ්ඩායමේ නායක තිළිණ කණ්ඩම්බි ප්‍රකාශ කළේය. තණතිල්ල පරික්ෂා කිරීමෙන් අනතුරුව තරගය සඳහා සහභාගී වන කණ්ඩායම තීරණය කරන බව කණ්ඩම්බි පවසයි.", "URL": "https://sinhala.adaderana.lk/news.php?nid=21763", "Category": null, "Parent URL": null}