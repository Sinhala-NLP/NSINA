{"Source": "Adaderana", "Timestamp": "December 29, 2016 09:19 am", "Headline": " බස්නාහිර පළාත් සභාවේ විශේෂ සැසි වාරයක් කැඳවයි ", "News Content": "සංවර්ධන විශේෂ විධිවිධාන පනත් කෙටුම්පත පිළිබඳ සළකා බැලීම සඳහා බස්නාහිර පළාත් සභාවේ විශේෂ සැසි වාරයක් කැඳවා තිබේ.බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා සඳහන් කළේ පෙරවරු 9.30ට පළාත් සභාව රැස්වීමට නියමිත බවයි.ඊයේ(28) දිනයේදී සංවර්ධන විශේෂ විධිවිධාන පනත් කෙටුම්පත මධ්‍යම පළාත් සභාවෙන් සහ වයඹ පළාත් සභාවෙන් පරාජයට පත් වුණි.ඒ අනුව මේ වන විට සංවර්ධන විශේෂ විධිවිධාන පනත් කෙටුම්පත පළාත් සභා 07කින් පරාජයට පත් වී තිබේ.හෙට(30) දිනයේ නැගෙනහිර පළාත් සභාවේදීද මෙම පනත් කෙටුම්පත සළකා බැලීමට නියමිතය.අනෙක් පළාත් සභාවලින් ලැබුණු තීන්දුවම බස්නාහිර පළාත් සභාවෙන්ද අද(29) දිනයේ ලැබෙනු ඇති බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා සඳහන් කළේය.", "URL": "https://sinhala.adaderana.lk/news.php?nid=67460", "Category": null, "Parent URL": null}