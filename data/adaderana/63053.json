{"Source": "Adaderana", "Timestamp": "August 14, 2016 04:27 pm", "Headline": "ලක්ෂ 6ක විදේශීය මත්පැන් තොගයක් අල්ලයි", "News Content": "නීති විරෝධී ලෙස ආනයනය කළ විදේශීය මත්පැන් තොගයක් අඹතලේ ප්‍රදේශයේ තිබී සොයාගෙන තිබේ.මුදල් අමාත්‍යාංශයේ නීති විරෝධී මත්ද්‍රව්‍ය වැටලීම් ඒකකයට ලද තොරතුරකට අනුව මෙම වැටලීම සිදුකර ඇත.එම ස්ථානයේ තිබී රුපියල් ලක්ෂ 6කට අධික වටිනාකමකින් යුත් මත්පැන් බෝතල් 168ක් සොයාගෙන තිබේ. එම ඒකකයේ ප්‍රධානී වින්ග්කමාන්ඩර් රවී ජයසිංහ මහතා සදහන් කළේ කොළඹ අවට ප්‍රදේශවල අවන්හල් සඳහා මෙම මත්පැන් ලබාදෙන බවට තොරතුරු ලැබුණු බවයි. එම ජාවාරම කාලයක් තිස්සේ පවත්වාගෙන ගොස් ඇති බවට පරීක්ෂණවලදී තොරතුරු අනාවරණය වී ඇත. සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති අතර ඉදිරි පරීක්ෂණ කටයුතු සුරාබදු දෙපාර්තමේන්තුව මගින් මෙහෙයවනු ලබයි.", "URL": "https://sinhala.adaderana.lk/news.php?nid=63053", "Category": null, "Parent URL": null}