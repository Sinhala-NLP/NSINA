{"Source": "Adaderana", "Timestamp": "August 27, 2010 10:48 am", "Headline": "ශ්‍රී ලංකාවට ආධාර දෙන්න එක්සත් ජාතීන් හිඟමන්යදියි", "News Content": "දශක තුනකට ආසන්න කාලයක් තිස්සේ පැවති යුදමය වාතාවරණයෙන් පසු අවතැන්ව සිටින ලක්ෂයකට අධික ජනයා යළි පදිංචි කරවීම සඳහා ඩොලර් මිලියන 165 ක මූල්‍යාධාරයක් ලබාදෙන ලෙස එක්සත් ජාතීන් සිය පරිත්‍යාගශීලීන්ගෙන් ඉල්ලීමක් කර තිබේ. පසුගිය වසරේ මැයි මාසයේ යුද්ධයේ අවසාන අදියර තුළ අවතැන්වූවන් ලක්ෂ දෙකක් මේ වන විට යළි පදිංචි කර ඇති බවත්,තවත් 35,000 ක පමණ පිරිසක් යළි පදිංචි කරවීමට හැකි ඉක්මනින් ක්‍රියා කරන බවත් ඔවුන් පෙන්වා දී ඇත. එසේ වුවද තාමත් කටයුතු නිමා කොට නැතැයි එක්සත් ජාතීන්ගේ මෙරට සම්බන්ධීකාරක නීල් බූනේ මහතා රොයිටර් පුවත් සේවයට පවසා තිබේ. \"යළි පදිංචි කිරීම් කටයුතු මේ වන වටිත් ගැටලු සහගත තත්ත්වයකයි තියෙන්නේ.ඉතා වැදගත් තීරණාත්මක කටයුතු අඛණ්ඩව පවත්වාගැනීම සඳහා සහයෝගය දෙනවා\" හෙතෙම සඳහන් කළ බව විදෙස් මාධ්‍යය වැඩිදුරටත් උපුටා දක්වයි.", "URL": "https://sinhala.adaderana.lk/news.php?nid=10469", "Category": null, "Parent URL": null}