{"Source": "Adaderana", "Timestamp": "July 20, 2010 10:27 am", "Headline": "නීල් බූනේ යළි ළඟාවෙයි", "News Content": "එක්සත් ජාතීන්ගේ සංවිධානයේ ශ්‍රී ලංකා සම්බන්ධීකාරක නීල් බූනේ මහතා අද පෙරවරුවේ යළි ශ්‍රී ලංකාවට පැමිණි බව ගුවන් තොටුපළ ආරංචි මාර්ග සඳහන් කරයි. නීල් බූනේ මහතා ගුවන්තොටුපළට ගොඩබැස ඇති බව වාර්තාවුවත් තාමත් කාර්යාලයට නොපැමිණි බව එක්සත් ජාතීන්ගේ සංවිධානයේ කොළඹ කාර්යාලයේ ප්‍රවෘත්ති නිලධාරී මොහාන් සමරනායක මහතා කියා සිටියේය. එක්සත් ජාතීන් විසින් ශ්‍රී ලංකාවේ සිදුවීයයි කියනු ලබන යුද අපරාධ සම්බන්ධයෙන් තමන්ට උපදෙස් ලබා ගැනීම සඳහා පත්කරනු ලැබූ විද්වත් කමිටුව ට එරෙහිව පසුගිය දිනවල ශ්‍රී ලංකාවේ විරෝධතා ගොඩනැඟෙද්දී එක්සත් ජාතීන්ගේ මහ ලේකම්වරයා විසින් නීල් බූනේ මහතා යළි කැඳවා තිබිණි.", "URL": "https://sinhala.adaderana.lk/news.php?nid=9728", "Category": null, "Parent URL": null}