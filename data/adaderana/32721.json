{"Source": "Adaderana", "Timestamp": "March 25, 2013 11:23 am", "Headline": "මුස්ලිම් ජනතාවගෙන් හර්තාල්", "News Content": "මඩකළපුව, එරාවුර් ප්‍රදේශයේ මුස්ලිම් ජනතාව අද (25) දිනයේ හර්තාල් ව්‍යාපාරයක නිරත වේ. වෙළඳසල්, භෝජන ශාලා ඇතුළු ව්‍යාපාරික ස්ථාන වසා දමා ඔවුන් විරෝධතාවයේ නිරතව සිටින බව අද දෙරණ වාර්තාකරු සඳහන් කළේය. මේ හේතුවෙන් එරාවුර් ප්‍රදේශයේ දෛනික කටයුතු ඇණහිට තිබේ. මුස්ලිම් ජාතීන්ගේ අයිතිවාසිකම් සදහා වූ මධ්‍යස්ථානය නම් වූ කණ්ඩායමක් විසින් මඩකළපුව දිස්ත්‍රික්කයේ විවිධ ප්‍රදේශවල ඊයේ පස්වරුවේ අත්පත්‍රිකා බෙදා දී තිබිණි. කෙසේ වෙතත් ඔට්ටමාවඩි ප්‍රදේශයේ වෙළඳසැල් විවෘතව පවතින බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=32721", "Category": null, "Parent URL": null}