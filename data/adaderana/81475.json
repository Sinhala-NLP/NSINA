{"Source": "Adaderana", "Timestamp": "December 13, 2017 05:03 pm", "Headline": "සමස්ත ලංකා දෙමළ කොංග්‍රස්ය තනිව මැතිවරණයට එයි", "News Content": "ගජේන්ද්‍ර කුමාර් පොන්නම්බලම් මහතා නායකත්වය දරණ සමස්ත ලංකා දෙමළ කොංග්‍රස් පක්ෂය කිලිනොච්චිය දිස්ත්‍රික්කයේ පළාත් පාලන ආයතන වෙනුවෙන් ඇප මුදල් තැන්පත් කිරීම අද (13) සිදු කෙරිණ. ගජේන්ද්‍ර කුමාර් පොන්නම්බලම් මහතාගේ පක්ෂයේ කිලිනොච්චිය දිස්ත්‍රික් කණ්ඩායම විසින් කිලිනොච්චිය මැතිවරණ කාර්යාලය වෙත ඇප මුදල් තැන්පත් කෙරිණ. ගජේන්ද්‍ර කුමාර් පොන්නම්බලම් මහතා ඊ.පි.ආර්.එල්.එෆ් පක්ෂය සමඟ එක්ව පළාත් පාලන ආයතන වෙත ඉදිරිපත්වීමට ‍මීට පෙර සැළසුම් කොට තිබුණද අවසන් මොහොතේ හෙතෙම සිය පක්ෂය තනිව මැතිවරණයට ඉදිරිපත් වන බව පැවසීය. ඇප තැන්පත් කිරීමට පැමිණි අපේක්ෂකයින් පැවසූවේ තමන්ට කරච්චි හා පූනරීන් ප්‍රදේශ‍යන්ගේ බලය තහවුරු කිරීමට හැකියාවක් පවතින බවයි.", "URL": "https://sinhala.adaderana.lk/news.php?nid=81475", "Category": null, "Parent URL": null}