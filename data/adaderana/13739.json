{"Source": "Adaderana", "Timestamp": "January 25, 2011 12:56 pm", "Headline": "ගුරුවරයෙකුගේ විවාහයට පාසලට නිවාඩු දීම -අධ්‍යක්ෂකවරියට ස්ථාන මාරුවක්", "News Content": "හැටන්, ගිනිගත්හේන ‍නවෝද්‍යා මධ්‍ය මහා විද්‍යාලයේ ගුරුවරයෙකුගේ විවාහ උත්සවයක් වෙනුවෙන් පාසලට නිවාඩු ලබාදීමේ සිද්ධියට අදාළව අතිරේක අධ්‍යාපන අධ්‍යක්ෂකවරියට ස්ථාන මාරුවීමක් ලබාදී තිබේ. අදාළ සිද්ධිය පිළීබඳ පරීක්ෂණ නිමවන තුරු මෙම ස්ථාන මාරුවීම ලබාදී තිබෙන බව මධ්‍යම පළාත් ප්‍රධාන අමාත්‍ය සරත් ඒකනායක මහතා පැවසුවේය. අදාළ සිද්ධිය සම්බන්ධ පරීක්ෂණ කටයුතු පැවැත්වෙන අතර දරුවන් අපහසුතාවයට පත්නොවී හිලව් සැසි පැවැත්වීමටත් උපදෙස් ලබාදී ඇති බව ඒ පිළිබඳ වැඩිදුරටත් පැහැදිලි කළ සරත් ඒකනායක මහතා සඳහන් කළේය.", "URL": "https://sinhala.adaderana.lk/news.php?nid=13739", "Category": null, "Parent URL": null}