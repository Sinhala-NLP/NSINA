{"Source": "Adaderana", "Timestamp": "June 24, 2012 11:37 am", "Headline": "ව්‍යාජ වීසා බලපත්‍රයක් සමග ශ්‍රී ලාංකිකයෙකු ඉන්දියාවේ දී කොටුවෙයි", "News Content": "ව්‍යාජ වීසා බලපත්‍රයක් යොදාගනිමින් ඉන්දියාවට පැමිණි ශ්‍රී ලාංකිකයෙකු දිල්ලිහි ඉන්දිරා ගාන්ධි ජාත්‍යන්තර ගුවන් තොටුපළේ දී අත්අඩංගුවට ගෙන ඇති බව එරට පොලිසිය පවසයි. කිරුපාකරන් මුතුලිංගම් නැමති මෙම ශ්‍රී ලාංකිකයා කොළඹ ප්‍රදේශයේ පදිංචිකරුවකු වන බව ද සඳහන්ය. ඔහු එයාර් ෆ්‍රාන්ස් ගුවන්යානයකින් පැරිස් නුවර බලා පිටත්ව යාමට සූදානම්ව සිට ඇති බව ද ඉන්දීය මාධ්‍ය වාර්තා කරයි. ආගමන විගමන නිලධාරියෙකු විසින් කළ මෙම ශ්‍රී ලාංකිකයාගේ අදාළ ලිපි ලේඛන පරීක්ෂා කිරීමේ දී ඔහුගේ වීසා බලපත්‍රය ව්‍යාජ බලපත්‍රයක් බවට හඳුනාගෙන ඇති බව ජ්‍යොෂ්ඨ ඉන්දීය පොලිස් නිලධාරියෙකු සඳහන් කර තිබේ. පසුව සිදුකළ ප්‍රශ්න කිරීම්වලදී සංචාරක නියෝජිතයකු රුපියල් ලක්ෂ 02 ක මුදලකට මෙම වීසා බලපත්‍රය සකස්කර දුන් බව මුතුලිංගම් විසින් පිළීගෙන ඇත.", "URL": "https://sinhala.adaderana.lk/news.php?nid=25277", "Category": null, "Parent URL": null}