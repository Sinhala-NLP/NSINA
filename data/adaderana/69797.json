{"Source": "Adaderana", "Timestamp": "February 18, 2017 05:38 pm", "Headline": "පිටකොටුවේ ගින්න මැඩ පවත්වයි", "News Content": "පිටකොටුව -කුමාර වීදියේ වෙළෙඳසැලක හටගත් ගින්නෙන් එහි මහල් කිහිපයක් සම්පූර්ණයෙන්ම විනාශයට පත්ව තිබේ.අද(18) දහවල් කුමාර වීදියේ සම් භාණ්ඩ ව්‍යාපාරික ස්ථානයක මෙම ගින්න හටගත්තේය.පැය කිහිපයක් පුරා ගින්න පැවති අතර ගින්න මැඩපැවැත්වීම සඳහා කොළඹ ගිනි නිවන ඒකකයේ ගිනි නිවන රථ 09ක් යොදා තිබූ අතර පොලීසිය සහ ප්‍රදේශවාසින් ද ඊට සහය දුනි. මේ වන විට ගින්න සම්පූර්ණයෙන්ම මැඩපවත්වා ඇති අතර රජයේ රස පරීක්ෂකවරයා විසින් මේ පිළිබඳ පරීක්ෂණ සිදු කිරීමට නියමිතය.ගින්නට හේතුව මේ වන තෙක් අනාවරණය වී නොමැති අතර විදුලි කාන්දුවක් ගින්න හේතුව බවට සැකපළ කරයි.සිද්ධිය සම්බන්ධයෙන් පිටකොටුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69797", "Category": null, "Parent URL": null}