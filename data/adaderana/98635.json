{"Source": "Adaderana", "Timestamp": "November 3, 2018 02:00 pm", "Headline": "විරෝධතාවට හේතු වූ ව්‍යාඝ්‍රයා වෙඩිල්ලෙන්  නිහඩ වෙයි", "News Content": "පුද්ගලයින් 13 දෙනෙකු මරා දැමූ බව කියන ව්‍යාඝ්‍රයෙකු වෙඩි තබා ඝාතනය කිරීමට ඉන්දිය වනජීවී නිලධාරීන් පියවර ගෙන තිබේ. විදෙස් මාධ්‍ය වාර්තා කලේ ඉන්දියාවේ මහාරාෂ්ට්‍ර ප්‍රාන්තයේ, කැලෑබද ප්‍රදේශයක ගැවසෙමින් මිනිස් ජීවිතයට තර්ජනයක් වූ මෙම ව්‍යාඝ්‍රයා සොයා වසර දෙකක කාලයක් පුරා වනජීවී නිළධාරීන් මෙහෙයුම් සිදුකර ඇති බවයි. ඒ අනුව ඊයේ(02) දිනයේ සිදුකළ මෙහෙයුමක් අතරතුර වයස අවුරුදු 06ක් පමණ වන එම ව්‍යාඝ්‍රයා වෙඩි තබා ඝාතනය කිරීමට අදාළ නිළධාරීන් පියවර ගෙන තිබේ. ව්‍යාඝ්‍රයාගේ ඝාතනය කිරීමට එරෙහිව එරට සමාජ ක්‍රියාකාරීන් විරෝධතා ව්‍යාපාරයක් ද ආරම්භ කර තිබුනත් ඉන්දීය ශ්‍රේෂ්ඨාධිකරණය දැනුම් දී තිබුණේ ඒ සඳහා මැදිහත් විය නොහැකි බවටයි.", "URL": "https://sinhala.adaderana.lk/news.php?nid=98635", "Category": null, "Parent URL": null}