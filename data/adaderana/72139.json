{"Source": "Adaderana", "Timestamp": "April 17, 2017 10:03 am", "Headline": "මවට-පියාට හිරිහැර කළ පුතුන් 2ට වැඩ වරදී", "News Content": "සිය මවට හා පියාට හිරිහැර කළ යුද හමුදා සාමාජිකයින් දෙදෙනෙකු කොබෙයිගනේ ප්‍රදේශයේදී අත්අඩංගුවට ගෙන තිබේ. එකම පවුලේ සහෝදරයින් දෙදෙනෙකු වන මොවුන් දෙදෙනා විසින් තම පියා ගසක බැඳ හිරිහැර කර මවටද පහරදී තුවාල සිදුකර ඇති බව පොලීසිය පැවසුවේය. අත්අඩංගුවට ගෙන ඇත්තේ පනාගොඩ තාක්ෂණික පුහුණු පාසලේ ඉංජිනේරු අංශයේ සේවය කරන ලාන්ස් කෝප්‍රල්වරයෙකු සහ ලාන්ස් කෝප්‍රල්වරයෙකු වන ඔහුගේ සහෝදරයායි. කොබෙයිගනේ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72139", "Category": null, "Parent URL": null}