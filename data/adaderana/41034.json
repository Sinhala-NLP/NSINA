{"Source": "Adaderana", "Timestamp": "February 11, 2014 10:32 am", "Headline": "කැනඩාවෙන් පිටුවහල් - කටුනායකින් අල්ලයි", "News Content": "කැනඩාවේ සිට පිටුවහල් කරන ලද හිටපු එල්.ටි.ටි.ඊ. සාමාජිකයෙකු කටුනායක ගුවන් තොටුපළේ දී අත්අඩංගුවට ගෙන තිබේ. පොලිස් ත්‍රස්ත විමර්ශන ඒකකයට ලැබුණු තොරතුරකට අනුව ඊයේ රාත්‍රී මොහු අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. ජයකුමාර් මුණේෂ්වරකුමාර් නමැති සැකකරු කැනඩාවේ එල්.ටී.ටී.ඊ. ඩයස් පෝරාවට මුදල් එක්රැස් කිරීමේ චෝදනාවකට එරට පොලීසිය විසින් අත්අඩංගුවට ගෙන පිටුවහල් කර ඇත. සැකකරු රඳවා තබාගෙන තවදුරටත් ප්‍රශ්න කිරීම් සිදුකරන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=41034", "Category": null, "Parent URL": null}