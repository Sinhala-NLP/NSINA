{"Source": "Adaderana", "Timestamp": "May 1, 2010 08:13 am", "Headline": "උපදේශක සේවය අවසන්", "News Content": "රජයේ අමාත්‍යාංශවල දැනට සේවයේ යෙදි සිටින උපදේශකවරුන්ගේ සේවය අවසන් කිරීමට තීරණය කර ති‍බේ. අමාත්‍ය මණ්ඩල ලේකම් සුමිත් අබේසිංහ මහතා විසින් ‍මීට අදාළ චක්‍රලේඛනයක් ද ඊයේ නිකුත් කර ඇති බව රජයේ ප්‍රවෘත්ති දෙපාර්තමේන්තුව පවසයි. අලුතින් පත්වූ ඇමතිවරුන් විසින් තම අමාත්‍යාංශ වෙත පැවරුණු විෂයයන් හා කාර්යයන් සැලකිල්ලට ගෙන උපදේශකවරුන්ගේ අවශ්‍යතාව පිළිබඳ සමාලෝචනය කරන තෙක් මෙම පියවර ගත් බව සඳහන්ය. වෙනත් රාජ්‍ය ආයතනවලින් ද්විතීය පදනම මත පත්කරන ලද උපදේශකවරුන් වෙතොත් අද සිට කලින් සේවය කළ රාජ්‍ය ආයතනයට නැවත යැවිය යුතු බව ද අදාළ චක්‍රලේඛනයේ සඳහන් වේ.", "URL": "https://sinhala.adaderana.lk/news.php?nid=8109", "Category": null, "Parent URL": null}