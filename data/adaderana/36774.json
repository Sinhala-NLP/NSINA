{"Source": "Adaderana", "Timestamp": "August 20, 2013 02:06 pm", "Headline": "තවත් සංක්‍රමණිකයින් රැගත් යාත්‍රාවක් අනතුරට පත්වෙයි ", "News Content": "අනවසර සංක්‍රමණිකයින් පිරිසක් රැගත් යාත්‍රාවක් ක්‍රිස්මස් දූපත ආසන්නයේ දී අනතුරට ලක්ව තිබේ. ක්‍රිස්මස් දූපතට උතුරින් නාවික සැතපුම්120ක් පමණ දුරින්වූ මුහුදු ප්‍රදේශයේ දී අදාළ යාත්‍රාව අනතුරට ලක්ව ඇති බව විදෙස් මාධ්‍ය වාර්තා කරයි. අනතුරට ලක්වන අවස්ථාවේ එහි සංක්‍රමණිකයින් 106 දෙනෙකු සිට ඇති බව සඳහන් වෙයි. කෙසේ වෙතත් එම පිරිසෙන් සියයට ආසන්න සංඛ්‍යාවක් බේරාගැනීමට ඔස්ට්‍රේලියානු නාවික හමුදා නිලධාරීන් සමත්ව තිබේ.", "URL": "https://sinhala.adaderana.lk/news.php?nid=36774", "Category": null, "Parent URL": null}