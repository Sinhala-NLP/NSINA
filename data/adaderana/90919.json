{"Source": "Adaderana", "Timestamp": "June 15, 2018 07:47 am", "Headline": "කෝටි දෙකහමාරක කුඩු සමඟ වෙලේ සුදාගේ නියෝජිතයෙක් අත්අඩංගුවට", "News Content": "රුපියල් කෝටි දෙක හමාරක් පමණ වටිනා හෙරොයින් කිලෝග්‍රෑම් 02ක් සමඟ සැකකරුවෙකු අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශය පිළියන්දල, මාවිත්තර ප්‍රදේශයේදී ඊයේ (14) රාත්‍රී මෙහෙයුමක් ක්‍රියාත්මක කළ බව පොලිසිය පැවසීය. එහිදී හෙරොයින් තොඟය සමඟ අත්අඩංගුවට ගත් සැකකරු වෙලේ සුදා නමැත්තාගේ නියෝජිතයෙකු බවට හදුනාගෙන තිබේ. සැකකරු සතුව තිබී රිපීටර් වර්ගයේ ගිනි අවියක්, මෙරට නිෂ්පාදිත රිවෝල්වරයක් සහ උණ්ඩ කිහිපයක් පොලිස් බාරයට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා ප්‍රකාශ කළේය.", "URL": "https://sinhala.adaderana.lk/news.php?nid=90919", "Category": null, "Parent URL": null}