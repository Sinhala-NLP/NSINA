{"Source": "Adaderana", "Timestamp": "March 9, 2011 04:34 pm", "Headline": "තෙවන වසරේ දරුවෙක්  පිහිනුම් තටාකයට වැටී මිය ගිහින්", "News Content": "මහනුවර පොල්ගොල්ල ප්‍රදේශයේ පුද්ගලික පාසලක දරුවෙක් පිහිනුම් තටාකයකට වැටීමෙන් මිය ගොස් ඇති බව අද දෙරණ වාර්තාකරු පවසයි. මෙම දරුවා ලිස්සා පිහිනුම් තටාකයට වැටීමෙන් මිය ගොස් ඇති බවත්,ඔහු පුද්ගලික පාසලක තෙවන වසරේ ඉගෙනුම ලැබූ බවත් සඳහන් වේ. මෙම දරුවා අද වෙනත් පාසලක පිහිනුම් ක්‍රීඩා තරගයක් සඳහා පිටත්ව ගොස් ඇති බවත්,මිය ගොස් ඇත්තේ එහිදී බවත්,මොහු මහනුවර මැණික්හින්න ප්‍රදේශයේ පදිංචි අයෙකු බවත්, සඳහන් වේ. දරුවාගේ ගේ මළ සිරුර දැනට කටුගස්තොට රෝහලේ තබා ඇති බව අද දෙරණ වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=14730", "Category": null, "Parent URL": null}