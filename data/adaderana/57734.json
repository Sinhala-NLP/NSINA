{"Source": "Adaderana", "Timestamp": "February 29, 2016 09:47 pm", "Headline": "විශ්වා වර්ණපාල-අජන්තා රණසිංහ දේහයන්ට ජනපතිගේ අවසන් ගෞරව", "News Content": "හිටපු අමාත්‍යවරයෙකු මෙන්ම එක්සත් ජනතා නිදහස් සන්ධානයේ මහ ලේකම් අභාවප්‍රාප්ත මහාචාර්ය විශ්වා වර්ණපාල මහතාගේ දේහයට ජනාධිපති මෛත්‍රීපාල සිරිසේන මහතා අවසන් ගෞරව දක්වා තිබේ.ඒ මහතාගේ දේහය තැන්පත් කර ඇති ඔබහේන පාර, මාදිවෙල නිවසට අද (29) දහවල් ගිය ජනාධිපතිවරයා දේහයට අවසන් ගෞරව දැක්වූ අතර පවුලේ ඥාතීන් වෙතත්, ප්‍රදේශවාසී ජනතාව වෙතත් සිය සාතිශය සංවේගය පළ කර සිටියේය.එමෙන්ම ප්‍රවීන ගීත රචක අභාවප්‍රාප්ත ආචාර්ය අජන්තා රණසිංහ මහතාගේ දේහයටද ජනාධිපති මෛත්‍රීපාල සිරිසේන මහතා අවසන් ගෞරව දැක්වීය.ඒ මහතාගේ දේහය අද දහවල් ශ්‍රී ලංකා ගුවන් විදුලි සංස්ථාවේ තැන්පත් කර තිබියදී ජනාධිපතිතුමා දේහයට අවසන් ගෞරව දැක්වූ අතර පවුලේ ඥාතීන් වෙතත්, සහෝදර කලාකරුවන් වෙතත් සිය සාතිශය සංවේගය පළ කර සිටියේය.", "URL": "https://sinhala.adaderana.lk/news.php?nid=57734", "Category": null, "Parent URL": null}