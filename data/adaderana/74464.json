{"Source": "Adaderana", "Timestamp": "June 22, 2017 04:40 pm", "Headline": "  ඥානසාර හාමුදුරුවන්ගේ වාග්විලාශයට එකඟත් නෑ-දේශපාලන මතයට එකඟත් නෑ ", "News Content": "බොදු බල සේනා සංවිධානයේ ඥානසාර ස්වාමීන් වහන්සේගේ වාග් විලාසයට මෙන්ම උන් වහන්සේගේ දේශපාලන පක්ෂයේ මතයටද තමන් එකඟ නැතැයි රාජ්‍ය අමාත්‍ය ඩිලාන් පෙරේරා මහතා පැවසීය.හෙතෙම මේ බව සඳහන් කළේ අද (22) ශ්‍රී ලංකා නිදහස් පක්ෂ මුලස්ථානයේ පැවති මාධ්‍ය හමුවේදීය.දේශපාලන පක්ෂයක මතවාදයක් වෙනුවෙන් උන්වහන්සේ පෙනී සිටින බැවින් තමන්ද අදහස් දක්වන්නේ දේශපාලන පක්ෂයක මතවාදයක් පිළිබඳ දේශපාලඥයෙක් ලෙස යැයි රාජය අමාත්‍ය ඩිලාන් පෙරේරා මහතා සඳහන් කළේය.සයිටම් විරෝධය පිළිබඳවද අදහස් දක්වමින් හෙතෙම සඳහන් කළේ තමන්ද සයිටම් විරෝධියෙක් වුවත් අමාත්‍යාංශයකට පැන රාජ්‍ය නිලධාරීන්ට හිංසා කිරීම අනුමත නොකරන බවයි.", "URL": "https://sinhala.adaderana.lk/news.php?nid=74464", "Category": null, "Parent URL": null}