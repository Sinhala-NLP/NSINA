{"Source": "Adaderana", "Timestamp": "March 12, 2018 10:27 am", "Headline": "හලාවත - කොළඹ මාර්ගයේ අනතුරකින් ජීවිතයක් නවතී", "News Content": "හලාවත - කොළඹ මාර්ගයේ කොස්වාඩිය ප්‍රදේශයේදී සිදු වූ යතුරුපැදි අනතුරකින් පුද්ගලයෙකු මියගොස් තිබේ. යතුරුපැදියක් එම දිශාවටම ගමන් කළ පා පැදියක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරතල තුවාල ලැබූ යතුරුපැදිකරු සහ පාපැදිකරු මාරවිල රෝහලට ඇතුළත් කිරීමෙන් පසු පාපැදිකරු මියගොස් තිබේ. මියගොස් ඇත්තේ කොස්වාඩිය ප්‍රදේශයේ පදිංචිව සිටි 66 හැවිරිදි පුද්ගලයෙක්ය. පශ්චාත් මරණ පරික්ෂණය අද සිදු කරීමට නියමිත අතර මාරවිල පොළීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85526", "Category": null, "Parent URL": null}