{"Source": "Adaderana", "Timestamp": "May 16, 2014 11:01 am", "Headline": "නිධන් සෙවු 11ක් දැලේ", "News Content": "පුරාවස්තු ගැනීමේ අරමුණින් කැණීම් කරමින් සිටි පුද්ගලයින් 11දෙනෙකු කනගරායන්කුලම්, කංජි කුලම් ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මාන්කුලම් කඳවුරේ නිලධාරින් පිරිසකට ලැබුණු තොරතුරකට අනුව සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් අතර යුද හමුදා සෙබෙළෙකුද සිටින බව පොලිසිය සඳහන් කළේය. ඔවුන් සතුව තිබී කැණීම් කටයුතු සඳහා යොදාගත් උපකරණ , පූජා භාණ්ඩ සහ කැබ් රථයක් ද පොලිස් බාරයට ගෙන ඇත. සැකකරුවන් කුලියාපිටිය, කොට්ටකච්විය, කිලිනොච්චිය,කුඩියාරිප්පු, යාපනය සහ මාන්කුලම් ප්‍රදේශ වල පදිංචිකරුවන් වන අතර ඔවුන් අද වව්නියාව මහේස්ත්‍රාත් අධිකරණයට ඉදිරිපත් කිරිමට නියමිතය. සිද්ධිය සම්බන්ධයෙන් කනගරායන්කුලම් පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43235", "Category": null, "Parent URL": null}