{"Source": "Adaderana", "Timestamp": "September 8, 2019 04:27 pm", "Headline": "වල් අලි ප්‍රහාරයකින් රෝහල් ගත වී සිටි අයෙකුගේ නිවසට පැන්න හොරු", "News Content": "කොට්ටුකච්චිය මැල්ලන්කුලම ප්‍රදේශයේ වන අලි ප්‍රහාරයකට ලක්වි රෝහල් ගත වී සිටි අයකුගේ නිවසට ඇතුල් වු පිරිසක් වී උර කිපයක් සමඟ මුදල් සොරාගෙන ගොස් ඇති අතර මේ පිළිබඳව නිසි ලෙස නීතිව ක්‍රියාත්මක නොවු බවට මෙම සිදුවීමට මුහුණ දුන් පුද්ගලයා චෝදනා එල්ල කරයි. මෙම සිද්ධියට මුහුන පා ඇත්තේ ඩි.එම්.තිලකරත්න නම් අයෙකි. ඔහු පසුගිය අගොස්තු 8 දින රාත්‍රියේ පිරිත් නිවසකට ගොස් එමින් සිටියදී මෙම වල් අලි ප්‍රහාරයට ලක්වි ඇත. මේ ඒ සම්බන්ධව අදහස් දැක්වු ඩි.එම්. තිලකරත්න මහතා, “ මම තවත් දෙදෙනෙකු එක්ක පිරිත් ගෙදරක ගොස් එමින් සිටියදී තමයි මේ වල් අලි ප්‍රහාරයට ලක්වුනේ. අලියා මුලින්ම මගේ කකුල පාගා දැමුවා මට නැගිට ගන්න බැරිව ගියා පස්සේ මගේ ඔලුව පාගන්න අලියා අත උස්සද්දී මට එකපාරම අලියාගේ උස්සපු අත මගේ අත් දෙකෙන් ඇල්ලුව. ඉන් පස්සේ අලියා අත අහකට අරන් එක පාරම කෑ ගහගෙන දිව්වා. මම කුරුණැගල රෝහලට ඇතුලත් කරලා ඉද්දි තමා නිවස කඩලා එහි තිබුණ වි උර කිපයකුයි මුදලින් රුපියල් ලක්ෂයකුයි අරන් ගොස් තිබුණේ. එක වෙලා තිබුනේ පසුගිය 18 දින ඒ පිළිබදව අදාල සැකකරුවන් පවා ඉන්නවා නමුත් අද වෙන තුරු නීතිය හරි විදිහට වෙලා නැහැ. මම දැන් එක් තැන් වෙලා ඉන්නේ. වී විකුණපු තැන් ගෙනිච්ච පිරිස් පුත්තලම පොලිසියට දන්වා තිබේනවා. තවම සිදුවුන රාජකාරියක් නැහැ. මේ නිසා මම තවත් අසරණ වුණා.\" යැයි පවසයි. මේ සම්බන්ධව පුත්තලම මුලස්ථාන ප්‍රධාන පොලිස් පරික්ෂක නිහාල් කුලතුංග මහතාගෙන් කල විමසිමේදී පවසා සිටියේ මෙවැන්නකි. “ ඇත්තටම මේ සඳහා මට තොරතුරු දෙන්න බැහැ. නමුත් පොලිසියට නැගෙන චෝදනාවක් නිසා මේ තොරතුරු දෙන්න පුළුවන්. අදාල සිද්ධියේ වී රැගෙන ගිය ත්‍රි රෝද රථයේ රියදුරාගෙන් කළ ප්‍රශ්ණ කිරීම් වලදි අදාල සැකකරුවන් හඳුනාගෙන තිබෙනවා. අවස්ථා කිපයකදී මෙම සැකකරුවන් අත්අඩංගුවට ගන්න අපේ කණ්ඩායම් කිපයක් ගියා නමුත් සොයා ගන්න බැරිව ගියා. මේ වන විට ආරංචි තිබෙනවා වෙනත් ප්‍රදේශයකට ගොස් එහි මෙම සැකකරුවන් සිටින බවට. ඉදිරි දින කීපය තුලදි අපි අත්අඩංගුවට ගැනිමට සුදානම් වෙනවා\" යැයි ඔහු පැවසිය.", "URL": "https://sinhala.adaderana.lk/news.php?nid=118597", "Category": null, "Parent URL": null}