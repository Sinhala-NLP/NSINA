{"Source": "Adaderana", "Timestamp": "July 7, 2019 07:11 pm", "Headline": "ජනපතිගේ නියෝගයකින් ඉඩම් විදේශීකරණය නැවැත්විය හැකියි-මහින්ද", "News Content": "සෝෆා ගිවිසුම තුලින් මෙරට ඉඩම් විදෙස් රටවලට විකිණීම නැවැත්වීමට නම් ජනාධිපතිවරයා කළ යුතු වන්නේ ඒ සඳහා ඉඩම් අමාත්‍යාංශ ලේකම්වරයාට නියෝගයක් ලබාදීම පමණක් බව විපක්ෂ නායක මහින්ද රාජපක්ෂ මහතා පවසයි. අද (07) කුරුණෑගල පොදුජන පෙරමුණු පක්ෂ කාර්යාලයේ පැවති වැඩසටහනකට එක්වෙමින් විපක්ෂ නායකවරයා මේ බව සඳහන් කළේය. ඉදිරි මැතිවරණ කටයුතු සැලසුම් කිරීම පිලිබඳව මන්ත්‍රීවරුන් දැනුවත් කිරීමේ වැඩසටහනක් අද කුරුණෑගල පොදුජන පෙරමුණු පක්ෂ කාර්යාලයේදී පැවැත්වුණේ විපක්ෂ නායක මහින්ද රාජපක්ෂ මහතාගේ ප්‍රධානත්වයෙන්. වර්තමානයේ දී මෙරට කිසිදු පුද්ගලයෙකුට නිදහසේ ජීවත්වීමට අවස්ථාවක් නොමැති බව විපක්ෂ නායක මහින්ද රාජපක්ෂ මහතා පවසයි. විපක්ෂ නායකවරයා පෙන්වා දෙන්නේ සියලු ජාතීන්ට බියෙන් සැකයෙන් ජීවත්විමට සිදුව ඇති බවයි. එහිදි එක්සත් ජනතා නිදහස් සන්ධානය පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතාද අදහස් දැක්වීය.", "URL": "https://sinhala.adaderana.lk/news.php?nid=113592", "Category": null, "Parent URL": null}