{"Source": "Adaderana", "Timestamp": "February 2, 2012 09:39 am", "Headline": "පාපන්දු තරගයක් අවසානයේ ගැටුමක් - 74 ක් මරුට", "News Content": "ඊජිප්තුවේ පැවති පාපන්දු තරගයක් අවසානයේ ඇති වූ ගැටුමකින් පුද්ගලයින් 74 දෙනෙකුට අධික පිරිසක් ජීවිතක්ෂයට පත්ව තිබේ. අල් මර්සි සහ අල් අහ්ලි යන ක්‍රීඩා සමාජ දෙක අතර පැවති තරගයක් අවසානයේ මෙම ගැටුම හට ගෙන ඇති බව සඳහන්ය. ගැටුමින් මියගිය පිරිස අතර ආරක්ෂක අංශ සාමාජිකයින් ද සිටින බව විදෙස් මාධ්‍ය වාර්තා කරයි. තියුණු ආයුධවලින් සිදු වූ පහරදීම් බොහෝ මරණවලට හේතු වී ඇති බව සදහන්ය. සිද්ධියේ දී පොලිසිය උදාසීන ආකාරයෙන් කටයුතු කිරීම ගැටුම උත්සන්න වීමට තවත් හේතු වී ඇති බව විදෙස් මාධ්‍ය පවසයි. ඊජිප්තුවේ පසුගිය වසරේ ජනතා නැගිටීම් හේතුවෙන් සිදු වූ දේශපාලන පරිවර්තනයත් සමඟ එරට පොලිසිය බොහෝ කටයුතුවල දී උදාසීන ආකාරයෙන් ක්‍රියා කරන බව පැවසෙයි.", "URL": "https://sinhala.adaderana.lk/news.php?nid=21818", "Category": null, "Parent URL": null}