{"Source": "Adaderana", "Timestamp": "July 17, 2016 04:22 pm", "Headline": "  නුගේගොඩින් බෝම්බයක් මතුවෙයි", "News Content": "නුගේගොඩ-කොහුවල පිහිටි පෞද්ගලික පාසලක පිහිනුම් තටාකය හා ක්‍රීඩා පිටිය අතර ඉදිරිපිට පාරේ කසල ගොඩක් අසළ තිබී අත් බෝම්බයක් සොයාගෙන තිබේ.අද(17) පෙරවරුවේ පොලිස් හදිසි ඇමතුම් අංශයට ලැබුණු තොරතුරත් මත අදාළ අත් බෝම්බය සොයා ගත් බව කොහුවල පොලීසිය පවසයි.මේ වන විට බෝම්බ නිෂ්ක්‍රීය අංශය විසින් එය නිෂ්ක්‍රීය කොට එම ස්ථානයෙන් එය ඉවත් කර ඇති බව වාර්තා වෙයි.මෙය කවුරුන් විසින් කුමන හේතුවක් නිසා රැගෙන එන ලද්දක්ද යන්න වාර්තා වී නොමැති අතර කොහුවල පොලීසි වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62163", "Category": null, "Parent URL": null}