{"Source": "Adaderana", "Timestamp": "February 20, 2019 09:52 am", "Headline": "මත්ද්‍රව්‍ය මැඩලීමට යුද හමුදාවේ සහය ලබා ගන්න", "News Content": "මත්ද්‍රව්‍ය මැඩලීම සඳහා යුද හමුදාවේ සහය ලබා ලෙස ජනාධිපතිවරයාගෙන් ඉල්ලීමක් කරන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. කොළඹදී මාධ්‍යවෙත අදහස් දක්වමින් ඒ මහතා මේ බව සඳහන් කළේය. පොලීසියට දේශපාලන මැදිහත්වීමක් සිදු කරන්නේ නැති නම් එම දෙපාර්තමේන්තුවට රට තුල සිදුවන අපචාර නැවැත්වීමට හැකියාව පවතින බව ද ඒ මහතා පැවසීය. මරණ දණ්ඩනය ක්‍රියාත්මක කරමින් වැරදිකරුවන්ට එම දඬුවම ලබා දුන්නේ නම් රට තුල පවතින අපරාධ අවම කර ගත හැකි බවද බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා ප්‍රකාශ කළේය. රටේ ජනතාවගේ බලාපොරෝත්තුවද එය බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=104655", "Category": null, "Parent URL": null}