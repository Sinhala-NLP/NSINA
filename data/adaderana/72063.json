{"Source": "Adaderana", "Timestamp": "April 14, 2017 02:47 pm", "Headline": "ගිලෙන්න ගිය දෙදෙනෙක් බේරාගැනෙති", "News Content": "මිරිස්ස සහ හික්කඩුව වෙරළ තීරයන්ට ඔබ්බෙන් වූ මුහුදු ප්‍රදේශයේ ජල පහරකට හසුව දියේ ගිලෙමින් සිටි විදේශිකයෙකු සහ තවත් පුද්ගලයෙකු බේරාගෙන තිබේ.වෙරළාරක්ෂක දෙපාර්තමේන්තුවට අයත් ජිවිත ආරක්ෂක කණ්ඩායමේ නාවිකයින් පිරිසක් විසින් ඔවුන් බේරාගෙන ඇති බව නාවික හමුදාව පවසයි.මුහුදේ දියනෑමට ගිය අවස්ථාවේදී ජල පහරකට හසුව අදාළ විදේශිකයා සහ අනෙක් පුද්ගලයා දියේ ගිලි ඇති බව වාර්තා වේ.මෙලෙස දියේ ගිලෙමින් සිටියදී බේරාගෙන ඇත්තේ 54 හැවිරිදි ඉරාන ජාතික පුද්ගලයෙකු සහ ගල්කිස්ස ප්‍රදේශයේ පදිංචිකරුවෙකු බව නාවික හමුදාව කියා සිටියි.", "URL": "https://sinhala.adaderana.lk/news.php?nid=72063", "Category": null, "Parent URL": null}