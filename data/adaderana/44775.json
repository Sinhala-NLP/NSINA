{"Source": "Adaderana", "Timestamp": "July 19, 2014 10:11 am", "Headline": "මීගමුවේ සිව් මහල් ගොඩනැගිල්ලක ගින්නක් ", "News Content": "මීගමුව බස් නැවතුම්පොළ ඉදිරිපිට සිව් මහල් ගොඩනැගිල්ලක ගින්නක් හටගෙන තිබේ. පොලිස් හදිසි ඇමතුම් අංශයට ලැබුණු තොරතුරකට අනුව පොලිසිය සහ මීගමුව නගර සභාවේ ගිනි නිවීමේ ඒකකය එක්ව ගින්න මැඩපවත්වා තිබේ. ගින්නෙන් ගොඩනැගිල්ලේ දෙවන, තුන්වන සහ සිව්වන මහල් වලට හානි සිදුව ඇති බව පොලිසිය පවසයි. පරිගණක පුහුණු මධ්‍යස්ථානයක් ලෙස පවත්වාගෙන ස්ථානයක් මෙලෙස ගිනි ගැනීමට ලක්ව ඇති බව සඳහන් වෙයි. ගින්නෙන් කිසිදු ජීවිත හානියක් සිදුව නොමැති අතර සිදුවු දේපළ හානිය මෙතෙක් තක්සේරු කර නොමැත. විදුලි කාන්දුවක් ගින්නට හේතුවන්නට ඇති බවට පොලිස් පරීක්ෂණ වලදී අනාවරණය වී තිබේ.", "URL": "https://sinhala.adaderana.lk/news.php?nid=44775", "Category": null, "Parent URL": null}