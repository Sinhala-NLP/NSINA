{"Source": "Adaderana", "Timestamp": "August 2, 2014 02:29 pm", "Headline": "ගාල්ල බන්ධනාගාරයෙන් ජංගම දුරකථන මතුවෙයි ", "News Content": "ගාල්ල බන්ධනාගාරයේ සිදුකළ සෝදිසියක දී ජංගම දුරකථන සොයාගෙන තිබේ. ඊයේ(02) දිනයේ සිදුකළ සෝදිසියකදී සූක්ෂම අයුරින් සඟවා තිබු ජංගම දුරකථන 07ක් මෙලෙස සොයාගෙන ඇති බව සඳහන් වෙයි. බරපතළ ගණයේ අපරාධකරුවන් රඳවා සිටින සිරකුටිවල තිබි මෙම ජංගම සොයාගැනීමට හැකි වු බව ගාල්ල බන්ධනාගාර අධිකාරි ජගත් චන්දන වීරසිංහ මහතා සඳහන් කළේය. මෙහිදි වැඩිදුරටත් අදහස් දැක්වු බන්ධනාගාර අධිකාරිවරයා කියා සිටියේ මෙලෙස ජංගම දුරකථන බන්ධනාගාරය තුළට ගෙන ආවේ කවුරුන් ද යන්න පිළිබඳව පරික්ෂණයක් සිදුකරන බවයි. එමෙන්ම ඉදිරියේ දි බන්ධනාගාරයේ සිරමැදිරි තුළ සී.සී.ටී.වී. කැමරා පද්ධතියක් ස්ථාපනය කිරිමට කටයුතු කරන බව ද බන්ධනාගාර අධිකාරිවරයා කියා සිටියේය.", "URL": "https://sinhala.adaderana.lk/news.php?nid=45078", "Category": null, "Parent URL": null}