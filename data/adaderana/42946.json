{"Source": "Adaderana", "Timestamp": "May 3, 2014 09:29 am", "Headline": "මහවැව හිමිනමකට ප්‍රහාරයක් - හිමිනම රෝහලේ - ප්‍රහාරකයින් අතුරුදන්", "News Content": "කිසියම් පිරිසක් විසින් තමන්ට පහර දී පැහැර ගැනීමට සුදානම් වූ බව මහවැව - ගල්අමුණ ශ්‍රී වර්ධනාරාමාධිපති පුජ්‍ය යටියන ශ්‍රී සද්ධාලෝක ස්වාමීන් වහන්සේ පවසයි. ඊයේ රාත්‍රීයේ ත්‍රීරෝද රථයකින් පැමිණි සිව්දෙනෙකු තමන්ව පැහැරගෙන යාමට උත්සහ කළ බවත්,තමන් ඊට විරුද්ධවීම නිසා පැමිණි පිරිසෙන් අයෙකු පොල්ලකින් වැනි දෙයකින් පහර දුන් බවද උන් වහන්සේ කියා සිටියි. පහර කෑමට ලක්වූ ස්වාමීන් වහන්සේ මේ වන විට මාරවිල මූලික රෝහලට ඇතුළත් කර ඇත. සිද්ධිය වන විට තවත් ස්වාමීන් වහන්සේ නමක් විහාරස්ථානය තුළ සිටි බවත්,උන් වහන්සේ අවට දායකයින්ට මේ බව දන්වා ආධාර ඉල්ලා සිටින විට පැමිණි පිරිස පලාගිය බවද පහර කෑමට ලක්ව රෝහල් ගත කර සිටින ස්වාමීන් වහන්සේ සඳහන් කරයි. ස්වාමීන් වහන්සේව පැහැර ගෙන යාමට තැත් කීම සහ පහර දීමට හේතුව මෙතෙක් අනාවරණය වී නැති බව මාරවිල පොලීසිය කියයි. මාරවිල පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=42946", "Category": null, "Parent URL": null}