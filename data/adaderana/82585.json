{"Source": "Adaderana", "Timestamp": "January 6, 2018 11:10 am", "Headline": "ගුවනේදී කාන්තාවට අතවර කරපු ඉන්දීය ජාතිකයා අත්අඩංගුවට", "News Content": "ගුවන් යානයක් තුළදී කාන්තාවකට අතවර කිරීමේ චෝදනාව යටතේ ඉන්දීය ජාතිකයෙකු අත්අඩංගුවට ගෙන තිබේ. අමෙරිකානු ආරක්ෂක අංශ විසින් ඔහු අත්අඩංගුවට ගෙන ඇති අතර ඔහු 34 හැවිරිදි තාවකාලික වීසා බලපත්‍ර යටතේ අමෙරිකාවේ රැදී සිටින පුද්ගලයෙකු බවයි විදෙස් මාධ්‍ය සඳහන් කළේය. අමෙරිකාවේ ලාස්වේගාස් සිට ඩෙට්රොයිට් දක්වා පියාසර කළ ගුවන් යානයක සැකකරු සිය බිරිඳ ද සමඟ ගමන් කරමින් සිට ඇති අතර ඔහුට අනෙක් පසින් අදාළ කාන්තාව අසුන් ගෙන සිට තිබේ. තමන් නිදාගෙන සිටියදී සැකකරු විසින් තමන්ට අතවර කිරීමට උත්සාහ ගත් බවට අදාළ කාන්තාව චෝදනා කර ඇත. කෙසේවෙතත් අදාළ චෝදනා සැකකරු විසින් ප්‍රතික්ෂේප කර ඇති අතර නිද්‍රා පෙති ලබාගැනීමෙන් අනතුරුව තමන් දිගු නින්දක සිටි බව අමෙරිකානු ආරක්ෂක අංශ වෙත ඔහු පවසා ඇත්තේ.", "URL": "https://sinhala.adaderana.lk/news.php?nid=82585", "Category": null, "Parent URL": null}