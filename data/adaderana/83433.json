{"Source": "Adaderana", "Timestamp": "January 24, 2018 10:13 am", "Headline": " මේ ආණ්ඩුව යටතේ මාධ්‍ය නිදහස උපරිමයෙන් තියෙනවා ", "News Content": "‍වත්මන් ආණ්ඩුව යටතේ මාධ්‍ය නිදහස උපරිම වශයෙන් හිමි වී ඇති බව එක්සත් ජාතික පක්ෂ පාර්ලිමේන්තු මන්ත්‍රී බන්දුලාල් බණ්ඩාරිගොඩ මහතා පවසයි. රටේ අනෙකුත් පාර්ශව සඳහාද නිදහසේ අදහස් ප්‍රකාශ කිරීමේ හැකියාව ලබාදී ඇති බව ඔහු සඳහන් කළේය. ජනාධිපතිවරයා විසින් දූෂිතයින් හට තරාතිරම නොබලා දඬුවම් ලබාදෙනු ඇති බවට ද අපේක්ෂාවෙන් පසුවන බව ගාල්ල ප්‍රදේශයේ පැවති ජන හමුවකදී බන්දුලාල් බණ්ඩාරිගොඩ මන්ත්‍රීවරයා පැවසුවේය. කළුතර ප්‍රදේශයේ පැවති මාධ්‍ය හමුවකදී මහින්ද සමරසිංහ අමාත්‍යවරයා පැවසුවේ ජනාධිපතිවරයා විසින් පිරිසිදු රාජ්‍ය පාලනයක් සිදුකරන බවයි.", "URL": "https://sinhala.adaderana.lk/news.php?nid=83433", "Category": null, "Parent URL": null}