{"Source": "Adaderana", "Timestamp": "September 26, 2018 02:24 pm", "Headline": "වේවැල් කපන්න ගිය තිදරු පියා ඇළකින් මතුවෙයි", "News Content": "වේවැල් කැපීම සඳහා කැළයට ගොස් අතුරුදහන්ව සිටි තිදරු පියෙකුගේ සිරුරක් ඇළක තිබි හමු වූ බව පොළොන්නරුව පොලීසිය පවසයි. මෙම සිරුර මනම්පිටිය මුස්ලිම් පල්ලිය පිටිපස ඩයස්ඕඩේ විල්ලුව මැද ඇළ මාර්ගයක තිබී හමු වී ඇති අතර අදාළ සිරුරේ මුහුණ සහ උරහිස පමණක් තිබී බව අද දෙරණ වාර්තාකරු පවසයි. මෙම මළ සිරුර කිඹුලන් විසින් ආහාරයට ගෙ ඇති බව පොලීසිය සැක පළ කරයි. මෙලෙස මිය ගොස් ඇත්තේ නාමල් පොකුණ, අරනගල්විල පදිංචි ව සිටි අදිරගාමර් තම්බි මුර්ති නැමති 57 හැවිරිදි තිදරු පියෙකි. මිය ගිය පුද්ගලයා පසුගිය 23 දා වේවැල් කැපීම සඳහා නිවසින් පිටව ගොස් ඇති අතර අදාළ පුද්ගලයා නිවසට නොපැමිණිම හේතුවෙන් ඥාතින් විසින්‍ ඊයේ(25) අරලගංවිල පොලීසිය පැමිණිලි කර ඇති බව වාර්තා වෙයි. අදාළ සිරුර පිළිබඳ පශ්චාත් මරණ පරික්ෂණය අද(26) දහවල් සිදු කිරීමට නියමිත අතර සිද්ධිය සම්බන්ධයෙන් පොළොන්නරුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96750", "Category": null, "Parent URL": null}