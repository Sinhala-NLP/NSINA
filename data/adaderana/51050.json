{"Source": "Adaderana", "Timestamp": "May 1, 2015 07:13 pm", "Headline": "ට්‍රක් රථය අනතුරේ-කුඩා දරුවෙකු මරුට-13දෙනෙකුට තුවාලයි", "News Content": "තඹුත්තේගම, කෝන්වැව ප්‍රදේශයේ සිදුවූ රිය අනතුරකින් කුඩා දරුවකු මියාගොස් තවත් 13 දෙනෙකු තුවාල ලබා තිබේ.පොලිස් මාධ්‍ය ප්‍රකාශක කාර්යාලය කියා සිටියේ වාරියපොල සිට අනුරාධපුර ප්‍රදේශයට වන්දනා ගමනක් යන පිරිසක් රැගත් කුඩා ට්‍රක් රථයක් මෙලෙස අනතුරට ලක්ව ඇති බවයි.ට්‍රක් රථය වේගය පාලනය කරගැනීමට නොහැකිව මාර්ගයෙන් ඉවතට පැන ගසක වැදීමෙන් අනතුර සිදුව තිබේ.මියගොස් ඇත්තේ වයස අවුරුදු 08 ක ගැහැණු දරුවෙකි.තුවාල ලැබූ පුද්ගලයින් 13 දෙනා ප්‍රතිකාර සඳහා තඹුත්තේගම රෝහලට ඇතුළත් කර ඇති අතර බරපතළ තත්ත්වයේ පසුවූ කාන්තාවන් දෙදෙනෙකු අනුරාධපුර ශික්ෂණ රෝහලට මාරුකර යවා ඇති බව පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=51050", "Category": null, "Parent URL": null}