{"Source": "Adaderana", "Timestamp": "August 16, 2019 04:23 pm", "Headline": "ජාතික වොලිබෝල් ශුරතා තරගාවලියක් හඳුන්වා දෙයි", "News Content": "ජාතික වොලිබෝල් කණිෂ්ට ශූරතා තරගාවලියක් හඳුන්වා දීමේ වැඩසටහනක් ශ්‍රී ලංකා වොලිබෝල් සංගමය විසින් සංවිධානය කර තිබේ. ඒ පිළිබඳ දැනුවත් කිරීමේ මාධ්‍ය හමුවක් ඊයේ කොළඹ දී පැවැත් විය. ශ්‍රී ලංකා ජාතික වොලිබෝල් සංගමය විසින් ශ්‍රී ලංකාව තුළ වොලිබෝල් ක්‍රීඩාව ප්‍රමුඛතම ක්‍රීඩාව කිරීමේ අරමුණින් මෙම ජාතික කණිෂ්ට වොලිබෝල් ශූරතා තරගාවලිය හඳුන්වා දීමට කටයතු කර තිබේ. මේ මස 13 වැනිදා විහාර මහාදේවි උද්‍යානයේදී ඇරඹෙන ජාතික කණිෂ්ඨ තරගාවලිය සඳහා දිස්ත්‍රික්ක 25 නියෝජනය කරමින් කණ්ඩායම් 1625කට අධික සංඛ්‍යාවක් සහභාගී වීමට නියමිතයි. දිස්ත්‍රික් තරගවලින් පසුව පළාත් තරග පැවැත්වා අන්තර් දිස්ත්‍රික් මට්ටමින් දක්ෂතම කණ්ඩායම 100ක් තෝරා ගැනෙයි. ඒ අනුව එම තරග මාස 3ක් පුරා පැවැත්වෙන අතර අවසන් මහා තරග මහරගම ජාතික තරුණ සේවා සභා ක්‍රීඩාංගණයේදී පැවැත්වීමට නියමිතයි. ඒ අනුව එම තරගාවලියේ ශූරයින් සඳහා පිරිනැමීමට නියමිත කුසලානය ඊයේ(15) කොළඹදී මාධ්‍ය වෙත ප්‍රදර්ශනය කළේය.", "URL": "https://sinhala.adaderana.lk/news.php?nid=116712", "Category": null, "Parent URL": null}