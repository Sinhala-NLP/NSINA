{"Source": "Adaderana", "Timestamp": "December 14, 2018 05:19 pm", "Headline": "ඊශ්‍රායල් හමුදා මෙහෙයුමක් අතරතුර පුද්ගලයින් 2ක් මරුට", "News Content": "ඊශ්‍රායල් හමුදා සිදුකළ වැටලීම් කිහිපයක් අතරතුර පුද්ගලයින් කිහිප දෙනෙක් ඝාතනයට ලක්ව තිබේ. වැටලීම් කිහිපයක් අතරතුර හමාස් සංවිධානයේ තුවක්කුකරුවන් දෙදෙනෙක් ඝාතනය කිරීමට ඊශ්‍රායල හමුදා සමත්ව ඇත. ඔවුන් මෙසේ ඝාතනයට ලක්ව ඇත්තේ බටහිර ඉවුරේ රමාල්ලා සහ නබ්ලුස් යන නගරවලදීයි. මේ අතර ජෙරුසෙලම් පැරණි නගරයේදී පොලිස් නිලධාරීන් දෙදෙනෙක් වෙත පිහි පහර එල්ල කළ පුද්ගලයෙක්ද පොලිස් වෙඩි පහරෙන් මියගොස් තිබේ. ඊශ්‍රායලය සහ පලස්තිනය අතර පැවැති සාම ව්‍යායාමය 2014 වසරේදී බිඳවැටිණි. ඉන් අනතුරුව බටහිර ඉවුර සහ ගාසා තීරය සමීපයේදී ගැටුම් ඇති වූ බවද වරින් වර වාර්තා වී තිබුණි. පසුගිය බදාදා රාත්‍රියේදීත් ඊශ්‍රායල කමාන්ඩෝ සෙබලුන් දෙදෙනෙක්ගේ වෙඩි පහරින් පලස්තීන ජාතිකයන් දෙදෙනෙක් ඝාතනයට ලක්වූ පුවතක්ද ඒ අතරට අයත්. කෙසේ වෙතත් පවතින තත්ත්වය සම්බනධයෙන් පලස්තීන පාර්ශ්වය මෙතෙක් අදහස් දක්වා නැහැ.", "URL": "https://sinhala.adaderana.lk/news.php?nid=100761", "Category": null, "Parent URL": null}