{"Source": "Adaderana", "Timestamp": "March 4, 2017 01:14 pm", "Headline": "බස් රථ 2ක්-ලොරි රථයක් ගැටෙයි-37ක් රෝහලේ ", "News Content": "අනුරාධපුර - පාදෙණිය ප්‍රධාන මාර්ගයේ මහගල්කඩවල හන්දිය ප්‍රදේශයේදී ඇගළුම් සේවිකාවන් රැගත් බස් රථයක් අනතුරකට ලක්වීමෙන් පුද්ගලයින් 37 දෙනෙකු තුවාල ලබා තිබේ. බස් රථ දෙකක් සහ ලොරි රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් ඇගළුම් සේවිකාවන් රැගත් බස් රථයේ සහ ලංගම බස් රථයේ ගමන් කළ පුද්ගලයින් 37 දෙනෙකු තුවාල ලබා ගල්ගමුව රෝහලට ඇතුළත් කර තිබේ. ඉන් බරපතළ තුවාල ලැබූ පුද්ගලයින් 06 දෙනෙකු වැඩිදුර ප්‍රතිකාර සඳහා අනුරාධපුර සහ කුරුණෑගල රෝහල් වෙත මාරුකර යවා ඇති බව පොලීසිය සඳහන් කළේය. අනතුර සම්බන්ධයෙන් ඇගළුම් සේවිකාවන් රැගත් බස් රථයේ රියදුරු සහ ලොරි රථයේ රියදුරු අත්අඩංගුවට ගෙන තිබේ. ගල්ගමුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70418", "Category": null, "Parent URL": null}