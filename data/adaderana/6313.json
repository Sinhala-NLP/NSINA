{"Source": "Adaderana", "Timestamp": "January 28, 2010 05:45 pm", "Headline": "මංගල නීතියේ පිහිට සොයයි", "News Content": "මෙවර ජනාධිපතිවරණය ලංකා ඉතිහාසයේ දූෂිතම මැතිවරණය බවත්,සාධාරණත්වය වෙනුවෙන් නීතිමය පියවර ගන්නට සූදානම් බවත් ශ්‍රීලංකා නිදහස් පක්ෂයේ මහජන පාර්ශවයේ නායක මංගල සමරවීර මහතා පවසයි. මැතිවරණ කොමසාරිස්ගේ කාර්යය මෙවර ඉෂ්ඨ කරනු ලැබුවේ බැසිල් රාජපක්ෂ මහතා බවත්,කොමසාරිස්වරයා හුදු නාමමාත්‍රිකයෙකු ලෙස පමණක් ක්‍රියා කළ බවත් හෙතෙම අවධාරණය කරයි. පවත්වන ලද සමීක්ෂණ වාර්තා සලකා බලද්දී සරත් ෆොන්සේකා මහතා ජයග්‍රහණය සනාථව පැවති නමුත් සිදුවූ අක්‍රමිකතා නිසා එකී ජයග්‍රහණය යටපත්ව ගිය බවත් අද කොළඹ පැවති මාධ්‍ය හමුවකට සහභාගී වෙමින් ඔහු කියා සිටියේය. අද පැවති මාධ්‍ය හමුවකදී ජනමාධ්‍ය ඇමති ලක්ෂ්මන් යාපා අබේවර්ධන මහතා ව්‍යවස්ථා සංශෝධනයක් සඳහා 2/3 ක බලයක් ලබා ගැනීම වෙනුවෙන් විපක්ෂයේ සහය ඉල්ලා සිටිය ද තව දුරටත් ප්‍රජාතන්ත්‍ර විරෝධී පවුල් පාලනයක් සඳහා සහය දීමට විපක්ෂය සූදානම් නැති බව ද මංගල සමරවීර මහතා පැවසීය.", "URL": "https://sinhala.adaderana.lk/news.php?nid=6313", "Category": null, "Parent URL": null}