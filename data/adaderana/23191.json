{"Source": "Adaderana", "Timestamp": "March 31, 2012 10:01 am", "Headline": "රෝහල්වලට ඖෂධ මිලදීගන්නා ක්‍රමවේදයේ වෙනසක්", "News Content": "රජයේ රෝහල් සඳහා ඖෂධ සහ සෙසු රසායන ද්‍රව්‍ය මිලදීගැනීමේ ක්‍රමවේදයේ වෙනසක් සිදුකිරීමට නියමිත බව සෞඛ්‍ය අමාත්‍යාංශය පවසයි. ශල්‍ය ද්‍රව්‍ය සහ රසායන ද්‍රව්‍ය දේශීය නිෂ්පාදකයින්ගෙන් මිලදීගැනීමට ද පියවර ගන්නා බව එම අමාත්‍යාංශය සඳහන් කරයි. ඖෂධ සහ රසායන ද්‍රව්‍ය මිලදීගැනීම පිළිබඳව සොයාබැලීම සඳහා පත්කෙරුණු කැබිනට් අනුකාරක ස‍භාවේ නිර්දේශ මත මෙම නව ක්‍රමවේදය ක්‍රියාත්මක කරන බව සඳහන්ය. ශල්‍ය ද්‍රව්‍ය සහ රසායන ද්‍රව්‍ය වසර දෙකත් තුනත් අතර කාලයක් සඳහා එකවර මිලදීගැනීමට ද පියවර ගන්නා බව සෞඛ්‍ය අමාත්‍යාංශ්‍ය පවසයි. වාර්ෂිකව රජයේ රෝහල් සඳහා ඖෂධ, ශල්‍ය ද්‍රව්‍ය සහ රසායන ද්‍රව්‍ය අයිතමයන් 24,000 ක් පමණ මිලදීගැනීම සිදුකරන බව එම අමාත්‍යාංශය පෙන්වාදෙයි.", "URL": "https://sinhala.adaderana.lk/news.php?nid=23191", "Category": null, "Parent URL": null}