{"Source": "Adaderana", "Timestamp": "December 14, 2011 02:20 pm", "Headline": "ක්‍රිකට් දේශපාලනීකරණය වී නෑ", "News Content": "ක්‍රිකට් ක්‍රීඩාව දේශපාලනීකරණය වී නොමැති බව මාතර දිස්ත්‍රීක් පාර්ලිමේන්තු මන්ත්‍රී සනත් ජයසූරිය මහතා පවසයි‍. එසේ වුවද ක්‍රිකට් ක්‍රීඩකයින් අතර පවත්නා දේශපාලනය නැවතිය යුතු බව හෙතෙම කියා සිටියේ අද පාර්ලිමේන්තුවේදී ක්‍රීඩා අමාත්‍යංශයට අදාළ වැය ශීර්ෂය පිළිබඳ විවාදයට එක්වෙමිනි. අද තරග වලට මුහුණ දෙමින් සිටින්නේද ලෝක කුසලානය තරගාවලියේ අවසාන වටය දක්වා පැමිණි ක්‍රිකට් කණ්ඩායම බවත්,අවස්ථා කිහිපයකදී දෙතුන් දෙනෙකු හැර දේශපාලන හේතුන් මත වෙනත් කිසිදු වෙනසක් ක්‍රිකට් කණ්ඩායම තුළ සිදුව නැති බව මන්ත්‍රීවරයා අවධාරණය කළේය. මෑත කාලීනව ක්‍රිකට් ක්‍රීඩාවේ පසුබැසීම් වලට රටේ ජනාධිපතිවරයාටවත්,ක්‍රීඩා අමාත්‍යවරයාටවත්,ආණ්ඩුවටවත් දොස් පැවරීමෙන් පලක් නොවන බවත්,ක්‍රිකට් කණ්ඩායමම එම තත්ත්වයට වගකිව යුතු බවත් ඔහු සඳහන් කළේය.", "URL": "https://sinhala.adaderana.lk/news.php?nid=20682", "Category": null, "Parent URL": null}