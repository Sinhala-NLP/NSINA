{"Source": "Adaderana", "Timestamp": "June 5, 2010 08:11 am", "Headline": "ජනපති හා අර්බුද අධ්‍යයන කොමිසමේ හමුවක්", "News Content": "පශ්චාත් අර්බුද අධ්‍යයනය හා සංහිඳියාව සඳහා වූ කොමිසමේ සාමාජිකයෝ ජනාධිපති මහින්ද රාජපක්ෂ මහතා හමුවී තිබේ. මෙම හමුව අරලියගහ මන්දිරයේ දී ඊයේ සිදුවුණි. කොමිසම පත්කිරීමෙන් අනතුරුව එහි සාමාජිකයින් ජනාධිපතිවරයා හමුවූ ප්‍රථම අවස්ථාව මෙය වේ. මෙම කොමිසම සාමාජිකයින් 8 දෙනෙකුගෙන් සමන්විතය. රන්ජන් ද සිල්වා, ආචාර්ය රොහාන් පෙරේරා, මොහොමඩ් ජෙෆ්රි, මහාචාර්ය කරුණාරත්න හංගවත්ත, රෆාල් චන්මුගම්, ජී. පලිහක්කාර, මනෝහාරී රාමනාථන් සහ මැක්ස්වෙල් පරණගම යන මහත්වරු ‍කොමිසමේ සාමාජිකයින් වේ. 2002 වසරේ පෙබරවා‍රි සිට 2009 වසරේ මැයි දක්වා වූ කාලය තුළ සිදුවූ සිදුවීම් හා පැවති තත්ත්වයන් පිළිබඳ අධ්‍යයනය කිරීම මෙම කොමිසමේ එක් අරමුණකි. ත්‍රස්තවාදීන් විසින් ඇති කළ අර්බුද නිසා මෑත කාලයේ දී ජනතාවට මුහුණ දීමට සිදුවූ ඛේදජනක තත්ත්වයන්ට හේතු සාධක විමර්ශනය කිරීම කොමිසමට පැවරී ඇති අනෙක් කාර්යය වේ. ඉදිරියේ දී ඕනෑම පුරවැසියෙකුට මෙම කොමිසම හමුවේ කරුණු ඉදිරිපත් කළ හැකිවනු ඇත.", "URL": "https://sinhala.adaderana.lk/news.php?nid=8817", "Category": null, "Parent URL": null}