{"Source": "Adaderana", "Timestamp": "July 6, 2018 10:50 am", "Headline": "විජයපුරදී තියුණු ආයුධවලින් පහරදී පුද්ගලයෙකු ඝාතනය කරලා", "News Content": "අනුරාධපුර විජයපුර ප්‍රදේශයේදී තියුණු ආයුධවලින් පහරදී පුද්ගලයෙකු ඝාතනය කර තිබේ. අද දෙරණ වාර්තාකරු සඳහන් කළේ ආයුධ රැගත් පිරිසක් පැමිණ එම පුද්ගලයාට පහරදී ඝාතනය කර පලා ගොස් ඇති බවයි. අනුරාධපුර විජයපුර රාහුල මාවතේ පදිංචි 45හැවිරිදි තිදරු පියෙක් මෙලෙස ඝාතනයට ලක්ව තිබේ. ඝාතනයට ලක්වූ තැනැත්තා කුලී පදනම මත වාහන සපයන වාහන අලුත්වැඩියා කිරීමේ ස්ථානයක හිමිකරුවෙකි. ඊයේ (05) පස්වරුවේ යතුරුපැදියකින් පැමිණි පුද්ගයෙකු තම වාහනය කැඩී ඇති බව පවසමින් අනුරාධපුර දීපානි මහා විද්‍යාලය ඉදිරිපිටට මෙම පුද්ගලයාව රැගෙන ගොස් ඇති අතර එම ස්ථානයේදී තියුණු ආයුධ රැගත් පිරිසක් විසින් ඔහුට පහරදී තිබේ. පොලීසිය පැවසුවේ බරපතළ තුවාල ලැබූ පුද්ගලයා අනුරාධපුර ශික්ෂණ රෝහලට ගෙන ගියද ඒවන විටත් මියගොස් සිට ඇති බවයි. සැකකරුවන් සොයා මේ වන විට පොලිස් පරීක්ෂණ ආරම්භකර තිබේ.", "URL": "https://sinhala.adaderana.lk/news.php?nid=92078", "Category": null, "Parent URL": null}