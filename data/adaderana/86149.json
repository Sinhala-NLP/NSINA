{"Source": "Adaderana", "Timestamp": "March 22, 2018 04:49 pm", "Headline": "පාකිස්ථාන ශ්‍රී ලංකා කාන්තා ක්‍රිකට් තරඟය උණුසුම්", "News Content": "සංචාරක පාකිස්ථාන කාන්තා කණ්ඩායම සහ ශ්‍රි ලංකා කාන්තා කණ්ඩායම අතර දෙවන එක්දින තරඟය දඹුල්ල ජාත්‍යන්තර ක්‍රිකට් ක්‍රිඩාංගණයේදී මේ වන විට පැවැත්වේ. තරඟයේ කාසියේ වාසිය දිනූ පාකිස්ථාන නායිකාව ප්‍රථමයෙන් පන්දුවට පහරදීමට තීරණය කළේය. ඒ අනුව ඔවුන් නියමිත පන්දුවාර 50 තුළ කඩුලු 06ක් පමණක් දැවී ලබාගත් ලකුණූ සංඛ්‍යාව 250 කි. එම ඉනිම වෙනුවෙන් කණ්ඩායම් නායිකා බිස්මා මාරූෆ් ලකුණු 89ක් ලබා ගැනිමට සමත් විය. පන්දු යැවිමේදී ශ්‍රී ලංකා කාන්තා කණ්ඩායම වෙනුවෙන් ශ්‍රීපාලි වීරක්කොඩි කඩුලු 02ක් බිද හෙළීමට සමත් විය. කණ්ඩායම් දෙක අතර පළමු තරඟයෙන් ජය ගත්තේ පාකිස්ථාන කාන්තා කණ්ඩායමයි.", "URL": "https://sinhala.adaderana.lk/news.php?nid=86149", "Category": null, "Parent URL": null}