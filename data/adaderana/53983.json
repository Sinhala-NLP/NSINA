{"Source": "Adaderana", "Timestamp": "September 21, 2015 01:28 pm", "Headline": "සරසවි කඩඉම් ලකුණු ඉදිරි සතියේදී නිකුත්වෙයි", "News Content": "2014 වසරට අදාළව විශ්වවිද්‍යාල සඳහා සිසුන් තෝරා ගන්නා කඩඉම් ලකුණු ඉදිරි සතිය තුළ ප්‍රකාශයට පත් කිරීමට විශ්වවිද්‍යාල ප්‍රතිපාදන කොමිෂන් සභාව තීරණය කර තිබේ.අද දෙරණ කළ විමසීමකදී එහි ප්‍රකාශකයෙකු සඳහන් කළේ මේ වන විට ඊට අදාළ කටයුතු සම්පූර්ණ කරමින් සිටින බවයි.විශ්වවිද්‍යාල ප්‍රවේශය සඳහා උසස් පෙළ විභාගය සමත් සිසුන් 60,000 ක් පමණ අයදුම්පත් යොමු කර ඇති බව විශ්වවිද්‍යාල ප්‍රතිපාදන කොමිෂන් සභාව සඳහන් කළේය.2014 වසරට අදාළව විශ්වවිද්‍යාල අධ්‍යාපනය සඳහා ඉන් සිසුන් 25,000 ක් පමණ තෝරා ගැනීමට නියමිතය.", "URL": "https://sinhala.adaderana.lk/news.php?nid=53983", "Category": null, "Parent URL": null}