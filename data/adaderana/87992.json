{"Source": "Adaderana", "Timestamp": "April 25, 2018 10:34 am", "Headline": "උදේ පාන්දරම පෑලියගොඩ මධ්‍යම වෙළඳ සංකීර්ණය වටලයි-තහනම් ලෙස ඇල්ලූ මාළු කිලෝ 5000 ක් එක්ක 5ක් කොටු", "News Content": "ධීවර හා ජලජ සම්පත් දෙපාර්තුමේන්තුවට ලද තොරතුරක් මත එහි වැටලීම් ඒකකය පොලිසිය සහ විශේෂ කාර්ය බලකාය සමඟ එක්ව අද(25) අලුයම පෑලියගොඩ මධ්‍යම වෙළඳ සංකීර්ණයේ වැටලීමක් සිදු කර තිබේ. එහිදී අලෙවියට තබා තිබූ තහනම් ක්‍රම භාවිතයෙන් ඇල්ලු මසුන් කිලෝ ග්‍රෑම් 5000 අධික ප්‍රමාණයක් සමඟ සැකකරුවන් පස්දෙනෙක් අත්අඩංගුවට ගත් බව අද දෙරණ වාර්තාකරු සඳහන් කළේය. ධීවර හා ජලජ සම්පත් දෙපාර්තුමේන්තුවට ලද තොරතුරක් මත එහි වැටලීම් ඒකකය, විශේෂ කාර්ය බලකාය සහපොලීස් නිලධාරීන්ගෙන් සමන්විත කණ්ඩායමක් අද අලුයම 3.30ට පමණ මෙම වැටලීම සිදුකර තිබේ. එහිදී අලෙවියට තබා තිබූ තහනම් ක්‍රම භාවිතයෙන් ඇල්ලූ මත්ස්‍යයින් කිලෝග්‍රෑම් 5000කට අධික ප්‍රමාණයක් සමඟ සැකකරුවන් පස්දෙනෙක් අත්අඩංගුවට ගනු ලැබීය. එමෙන්ම එම මත්ස්‍යයින් ප්‍රවාහනය සඳහා භාවිත කළ ලොරි රථයක්ද මෙහිදී වැටලීම් නිලධාරීන් සිය භාරයට ගත් බව අද දෙරණ වාර්තාකරු සඳහන් කළේය. තහනම් ක්‍රම භාවිතයෙන් අල්ලන ලද මෙම මෙම මසුන් පුල්මුඩේ, මුලතිව් හා මාතර ප්‍රෙද්ශවලින් පෑලියගොඩ මධ්‍යම වෙළඳ සංකීර්ණය වෙත ගෙනැවිත් ඇති බව වාර්තා වෙයි. අදාළ මත්ස්‍ය තොගයේ වටිනාකම මෙතෙක් තක්සේරු කර නැහැ. සැකකරුවන් සහ අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=87992", "Category": null, "Parent URL": null}