{"Source": "Adaderana", "Timestamp": "January 25, 2019 04:48 pm", "Headline": "ගමට ගිය පාර්ලිමේන්තු ආභාෂය-ලාහුගලත් රත්වෙයි", "News Content": "අම්පාර දිස්ත්‍රික්කයේ ලාහුගල ප්‍රාදේශිය සභාවේ අද(25) පැවැති සභාවාරයේදී ප්‍රාදේශිය සභා මන්ත්‍රීවරුන් අතර උණුසුම්කාරී තත්ත්වයක් ඇතිවූ බව අද දෙරණ වාර්තාකරු සඳහන් කළේය. මෙම උණුසුම් කථාබහ පවතින අවස්තාවේදී පොදුජන පෙරමුණේ මන්ත්‍රීවරයෙකු විසින් එක්සත් ජාතික පක්ෂ මන්ත්‍රීවරයෙක්ට සභාගැබෙදී පහරදීමට උත්සහ කළ බව අප වාර්තාකරු පැවසීය. ලාහුගල ප්‍රාදේශිය සභාවට අයත් ගම්මානයකට විදුලි බලය සැපයීම සම්බන්ධ ගැටළුවක් පිළිබඳ ජනතා විමුත්ති පෙරමුණේ මන්ත්‍රීවරයෙකු විසින් යොමු කළ ප්‍රශ්නයකට හේතුවෙන් මෙම උණුසුම් කාරි තත්ත්වය හට ගෙන තිබේ. සභාගැබ තුළ ඇතිවූ උණුසුම් තත්ත්වය හේතුවෙන් සභාවාරයේ කටයුතුද විනාඩි කිහිපයක් පමණ ප්‍රමාදවූ බව වාර්තා වෙයි.", "URL": "https://sinhala.adaderana.lk/news.php?nid=103074", "Category": null, "Parent URL": null}