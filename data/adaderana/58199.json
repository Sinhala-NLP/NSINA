{"Source": "Adaderana", "Timestamp": "March 14, 2016 11:23 am", "Headline": "ඊයේ තරගයේ ජය බංග්ලාදේශ කණ්ඩායමට ", "News Content": "පන්දුවාර 20 යි 20 ලෝක කුසලාන ක්‍රිකට් තරගාවලියේ පළමු වටයේ ඒ කාණ්ඩයේ බංග්ලාදේශය සහ ඕමානය අතර තරගය ඊයේ(13) දරම්ශලා ක්‍රිඩාංගණයේදී දිවා රාත්‍රී තරගයක් ලෙස පැවැත් වුණි.මෙම තරගයෙන් ඩක්වත් ලුවිස් නියාය අනුව ලකුණු 54ක ජයක් හිමිකර ගැනීමට බංග්ලාදේශ කණ්ඩායම සමත් වුණි.තරගයේ කාසිය වාසිය දිනූ ඕමාන් කණ්ඩායම ප්‍රථමයෙන් පන්දුවට පහරදීමේ අවස්ථාව බංග්ලාදේශයට ලබාදුන් අතර ඔවුන් නියමිත පන්දුවාර 20 අවසානයේ කඩුලු 02 ක් පමණක් බිඳවැටී ලකුණු 180 ක් ලබා ගෙන ඇත.එහිදී විශිෂ්ඨ පිති හරඹයක නිරත වූ තමිම් ඉක්බාල් පන්දු 63ක් තුල 06 පහර 05ක් සහ 04 පහර 10ක් සමඟින් ලකුණු 103 ලබා ගැනීමට සමත් වී තිබේ.එම ඉනිම වෙනුවෙන් ශබීර් රහමන් ලකුණු 44ක් ලබා ගත්තේය.පිළිතුරු ඉනිම ක්‍රීඩා කළ ඕමාන් කණ්ඩායමට පන්දුවාර 12ක් අවසානයේ කඩුලු 09ක් බිඳවැටී ලබාගත හැකි වුයේ ලකුණු 65 ක් පමණි.පන්දු යැවීමේදී බංග්ලාදේශ කණ්ඩායම වෙනුවෙන් ශකිබ් අල් හසන් ලකුණු 15කට කඩුලු 04ක් බිඳ හෙළීය.", "URL": "https://sinhala.adaderana.lk/news.php?nid=58199", "Category": null, "Parent URL": null}