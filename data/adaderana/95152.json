{"Source": "Adaderana", "Timestamp": "August 28, 2018 04:56 pm", "Headline": "රෝසිගෙන් නිලධාරීන්ට අවවාදයක් ", "News Content": "නගරයේ අලූතින් ජල නල එළීම කාර්යක්‍ෂම කර සති දෙකක් තුළ නිසි සැලසුමක් දෙන්නැයි කොළඹ පුරපතිනිය නිලධාරින්ට අවවාද කර ඇත. කොළඹ නගරයේ කිලෝ මීටර් 600ක මාර්ගවල පැරණි ජල නල වෙනුවට අලූතින් ජල නල එළීම මේ වනවිට ආරම්භකර තිබේ. බොහෝ මාර්ග දෙපස කාණු කපා තිබීම හේතුවෙන් ජනතාව පීඩාවට පත්වන අතර, ඒ පිළිබඳව සොයා බැලීමට කොළඹ නගරාධිපති රෝසි සේනානායක මැතිණිය ඊට (27) අදාළ සියලූ පාර්ශව පසු ගියදා මහානගර සභාවට කැඳවීය. කොළඹ නගරයේ ජනතාවගේ මූලික අයිතිවාසිකම් ආරක්ෂා කිරීම සහ මිනිස් අවශ්‍යතා ඉටුකර දී මේ වගකීම පිළිබඳව එහිදී පැහැදිලි කළ නගරාධිපතිතුමිය පෙන්වා දුන්නේ, ජනතාව පීඩාවටපත් නොවන අයුරින් සංවර්ධන ක‍්‍රියාදාමය දියත් කළ යුතු බවයි. ඉදිරි මාස හය තුළ මෙම ව්‍යාපෘතිය අවසන් කරන ලෙසටද මෙහිදී රෝසි සේනානායක මැතිණිය නිලධාරීන්ට උපදෙස් දුන්නාය.", "URL": "https://sinhala.adaderana.lk/news.php?nid=95152", "Category": null, "Parent URL": null}