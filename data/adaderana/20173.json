{"Source": "Adaderana", "Timestamp": "November 22, 2011 10:34 am", "Headline": "වැටුප් විෂමතා ඉවත් කිරීම ගැන විශේෂ සාකච්ඡාවක්", "News Content": "විශ්ව විද්‍යාල ක්ෂේත්‍රයේ විධායක නිලධාරීන්, අධ්‍යයන සහයක හා අනද්‍යයන කාර්යය මණ්ඩල වැටුප් විෂමතා ඉවත් කිරීම සම්බන්ධයෙන් විශේෂ සාකච්ඡාවක් අද(22) පස්වරුවේ පැවැත්වීමට නියමිතව තිබේ. අමාත්‍යාංශ බලධාරීන් සමඟ එම සාකච්ඡාව පැවැත්වෙන බව අන්තර් විශ්ව විද්‍යාලයීය සේවා වෘත්තීය සමිතියේ ප්‍රධාන ලේකම් කපිල ජයසිංහ මහතා ප්‍රකාශ කළේය. එහිදී පිළිගත හැකි විසඳුමක් නොලැබුණහොත් අද පස්වරුවේ සිටම වෘත්තීය සමිති ක්‍රියාමාර්ගයක නිරත වන බව කපිල ජයසිංහ මහතා සඳහන් කළේය. සිය ඉල්ලීම් ලැබෙන තුරු අඛණ්ඩව එම වෘත්තීය සමිති ක්‍රියාමාර්ගයේ නිරත වන බව අන්තර් විශ්ව විද්‍යාලයීය සේවා වෘත්තීය සමිතිය කියා සිටියේය.", "URL": "https://sinhala.adaderana.lk/news.php?nid=20173", "Category": null, "Parent URL": null}