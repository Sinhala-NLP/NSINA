{"Source": "Adaderana", "Timestamp": "May 11, 2013 08:27 am", "Headline": "ජනපති උගන්ඩා යයි", "News Content": "ජනාධිපති මහින්ද රාජපක්ෂ මහතා උගන්ඩාවේ නිල සංචාරයක් සඳහා පිටත්ව ගොස් තිබේ. ජනාධිපතිවරයා ඊයේ රාත්‍රී දිවයිනෙන් පිටත්ව ගිය බව ජනාධිපති ප්‍රකාශක මොහාන් සමරනායක මහතා පැවසුවේය. උගන්ඩාවේ සිව්දින නිල සංචාරක නිරත වන ජනාධිපති මහින්ද රාජපක්ෂ මහතා එරට ජනාධිපති යෝවේරි මුසවේනි මහතා ඇතුළු රාජ්‍ය තාන්‍ත්‍රිකයින් හමුවී සාකච්ඡා කිරීමට ද නියමිතය. උගන්ඩාවේ පැවැත්වෙන 2013 පොදු රාජ්‍ය මණ්ඩලයීය පළාත් පාලන සම්මන්ත්‍රණයේ සමාරම්භක අවස්ථාවට ද ජනපති සහභාගී වන බව මොහාන් සමරනායක මහතා කියා සිටියේය. එමෙන්ම එරට වෙළඳ ප්‍රදර්ශනයක් ද ජනාධිපතිවරයා අතින් විවෘත කිරීමට නියමිතය. උගන්ඩාවට විශාල ආර්ථික දායකත්වයක් ලබාදෙන උගන්ඩා සීනි සමාගම නැරඹිමට ද ජනාධිපති මහින්ද රාජපක්ෂ මහතා අපේක්ෂා කරන බව ජනාධිපති ප්‍රකාශක මොහාන් සමරනායක මහතා පැවසුවේය.", "URL": "https://sinhala.adaderana.lk/news.php?nid=33985", "Category": null, "Parent URL": null}