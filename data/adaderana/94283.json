{"Source": "Adaderana", "Timestamp": "August 12, 2018 12:06 pm", "Headline": "මධ්‍යම කඳුකරයට තද වැසි-ජන ජීවිතයට බාධා", "News Content": "මධ්‍යම කඳුකරයේ බටහිර බෑවුම් ප්‍රදේශවලට තවදුරටත් පවතින අධික සුළං සහ වැසි තත්ත්වය හේතුවෙන් ජන ජීවිතයට ගැටළු රැසක් මතු වි ඇති බව අද දෙරණ වාර්තාකරු පවසයි. මාස පහක් තිස්සේ කඩින් කඩ පවතින අධික වර්ෂාව හේතුවෙන් උඩරට එළවළු වගාවට යළිත් දැඩි බලපැම් එල්ල වි ඇති බව ගොවින් සඳහන් කළේය. එම බලපැම හමුවේ ඉල්ලුමට සරිලන සැපයුමක් ලබා දීමට නොහැකි නිසා උඩරට එළවළු මිල යළිත් ඉහළ යා හැකි බව එම ගොවීන් පවසයි. ඇද හැලෙන අධික වර්ෂාවත් සමඟ වරින් වර ඝණ මිදුම් තත්ත්වයක්ද පවතින අතර , අධික සුළං තත්ත්වය හේතුවෙන් විදුලිබලයද වරින් වර විසන්ධි වෙමින් පවති බව වාර්තා වෙයි කාසල්රි , මවුස්සාකැලේ සහ ඉහළ කොත්මලේ ජලාශ පිටාර මට්ටමට ආසන්න වි ඇති අතර , පවතින අධික වර්ෂාවත් සමඟ මධ්‍යම කඳුකරයේ දිය ඇලි ගණනාවකම ජල ධාරිතාව ඉහළ ගොස් ඇති බව අප වාර්තාකරු සඳහන් කළේය. පවතින වර්ෂාවත් සමඟම හැටන් කොළඹ ප්‍රධාන මාර්ගයෙත් , හැටන් නුවරඑළිය ප්‍රධාන මාර්ගයේත් පස් කදු කඩා වැටිමේ අවධානමක් පවතින නිසා එම මාර්ග වල රථ වාහන ධාවනය කිරිමේදි සැලකිමත් ලෙස රිය ධාවනය කරවන ලෙස පොලීසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=94283", "Category": null, "Parent URL": null}