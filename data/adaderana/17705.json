{"Source": "Adaderana", "Timestamp": "July 28, 2011 09:29 pm", "Headline": "මඩකළපුවේ බැංකුවක් කොල්ලකෑම -6 දෙනෙක් අත්අඩංගුවට ", "News Content": "ජූනි 30 වන දින මඩකළපුව, පුදූර් මහජන බැංකුව කඩා රන් භාණ්ඩ හා මුදල් කොල්ලකෑමට සම්බන්ධ ප‍්‍රධාන සැකකරුවන් දෙදෙනා ඇතුළුව සැකකරුවන් 06 දෙනකු මන්නාරම මූලස්ථාන පොලිස් පරික්‍ෂක ඇතුළු නිලධාරින් කණ්ඩායමක් විසින් අත්අඩංගුවට ගෙන තිබේ. විදේශ රටකට පැනයාම සඳහා මන්නාරම නගරයේ ලැගුම්හලක රැඳී සිටියදී නාවික හමුදා බුද්ධි අංශයේ නිලධාරින්ගේ සහය ඇතිව අද(28) මෙම සැකකරුවන් අත්අඩංගුවට ගෙන ඇති බව පොලිසිය පවසයි. මෙම සැකකරුවන් පැමිණි ජිප් රථයද අත්අඩංගුවට ගෙන ඇති අතර මෙම සැකකරුවන් සම්බන්ධව වැඩිදුර විමර්ශන කටයුතු සදහා කොළඹ අපරාධ පරික්ෂණ දෙපාර්තමේන්තුවට බාරදී ඇති බව ද පොලිසිය සඳහන් කරයි.", "URL": "https://sinhala.adaderana.lk/news.php?nid=17705", "Category": null, "Parent URL": null}