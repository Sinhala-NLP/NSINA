{"Source": "Adaderana", "Timestamp": "June 23, 2013 08:48 am", "Headline": "ඩොලර් මිලියන 2ක කාටද?", "News Content": "අයි.සී.සී චැම්පියන්ස් කුසලාන ක්‍රිකට් තරගාවලියේ අවසන් මහා තරගය අද පැවැත්වීමට නියමිතව තිබේ. එංගලන්තය සහ ඉන්දීය කණ්ඩායම අතර තරගය අද පැවැත්වෙන්නේ බර්මින්හැම්හිදීය. මෙම තරගාවලියේ අපරාජිත කණ්ඩායම ලෙස ඉන්දීය කණ්ඩායම අද තරගයට සහභාගි වන අතර එංගලන්ත කණ්ඩායම ශ්‍රී ලංකා කණ්ඩායම හමුවේ පරාජයට පත්විය. එංගලන්ත කණ්ඩායම අවසන් මහා තරග 4 කදී මීට පෙර පරාජයට පත්ව තිබීම විශේෂත්වයකි. ඉන්දීය කණ්ඩායම අවසන් මහා තරගයකට පැමිණි වැඩි වාර ගණනකදී ජයග්‍රහණය ලබා ගෙන ඇත. ජයග්‍රාහී කණ්ඩායමට අමෙරිකානු ඩොලර් මිලියන දෙකක මුදලක් හිමිවේ. තරගය ශ්‍රී ලංකාවේ වේලාවෙන් අද පස්වරු 3ට පමණ ආරම්භ වීමට නියමිතය.", "URL": "https://sinhala.adaderana.lk/news.php?nid=35165", "Category": null, "Parent URL": null}