{"Source": "Adaderana", "Timestamp": "November 26, 2018 10:14 am", "Headline": "චන්ද්‍රිකා දැන් UNPයේ සාමාජිකාවක්", "News Content": "ශ්‍රී ලංකා නිදහස් පක්ෂය නැවතත් එක්සත් ජාතික පක්ෂය හා එක්කිරීමට හිටපු ජනාධිපතිනි චන්ද්‍රිකා බණ්ඩාරනායක මහත්මිය උත්සහ දරමින් සිටින බව අමාත්‍ය දයාසිරි ජයසේකර මහතා පවසයි. ඊයේ (25) හෙට්ටිපොළ පැවති ජන හමුවකට එක්වෙමින් අමාත්‍යවරයා මෙම අදහස් පළ කළේය. එතුමිය මේ වන විට එක්සත් ජාතික පක්ෂයේ සාමාජිකයෙක් වී අවසන් බවත් නැවත ශ්‍රී ලංකා නිදහස් පක්ෂයේ කටයුතු සිදු කළ නොහැකි බවද අමාත්‍යවරයා පවසයි. ඉදිරියෙදි බිහිවන ආණ්ඩුව ශ්‍රි ලංකා නිදහස් පක්ෂයේ ආණ්ඩුවක් පමණක් බවත් එය පොදු ජන පෙරමුණේ ආණ්ඩුවක් නොවන බවත් අමාත්‍යවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=99797", "Category": null, "Parent URL": null}