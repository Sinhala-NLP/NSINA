{"Source": "Adaderana", "Timestamp": "June 7, 2018 01:13 pm", "Headline": "පස් කන්දක් කඩා වැටී කුඩා දරුවෙක් මරුට", "News Content": "අද(07) උදෑසන 11 ට පමණ දැරණියගල පොලිස් වසමේ උඩ මාලිබොඩ ප්‍රදේශයේ නිවසක් මතට පස් කන්දක් කඩා වැටී කුඩා දරුවෙකු මිය ගොස් තිබේ. අධික වර්ෂාව හේතුවෙන් පස් කන්දක් කඩා වැටී නිවසේ සිටි මව සහ දරුවන් දෙදෙනෙකු පස්වලට යට වී ඇති අතර ඉන් දරුවෙකු බරපතළ තත්ත්වයෙන් දැරණියගල රෝහලට ඇතුළත් කිරීමෙන් පසු මෙසේ මිය ගොස් තිබේ. මිය ගිය දරුවා වයස අවුරුදු 2 ක් වු ගැහැණු දරුවෙකු බව අනාවරණය වී ඇති බව පොලීසිය සඳහන් කරයි. දරුවාගේ මෘත ශරීරය දැරණියගල රෝහලේ මෘත ශරීරාගාරයේ තැන්පත් කර ඇත. මව සහ අනෙක් දරුවාට අනතුරක් සිදුව නොමැති අතර දැරණියගල පොලීසිය වැඩිදුර විමර්ශන පවත්වනු ඇත.", "URL": "https://sinhala.adaderana.lk/news.php?nid=90512", "Category": null, "Parent URL": null}