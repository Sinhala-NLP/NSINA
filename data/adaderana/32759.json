{"Source": "Adaderana", "Timestamp": "March 26, 2013 04:45 pm", "Headline": " මහ කන්නයෙන් වී මෙට්‍රික්ටොන් 61,000ක් ගත්තා", "News Content": "මෙවර මහ කන්නයේ මේ වන විට වී මෙට්‍රික්ටොන් 61,000ක් වී අලෙවි මණ්ඩලය මගින් මිලදී ගෙන ඇති බව සමූපකාර හා අභ්‍යන්තර වෙළඳ අමාත්‍යංශය පවසයි. මේ සදහා වැය කර ඇති මුදල රුපියල් මිලියන 2300 ක් පමන වන බව එම අමාත්‍යංශය සඳහන් කරයි. වැඩිම වී ප්‍රමාණයක් මිලදී ගෙන ඇත්තේ අම්පාර දිස්ත්‍රික්කයෙන් වන අතර එය මෙට්‍රික්ටොන් 16,700කි. වයඹ කලාපයෙන් මෙට්‍රික්ටොන් 15,300ක් ද, අනුරාධපුරයෙන් මෙට්‍රික්ටොන් 11,000ක් ද පොළොන්නරුව දිස්ත්‍රික්කයෙන් මෙට්‍රික්ටොන් 4000ක් ද, අනෙක් ප්‍රදේශ වලින් වී මෙට්‍රික්ටොන් 11500ක් ද වී අලෙවි මණ්ඩලය මගින් මිලදී ගෙන තිබේ.", "URL": "https://sinhala.adaderana.lk/news.php?nid=32759", "Category": null, "Parent URL": null}