{"Source": "Adaderana", "Timestamp": "February 20, 2013 09:29 am", "Headline": " ටියුනීසියාවේ අගමැති ඉල්ලා අස්වෙයි", "News Content": "ටියුනීසියාවේ අගමැති හමාඩි ජෙබාලි ඉල්ලා අස්වී තිබේ. පොරොන්දු වූ පරිදි සභාග රජයක් ස්ථාපිත කිරීමට අපොහොසත් වීම හේතුවෙන් ඔහු සිය තනතුරෙන් ඉල්ලා අස් වී ඇති බව සඳහන්ය. එරට විපක්ෂ නායකවරයා ඝාතනයට ලක්වීමෙන් අනතුරුව නව සභාග රජයක් පිහිටුවන බවට අග‍්‍රාමාත්‍යවරයා විසින් පොරොන්දු වී ඇති බව වාර්ථා වේ. නව සභාග රජයක් පිහිටුවා ඊට අදාළ කැබිනට් මණ්ඩලයක් ස්ථාපිත නොකළහොත් තමා අගමැති ධූරයෙන් ඉල්ලා අස් වන බවට අග‍්‍රාමාත්‍යවරයා විසින් ප‍්‍රකාශ කර තිබේ. විපක්ෂ නායකවරයා පසුගිය 06 වැනි දා ඝාතනයට ලක්වීමෙන් අනතුරුව ඔහු මෙම පොරොන්දුව ලබා දී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=31783", "Category": null, "Parent URL": null}