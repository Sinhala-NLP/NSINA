{"Source": "Adaderana", "Timestamp": "March 6, 2018 11:52 am", "Headline": "කිළිනොච්චියේ වැසියන්ට අමුතු අත්දැකීමක්", "News Content": "කිළිනොච්චිය දිස්ත්‍රික්කය තුළ අද(06) උදෑසන සිට අධික මීදුම් සහිත හා දැඩි සීතලෙන් යුතු පරිසරයක් දක්නට ලැබුණු බව කිළිනොච්චියේ වැසියෝ පැවසීය. සාමාන්‍යයෙන් මෙවැනි පරීසරික අද්දැකීමක් කිළිනොච්චියේ වැසියන්ට නොලැබෙන බවත් ප්‍රදේශවාසීන් උදෑසනම සිය ළමයින් පාසල්වලට රැගෙන යාමේදී නුපුරුදු,නුහුරු අත්දැකීමකට මුහුණ දුන් බව පවසයි. කිළිනොච්චියේ මාර්ග වල වාහන ගමනාගමනයට මේ තත්ත්වය නිසා බොහෝ බාධාවන් එල්ල වූ අතර යාපනය - මහනුවර ඒ-9 මාර්ගයේ අධික වේගයෙන් ගමන් කළ වාහන නතර කොට පොලිස් නිලධාරීන් රියදුරන්ට ඉතා පරෙස්ස්සමෙන් වාහන ධාවනය කරවන ලෙසටද උපදෙස් දී තිබේ. කිළිනොච්චියේ වැසියන් කියා සිටින්නේ වසරේ මාර්තු මාසයේදී ඉතා උණුසුම් හා දැඩි හිරු රශ්මියෙන් යුතු පරිසරයක් මේ කාලයේදී කිළිනොච්චියේ පැවතිය යුතු බවය. නමුත් කිසියම් හේතුවක් මත සෘතු හා කාලගුණය වෙනස් වී ඇති බව කිළිනොච්චියේ පැරැන්නෝ ප්‍රකාශකර ඇත.", "URL": "https://sinhala.adaderana.lk/news.php?nid=85238", "Category": null, "Parent URL": null}