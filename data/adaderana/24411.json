{"Source": "Adaderana", "Timestamp": "May 21, 2012 12:50 pm", "Headline": "මිනිස් ඝාතන 2 ක් සිදුකළ වන අලියෙකු අල්ලයි", "News Content": "මහවැලි \" බී \" කලාපයේ දිවුල්දමන සහ ඉහළවැව ගම්මානවලට කඩා වැදී මිනිස් ඝාතන දෙකක් සිදුකළ වන අලියා වන ජීවී නිලධාරීන් විසින් අල්ලාගෙන තිබේ. වනජීවී නිලධාරී කණ්ඩායම් දෙකක් විසින් එම අලියා අල්ලා ගැනීමේ මෙහෙයුම පසුගිය දින දෙක තුළ ක්‍රියාත්මක කරනු ලැබීය. මාදුරු ඔය ජාතික වනෝද්‍යානයේ සිට පැමිණ ගම් වැදුණු එම අලියා පහර දීමෙන් දෙදරු මවක් සහ 70 හැවිරිදි පුද්ගලයෙකු මරණයට පත්වූ අතර ප්‍රදේශයේ වගා බිම් රැසක් විනාශයට පත්කර තිබුණි. අල්ලා ගත් අලියා දුර බැහැර ප්‍රදේශ‍යක වනෝද්‍යානයකට මුදාහැරීමට පියවර ගන්නා බව වන ජීවී නිලධාරීන් ප්‍රකාශ කරයි.", "URL": "https://sinhala.adaderana.lk/news.php?nid=24411", "Category": null, "Parent URL": null}