{"Source": "Adaderana", "Timestamp": "February 23, 2018 12:23 pm", "Headline": "ෆෝමලින් දාලා මාළු විකුණපු කාන්තාවකට වැඩ වරදියි", "News Content": "යාපනයේ කයිට්ස් කායම්කුලම් වෙළෙඳසැලේ ෆෝමලින් යෙදූ මුහුදු මාළු අලෙවි කරමින් සිටි කාන්තාවකට කයිට්ස් දිසා විනිසුරු ඒ.එම්.එම්.රියාල් මහතා විසින් රුපියල් 3000 ක දඩයක් නියම කොට තිබේ. මහජන පැමිණිල්ලකට අනුව මෙම කාන්තාව අත්අඩංගුවට ගෙන ඇත්තේ කයිට්ස් මහජන සෞඛ්‍ය පරීක්ෂක කාර්යාලයේ නිලධාරීන් දෙදෙනෙකු විසින්ය. මෙම කාන්තාව කාලයක් තිස්සේම මෙම වෙළෙඳසැලේ මාළු අලෙවි කරන අතර ඇය විසින් ෆෝමලින් යොදන ලද මාළු විකුණූ ප්‍රථම අවස්ථාව මෙය බව පරීක්ෂණ වලදී හෙළිව තිබේ.", "URL": "https://sinhala.adaderana.lk/news.php?nid=84724", "Category": null, "Parent URL": null}