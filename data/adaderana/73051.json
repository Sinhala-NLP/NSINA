{"Source": "Adaderana", "Timestamp": "May 11, 2017 09:29 am", "Headline": "වෙසක් කලාප රැසක් දිවයින පුරා", "News Content": "වෙසක් දින සැමරුමට අදාළව වෙසක් කලාප රැසක් දිවයින පුරා ක්‍රියාත්මක වෙයි.දෙරණ ශ්‍රී කල්‍යාණි වෙසක් කලාපය කැලණිය රජ මහා විහාරය කේන්ද්‍ර කරගනිමින් ඊයේ(10) පස්වරුවේ ආරම්භ වුණි. වෙසක් පහන් කූඩු තරඟ, බැති ගී, තොරණ, දන්සැල් ආදිය එම වෙසක් කලාපය තුළ පැවැත්වෙයි.ජනාධිපති කාර්යාලයේ මෙහෙයවීමෙන් ශ්‍රී ලංකා යුද හමුදාවේ සහ සිවිල් ආරක්ෂක බලකායේ සහය ඇතිව සංවිධානය කළ ගාලු මුවදොර වෙසක් කලාපය ඊයේ පස්වරුවේ විවෘත කෙරුණි.එම වෙසක් කලාපය ලබන 14 වනදා දක්වා ගාලු මුවදොර සහ ජනාධිපති කාර්යාල පරිශ්‍රයේදී පැවැත්වෙයි.ගංගාරාම වෙසක් කලාපය විශේෂාංග රැසකින් සමන්විතව මෙවර ද පැවැත්වෙයි.ජාත්‍යන්තර වෙසක් දින සැමරුමට සමගාමීව දියවන්නා වෙසක් කලාපය ඊයේ ආරම්භ වූ අතර දියත උද්‍යානය, පාර්ලිමේන්තු සංකීර්ණය අවට, ජපන් මිත්‍රත්ව මාර්ගය සහ දියවන්නා ඔය ආශ්‍රිතව එම වෙසක් කලාපය සංවිධානය කර තිබේ.රටවල් රැසක බෞද්ධ සම්ප්‍රදායන් පිළිබිඹු කරමින් එම වෙසක් කලාපයේ නිර්මාණ ඉදිරිපත් කර ඇති බව වාර්තා වෙයි.මීට අමතරව දිවයිනේ බොහෝ ප්‍රදේශ වල වෙසක් කලාප ක්‍රියාත්මක වන අතර තොරණ, දන්සැල් ආදිය ද අද දිනයේත් පැවැත්වෙයි.", "URL": "https://sinhala.adaderana.lk/news.php?nid=73051", "Category": null, "Parent URL": null}