{"Source": "Adaderana", "Timestamp": "October 20, 2011 05:00 pm", "Headline": "ජනපති කොමිසමේ වාර්තාව සැකසීමේ මූලික කටයුතු අවසන්", "News Content": "උගත් පාඩම් හා ප්‍රතිසන්ධාන කොමිසමේ වාර්තාව සකස් කිරීමේ මූලික කටයුතු අවසන් කර ති‍බේ. මේ දිනවල අදාළ වාර්තාවේ සංස්කරණ කටයුතු සිදුකරන බව එම කොමිසමේ මාධ්‍ය අධ්‍යක්ෂ ලක්ෂ්මන් වික්‍රමසිංහ මහතා ප්‍රකාශ කළේය. සංස්කරණ කටයුතුවලින් අනතුරුව ඉදිරි සති කිහිපය තුළ වාර්තාව සකසා අවසන් කිරීමට බලාපොරොත්තු වන බව ඔහු සඳහන් කළේය. අදාළ වාර්තාව ලබන නොවැම්බර් 15 වැනි දිනට පෙර ජනාධිපතිවරයාට බාරදීමට කටයුතු කරන බව ලක්ෂ්මන් වික්‍රමසිංහ මහතා පැවසුවේය.", "URL": "https://sinhala.adaderana.lk/news.php?nid=19484", "Category": null, "Parent URL": null}