{"Source": "Adaderana", "Timestamp": "August 20, 2017 03:27 pm", "Headline": " වන්දි මුදල් ඉල්ලා  මහජන පෙත්සමකට අත්සන් තැබෙයි", "News Content": "වගා හානි සඳහා පොරොන්දු වූ වන්දි මුදල් කඩිනමින් ගොවීන්ට ලබාදෙන ලෙස ඉල්ලමින් මහජන පෙත්සමකට අත්සන් ලබාගැනීම අද (20) දඹුල්ල ප්‍රදේශයෙන් ආරම්භ කර තිබේ.සමස්ත ලංකා ගොවි ජන සම්මේලනය විසින් මෙය සංවිධානය කර ඇති බව අද දෙරණ වාර්තාකරු සඳහන් කළේය.පෙත්සමට මහජන අත්සන් ලබාගැනීමේ අවස්ථාවට එක්වෙමින් සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න මහතා ප්‍රකාශ කර ඇත්තේ වගා හානි සඳහා රුපියල් 40,000ක වන්දියක් ලබාදෙන බවට රජය පොරොන්දු වුවද මෙතෙක් සියලු ගොවීන්ට එම වන්දිය ලැබී නොමැති බවයි.කඩින් කඩ ගෙවීම් සිදුකරමින් රජය ගොවි ජනතාව රැවටීමට ලක් කර ඇති බව ඔහු සඳහන් කර තිබේ.පෙත්සම දිවයින පුරා රැගෙන ගොස් මහජන අත්සන් ලබාගැනීමෙන් අනතුරුව රටපුරා විසිර සිටින ගොවි ජනතාව සමඟ කොළඹ පිහිටි අමාත්‍යංශයට පැමිණ සිය විරෝධය පළ කරන බව නාමල් කරුණාරත්න මහතා ප්‍රකාශ කර ඇත.", "URL": "https://sinhala.adaderana.lk/news.php?nid=76484", "Category": null, "Parent URL": null}