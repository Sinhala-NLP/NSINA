{"Source": "Adaderana", "Timestamp": "February 4, 2019 02:40 pm", "Headline": "මත්ද්‍රව්‍ය සමඟ 3ක් අත්අඩංගුවට", "News Content": "පානදුර උතුර සහ කැළණිය යන ප්‍රදේශවලදී හෙරොයින් සහ අයිස් මත්ද්‍රව්‍ය සමඟ තරුණියක් ඇතුළු පුද්ගලයින් තිදෙනෙකු අත්අඩංගුවට ගෙන තිබේ. පානදුර උතුර ප්‍රදේශයේ පරත්ත හංදිය ප්‍රළදේශයේදී හෙරොයින් ග්‍රෑම් 08කට අධික ප්‍රමාණයක් සමඟ පුද්ගලයින් දෙදෙනෙකු අත්අඩංගුවට ගත් බව පොලීසිය පැවසුවේය. මේ අතර කැළණිය ප්‍රදේශයේදී හෙරොයින් සහ අයිස් මත්ද්‍රව්‍ය සමඟ තරුණියක් පැළියගොඩ දිසා අපරාධ කොට්ඨාශය මඟින් අත්අඩංගුවට ගෙන තිබේ. ඇය සතුව තිබී හෙරොයින් ග්‍රෑම් 03යි මිලිග්‍රෑම් 900 ක් සහ අයිස් මත්ද්‍රව්‍ය ග්‍රෑම් 03යි මිලි ග්‍රෑම් 710ක් පොලීසිය භාරයට ගෙන ඇති බව වාර්තා වන්නේය. සැකකාරිය සහ සැකකරුවන් මහර සහ පානදුර මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103668", "Category": null, "Parent URL": null}