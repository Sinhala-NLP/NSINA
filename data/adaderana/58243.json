{"Source": "Adaderana", "Timestamp": "March 15, 2016 11:21 am", "Headline": " 22 හැවිරිදි තරුණයා මරුට", "News Content": "රත්නපුර - දම්බුළුවන මාර්ගයේ කරන්ගොඩ මාරකඩේ හංදිය ප්‍රදේශයේ දී සිදුවූ රිය අනතුරකින් තරුණයෙකු මියගොස් තිබේ.දම්බුළුවන දෙසට ධාවනය වු යතුරුපැදියක් ත්‍රිරෝද රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබු පැදිකරු රත්නපුර රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 22 හැවිරිදි කරන්ගොඩ, දකුණු දෙල්ලබඩ ප්‍රදේශයේ පදිංචිව සිටි තරුණයෙකි.අනතුර සම්බන්ධයෙන් ත්‍රිරෝද රථයේ රියදුරු අත්අඩංගුවට ගෙන ඇති අතර රත්නපුර පොලීසිය වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=58243", "Category": null, "Parent URL": null}