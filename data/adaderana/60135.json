{"Source": "Adaderana", "Timestamp": "May 14, 2016 10:33 am", "Headline": "‍ව්‍යාජ 5000 නෝට්ටු 2ක් සමග  මාට්ටු", "News Content": "ව්‍යාජ ලෙස මුද්‍රණය කරන ලද රුපියල් 5000ක මුදල් නෝට්ටු දෙකක් ළඟ තබාගත් පුද්ගලයෙකු හලාවත, ආරච්චිකට්ටුව ප්‍රදේශයේදී අත්අඩංගුවට ගෙන තිබේ.හලාවත පොලිස් විශේෂ කාර්යංශයේ නිලධාරීන්ට ලද තොරතුරකට අනුව මෙම අත්අඩංගුවට ගැනීම සිදුකර ඇති බව සඳහන්ය.මෙම මුදල් නෝට්ටු වල 2010 ජනවාරි මස පළමුවනදා ලෙස දිනය සටහන්ව තිබූ බව වාර්තා වෙයි.කෙසේවෙතත් මෙම මුදල් නෝට්ටු අදාළ පුද්ගලයාට ලැබුණු ආකාරය පිළිබඳව මෙතෙක් කරුණු අනාවරණය වී නොමැති අතර එම මුදල් නෝට්ටු අපරාධ පරීක්ෂණ දෙපාර්තමේන්තුවට භාරදීමට නියමිතය.", "URL": "https://sinhala.adaderana.lk/news.php?nid=60135", "Category": null, "Parent URL": null}