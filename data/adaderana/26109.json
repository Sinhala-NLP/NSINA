{"Source": "Adaderana", "Timestamp": "July 27, 2012 12:06 pm", "Headline": "අනතුරුවලින් වසරකට 12,000ක් මරුට", "News Content": "ශ්‍රී ලංකාවේ වාර්ෂිකව පුද්ගලයින් 12,000ක් පමණ අනතුරු හේතුවෙන් මිය යන බව සෞඛ්‍ය අමාත්‍ය මෛත්‍රිපාල සිරිසේන මහතා පවසයි. ඉන් සියයට 22 ක් රිය අනතුරු හේතුවෙන් සිදුවන මරණ බව ද අමාත්‍ය මෛත්‍රිපාල සිරිසේන මහතා සඳහන් කළේය. අනතුරුවලින් වර්ෂයකට ලොව පුරා පුද්ගලයින් මිලියන 5 දශම 5 ක් පමණ මියයන බව ද ඔහු පවසයි. ශල්‍ය විශේෂඥ වෛද්‍ය විජය ගොඩකුඹුර මහතා විසින් රචිත, ළමා අනතුරු වළක්වා ගනිමු, යන කෘතිය එළිදැක්වීම නිමිත්තෙන් ඊයේ (26) පස්වරුවේ ජාතික රුධිර බැංකු ශ්‍රවණාගාරයේදී පැවති උත්සවයකට එක්වෙමින් ඔහු මේ බව කියා සිටියේය. හදිසි අනතුරු වළක්වා ගැනීම සඳහා රජයේ නිලධාරීන්, ව්‍යපාරිකයින්, වැඩිහිටියන් ඇතුළු සිවිල් ජනතාවගේ සහය අත්‍යවශ්‍ය බව අමාත්‍යවරයා එහිදි පෙන්වා දුන්නේය.", "URL": "https://sinhala.adaderana.lk/news.php?nid=26109", "Category": null, "Parent URL": null}