{"Source": "Adaderana", "Timestamp": "November 19, 2010 01:51 pm", "Headline": "පියා හා බාප්පා එකතුව වසර 5ක් තිස්සේ දුව දූෂණය කරලා ", "News Content": "බෙලිඅත්ත, මහවෙලගෙදර, වැව්දත්ත ප්‍රදේශයේ පදිංචි 18 හැවිරිදි තරුණියක් ඇයගේ පියා සහ බාප්පා විසින් දූෂණය කිරීමේ සිද්ධියක් සම්බන්ධව බෙලිඅත්ත පොලීසිය විමර්ශන ආරම්භ කර තිබේ. 2005 වර්ෂයේ සිට මේ දක්වා මෙම තරුණිය ඇයගේ පියා සහ බාප්පා විසින් මෙසේ දූෂණයට ලක්කර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. මේ සම්බන්ධව අද(19) උදෑසන බෙලිඅත්ත පොලීසියට වාර්තා වී ඇති අතර සිද්ධිය සම්බන්ධව සැකකාර එම තරුණියගේ පියා අත්අඩංගුවට ගෙන ඇති බව බව ද ජයකොඩි මහතා සඳහන් කරයි. මෙම පුද්ගලයා අද තංගල්ල මහේස්ත්ත්‍රාත් අධිකරණය වෙත ඉදිරිපත් කිරීමට නියමිත බව ද ඔහු පවසයි. සිද්ධිය සම්බන්ධව බෙලිඅත්ත පොලිසිය වැඩිදුර විමර්ශන කටයුතු පවත්වයි.", "URL": "https://sinhala.adaderana.lk/news.php?nid=12262", "Category": null, "Parent URL": null}