{"Source": "Adaderana", "Timestamp": "February 7, 2010 08:27 am", "Headline": "උසස් නිලධාරීන් 208කට මාරුවීම්", "News Content": "වහාම ක්‍රියාත්මක වන පරිදි උසස් පොලිස් නිලධාරීන් 208 දෙනෙකුට ස්ථාන මාරුවීම් ලබා දී තිබේ. පොලිස්පති මහින්ද බාලසූරිය මහතාගේ උපදෙස් මත මෙම ස්ථාන මාරු වීම් ලබා දී ඇති බව පොලිස් මාධ්‍ය ප්‍රකාශක සහකාර පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. ඒ අනුව සහකාර පොලිස් අධිකාරී තනතුරේ සිට ජ්‍යෙෂ්ඨ නියෝජ්‍ය පොලිස්පති තනතුර දක්වා වූ තනතුරු වලට අයත් නිලධාරීන් 99 දෙනෙකුට ස්ථාන මාරු වීම් ලබා දී තිබේ. මීට අමතරව උප පොලිස් පරීක්ෂක තනතුරේ සිට ප්‍රධාන පොලිස් පරීක්ෂක තනතුර දක්වා තනතුරු වලට අයත් නිලධාරීන් 109 දෙනෙකුට ද ස්ථාන මාරු වීම් ලබා දී ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=6522", "Category": null, "Parent URL": null}