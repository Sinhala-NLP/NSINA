{"Source": "Adaderana", "Timestamp": "August 10, 2014 09:53 am", "Headline": "ගංජා‍ තොග වශයෙන් අලෙවි කළ 2ක් අත්අඩංගුවේ ", "News Content": "ඡායා රූ - ජුඩ් සමන්ත දිවයිනේ විවිධ ප්‍රදේශ වලට තොග වශයෙන් ගංජා ගෙන ගොස් අලෙවි කළ බව කියන සැකකරුවන් දෙදෙනෙකු ගංජා තොගයක්ද සමඟ අත්අඩංගුවට ගැනීමට පුත්තලම කොට්ඨාශ දුෂණ මර්දන ඒකකයේ නිලධාරීන් සමත්වී තිබේ. මදුරන්කුලිය - කරිකට්ටිය,වජිර වත්ත ප්‍රදේශයේදී මෙම වැටලීම සිදු කර ඇත. සැකකරුවන් සතුව තිබී ගංජා කිලෝ ග්‍රෑම් 02 ක්ද පොලිස් බාරයට ගෙන ඇති බව අද දෙරණ වාර්තාකරු සඳහන් කරයි. අත්අඩංගුවට ගෙන ඇති එක් සැකකරුවෙකු මොණරාගල පදිංචිකරුවෙකි. අනෙක් සැකකරු කටුනායක පදිංචිකරුවෙකු බව පොලීසිය විසින් අනාවරණය කරගෙන ඇත. සැකකරුවන් විසින් බස් රථ වලින් ගංජා තොග වශයෙන් ගෙනවිත් සිල්ලරට අලවි කරන අයට බෙදා හැරීම කාලයක සිට සිදු කර ඇති බව වැටලීම කළ නිලධාරීන් විසින් අනාවරණය කරගෙන ඇති බව අප වාර්තාකරු සඳහන් කළේය. සැකකරුවන් දෙදෙනා සහ ගංජා තොගය පුත්තලම දිසා අධිකරණයට ඉදිරිපත් කිරීම සඳහා මුන්දලම පොලීසියට බාර දී ඇත.", "URL": "https://sinhala.adaderana.lk/news.php?nid=45249", "Category": null, "Parent URL": null}