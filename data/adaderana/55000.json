{"Source": "Adaderana", "Timestamp": "November 10, 2015 10:34 am", "Headline": "ලාංකික ස්නයිපර් වෙඩික්කරු ගියේ මාලදිවයින් ජනපති ඝාතනයට?", "News Content": "මාලදිවයිනේ දී අත්අඩංගුවට ගත් ශ්‍රී ලාංකික ස්නයිපර් වෙඩික්කරු සම්බන්ධයෙන් මාලදිවයින් බලධාරීන් විසින් ශ්‍රී ලංකා රජය දැනුම්වත් කර තිබේ.ශ්‍රී ලංකාවේ මාලදිවයින් මහකොමසාරිස් සාහියා සරියර් මහත්මිය මෙරට විදේශ ලේකම් චිත්‍රාංගනී වාගීෂ්වර මහත්මිය මුණගැසී ඒ පිළිබඳව දැනුම්වත් කර ඇති බව විදේශ කටයුතු අමාත්‍යාංශය සඳහන් කළේය.ඊයේ පැවති මෙම හමුවේ දී අදාළ ස්නයිපර් වෙඩික්කරු අත්අඩංගුවට ගැනීම පිළිබඳව එහිදී මාලදිවයින් මහකොමසාරිස්වරිය විසින් කරුණු පැහැදිලි කර ඇති බව සඳහන්ය.මාලදිවයින් ජනාධිපතිවරයා ඝාතන කුමන්ත්‍රණයක් සඳහා මාලදිවයිනට රැගෙන ගිය බව කියන මෙම ශ්‍රී ලාංකික ස්නයිපර් වෙඩික්කරු පසුගියදා එරට ආරක්ෂක අංශ විසින් අත්අඩංගුවට ගනු ලැබුවේය.මාලදිවයින් ජනාධිපතිවරයා ඝාතන කුමන්ත්‍රණයක් සඳහා සැලසුම් කළ බවට මාලදිවයින් ජාතිකයෙකු ද පසුගියදා දෙහිවල ප්‍රදේශයේදී අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=55000", "Category": null, "Parent URL": null}