{"Source": "Adaderana", "Timestamp": "June 23, 2018 03:23 pm", "Headline": "බ්‍රසීලය - නයිජිරියාව සහ ස්විස්ට්සර්ලන්තයට පාපන්දු ජයග්‍රහණ", "News Content": "ලෝක පාපන්දු කුසලාන තරඟාවලියේ ඊයේ(22) පැවැති තරඟ තුනෙන් ජයගැනීමට බ්‍රසීලය, නයිජිරියාව සහ ස්විස්ට්සර්ලන්තය සමත් වී තිබේ. ඊ කාණ්ඩය යටතේ කොස්ටාරිකාව සමඟ පැවැති තරඟයෙන් ගෝල දෙකකට බිංදුවක් ලෙස ජයගැනීමට බ්‍රසීලය සමත් වු අතර සර්බියාව සමඟ තරඟයේ දෙකකට එකක් ලෙස ජය හිමිකර ගැනීමට ස්විස්ට්සර්ලන්තය සමත් වුණි. එමෙන්ම ඩී කාණ්ඩය යටතේ අයිස්ලන්තයට එරෙහිව ගෝල දෙකට බිංදුවක් ලෙස ජය ගැනීමට සමත් වුයේ නයිජිරියාවයි. ඊයේ(22) ලද ජයග්‍රහණයත් සමඟ බ්‍රසීලය ඊ කාණ්ඩය යටතේ පෙරමුණගෙන ඇති අතර ස්විස්ට්සර්ලන්තය දෙවන ස්ථානයේත් සර්බියාව තුන්වන ස්ථානයේත්, කොස්ටාරිකාව අවසන් ස්ථානයේත් පසුවෙයි. අයිස්ලන්තය ඩී කාණ්ඩයේ තුන්වන ස්ථානයේ පසුවන අතර නයිජිරියාව එම කාණ්ඩයේ දෙවන ස්ථානයත් හිමිකරගෙන තිබේ.", "URL": "https://sinhala.adaderana.lk/news.php?nid=91375", "Category": null, "Parent URL": null}