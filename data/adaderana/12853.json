{"Source": "Adaderana", "Timestamp": "December 15, 2010 08:01 am", "Headline": "නාවික හමුදා ප්‍රදර්ශනය අදින් අවසන්", "News Content": "නාවික හමුදාවේ 60 වන සංවත්සරය වෙනුවෙන් කොළඹ ප්‍රදීපාගාර පරීශ්‍රයේ දී පැවැත්වෙන නාවික හමුදා ප්‍රදර්ශනය අදින් අවසන් වෙයි. සුපුරුදු පරිදි අද(15) පෙරවරු 10 .30 සිට රාත්‍රී 10 .30 දක්වා මහජනතාව සඳහා ප්‍රදර්ශනය විවෘතව තැබෙන බව සඳහන්ය. නාවික හා සමුද්‍රීය දැනුම ලබා දීමේ අරමුණින් ප්‍රදර්ශනය සංවිධානය කෙරුණු අතර නාවික හමුදා තූර්ය වාදක හා සංස්කෘතික කණ්ඩායම් වල සංදර්ශන ද ඊට ඇතුළත් විය. එමෙන්ම අධිවේගී නාවික හමුදා යාත්‍රා සංදර්ශන ද ප්‍රදර්ශනය පැවති දින කිහිපය පුරා පැවති බව නාවික හමුදාව පවසයි. පසුගිය 4 වැනිදා ආරම්භ වූ මෙම ප්‍රදර්ශනය 12 වැනිදා අවසන් වීමට නියමිතව තිබූ අතර එය නැරඹීම සඳහා විශාල ජනතාවක් පැමිණීම හේතුවෙන් අද දිනය දක්වා එය කල් දැමුණි.", "URL": "https://sinhala.adaderana.lk/news.php?nid=12853", "Category": null, "Parent URL": null}