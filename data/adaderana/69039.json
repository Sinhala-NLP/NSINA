{"Source": "Adaderana", "Timestamp": "February 3, 2017 08:17 am", "Headline": "අනතුරින් 1ක් එලොව යයි", "News Content": "හුංගම, පල්ලරොට ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.ටිපර් රථයක් මාර්ගය ආසන්නයේ ගමන් කළ පුද්ගලයෙකුගේ ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතල තුවාල ලැබූ අදාළ පුද්ගලයා හම්බන්තොට රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ පල්ලරොට, මාමඩල ප්‍රදේශයේ පදිංචිව සිටි 40 හැවිරිදි පුද්ගලයෙකි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර හුංගම පොලීසිය මේ පිළීබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69039", "Category": null, "Parent URL": null}