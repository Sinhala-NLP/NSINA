{"Source": "Adaderana", "Timestamp": "October 9, 2016 05:22 pm", "Headline": "  ජනපති එමරල්ඩ් බුද්ධා විහාරස්ථානය වැඳ පුදා ගනියි ", "News Content": "තායිලන්තයේ සිව් දින නිල සංචාරයක නිරතව සිටින ජනාධිපති මෛත්‍රීපාල සිරිසේන මහතා බැංකොක් නුවර පිහිටි ඓතිහාසික එමරල්ඩ් බුද්ධා විහාරස්ථානය වැඳ පුදා ගෙන තිබේ.විහාරස්ථානය වෙත ගොස් ආගමික වතාවත්වල නිරත වූ ජනාධිපතිවරයා බුද්ධ ප්‍රතිමා වහන්සේ වැඳ පුදා ගැනීමෙන් අනතුරුව බැංකොක් නුවර පිහිටි ඓතිහාසික ග්‍රෑන්ඩ් පැලස් රජ මාළිගය නැරඹීමටද ගිය බව ජනාධිපති මාධ්‍ය අංශය සඳහන් කරයි.ආසියානු සහයෝගීතා සංවාඳ රාජ්‍ය නායක සමුළුවට සහභාගී වී සිටින රාජ්‍ය නායකයින් වෙනුවෙන් තායිලන්ත අග්‍රාමාත්‍යවරයා විසින් පිළිගන්වනු ලබන රාත්‍රී භෝජන සංග්‍රහයට ජනාධිපති මෛත්‍රීපාල සිරිසේන මහතා අද එක් වන බවද ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=64867", "Category": null, "Parent URL": null}