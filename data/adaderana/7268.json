{"Source": "Adaderana", "Timestamp": "March 15, 2010 07:50 am", "Headline": "තැපැල් ඡන්ද සඳහා වැඩි ඉල්ලුමක්", "News Content": "මෙවර තැපැල් ඡන්ද ප්‍රකාශ කිරීම සඳහා ජනාධිපතිවරණයට සාපේක්ෂව වැඩිපුර පුද්ගලයන් 14,000 ක් පමණ ඉල්ලුම් කර ඇති බව මැතිවරණ මහලේකම් කාර්යාලය පවසයි. ඒ අනුව තැපැල් ඡන්ද දායකයින් හාරලක්ෂ පහලොස්දාස් හාරසිය තිස්දෙනෙකු ඡන්දය ප්‍රකාශ කිරීමට සුදුසුකම් ලබා තිබේ. ඒ සඳහා අයදුම් කළ 61,000 ක පමණ පිරිසකගේ අයදුම්පත් ප්‍රතික්ෂේප වී ඇති බව ද සඳහන්ය. අප්‍රේල් 8 වනදා පැවැත්වෙන මහ මැතිවරණයට අදාළ තැපැල් ඡන්ද විමසීම ලබන 25 සහ 26 දෙදින තුළදී පැවැත්වීමට නියමිතය.", "URL": "https://sinhala.adaderana.lk/news.php?nid=7268", "Category": null, "Parent URL": null}