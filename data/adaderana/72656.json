{"Source": "Adaderana", "Timestamp": "April 30, 2017 03:44 pm", "Headline": "උතුරේ ජනයාට පහසුකම් සැපයීම දේශපාලන සහය යටතේ ක්‍රියාත්මක වෙනවා", "News Content": "උතුරු පළාතේ සංවර්ධනය ඇතුළු ජනතාවට අවශ්‍ය පහසුකම් සපයාදීමේ කටයුතු පළාතේ දේශපාලන සහයෝගය යටතේ වර්තමානයේ ක්‍රියාත්මක වෙමින් පවතින බව උතුරු පළාත් කෘෂිකර්ම අමාත්‍ය පී. අයින්ගරනේෂන් මහතා පවසයි. එල්.ටී.ටී.ඊ සංවිධානයේ ද අපේක්ෂාව වූයේ සංවර්ධනය සහ ජනතාවට අවශ්‍ය පහසුකම් ලබාදීම බව අයින්ගරනේෂන් මහතා පෙන්වා දෙයි. කිලිනොච්චිය, අරවියල්නගර් ප්‍රදේශයේ ඉදිකළ ප්‍රාදේශීය වතු සම්පත් පුහුණූ කිරීමේ මධ්‍යස්ථානය විවෘත කරීමේ අවස්ථාවට එක්වෙමින් ඔහු මේ බව කියා සිටියේය. උතුරු පළාත් සභාව යටතේ සහ මධ්‍යම රජයේ සහයෝගය යටතේ පළාතේ ජනතාවගේ සුභසිද්ධිය වෙනුවෙන් සංවර්ධන වැඩසටහන් රැසක් ක්‍රියාත්මක බව ද පළාත් අමත්‍ය පී. අයින්ගරනේෂන් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=72656", "Category": null, "Parent URL": null}