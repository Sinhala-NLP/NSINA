{"Source": "Adaderana", "Timestamp": "March 18, 2015 04:36 pm", "Headline": "සිවිල් ගුවන් සේවා අධිකාරියේ පුටු අලුත්වෙයි ", "News Content": "ශ්‍රි ලංකාවේ සිවිල් ගුවන්සේවා නියාමන කටයුතු බාර ආයතනය වන සිවිල් ගුවන් සේවා අධිකාරිය සඳහා නව අධ්‍යක්ෂ මණ්ඩලයක් පත්කර තිබේ.වරාය හා සිවිල් ගුවන්සේවා අමාත්‍ය අර්ජුන රණතුංග මැතිතුමා විසින් මෙම පත්කිරීම සිදුකර ඇති බව වාර්තාවෙයි.ඒ අනුව නව සභාපතිවරයා ලෙස හිටපු නීතිපතිවරයෙකු මෙන්ම ජනාධිපති නිතිඥ ෂිබ්ලි අසීස් මහතා පත්ව ඇත.2002 වර්ෂයේ සිවිල් ගුවන් සේවා දෙපාර්තුමේන්තුව අධිකාරියක් බවට පත් වන අවධියේ ආරම්භක සභාපතිවරයා ලෙසත්, එයාර් ලංකා ගුවන් සේවයේ හා ගුවන් තොටුපොළ හා ගුවන් සේවා සමාගමේ නීති උපදේශක වරයා ලෙසත් ඒ මහතා කටයුතු කර තිබේ.ආචාර්ය ලලිත් ප්‍රසන්න පෙරේරා මහතා නව උප සභාපතිවරයා ලෙසද, පසන් මාදව එදුසුරිය මහතා හා කේ.පී.ඒ.තිස්ස සිල්වා මහතා අධ්‍යක්ෂ මණ්ඩල සමාජිකයින් ලෙස පත්ව ඇත. සිවිල් ගුවන් සේවා අධිකාරියේ අධ්‍යක්ෂ ජනරාල් හා ප්‍රධාන විධායක නිලධාරී එච්.එම්.සී නිමල්සිරි මහතා ,ආරක්ෂක අමාත්‍යාශයේ ලේකම් ඩී.එම.යු.බී බස්නායක මහතා, මුදල් අමාත්‍යාංශයේ රාජ්‍ය ගිණුම් දෙපාර්තමේන්තුවේ අධ්‍යක්ෂ ජනරාල් ඩී.එම්.අනුලා හරස්ගම මහත්මිය නිල බලයෙන් අධ්‍යක්ෂ මණ්ඩලයට පත්ව ඇත.", "URL": "https://sinhala.adaderana.lk/news.php?nid=50061", "Category": null, "Parent URL": null}