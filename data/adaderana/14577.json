{"Source": "Adaderana", "Timestamp": "March 3, 2011 08:41 am", "Headline": "ඡන්ද නීති උල්ලංඝණ සම්බන්ධව 115 දෙනෙක් අත්අඩංගුවට", "News Content": "ඉදිරි පළාත් පාලන මැතිවරණයට අදාළව මැතිවරණ නීති උල්ලංඝණය කිරීම සම්බන්ධයෙන් පුද්ගලයින් 115 දෙනෙකු මේ වන විට අත්අඩංගුවට ගෙන ඇතැයි මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පවසයි. අත්අඩංගුවට ගත් පුද්ගලයින්ගෙන් බොහෝ දෙනෙකු මේ වන විට ඇප මත මුදාහැර ඇති බව ඔහු සඳහන් කළේය. කෙසේ වුවත් සමස්තයක් වශයෙන් රටතුළ සාමකාමී වාතාවරණයක් තුළ මැතිවරණ ප්‍රචාරක කටයුතු සිදුවන බව ඔහු පෙන්වා දෙයි. මේ අතර මැතිවරණ නීති උල්ලංඝණය කිරීම සම්බන්ධයෙන් සිද්ධීන් 87ක් ද පොලිසිය වෙත ලැබී ඇති බව ගාමිණි නවරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14577", "Category": null, "Parent URL": null}