{"Source": "Adaderana", "Timestamp": "December 26, 2016 11:36 am", "Headline": "පිලිපීනය කුණාටුවකින් කැළඹෙයි", "News Content": "පිලිපීනයේ මැනිලා නුවර දරුණු සුළි කුණාටුවක බලපෑමට ලක්ව තිබේ.එරට සිවිල් ආරක්ෂක බලධාරින් මේ වන විට අනතුරු ඇඟවීමේ රතු නිවේදනයක් ද නිකුත් කර ඇත.නොක් ටෙන් ලෙස හඳුන්වන මෙම සුළි කුණාටුව පැයට කිලෝමිටර් 140ක පමණ වේගයෙන් හඹායන බව පිලිපින කාලගුණ විද්‍යා අංශ පවසයි.වැසි සමග හටගත් කුණාටු තත්ත්වය හේතුවෙන් මැනිලා නුවර විදුලිබලය ඇණ හිට ඇති අතර ගස් කඩාවැටීමෙන් සහ ජල ගැලීම්වලින් මාර්ග රැසක් අවහිර වී ඇත.කෙසේ වුවද කිසිදු ජිවිත හානියක් පිළිබඳ මෙතෙක් වාර්තා වී නැත.", "URL": "https://sinhala.adaderana.lk/news.php?nid=67387", "Category": null, "Parent URL": null}