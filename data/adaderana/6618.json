{"Source": "Adaderana", "Timestamp": "February 11, 2010 12:09 pm", "Headline": "ජනපති පදවි ප්‍රාප්තියෙන් පසු පැස්කෝ ලංකාවට", "News Content": "පෙබරවාරි 09වන දින රාත්‍රියේ ජනාධිපති මහින්ද රාජපක්ෂ පැවැත්වූ දුරකථන සංවාදයේදී, ජනාධිපතිවරයාගේ පදවි ප්‍රාප්ති උත්සවයෙන් පසු ඉතා ඉක්මනින් එක්සත් ජාතීන්ගේ දේශපාලන කමිටුවේ ප්‍රධානී ලින් පැස්කොයි මහතා ශ්‍රී ලංකාවේ සංචාරයක් සඳහා එවීමට බැංකි මූන් මහතා එකඟව ඇති බව එක්සත් ජාතීන්ගේ සංගමය නිවේදනයක් නිකුත්කරමින් සඳහන් කරයි. ජනාධිපති අපේක්ෂක හිටපු හමුදා ප්‍රධානී සරත් ෆොන්සේකා මහතා අත්අඩංගුවට ගැනීම පිළිබඳව එක්සත් ජාතීන්ගේ සංගමයේ මහ ලේකම් බැංකි මූන් මහතාගේ වි‍ශේෂ අවධානය යොමුව ඇති බව එක්සත් ජාතීන්ගේ සංගමය ඊයේ ප්‍රකාශ කර සිටියේය. රජය නීතිමය ක්‍රියා මාර්ග ගන්නා අතරතුරදී ෆොන්සේකා මහතාගේ ආරක්ෂාව සම්බන්ධයෙන් ද අවධානය යොමු කළ යුතු බව මහ ලේකම්වරයාගේ අදහස වී ඇති බවද සංගමය නිකුත්කළ නිවේදනයේ වැඩිදුරටත් දැක්වේ.", "URL": "https://sinhala.adaderana.lk/news.php?nid=6618", "Category": null, "Parent URL": null}