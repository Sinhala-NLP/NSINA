{"Source": "Adaderana", "Timestamp": "August 9, 2019 10:50 am", "Headline": "යුරෝපයේ විශාලතම වායු බැලුන් සැණකෙළිය", "News Content": "යුරෝපයේ විශාලතම වායු බැලුන් සැණකෙළිය එංගලන්තයේ බ්‍රිස්ටල් නගරයේදී ඊයේ (08) ආරම්භ වුණි. සැණකෙළිය දින 4ක් පුරා පැවැත්වීමට නියමිතයි. බ්‍රිස්ටල් ජාත්‍යන්තර බැලුන් සැණකෙළිය මෙවර පැවැත්වෙන්නේ 41වන වරටයි. ඒ සඳහා ලොව පුරා රටවල් රැසකින් උණුසුම් වායු බැලුන් 130ක් පමණ එක්කර ඇත. සැණකෙළියේ සමාරම්භක අවස්ථාව ක්ලිෆ්ටන් එල්ලෙන පාලම ආශ්‍රිත ප්‍රදේශයේදී පැවැත්වුණි. මෙවර සැණකෙළියේදී වෙනස්කම් රැසක් දක්නට ලබෙන බව විදෙස් වාර්තා සඳහන් කළේය. අයහපත් කාලගුණය හේතුවෙන් බැලුන් සැණකෙලියේ කාලසටහනේද වෙනසක් සිදුකර ඇති බව එම වාර්තාවල සඳහන්. ඒ අනුව මෙවර බ්‍රිස්ටල් සැණකෙළියේදී රාත්‍රී කාලයේදීද වායු බැලුන් ගුවනට එක්කිරීමට නියමිතයි. කෙසේ නමුත් සති අන්තයේදී ඊට බොහෝ පිරිසක් සහභාගි වනු ඇතැයි සංවිධායකයන් අපේක්ෂා කරයි.", "URL": "https://sinhala.adaderana.lk/news.php?nid=116142", "Category": null, "Parent URL": null}