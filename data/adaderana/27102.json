{"Source": "Adaderana", "Timestamp": "September 3, 2012 05:24 pm", "Headline": "දුෂ්කර ගම්වල සිසුන් 200ට පාපැදි", "News Content": "සිසු සැරිය ව්‍යාපෘතිය යටතේ කින්නියාව ප්‍රදේශයේ දුෂ්කර ගම්මානවල පාසල් දරු දැරියන් 200 දෙනෙකු සඳහා නොමිලේ පාපැදි බෙදාදීමට පියවර ගෙන තිබේ. ජාතික ගමනාගමන කොමිසන් සභාව විසින් ‍එම පාපැදි හෙට (04) දිනයේ දී බෙදාදීමට නියමිතය. පෞද්ගලික ප්‍රවාහන සේවා අමාත්‍ය සී.බි.රත්නායක මහතාගේ ප්‍රධානත්වයෙන් කින්නියා නගර සභා ක්‍රීඩාංගණයේ දී මීට අදාළ උත්සවය පැවැත්වේ. එම ව්‍යාපෘතිය යටතේ මේ වසර තුළ අනුරාධපුර අම්පාර මඩකලපුව සහ කිලිනොච්චිය යන ප්‍රදේශවල පාසල් සිසු දරු දැරියන් වෙනුවෙන් පාපැදි ප්‍රදානය කර ඇත.", "URL": "https://sinhala.adaderana.lk/news.php?nid=27102", "Category": null, "Parent URL": null}