{"Source": "Adaderana", "Timestamp": "October 26, 2010 06:33 am", "Headline": "රජරට සිසුවියන් පස් දෙනෙකුට  පහරදීලා", "News Content": "රජරට විශ්ව විද්‍යාලයේ කළමනාකරණ පීඨයේ සිසුවියන් 5 දෙනෙකුට තවත් සිසුන් පිරිසක් විසින් පහර දී තිබේ. ඊයේ පැවති විභාගයට පෙනී සිටීම සඳහා පැමිණි සිසුවියන් 5 දෙනෙකුට මෙසේ පහරදී ඇතැයි රජරට විශ්ව විද්‍යාලයේ ලේඛකාධිකාරී එන්.ජී කරුණාරත්න මහතා පවසයි. එසේ වුවද මෙවන් පහරදීමක් සිදුව නැතැයිද මෙම පුවත සම්පූර්ණයෙන්ම අසත්‍යයක් යයිද රජරට විශ්ව විද්‍යාලයේ කළමනාකරණ පීඨ ශිෂ්‍ය සංගමය සඳහන් කරයි. එහෙත් කිසියම් වූ පහරදීමක් සම්බන්දයෙන් සරසවි සිසුවියන් පස් දෙනෙකු විසින් පොලීසියට පැමිණිලි කර ඇතැයි මිහින්තලේ පොලීසිය පවසයි.", "URL": "https://sinhala.adaderana.lk/news.php?nid=11736", "Category": null, "Parent URL": null}