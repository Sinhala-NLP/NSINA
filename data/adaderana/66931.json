{"Source": "Adaderana", "Timestamp": "December 11, 2016 01:29 pm", "Headline": "වරාය සේවක සත්‍යග්‍රහය පස්වන දිනටත්", "News Content": "හම්බන්තොට වරායේ සේවකයින් ආරම්භ කර ඇති සත්‍යග්‍රහය අද(11) පස් වන දිනටත් ක්‍රියාත්මක වෙයි. වරාය පිවිසුම් දොරටුව අභියස අදාළ සේවකයන් විරෝධතාවයේ නිරත වන බව එහි සිටින අද දෙරණ වාර්තාකරු සඳහන් කළේය. සේවකයින් 483 දෙනෙකුගේ සේවය ස්ථිර කරන ලෙස ඉල්ලා ඔවුන් මෙලෙස අඛණ්ඩ සත්‍යග්‍රහයක නිරතව සිටියි. මේ අතර ඊයේ දිනයේ හම්බන්තොට වරායේ ඇති වු කලහකාරී සිද්ධියෙන් තුවාල ලැබු සේවකයින් සිව් දෙනෙකු තවදුරටත් හම්බන්තොට රෝහලේ ප්‍රතිකාර ලබන බව රෝහල් ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=66931", "Category": null, "Parent URL": null}