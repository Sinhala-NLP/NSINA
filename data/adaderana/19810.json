{"Source": "Adaderana", "Timestamp": "November 6, 2011 08:28 am", "Headline": "වරාය වැඩවර්ජනය අවසන්", "News Content": "ප්‍රවාහන සේවා සංගමය ඉදිරිපත් කළ කරුණු 10කින් යුත් එකඟතාවකට පැමිණීමට ශ්‍රී ලංකා වරාය අධිකාරිය පියවර ගැනීම හේතුවෙන් බහාලුම් රථ රියදුරන් ආරම්භ කර තිබු වැඩ වර්ජනය අවසන් කර තිබේ. ඊයේ පැවති සාකච්ඡාවකින් පසු ප්‍රධාන ඉල්ලීම් 10ක් සඳහා එකඟතාවට පැමිණි බව ශ්‍රී ලංකා වරාය අධිකාරියේ සභාපති ආචාර්ය ප්‍රියත් බන්දු වික්‍රම මහතා නිවේදනයක් නිකුත් කරමින් සඳහන් කරයි. වරාය රේගු දෙපාර්තමේන්තුවේ පරිගණක පද්ධතිය අක්‍රියවීමෙන් ඇතිවු තත්ත්වය හේතුවෙන් බහාලුම් රියදුරන් විසින් වර්ජනයක් ආරම්භ කර තිබුණි. ඒ අනූව අදාළ වර්ජනය අවසන් කිරීමට සේවකයන් එකඟවීමත් සමඟ වරාය කටයුතු සාමාන්‍ය පරිදි ක්‍රියාත්මක වන බව අදාළ නිවේදනයේ දැක්වෙයි.", "URL": "https://sinhala.adaderana.lk/news.php?nid=19810", "Category": null, "Parent URL": null}