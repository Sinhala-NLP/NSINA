{"Source": "Adaderana", "Timestamp": "February 9, 2018 02:44 pm", "Headline": "ත්‍රී රෝද රථය පෙරැළී රියදුරු මරුට", "News Content": "හබරණ - ත්‍රිකුණාමලය මාර්ගයේ අළුත්ඔය ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. ත්‍රීරෝද රථයක් රියදුරුට පාලනය කර ගැනිමට නොහැකිව මාර්ගයෙන් ඉවතට පැන පෙරලිමෙන් අනතුර සිදුව ඇති බව පොලිසිය සඳහන් කළේය. අනතුරින් බරපතල තුවාල ලැබූ ත්‍රීරෝද රථයේ රියදුරු බරපතළ තුවාල ලබා කන්තලේ රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ සීගිරිය, මයිලත්තෑව ප්‍රදේශයේ පදිංචිව සිටි 38 හැවිරිදි අයෙකි. අනතුර සම්බන්ධයෙන් හබරණ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84156", "Category": null, "Parent URL": null}