{"Source": "Adaderana", "Timestamp": "March 26, 2015 02:47 pm", "Headline": "බිරිඳ මැරූ ලාංකිකයාට ඩුබායි අධිකරණයකින් සිරදඬුවම්", "News Content": "සිය බිරිඳ ඝාතනය කළ ශ්‍රී ලාංකිකයකුට ඩුබායි හි අධිකරණයක් මඟින් ජිවිතාන්තය දක්වා සිරදඬුවම් නියම කර තිබේ.32 හැවිරිදි පුද්ගලයකුට මෙලෙස සිරදඬුවම් නියම වී ඇත.2007 වසරේ මෙරටින් පිටත්ව ගොස් ඇති මෙම ශ්‍රී ලාංකික යුවළ ඩුබායිහි රැකියාවේ නිරතව සිට ඇති බව සඳහන්ය.2014 වසරේ ජුනි මාසයේදී බිරිඳගේ අනියම් ප්‍රේම සබඳතාවක් හෙළිවීම හේතුවෙන් සැකකරු විසින් බිරිඳ සේවය කරමින් සිටි නිවසේදී තියුණු ආයුධයකින් පහරදී ඇය ඝාතනය කර ඇත.සිද්ධිය සම්බන්ධයෙන් එරට පොලිසිය විසින් සැකකාර ශ්‍රී ලාංකිකයා අත්අඩංගුවට ගෙන ඇති අතර ඊට අදාළ නඩු විභාගයෙන් අනතුරුව සැකකරුට මෙලෙස ජිවිතාන්තය දක්වා සිරදඬුවම් නියම කර තිබේ.", "URL": "https://sinhala.adaderana.lk/news.php?nid=50242", "Category": null, "Parent URL": null}