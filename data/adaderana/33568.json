{"Source": "Adaderana", "Timestamp": "April 25, 2013 11:15 am", "Headline": "පූජකවරයාගේ නිවස කොල්ල කෑ දෙන්නා කොටු", "News Content": "කිවුලේකඩ මුස්ලිම් පල්ලියේ ප්‍රධාන පූජකවරයාගේ නිවස කොල්ලකා රුපියල් ලක්ෂ 7ට අධික වටිනා කමකින් යුත් රන් ආභරණ සහ දේපළ කොල්ලකෑමේ සිද්ධියට අදාළ ප්‍රධාන සැකකරුවන් දෙදෙනා අත්අඩංගුවට ගෙන තිබේ. හොරොව්පතාන පොලීසියට ලැබුණු තොරතුරකට අනුව මොටගෝනෑව කැලෑ ප්‍රදේශයේ සැඟව සිටියදී සැකකරුවන් දෙදෙනා අත්අඩංගුවට ගෙන ඇති බව සඳහන්ය. පසුගිය ජනවාරි මස 12 වැනි දින සිදුවූ මෙම කොල්ලකෑම සම්බන්ධයෙන් පූජකවරයා විසින් හොරොව්පතාන පොලීසියට පැමිණිල්ලක් කර තිබුණි. ඒ අනුව සිදුකළ විමර්ශනවලදී කොල්ලකන ලද රන් ආභරණ සහ දේපළ විකිණීම සඳහා සහය වූ පුද්ගලයින් දෙදෙනෙකු අත්අඩංගුවට ගැනීමට හැකිවී තිබේ. ඔවුන්ගෙන් සිදුකළ ප්‍රශ්න කිරීම්වලදී කොල්ලකෑම්වලට සම්බන්ධ ප්‍රධාන සැකකරුවන් දෙදෙනා කැලෑ ප්‍රදේශයක සැඟව සිටියදී අත්අඩංගුවට ගැනීමට හැකිවූ බව හොරොව්පතාන පොලීසිය සඳහන් කළේය.", "URL": "https://sinhala.adaderana.lk/news.php?nid=33568", "Category": null, "Parent URL": null}