{"Source": "Adaderana", "Timestamp": "February 18, 2016 12:22 pm", "Headline": "උගණ්ඩා ජනාධිපතිවරණයේ ඡන්දය ප්‍රකාශ කිරීම ඇරඹෙයි", "News Content": "උගණ්ඩා ජනාධිපතිවරණයේ ඡන්දය ප්‍රකාශ කිරීම මේ වන විට ආරම්භ වී තිබේ.වත්මන් ජනාධිපති යොවේරි මුසවේනි සමඟ අපේක්ෂකයන් 07 දෙනෙකු මෙවර ජනාධිපතිවරණයට ඉදිරිපත් වී සිටින බවයි විදෙස් මාධ්‍ය වාර්තා කර ඇත.උගණ්ඩාවේ මිලියන 15කට වඩා වැඩි ඡන්ද දායකයන් ප්‍රමාණයක් ඡන්දය ප්‍රකාශ කිරීම සඳහා මෙවර සුදුසුකම් ලබා සිටින බව සඳහන්ය.1986 වසරේ දී එරට පස් වසරක ගරිල්ලා යුද්ධය අවසන් කිරීමෙන් පසු මුසවේනි එරට ජනාධිපතිධුරයට පත් වූ අතර අප්‍රිකාවේ වැඩිම කාලයක් ජනාධිපතිධුරයේ රැඳී සිටි පුද්ගලයින් අතරින් කෙනෙකු ලෙස ඔහු සැලකෙයි.", "URL": "https://sinhala.adaderana.lk/news.php?nid=57332", "Category": null, "Parent URL": null}