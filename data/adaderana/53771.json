{"Source": "Adaderana", "Timestamp": "September 10, 2015 12:37 am", "Headline": "අත්බෝම්බ 3ක් මතුවෙයි ", "News Content": "කුලියාපිටිය - කුරුණෑගල ප‍්‍රධාන මාර්ගයේ ලබුයාය ප‍්‍රදේශයේ පාලමක් යට තිබී අත්බෝම්බ 3ක් පොලිසිය විසින් අද සොයා ගෙන තිබේ. මීට අමතරව යුද හමුදා නිල ඇඳුමට සමාන ඇඳුමක් සහ යුද හමුදාව භාවිත කරන හිස්වැසුමක්ද එහි තිබී සොයා ගැනුණු බව සඳහන්ය. කෙසේ වෙතත් මෙම ද්‍රව්‍ය අදාළ ස්ථානයට රැගෙන විත් ඇත්තේ කවුරුන්දැයි තවමත් අනාවරණ වී නොමැත.", "URL": "https://sinhala.adaderana.lk/news.php?nid=53771", "Category": null, "Parent URL": null}