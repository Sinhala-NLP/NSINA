{"Source": "Adaderana", "Timestamp": "January 1, 2013 08:44 am", "Headline": " විදුලියෙන් 2ක් එලොව යති", "News Content": "කොත්මලේ, වෙදමුල්ලවත්ත ප‍්‍රදේශයේදී විදුලිසැර වැදීමෙන් පුද්ගලයින් දෙදෙනෙකු ජීවිතක්ෂයට පත්වී තිබේ. එළවළු කොටුව සඳහා අනවසර විදුලි රැහැනක් ඇදීමට යාමේ දී මෙම අනතුර සිදුවී ඇති බව කොත්මලේ පොලිසිය සඳහන් කළේය. අනතුරින් මියගොස් ඇත්තේ 60 හැවිරිදි පුද්ගලයෙකු සහ නව හැවිරිදි ළමයෙකු බව පොලීසිය පවසයි. පශ්චාත් මරණ පරීක්ෂණය අද දින සිදුකිරීමට නියමිත අතර කොත්මලේ පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=30408", "Category": null, "Parent URL": null}