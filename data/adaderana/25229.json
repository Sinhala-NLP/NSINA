{"Source": "Adaderana", "Timestamp": "June 22, 2012 09:06 am", "Headline": "මක්දුම් ෂහබුදීන්ට වරෙන්තුවක්", "News Content": "පකිස්ථානයේ නව අගමැති ධුරය සඳහා නම් කර ඇති මක්දුම් ෂහබුදීන් අත්අඩංගුවට ගන්නා ලෙස වරෙන්තුවක් නිකුත් වී තිබේ. පකිස්ථාන ජනතා පක්ෂයේ ජ්‍යෙෂ්ඨ සාමාජිකයෙකු වන ඔහු සෞඛ්‍ය අමාත්‍යධුරය දැරූ ස‍මයේ දී නීති විරෝධී ලෙස ඖෂධ ආනයනය කළ බවට චෝදනා එල්ල වීම මීට හේතුව වී ඇත. යූසුෆ් රාසා ගිලානි පකිස්ථාන අගමැති ධුරය සඳහා සුදුසු නොවන බවට ශ්‍රේෂ්ඨාධිකරණය තීරණය කිරීමෙන් පසු එම තනතුර සඳහා ෂහබුදීන් නම් කෙරුණි. ඔහු තෝරාපත් කරගැනීම සඳහා එරට පාර්ලි‍මේන්තුව අද දිනයේ දී ඡන්ද විමසීමක් සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=25229", "Category": null, "Parent URL": null}