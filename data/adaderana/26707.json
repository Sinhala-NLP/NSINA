{"Source": "Adaderana", "Timestamp": "August 19, 2012 01:01 pm", "Headline": "වාද්දුවේ වෙඩි තැබීමක්", "News Content": "වාද්දුව මැලාගම ප්‍රදේශයේදී මිට ටික වේලාවකට පෙර කාන්තාවක් වෙඩි තබා ඝාතනය කර තිබේ. යතුරු පැදියකින් පැමිණි නාදුනන පුද්ගලයෙකු මෙම වෙඩි තැබීම සිදුකර ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පැවසුවේය. ඝාතනයට ලක්වු කාන්තාව මිනිමැරිම් නඩුවක සාක්ෂිකාරියක් බවට තොරතුරු වාර්තා වී තිබේ. මෙසේ මියගොස් ඇත්තේ එදිරිසූරියගේ ඉන්ද්‍රානි නැමැති 43 හැවිරිදි, මොරොන්තුඩුව, මැලාගම, වාද්දුව ප්‍රදේශයේ පදිංචි කාන්තාවක් බව සඳහන්ය.", "URL": "https://sinhala.adaderana.lk/news.php?nid=26707", "Category": null, "Parent URL": null}