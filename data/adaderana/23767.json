{"Source": "Adaderana", "Timestamp": "April 24, 2012 12:46 pm", "Headline": "අල්ලස් ගත් පොලිස් නිලධාරියෙකු කොටුවෙයි", "News Content": "කොළඹ වරාය පොලිස් ස්ථානයේ රථ වාහන අංශයට අනුයුක්තව සේවය කළ පොලිස් නිලධාරියෙකු අල්ලස් හෝ දූෂණ විමර්ශන කොමිසන් සභාව විසින් අත්අඩංගුවට ගෙන තිබේ. ඊයේ රාත්‍රී‍ මෙම පොලිස් නිලධාරියාව අත්අඩංගුවට ගත් බව එම කාර්යාංශය සඳහන් කරයි. පාදුක්ක ප්‍රදේශයේ පුද්ගලයෙකුට රථ වාහන වැරැද්දක් සම්බන්ධයෙන් නීති මගින් කටයුතු නොකර රියදුරු බලපත්‍රය ලබාදීම සඳහා රුපියල් 1,500 ක අල්ලස් මුදලක් ලබාගැනීමේ වරදට මෙම පොලිස් නිලධාරීයා අත්අඩංගුවට ගෙන ඇත. අත්අඩංගුවට ගත් සැකකරු අද(24) කොළඹ මහේස්ත්‍රාත් අධිකරණයට ඉදිරිපත් කිරීමට නියමිත බව අල්ලස් හෝ දූෂණ විමර්ශන කොමිසන් සභාව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23767", "Category": null, "Parent URL": null}