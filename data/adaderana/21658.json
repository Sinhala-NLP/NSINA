{"Source": "Adaderana", "Timestamp": "January 26, 2012 10:25 am", "Headline": "හෙට මහනුවරට පැය 6 ක් වතුර නෑ", "News Content": "මහනුවර නගර සභා බල ප්‍රදේශයට හෙට(27) දිනයේ පැය 6 ක කාලයක් ජල සැපයුම අත්හිටුවන බව ජල සම්පාදන ජලාපවහන මණ්ඩලය පවසයි. හෙට පස්වරු 1 සිට පස්වරු 7 දක්වා වන පැය 6 ක කාලය තුළ මෙලෙස ජල සැපයුම අත්හිටුවන බව එම මණ්ඩලය සඳහන් කරයි. ඒ අනුව මහනුවර නගර සභා බල ප්‍රදේශයට අයත් වැව රවුම, බෝගම්බර, පේරාදෙණිය පාර, විලියම් ගොපල්ලව මාවත, තැන්නෙකුඹුර මාර්ගය, දළදා වීදිය, කොටුගොඩැල්ල වීදීය, ගුඩ්ෂෙඩ්, තල්වත්ත සහ ලේවැල්ල යන ප්‍ර‍දේශවලට ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=21658", "Category": null, "Parent URL": null}