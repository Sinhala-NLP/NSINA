{"Source": "Adaderana", "Timestamp": "September 11, 2018 01:45 pm", "Headline": "නගින බහින වෙනස අගමැති දන්නේ නෑ", "News Content": "රුපියලේ අගය රැක ගැනීමට නොහැකි වු ආණ්ඩුවට කිසිදු අවස්තාවකදි රටේ මහජනතාවට සේවාවක් සිදු කළ නොහැකි බව ඒකාබද්ධ විපක්ෂය පවසයි. මේ සම්බන්ධයෙන් ඇතිවන ගැටළු පිළිබඳව රජයට කිසිදු පිළිතුරක් නොමැති බව අද (11) කොළඹ පැවති ඒකාබද්ධ විපක්ෂයේ මාධ්‍ය හමුවට එක්වෙමින්, පාර්ලිමේන්තු මන්ත්‍රි බන්දුල ගුණවර්ධන මහතා මෙම අදහස් කියා සිටියේය. තෙල් මිල ඉහළ යාම විදේශ ගිවිසුම් සඳහා අත්සන් කිරිමේ ප්‍රතිපලයක් බවද මන්ත්‍රිවරයා මෙහිදි ප්‍රකාශ කළේය. තෙල් මිල ඉහළ දැමිම තුළින් ආණ්ඩුවට ඉහළ ආදායමක් හිමිවන බවද ඒ මහතා වැඩිදුරටත් පැවසීය. සියලූම ක්ෂේත්‍ර සඳහා අධික බදු පැනවීම් සිදු කර ඇති බැවින් ජනතාව අසරණ වී ඇති බවද මන්ත්‍රීවරයා එහිදි වැඩිදුරටත් කියා සිටියේය. පාර්ලිමේන්තු මන්ත්‍රි සිසිර ජයකොඩි මහතාද මෙහිදී අදහස් දක්වමින් කියා සිටියේ, පසුගිය රජය සමයේ රටේ ජාතික ආර්ථිකයේ වර්ධන අගය 7%ක මට්ටමකට ආසන්නව තිබු බවත් ඒය මේ වන විට 3% අගයට පහළ බැස ඇති බවත්ය. මෙවැනි අවස්ථාවකදි අග්‍රාමාත්‍ය රනිල් වික්‍රමසිංහ මහතා , එතුමාගේ කාලයේ ආර්ථිකය 15%කින් ඉහළ ගොස් ඇති බවට ප්‍රකාශ කරමින් සිටන බවද මන්ත්‍රීවරයා ප්‍රකාශ කළේය. මෙසෙල ප්‍රකාශ කිරිම තුළින් ශ්‍රි ලංකාව විහිලූකාරි රටක් බවට පත් වි ඇති බවත් එතුමා පැවසීය. ආර්ථිකයේ නැගිම සහ බැසිම අතර ඇති වෙනස අග්‍රාමාත්‍යවරයා තවමත් නොදන්නා බවද මන්ත්‍රීවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=95919", "Category": null, "Parent URL": null}