{"Source": "Adaderana", "Timestamp": "March 6, 2016 12:47 pm", "Headline": "මුහුදු සීමා උල්ලංඝණය කළ 29ක් අත්අඩංගුවට", "News Content": "නීතිවිරෝධි ලෙස මෙරට මුහුදු සීමාවේ ධිවර කටයුතුවල නිරත වූ ඉන්දීය ධීවරයින් 29 දෙනෙකු අත්අඩංගුවට ගෙන තිබේ.තලෙයිමන්නාරමට උතුරු දෙසින් සහ කුදිරමලෙයි තුඩුවට වයඹ දෙසින් වූ මෙරටට මුහුදු සීමාවේදී නාවික හමුදාවේ සහය ඇතිව වෙරළාරක්ෂක නිලධාරීන් විසින් ඔවුන් අත්අඩංගුවට ගෙන ඇති බව සඳහන්ය.අදාළ ධීවරයින් සමඟ ඔවුන් පැමිණි යාත්‍රා 04 ක් ද වෙරළාරක්ෂක නිලධාරීන්ගේ භාරයට ගෙන තිබේ.අත්අඩංගුවට ගත් ධීවරයින් සහ යාත්‍රා ඉදිරි නීතිමය කටයුතු සඳහා තලෙයිමන්නාරම ධිවර හා ජලජ සම්පත් දෙපාර්තමේන්තුව වෙතට සහ කල්පිටිය පොලිස් ස්ථානය වෙතට භාරදී ඇති බව නාවික හමුදාව පවසයි.", "URL": "https://sinhala.adaderana.lk/news.php?nid=57931", "Category": null, "Parent URL": null}