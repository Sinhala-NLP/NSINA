{"Source": "Adaderana", "Timestamp": "March 16, 2017 04:00 pm", "Headline": " කිසිඳු අවස්ථාවක පක්ෂග්‍රාහීව කටයුතු කරන්න එපා!", "News Content": "මෙරට වගා නොකරන සියලු ඉඩම් නැවත වගා කරමින් නිෂ්පාදන ක්‍රියාවලිය සඳහා යොදාගැනීමට විධිමත් හා කාර්යක්ෂම වැඩපිළිවෙළක් ක්‍රියාවට නංවන බව ජනාධිපති මෛත්‍රීපාල සිරිසේන මහතා පවසයි. කෘෂිකාර්මික රටක් ලෙස රටේ ඇති ඉඩම් ප්‍රමාණය නිෂ්පාදන ක්‍රියාවලිය සඳහා නිවැරදිව භාවිත කිරීම අත්‍යවශ්‍යම වන අතර රටේ දුගීභාවය තුරන් කිරීමේදී එය ඉතා වැදගත් සාධකයක් වන බව ජනාධිපතිවරයා පෙන්වා දෙයි. හම්බන්තොට දිස්ත්‍රික්කයේ ජනතාවගේ ඉඩම් අයිතිය තහවුරු කරමින් “රන් බිමක උරුමය“ ඉඩම් ඔප්පු සහ දීමනා පත්‍ර ප්‍රදානය කිරීම වෙනුවෙන් හම්බන්තොට නව සම්මන්ත්‍රණ ශාලාවේ පැවති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය. මානුෂීය අයිතියක් වන ඉඩමක අයිතිය ලබාදීමේදී කිසිඳු අවස්ථාවක පක්ෂග්‍රාහීව කටයුතු නොකරන ලෙස ජනාධිපතිවරයා එහිදී සියලු දේශපාලඥයින්ගෙන් ඉල්ලීමක් කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=70962", "Category": null, "Parent URL": null}