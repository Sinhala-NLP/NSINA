{"Source": "Adaderana", "Timestamp": "September 17, 2013 10:02 am", "Headline": "උඩුගමදී වල්ලපට්ට සමග 4ක් මාට්ටු", "News Content": "උඩුගම, අලුත්වත්ත ප්‍රදේශයේ දී කැබ් රථයකින් ප්‍රවාහනය කරමින් තිබු වල්ලපට්ට තොගයක් සමග පුද්ගලයින් සිව්දෙනෙකු අත්අඩංගුවට ගෙන තිබේ. උඩුගම පොලීසියට ලද තොරතුරක් මත ඊයේ රාත්‍රී සිදුකළ පරීක්ෂාවකදී අදාළ වල්ලපට්ට තොගය සොයාගෙන ඇත. එහිදී වල්ලපට්ට කිලෝග්‍රැම් 40ක් පමණ පොලිසිය භාරයට ගෙන තිබේ. අදාළ වල්ලපට්ට තොගයේ වටිනාකම මෙතෙක් තක්සේරු කර නොමැති බව පොලීසිය සඳහන් කළේය. අත්අඩංගුවට ගත් සැකකරුවන් අම්බලන්ගොඩ, ගල්කිස්ස සහ මින්නේරිය යන ප්‍රදේශවල පදිංචිකරුවන් බව ද පොලීසිය පැවසීය. සැකකරුවන් අද දින බද්දේගම මහේස්ත්‍රාත් අධිකරණයට ඉදිරිපත් කිරිමට නියමිත අතර උඩුගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37469", "Category": null, "Parent URL": null}