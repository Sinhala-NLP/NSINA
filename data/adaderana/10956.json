{"Source": "Adaderana", "Timestamp": "September 19, 2010 10:29 am", "Headline": "ළමා අපචාර ගැන පොලිසිය සහ ගුරුවරුන්ට පාඩම්", "News Content": "ළමා අපචාර සම්බන්ධයෙන් පොලිසිය සහ ගුරුවරුන් දැනුවත් කිරීමේ විශේෂ වැඩසටහනක් ජාතික ළමා රක්ෂණ අධිකාරිය ආරම්භ කර තිබේ. එහි පළමු අදියර වශයෙන් පසුගිය පළමුවැනි දින අනුරාධපුර දිස්ත්‍රික්ක‍යේ පොලිස් නිලධාරීන් දැනුවත් කිරීමේ වැඩසටහනක් ක්‍රියාත්මක වූ බව ළමාරක්ෂණ අධිකාරියේ සභාපති නීතීඥ අනෝමා දිසානායක මහත්මිය ප්‍රකාශ කළේය. එම දිස්ත්‍රික්කයේ විදුහල්පතිවරුන් සහ ගුරුවරුන් දැනුවත් කිරීම එළඹෙන 29 වැනිදා සිදුකිරීමට නියමිතය. ළමයින් අපයෝජනවලට ලක්වීමට පෙර ඉන් මුදා ගැනීම මෙම වැඩසටහනේ අරමුණ බව අනෝමා දිසානායක මහත්මිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=10956", "Category": null, "Parent URL": null}