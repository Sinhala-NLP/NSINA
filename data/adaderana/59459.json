{"Source": "Adaderana", "Timestamp": "April 25, 2016 09:49 am", "Headline": "නීති විරෝධීව මසුන් මැරූ 32ක් කොටු", "News Content": "නීති විරෝධී ලෙස ධීවර කටයුතුවල නිරතව සිටි මෙරට ධීවරයින් පිරිසක් නාවික හමුදාව විසින් අත්අඩංගුවට ගෙන තිබේ.උතුරු පළාතේ සහ නැගෙනහිර පළාතේ සිදු කළ වැටලීම්වලදී මොවුන් අත්අඩංගුවට ගෙන ඇති බව නාවික හමුදාව සඳහන් කළේය.ඒ අනුව මෙරට ධීවරයින් 32 දෙනෙකු අත්අඩංගුවට ගෙන ඇති බව සඳහන්ය.මෙහිදී චුන්ඩිකුලම් සහ වෙත්තලයිකර්නි මුහුදු ප්‍රදේශයේ ධීවර කටයුතුවල නිරතව සිටි ධීවරයින් 30 දෙනෙකු කන්කසන්තුරේ නාවික විධානය මගින් අත්අඩංගුවට ගෙන තිබේ.ඊට අමතරව නැගෙනහිර නාවික විධානය මගින් මඩකලපුව පෙරියඋප්පොඩි මුහුදු ප්‍රදේශයේදී තවත් මෙරටට ධීවරයින් දෙදෙනෙකු අත්අඩංගුවට ගෙන ඇති බව වාර්තා වෙයි.මෙම අත්අඩංගුවට ගැනීම් සිදු කරන අවස්ථාවේ ඔවුන් පැමිණි ධීවර යාත්‍රා තුළ තිබී ඔක්සිජන් සිලින්ඩර, ජි.පී.එස් උපරණ ඇතුළු උපකරණ විශාල ප්‍රමාණයක් සොයාගෙන තිබේ.මොවුන් වැඩිදුර විමර්ශන සඳහා යාපනය, මඩකලපුව ධීවර පරීක්ෂක කාර්යාල වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=59459", "Category": null, "Parent URL": null}