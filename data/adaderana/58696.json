{"Source": "Adaderana", "Timestamp": "March 28, 2016 09:31 pm", "Headline": "දකුණු අප්‍රිකාවට 121ක ඉලක්කයක්", "News Content": "පන්දුවාර 20/20 ලෝක කුසලාන ක්‍රිකට් තරඟාවලියේ අවසන් පූර්ව වටයට සුදුසුකම් ලබානොගත් ශ්‍රී ලංකාවත් දකුණු අප්‍රිකාවත් අතර මූලික වටයේ අවසන් තරඟයේදී පළමුව ලකුණු රැස්කළ ශ්‍රී ලංකාව සියලුදෙනා දැවී පන්දුවාර 19.3දී ලකුණු 120ක් ලබා ගන්නා ලදී.කාසියේ වාසිය දිනූ දකුණු අප්‍රිකාව පළමුව පන්දුවට පහරදීමේ අවස්ථාව ශ්‍රී ලංකාවට ලබාදුන්නද මැදපෙළ පිතිකරුවන්ගේ දුර්වල ක්‍රීඩා විලාසය හමුවේ රැස්කර ගත හැකිවූයේ ලකුණු 120ක් පමණි.තිලකරත්න ඩිල්ෂාන් ලකුණු 36ක් හා දසුන් ශානක නොදැවී ලකුණු 20ක් ලබා ගැනීමට සමත් විය.අද තරඟයේදී දිනේෂ් චන්දිමාල් ශ්‍රී ලංකා කණ්ඩායම මෙහෙයවන අතර ඇන්ජලෝ මැතිව්ස් ආබාධයකින් පෙළීම ඊට හේතුවය.", "URL": "https://sinhala.adaderana.lk/news.php?nid=58696", "Category": null, "Parent URL": null}