{"Source": "Adaderana", "Timestamp": "September 4, 2019 08:14 am", "Headline": "කැලිෆෝනියාවේ ගිනිගත් බොට්ටුවේ සිටි 34ක් මිය යයි", "News Content": "දකුණූ කැලිෆෝනියා වෙරළට ඔබ්බෙන් වූ මුහුදු තීරයේ කිමිදුම්කරුවන් පිරිසක් ගමන් කළ බෝට්ටුවක ඇති වූ ගින්නකින් පුද්ගලයින් 34 දෙනෙකු මියගොස් තිබේ. මිය ගිය පුද්ගලයින් 20 දෙනෙකුගේ මළ සිරුරු මේ වන විට සොයාගෙන ඇති බව විදෙස් වාර්තා සදහන් කළේය. ඒ අතර කිමිදුම්කරුවන් සිව් දෙනෙකුගේ මළ සිරුරු ඇති බව සදහන්. ගින්න හට ගන්නා විට අදාල බෝට්ටුවේ පුද්ගලයින් 33 දෙනෙකු සහ කාර්යය මණ්ඩල සාමාජිකයින් 06 දෙනෙකු ගමන් කර තිබේ. කෙසේවෙතත් අතුරුදන්වූවන් සෙවිමේ මෙහෙයුම් අත්හිටුවා ඇති බව විදෙස් වාර්තා සදහන් කළේය.", "URL": "https://sinhala.adaderana.lk/news.php?nid=118214", "Category": null, "Parent URL": null}