{"Source": "Adaderana", "Timestamp": "February 21, 2018 01:35 pm", "Headline": " ජාතික ආණ්ඩුව තාමත් වලංගුයි", "News Content": "ජාතික ආණ්ඩුව තවදුරටත් වලංගු බව අග්‍රමාත්‍ය රනිල් වික්‍රමසිංහ මහතා පවසයි. අග්‍රමාත්‍යවරයා අද (21) පාර්ලිමේන්තුවේදී මේ බව ප්‍රකාශ කර තිබේ. ව්‍යවස්ථාව යටතේ සභාවෙන් ගත් තීරණයක් ලෙස මෙම යෝජනාව පවතින බවත් ඒ අනුව සියලු වැඩ කටයුතු සිදු කරන බවත් අගමැතිවරයා මෙහිදී වැඩිදුරටත් පැවසීය. මේ වන විට එය අවලංගු කිරීමේ තත්ත්වයක් මතුව නොමැති බව ද අගමැතිවරයා පැවසු අතර එයට පිළිතුරු දෙමින් අමාත්‍ය මහින්ද අමරවීර මහතා කියා සිටියේ, එක්සත් ජාතික පක්ෂය සමඟ ඇති කර ගත් ගිවිසුම තවමත් පවතින බවත් එම ගිවිසුම අනුව ක්‍රියා කිරීමට බැඳී සිටින බවත් ය. ඒ අනුව ගිවිසුමෙන් ඉවත්ව නොමැති බව ද අමරවීර මහතා සඳහන් කළේය.", "URL": "https://sinhala.adaderana.lk/news.php?nid=84625", "Category": null, "Parent URL": null}