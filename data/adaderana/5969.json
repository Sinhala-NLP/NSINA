{"Source": "Adaderana", "Timestamp": "January 7, 2010 12:39 am", "Headline": "හේලීස්‌ යළි යාපනයට යයි", "News Content": "සිය ප්‍රථම වර්ල්ඩ් ඔෆ් හේලීස්‌\" ප්‍රදර්ශණාගාරය යාපනයේ පිහිටුවමින් හේලීස්‌ සමූහය ශ්‍රී ලංකාවේ උතුරු පළාත හා පැවති දශවර්ෂ කිහිපයක සබඳතාව යළි වරක් අලුත් කර ගෙන ඇතැයි සඳහන් ‍‍‍ෙවි. විවිධ ව්‍යාපාර වල නිරත වී සිටින සමූහය සතු නානාප්‍රකාර නිෂ්පාදන හා සේවා එකම වහලක්‌ යටතේ ප්‍රදර්ශනය සහ අලෙවිය සඳහා නිර්මාණය කර ඇති මෙම වර්ල්ඩ් ඔෆ් හේලීස්‌ වෙළඳ ශාඛාවේ නාමය හේලීස්‌ හි වෙ‍‍ෙළඳ ලාංඡනය පසු පස ඇති අදහස නිරූපනය කරයි. මෙම නව ශාඛාව දෙසැම්බර් 28 වනදා යාපනයේ ස්‌ටැන්ලි මාවතේ විවෘත වූ අතර මෙයට සමාන ‍වෙ‍‍ෙළඳ ශාඛාවක්‌ කොළඹද පිහිටුවීමට සමූහය අදහස්‌ කරයි. මෙම ප්‍රථම වර්ල්ඩ් ඔෆ් හේලීන් ශාඛාව ආරාධිත අමුත්තන් හා යාපනයේ ප්‍රදේශවාසීන්ගේ සහභාගීත්වයෙන් ඉතා උත්කර්ෂවත් ලෙස විවෘත විය. හේලීස්‌ සම්බන්ධ වී ඇති ව්‍යාපාර වල සංඛ්‍යාව හා විෂය පථය ගත් කල මෙලෙස එක්‌ ස්‌ථානයකදී සමූහයේ නිෂ්පාදන හා සේවා ගණනාවක්‌ ලබා දීම අභියෝගාත්මක වූ බව හේලීස්‌ සමූහයේ සභාපති මොහාන් පණ්‌ඩිතගේ මහතා ‍මෙහිදී පැවසුවේය.", "URL": "https://sinhala.adaderana.lk/news.php?nid=5969", "Category": null, "Parent URL": null}