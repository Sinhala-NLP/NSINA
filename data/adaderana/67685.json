{"Source": "Adaderana", "Timestamp": "January 4, 2017 09:28 am", "Headline": " ව්‍යාජ බලපත්‍ර සකසන ස්ථානයක් වටලයි", "News Content": "ව්‍යාජ වැලි ප්‍රවාහන බලපත්‍ර සකස් කරන ස්ථානයක් වටලා රත්නපුර, කොස්පැලවින්න ප්‍රදේශයේදී පුද්ගලයෙකු අත්අඩංගුවට ගෙන තිබේ.රත්නපුර පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.වැටලීම සිදුකළ ස්ථානයේ තිබී ව්‍යාජ වැලි ප්‍රවාහන බලපත්‍ර 28ක්, ව්‍යාජ රබර් මුද්‍රා 05ක් සහ, ව්‍යාජ වැලි ප්‍රවාහන බලපත්‍ර සකස් කිරීම සඳහා යොදාගත් පරිගණක යන්ත්‍රයක් ද පොලීසිය විසින් සොයාගෙන තිබේ.අත්අඩංගුවට ගත් සැකකරු කොස්පැලවින්න ප්‍රදේශයේ පදිංචි 60 හැවිරිදි අයෙක් බව සඳහන්ය.ඔහු අද(04) රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර රත්නපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67685", "Category": null, "Parent URL": null}