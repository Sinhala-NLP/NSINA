{"Source": "Adaderana", "Timestamp": "May 26, 2018 08:36 am", "Headline": "ශ්‍රී  ලංකාවට පත්ව ආ රාජ්‍ය තාන්ත්‍රිකයින් 5 ක්  අක්තපත්‍ර බාරදෙයි", "News Content": "ශ්‍රී ලංකාවට අලුතින් පත්ව ආ රාජ්‍ය තාන්ත්‍රිකයින් පස් දෙනෙකු ජනාධිපති මෛත්‍රීපාල සිරිසේන මහතා හට සිය අක්තපත්‍ර බාරදී තිබේ. ජනාධිපති මන්දිරයේදී ඔවුන් සිය අක්තපත්‍ර බාරදුන් බව ජනාධිපති මාධ්‍ය අංශය සඳහන් කළේය. මොසැම්බික් රාජ්‍ය සඳහා මහ කොමසාරිස්වරයෙක්ද, ස්වීඩනය, සෞදි අරාබිය සහ වෙනිසියුලාව සඳහා තානාපතිවරයෙකු බැගින් පත් කර ඇති බව සඳහන්ය. එහිදි නව රාජ්‍ය තාන්ත්‍රිකයින් හා ජනාධිපති මෛත්‍රීපාල සිරිසේන මහතා අතර සුහද හමුවක් ද පවත්වා තිබේ.", "URL": "https://sinhala.adaderana.lk/news.php?nid=89836", "Category": null, "Parent URL": null}