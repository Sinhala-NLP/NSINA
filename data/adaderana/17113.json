{"Source": "Adaderana", "Timestamp": "July 1, 2011 09:09 am", "Headline": "කර්මාන්තපුරයේ යෝජිත පුපුරණ ද්‍රව්‍ය ගබඩාව ඉදිකිරීම අත්හිටුවයි", "News Content": "මාතලේ, නාලන්ද කර්මාන්තපුරයේ යෝජිත පුපුරණ ද්‍රව්‍ය ගබඩාවේ ඉදිකිරීම් කටයුතු වහා අත්හිටුවන ලෙස මාතලේ දිස්ත්‍රික් ලේකම් හෙලන් ඒ. මීගස්මුල්ල මහත්මිය නියෝග කර තිබේ. රාජ්‍ය ආරක්ෂක අමාත්‍යාංශයේ විධිමත් අවසරයකින් තොරව අදාළ පුපුරණ ද්‍රව්‍ය ගබඩාව ඉදිකිරීමට සැලසුම් කර තිබුණි. ජනාකීර්ණ ප්‍රදේශයක එවැනි පුපුරණ ද්‍රව්‍ය ගබඩාවක් ඉදිකිරීම අනතුරුදායක බව ප්‍රදේශවාසීන් පෙන්වාදුන් අතර එම ඉදිකිරීම්වලට විරෝධය පළ කරමින් පසුගිය දිනවල විරෝධතා ව්‍යාපාරයක් ද සංවිධානය කර තිබුණි. එය සලකා බැලීමෙන් පසු අදාළ ඉදිකිරීම් අත්හිටුවන ලෙස දිස්ත්‍රික් ලේකම්වරිය බලධාරීන්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=17113", "Category": null, "Parent URL": null}