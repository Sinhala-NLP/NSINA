{"Source": "Adaderana", "Timestamp": "December 19, 2017 09:47 am", "Headline": " නායට හසුවී පතල් කම්කරුවන් 8ක් අවසන් ගමන් යයි", "News Content": "ඉන්දූනීසියාවේ ජාවා දූපත්හි සිදුවූ නායයෑමකින් පතල් කම්කරුවන් අට දෙනෙකු මියගොස් තිබේ. එහිදී තවත් කම්කරුවන් තිදෙනෙකු අතුරුදන්ව ඇති අතර තවත් අට දෙනෙකු තුවාල ලබා ඇති බව විදෙස් මාධ්‍ය වාර්තා කළේය. එම ප්‍රදේශයට බලපා ඇති අධික වර්ෂාපතනයත් සමඟ මෙම නායයෑම සිදුව ඇති බව සඳහන්ය. නායයෑමෙන් අතුරුදන් වූවන් සොයා ඉන්දුනීසියානු සහන කණ්ඩායම් සෝදිසි මෙහෙයුම් ආරම්භ කර තිබේ. පසුගිය නොවැම්බර් මාසයේදී ද ඉන්දුනීසියාවේ සිදුවු නායයෑම් සහ ගංවතුර තත්ත්වයන් හේතුවෙන් පුද්ගලයින් 11 දෙනෙකු මියගොස් තිබුණි.", "URL": "https://sinhala.adaderana.lk/news.php?nid=81756", "Category": null, "Parent URL": null}