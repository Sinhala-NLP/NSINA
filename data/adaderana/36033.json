{"Source": "Adaderana", "Timestamp": "July 23, 2013 02:58 pm", "Headline": "ශ්‍රී ලංකාව පිත්ත අතට ගනියි", "News Content": "දකුණු අප්‍රිකාවට එරෙහි දෙවන එක්දින තරගයේදී කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කර තිබේ. පළමු තරගය ලකුණු එකසිය අසූවකින් ජයගත් ශ‍්‍රී ලංකා කණ්ඩායම තරග පහකින් සමන්විත එම තරගාවලිය එකට බින්දුවක් ලෙස පෙරමුණ ගෙන සිටියි. මේ අතර ලහිරු තිරිමාන්න හා රංගන හේරත් අද සිය 50 වැනි එක්දින තරගයට සහභාගි වීමට නියමිත අතර හේරත්ට කඩුලු 50 සම්පූර්ණ කිරීමට තවත් කඩුලු 2ක් ලබාගත යුතුව ඇත. තවද ලසිත් මාලිංග අද සහභාගි වන්නේ සිය 150 වැනි එක්දින තරගය වීම ද විශේෂත්වයකි. එසේම දකුණු අප්‍රිකාව ශ්‍රී ලංකාවේදී ක්‍රීඩා කළ එක්දින තරග 10ක් දැනටමත් පරාජයට පත්ව තිබේ.", "URL": "https://sinhala.adaderana.lk/news.php?nid=36033", "Category": null, "Parent URL": null}