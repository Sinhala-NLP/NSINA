{"Source": "Adaderana", "Timestamp": "July 11, 2016 08:59 am", "Headline": "බැසිල්ගේ පාද යාත්‍රාව ගැන කෑගල්ලේදීත් සාකච්ඡාවක්", "News Content": "ඒකාබද්ධ විපක්ෂය විසින් ක්‍රියාත්මක කිරීමට නියමිත පාද යාත්‍රාව පිළිබඳ තවත් සාකච්ඡාවක් කෑගල්ලේදී පවත්වා තිබේ.මෙම සාකච්ඡාව සඳහා හිටපු අමාත්‍ය බැසිල් රාජපක්ෂ, පාර්ලිමේන්තු මන්ත්‍රීවරුන් වන නාමල් රාජපක්ෂ, පවිත්‍රා වන්නිආරච්චි, කනක හේරත්, මහින්දානන්ද අළුත්ගමගේ ඇතුළු පිරිසක් එක්ව සිටි බව වාර්තා වේ.කෑගල්ල දිස්ත්‍රික්කය නියෝජනය කරන හිටපු පළාත් පාලන නියෝජිතයින් ද අදාළ සාකච්ඡාවට එක්ව ඇත.ජන සටන ලෙස නම් කර ඇති මෙම පාද යාත්‍රාව 28 වන දින මහනුවරින් ගමන් ආරම්භ කිරීමට නියමිත අතර එය 29 වනදා කෑගල්ල ප්‍රදේශයෙන් ගමන් ආරම්භ කිරීමට නියමිතය.පාද යාත්‍රාවේ අවසන් අදියර කොළඹින් අවසන් වීමට සැලසුම් කර ඇත.", "URL": "https://sinhala.adaderana.lk/news.php?nid=61954", "Category": null, "Parent URL": null}