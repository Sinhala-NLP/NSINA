{"Source": "Adaderana", "Timestamp": "May 4, 2010 04:55 pm", "Headline": "තිස්සනායගම්ට සමාව දීම ගැන අමෙරිකාවේ ප්‍රසාදය", "News Content": "මාධ්‍යවේදී ජේ.එස්.තිස්සනායගම් මහතාට සමාවක් පිරිනැමීමට ජනාධිපතිවරයා ගෙන ඇති තීරණය සම්බන්ධයෙන් අමෙරිකාව ප්‍රසාදය පළ කර තිබේ. ජාත්‍යන්තර නිදහස් ජනමාධ්‍ය දිනයේදී තිස්සනායගම් මහතාට සමාවදීම පිළිබඳ නිවේදනය වීම ප්‍රසංශනීය බව මෙරට අමෙරිකානු තානාපති කාර්යාලය නිකුත් කළ නිවේදනයක දැක්වේ. එය සෑම අතින්ම ප්‍රජාතන්ත්‍රවාදය තහවුරු වීමක සේයාවක් බව අමෙරිකානු තානාපති කාර්යාලය පවසයි.", "URL": "https://sinhala.adaderana.lk/news.php?nid=8182", "Category": null, "Parent URL": null}