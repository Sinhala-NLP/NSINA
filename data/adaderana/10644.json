{"Source": "Adaderana", "Timestamp": "September 5, 2010 08:38 am", "Headline": "ටෝනි ‍බ්ලේයාර්ට අයර්ලන්තයෙන් පාවහන් ප්‍රහාර", "News Content": "අයර්ලන්තයේ සංචාරයක නිරත වී සිටින හිටපු බ්‍රිතාන්‍ය අග්‍රාමාත්‍ය ටෝනි ‍බ්ලේයාර්ට එරට ජනතාවගෙන් දැඩි විරෝධතාවයක් ‍එල්ල වී තිබේ. ටෝනි ‍බ්ලේයාර් ගමන් කළ රථ පෙළට අයර්ලන්ත ජනතාව බිත්තර, බෝතල් සහ පාවහන් වලින් දමා ගැසූ බව විදෙස් මාධ්‍ය වාර්තා කරයි. අයර්ලන්තයේ ඩබ්ලින් අගනුවර පැවති ‍ටෝනි ‍බ්ලේයාර්ගේ අත්සන් සහිත චරිතාපදානය ප්‍රකාශයට පත් කිරීමේ උත්සවයට සහභාගී වෙමින් සිටිය දී ඔහුට මෙම ප්‍රහාරය එල්ල වී ඇත. මෙහි දී ටෝනි ‍බ්ලේයාර්ට කිසිඳු අනතුරක් සිදු නොවූවද මෙම පහර දීමත් සමග ඩබ්ලින් අගනුවර කඩසාප්පු සහ මාර්ග කිහිපයක්ම වසා දැමීමට පොලිසිය කටයුතු යොදා ඇති බව වාර්තා වේ. මෙම විරෝධතාවන්ට දෙසීයකට අධික පිරිසක් සහභාගී වී සිට ඇති බව විදෙස් මාධ්‍ය වාර්තා කරයි. එරට පොලිසිය විසින් නොසන්සුන්කාරී ලෙස හැසුරුණු පුද්ගලයින් සිව් දෙනෙකු ද අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=10644", "Category": null, "Parent URL": null}