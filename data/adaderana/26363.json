{"Source": "Adaderana", "Timestamp": "August 6, 2012 01:17 pm", "Headline": "අනේ මෙහෙමත් කතාවක්", "News Content": "කොළඹ සිට බදුල්ල බලා ඊයේ (05) රාත්‍රීයේ දී ධාවනය වු දුම්රියේ වැසිකිළිය තුළදි කාන්තාවකට අතවර සිදුවන බවට ලැබුණු පැමිණිල්ලකට අනුව එහි සිටි කාන්තාවක් හා තරුණයින් තිදෙනෙකු අත්අඩංගුවට ගෙන තිබේ. එම දුම්රියේ මගියෙකු විසින් කළ පැමිණිල්ලකට අනුව දුම්රිය ආරක්ෂක අංශ නිලධාරින් විසින් අදාළ කාන්තාව හා තරුණයින් අත්අඩංගුවට ගෙන හපුතලේ පොලිසියට භාරදී ඇත. සිද්ධිය සම්බන්ධයෙන් ප්‍රශ්න කිරීමේදි තමාගේ කැමැත්ත අනුව එය සිදුවු බව අදාළ කාන්තාව හපුතලේ පොලිසියට පවසා ඇතැයි පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා පැවසුවේය. එම කාන්තාවගේ වයස අවුරුදු 35 කි. අත්අඩංගුවට පත්වු තරුණයින් තිදෙනා දියතලාව හමුදා කඳවුරට අනියුක්තව සේවය කරන අ‍ය බව පරීක්ෂණවලදි හෙළි වි තිබේ. සිද්ධිය සම්බන්ධයෙන් හපුතලේ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26363", "Category": null, "Parent URL": null}