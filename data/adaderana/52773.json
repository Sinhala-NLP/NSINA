{"Source": "Adaderana", "Timestamp": "July 22, 2015 10:24 am", "Headline": "පුද්ගලික බස් රථයේ හැපී කතක් මරුට", "News Content": "මොරටුව, ලුනාව මාර්ගයේ දී සිදුවූ රිය අනතුරකින් කාන්තාවක මියගොස් තිබේ.ආයුර්වේද රෝහල හංදිය අසළදී ඉරිබැද්ද දෙස සිට මොරටුව දෙසට ධාවනය වූ පුද්ගලික බස් රථයක් මාර්ගයේ ගමන් ගත් අදාළ කාන්තාවගේ ගැටීමෙන් අනතුර සිදුව ඇති බව පොලීසිය සඳහන් කරයි.අනතුරින් බරපතළ තුවාල ලැබූ අදාළ කාන්තාව ලුනාව රෝහලට ඇතුළත් කිරීමෙන් පසු මියගොස් ඇති බව සඳහන්ය.මියගොස් ඇත්තේ එම ප්‍රදේශයේම පදිංචිව සිටි 70 හැවිරිදි කාන්තාවකි.මෘත ශරීරය ලුනාව රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=52773", "Category": null, "Parent URL": null}