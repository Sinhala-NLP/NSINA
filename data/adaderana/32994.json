{"Source": "Adaderana", "Timestamp": "April 4, 2013 11:51 am", "Headline": "කැන්ගරු දූපතට අනවසරයෙන් ගිය 20 ක් පිටුවහල් කෙරෙයි", "News Content": "‍ ශ්‍රී ලාංකික අනවසර සංක්‍රමණිකයින් 20 දෙනෙකු ඕස්ට්‍රේලියාවෙන් පිටුවහල් කර තිබේ. ක්‍රිස්මස් දූපතේ රැඳී සිටි පිරිසක් මෙලෙස පිටුවහල් කළ බව ඔස්ට්‍රේලියානු සංක්‍රමණ කටයුතු පිළිබඳ අමාත්‍ය බ්‍රෙන්ඩන් ඕ කෝනර් මහතා සඳහන් කළේය. ඔස්ට්‍රේලියාවට නීති විරෝධීව පැමිණෙන පුද්ගලයින්ට සරනාගතභාවය ලබාදීම ප්‍රතික්ෂේප කිරීමට එරට රජය ගත් තීරණයට අනුව මෙම පිරිස පිටුවහල් කර තිබේ. ඒ අනුව පසුගිය වසරේ අගෝස්තු මාසයේ සිට මේ දක්වා ශ්‍රී ලාංකික අනවසර සංක්‍රමණිකයින් 936 දෙනෙකු පිටුවහල් කර ඇති බව සංක්‍රමණික කටයුතු පිළිබඳ අමාත්‍ය බ්‍රෙන්ඩන් ඕ කෝනර් මහතා සඳහන් කළේය.", "URL": "https://sinhala.adaderana.lk/news.php?nid=32994", "Category": null, "Parent URL": null}