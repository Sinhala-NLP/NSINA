{"Source": "Adaderana", "Timestamp": "February 8, 2019 02:35 pm", "Headline": "පළාත් කිහිපයකට තද වැසි", "News Content": "පවතින වැසි තත්ත්වයේ වැඩි වීමක්, දිවයින පුරා අද(08) සහ හෙට(09) දිනයන්හිදී බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. සබරමුව සහ මධ්‍යම පළාත්වල ඇතැම් ස්ථානවලට මි.මී.150 ට වැඩි ඉතා තද වැසි සහ බස්නාහිර, වයඹ, දකුණු සහ ඌව පළාත්වල ඇතැම් ස්ථානවලට මි.මී.100ට වැඩි තද වැසි බලාපොරොත්තු වේ. සෙසු ප්‍රදේශවල විශේෂයෙන් උතුරු-මැද පළාතෙත් මන්නාරම සහ වව්නියාව දිස්ත්‍රික්කවලත් ඇතැම් ස්ථානවලට මි.මී. 75 ක පමණ තරමක තද වැසි ඇති විය හැක. ඇතැම් ප්‍රදේශවල ගිගුරුම් සහිත වැසි සමග ප්‍රභල අකුණු ඇතිවීමේ හැකියාව පවතී. ගිගුරුම් සහිත වැසි සමග පැ.කි.මී. 70-80ක පමණ කෙටිකාලීන තද සුළං ද ඇති විය හැක.", "URL": "https://sinhala.adaderana.lk/news.php?nid=103916", "Category": null, "Parent URL": null}