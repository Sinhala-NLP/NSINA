{"Source": "Adaderana", "Timestamp": "January 22, 2013 04:09 pm", "Headline": "ඇමති ජොන්ස්ටන් මාධ්‍ය වටිනා බව සිතයි", "News Content": "ආර්ථික මධ්‍යස්ථානවල එළවළු මිල ගැන මාධ්‍යයට තොරතුරු නොදෙන ලෙස වෙළඳ අමාත්‍යංශයේ නිලධාරියෙකු නිකුත් කළ ලිපිය ඉවත්කර ගන්නා බවත් මාධ්‍යයට තොරතුරු ලබාදෙන ලෙස විෂයභාර අමාත්‍ය ජොන්ස්ටන් ප්‍රනාන්දු මහතා නියෝග කළ බවත් අමාත්‍යංශ මාධ්‍ය ලේකම් නිපුන් ඒකනායක මහතා පවසයි. මේදිනවල එළවළු මිල ඉහළයාම ගැන මාධ්‍ය විසින් තොරතුරු අනාවරණය කිරීම නිසා ඒ ගැන මාධ්‍යයට තොරතුරු නොදෙන ලෙස වෙළඳ අමාත්‍යංශයේ නිලධාරියෙකු ආර්ථික මධ්‍යස්ථානවලට දන්වා ඇතැයි සඳහන්ය. ඒ අනුව අදාළ සිද්ධිය ගැන සැලවීමෙන් පසු එකී ලිපිය ඉවත්කර ගන්නා බව අමාත්‍යවරයා පැවසුවේ යැයි අමාත්‍යංශ මාධ්‍ය ලේකම් නිපුන් ඒකනායක මහතා වැඩිදුරටත් පවසයි.", "URL": "https://sinhala.adaderana.lk/news.php?nid=30975", "Category": null, "Parent URL": null}