{"Source": "Adaderana", "Timestamp": "March 11, 2014 07:49 am", "Headline": "වල්ලපට්ට සමඟ අයෙක් කොටු ", "News Content": "නීති විරෝධී ලෙස වල්ලපට්ටා ශාක කොටස් ළඟ තබාගෙන සිටි පුද්ගලයෙකු උඩුපුස්සැල්ලාව, කෝන්ගොල්ල මඩුල්ල ප්‍රදේශයේ දී අත්අඩංගුවට ගෙන තිබේ. උඩුපුස්සැල්ලාව පොලීසියට ලද තොරතුරක් මත සිදුකළ වැටලීමකදි මොහු අත්අඩංගුවට ගෙන ඇති බව සඳහන් වෙයි. එහිදි සැකකරු සතුව තිබී වල්ලපට්ටා ශාක කොටස් කිලෝග්‍රෑම් 7ක් පොලීසිය සිය බාරයට ගෙන තිබේ. අත්අඩංගුවට ගත් සැකකරු 43 හැවිරිදි කෝන්ගොල්ල, මඩුල්ල ප්‍රදේශයේ පදිංචිකරුවෙකු වන අතර ඔහු අද(11) වලපනේ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=41695", "Category": null, "Parent URL": null}