{"Source": "Adaderana", "Timestamp": "October 29, 2017 04:11 pm", "Headline": " යාපනය වෙඩි තැබීම-CIDය විමර්ශන අරඹයි", "News Content": "යාපනය - අරියාලේ - මනියන්තෝට්ටම් ප්‍රදේශයේදී පුද්ගලයින් දෙදෙනෙකුට වෙඩි තැබීමේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශන ආරම්භ කර තිබේ. පොලිස්පති පුජිත් ජයසුන්දර මහතාගේ උපදෙස් පරිදි අදාළ සිද්ධිය සම්බන්ධයෙන් පරීක්ෂණ පැවැත්වීම අපරාධ පරීක්ෂණ දෙපාර්තමේන්තුව වෙත බාරදුන් බව පොලිස් මූලස්ථානය සඳහන් කළේය. පසුගිය 22 වන දින යාපනය, අරියාලේ - මනියන්තෝට්ටම් ප්‍රදේශයේ දී යතුරුපැදියකින් ගමන් කරමින් සිටි පුද්ගලයින් දෙදෙනෙකුට තවත් යතුරුපැදියකින් පැමිණි නාදුනන පුද්ගලයින් දෙදෙනෙකු විසින් වෙඩි තබා පළාගොස් තිබුණි. වෙඩි වැදීමෙන් තුවාල ලැබු යතුරුපැදියේ පිටුපස ගමන්ගත් පුද්ගලයා යාපනය ශික්ෂණ රෝහලට ඇතුළත් කිරීමෙන් අනතුරුව ජීවිතක්ෂයට පත් වුණි.", "URL": "https://sinhala.adaderana.lk/news.php?nid=79279", "Category": null, "Parent URL": null}