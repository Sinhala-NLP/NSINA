{"Source": "Adaderana", "Timestamp": "October 29, 2012 02:05 pm", "Headline": " ආඝාතය නිසා දිනකට 40-50ත් පිරිසක් මරුට", "News Content": "ආඝාතය හේතුවෙන් දිනකට මෙරට පුද්ගලයින් 40 ත් 50 ත් අතර සංඛ්‍යාවක් මිය යන බව අනාවරණය වී තිබේ. ශරීරයේ එක් අංශයක් එකවර අප්‍රාණිකවීම, ඇසක පෙනීම දුර්වලවීම හෝ එකවරම පෙනීමේ ගැටලු මතුවීම මෙන්ම, ගොත ගැසීම කරකැවිල්ල වැනි රෝග ලක්ෂණ අංශභාගය ‍ලෙස හදුන්වන මෙම රෝගයේ ලක්ෂණයි. රුධිර නාලවල රුධිර කැටියක් සිරවීම හෝ මොළයේ අභ්‍යන්තරයේ රුධිර නාලයක් පුපුරා යාමෙන් සිදුවන ලේ ගැලීමක් හේතුවෙන් මෙම රෝගයට ගොදුරු විය හැකිය. සෑම තප්පරයකටම වරක් ලොව කොතනක හෝ පුද්ගලයෙකු අංශභාගය රෝගයට ගොදුරු වේ. ලොව පුරා සෑම පුද්ගලයින් හය දෙනෙකුගෙන්ම එක් අයෙකු මෙම රෝගයෙන් පීඩා විදින අතර මිලියන 30 ක් පමණ පිරිසක් මේ වන විට රෝගයට ලක්ව සිටිති. ශ්‍රී ලංකාවේ ද මෙම රෝගීන් දිනකට පුද්ගලයින් 40 ත් 50 ත් අතර සංඛ්‍යාවක් මිය යන අතර රෝහල්වල සිදුවන මරණවලින් සිව්වන ස්ථානය ලැබී ඇත්තේ ද අංශභාගය රෝගයටයි. ලෝක ආඝාත දිනය අදට යෙදී තිබේ.", "URL": "https://sinhala.adaderana.lk/news.php?nid=28717", "Category": null, "Parent URL": null}