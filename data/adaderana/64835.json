{"Source": "Adaderana", "Timestamp": "October 8, 2016 07:21 pm", "Headline": "වරාය අධිකාරිය පෞද්ගලීකරණය කරන්නේ නෑ", "News Content": "ශ්‍රී ලංකා වරාය අධිකාරිය පෞද්ගලීකරණය කිරීමට කිසිදු සූදානමක් නොමැති බව වරාය හා නාවික අමාත්‍ය අර්ජුණ රණතුංග මහතා පවසයි.අමාත්‍යවරයා පෙන්වාදෙන්නේ රජයේ මැදිහත්වීම යටතේ ආයෝජකයින් යොදවා ගනිමින් වරාය සංවර්ධනය කිරීම සඳහා පියවර ගෙන ඇති බවයි.වරාය අධිකාරිය පෞද්ගලීකරණය කිරීමට සැලසුම් කර ඇති බවට වෘත්තීය සමිති නගන චෝදනා ප්‍රතික්ෂේප කරන බව අර්ජුණ රණතුංග අමාත්‍යවරයා ප්‍රකාශ කළේය.මල්වතු අස්ගිරි මහනායක හිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව පැවසුවේය.", "URL": "https://sinhala.adaderana.lk/news.php?nid=64835", "Category": null, "Parent URL": null}