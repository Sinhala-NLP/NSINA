{"Source": "Adaderana", "Timestamp": "May 23, 2012 04:47 pm", "Headline": "නීතිවිරෝධී මත්පැන් සමග සිව්දෙනෙකු අත්අඩංගුවට ", "News Content": "නීතිවිරෝධී මත්පැන් සමග සැකකරුවන් සිව්දෙනෙකු මීගමුව ප්‍රදේශයේ ස්ථාන 4 දී අත්අඩංගුවට ගෙන තිබේ. පොලිස් විශේෂ කාර්යය බලකා පූගොඩ කඳවුරේ නිලධාරීන් කණ්ඩායමක් විසින් සිදුකරන ලද වැටලීමක දී මොවුන් අත්අඩංගුවට ගෙන ඇති බව සඳහන්ය. මීගමුව - දාගොන්න පාර, හොරහේන ජනපදය - කිඹුලාපිටිය, හොරහේන - පොල්වත්ත යන ප්‍රදේශ‍වල දී මෙම සැකකරුවන් අත්අඩංගුවට ගත් බව වි‍ශේෂ කාර්යය බලකාය සඳහන් කරයි. අත්අඩංගුවට ගත් සැකකරුවන් වැඩිදුර විමර්ශන සඳහා මීගමුව පොලිස් ස්ථානයට භාරදී ඇත.", "URL": "https://sinhala.adaderana.lk/news.php?nid=24470", "Category": null, "Parent URL": null}