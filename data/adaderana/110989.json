{"Source": "Adaderana", "Timestamp": "May 30, 2019 12:45 pm", "Headline": "එකට බැඳි පෙම පොරෝ පහරින් අවසන්", "News Content": "පැල්මඩුල්ල පොලිස් වසමේ නාරංගොඩ ප්‍රදේශයේ දී සැමියා විසින් සිය බිරිඳට පහර දී ඝාතනය කර ඇතැයි පොලීසිය පවසයි. අද(30) උදෑසන 7.45ට පමණ සැමියා විසින් පොරවකින් බිරිඳට මෙලෙස පහර දී ඇතැයි පැල්මඩුල්ල පොලීසියට තොරතුරක් ලැබී තිබේ. මෙසේ ඝාතනය වී ඇත්තේ වයස අවුරුදු 38 ක් වු කැටකැටියවත්ත, නාරංගොඩ, පැල්මඩුල්ල ලිපිනයේ පදිංචි මාරිමුත්තු තමිල් සෙල්වී නැමැත්තියකි. මෘත ශරීරය පොලිස් ආරක්ෂාව යටතේ එම ස්ථානයේ ම තබා ඇතැයි පොලිස් මාධ්‍ය ප්‍රකාශක කාර්යාලය පවසයි. මහේස්ත්‍රාත් පරීක්ෂණ අද දින සිදු කිරීමට නියමිතයි. පවුල් ආරවුලක් මත මෙම ඝාතනය සිදු වී ඇති අතර, සැකකරු පොලීසිය විසින් මේ වන විට අත්අඩංගුවට ගෙන ඇත. පැල්මඩුල්ල පොලීසිය ඝාතනය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=110989", "Category": null, "Parent URL": null}