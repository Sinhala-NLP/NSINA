{"Source": "Adaderana", "Timestamp": "January 2, 2018 09:52 am", "Headline": " හාල් පිට රටින් එනකන් බලා ඉන්න වෙලා", "News Content": "සහලින් ස්වයංපෝෂිත වී තිබූ රටක ජනතාවට වත්මන් ආණ්ඩුව යටතේ පිටරටින් සහල් නැව් එනතෙක් බලා සිටීමට සිදුව ඇති බව හිටපු ජනධිපති මහින්ද රාජපක්ෂ මහතා පවසයි. මාතර නෙළුව, ලේල්වල ප්‍රදේශයේ පැවති ජනහමුවකදී හිටපු ජනාධිපතිවරයා මේ බව ප්‍රකාශ කළේය. මේ අතර පාර්ලිමේන්තු මන්ත්‍රී රෝහිත අබේගුණවර්ධන මහතා වසර ආරම්භයේ දී ජනතාව වත්මන් ආණ්ඩුව පලවා හැරීමේ අධිෂ්ඨානයෙන් වැඩ කටයුතු ආරම්භ කළ බවයි.", "URL": "https://sinhala.adaderana.lk/news.php?nid=82377", "Category": null, "Parent URL": null}