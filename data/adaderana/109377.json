{"Source": "Adaderana", "Timestamp": "May 6, 2019 03:51 pm", "Headline": "මහවැලි ගං ඉවුරකින් මතු වු ආයුධ", "News Content": "අද (06) නාවලපිටිය ප්‍රදේශයේ සිදු කළ විශේෂ සෝදිසි මෙහෙයුමකදී මහවැලි ගඟේ ඉවුරක තිබී සැකකටයුතු උපකරණ රැසක් සොයාගෙන ඇත. නාවලපිටිය පොලීසිය සහ යුධ හමුදාව සහ පොලිස් විශේෂ කාර්යය බලකාය එක්ව අද (06) නාවලපිටිය ප්‍රදේශයේ විශේෂ සෝදිසි මෙහෙයුමක් දියත් කළේය. නාවලපිටිය පොලීසියේ බුද්ධි අංශයට ලද තොරතුරක් මත මහවැලි ගඟේ සේලම්බ්රිබජ් ප්‍රදේශයේ ගඟේ ඉවුරේ කුඩා වලක පොලිතීන් උරයක සහ ගෝනියක බහා තිබු කඩු දෙකක්, කෙටේරියක්, පිහි හයක්, පොලිස් බාරයට ගෙන ඇත. මෙහෙයුම් හේතුවෙන් කිසියම් අයෙකු විසින් මෙම උපකරණ මහවැලි ගඟට ගෙනවිත් දමන්නට ඇති බව නාවලපිටිය පොලීසිය සැක පල කරයි. සිද්ධිය සම්බන්ධයෙන් නාවලපිටිය පොලිසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=109377", "Category": null, "Parent URL": null}