{"Source": "Adaderana", "Timestamp": "July 25, 2013 12:17 am", "Headline": "ජාතිවාදයට ඉඩදෙන්න  එපා ", "News Content": "මේ රටේ ජාතිවාදය නැවතත් හිස එසවීමට ඉඩ නොදෙන ලෙස ජනතා විමුක්ති පෙරමුණ හැටියට තමන් ඉල්ලා සිටින බව ජ.වි.පෙ නායක සෝමවංශ අමරසිංහ මහතා පවසයි. සිංහල, දෙමළ, මුස්ලිම් ජාතිවාදය අවුස්සන දේශපාලනයක් සෑමදාම තිබුණු බව අද පදනම් ආයතනයේ පැවැත් වූ ජාතික ප්‍රශ්නය විසදීම සඳහා ප්‍රවේශයක් යන ග්‍රන්තය එළිදැක්වු අවස්ථාවේදී ඒ මහතා සඳහන් කළේය. ජනතා විමුක්ති පෙරමුණේ නායක සෝමවංශ අමරසිංහ මහතා එම අවස්ථාවේ අදහස් දැක්වූයේ පහත පරිදි වේ. අද අපේ රටේ ජාතික ප‍්‍රශ්නය ගැන කතාකරනකොට අමතක කළ නොහැකි ඉතිහාසයේ කළු පැල්ලමක් තියෙනවා. ඒ 83 කළු ජූලියයි. කළු ජූලියේ පැල්ලම මකන්න කිසිම පාලකයෙක් උත්සාහ ගත්තේ නැහැ. ඒ නිසාම මේ රටේ සිංහල, දෙමළ, මුස්ලිම්, බර්ගර්, මැලේ ජනතාවන් සියලූ දෙනාටම බරපතළ ප‍්‍රශ්නයක් ඉතිරිවෙලා. ජනතා විමුක්ති පෙරමුණ මේ රටේ අලූත් දැක්මක් තියෙන පක්ෂයක්. අලූතින් ක‍්‍රියාත්මක වන පක්ෂයක්. ඒ නිසා අපේ රටේ සියලූම ජනතාවන්ට බරපතළ ප‍්‍රශ්නයක් වූ ජාතික ගැටලූව විසඳීමේ නව ප‍්‍රවේශයක් ඉදිරිපත් කිරීමට කටයුතු කළා. මේ ප‍්‍රවේශය අපේ රටේ අලූත් සාකච්ඡාවක් ඇති කිරීමට ඉවහල් වේ යැයි අප විශ්වාස කරනවා. විශේෂයෙන්ම මේ රටේ දේශපාලඥයින් හා විවිධ වෘත්තිකයින්ගෙන් ඉල්ලා සිටිනවා මේ ප‍්‍රවේශය ගැන සංවාදයක් ඇති කරන්න කියලා. ඒ තුළ ජනතා විමුක්ති පෙරමුණ විවේචනයට විවෘතයි. මේ සම්බන්ධයෙන් අලූත් සංවාදයකට විවෘත වීම කාලීන අවශ්‍යතාවයක් බවත් මේ ඔස්සේ අලූත් සංවාදයක් ඇතිවනු ඇති බවත් අපට විශ්වාසයි. ජාතික ගැටලූව විසඳීමේ නව ප‍්‍රවේශය රට නිවැරදි දිශාවකට යොමු කරන්න ඉවහල් වේයැයි අප විශ්වාස කරනවා. රටට අවශ්‍ය වන්නේ නිවැරදි සංවාදයක්. ඒ සංවාදයට අපි සියලූ දෙනාම යොමු වෙමු. ප‍්‍රශ්න තියෙනවානම් අපෙන් අහන්න. ඒ වගේම යෝජනා තියෙනවානම් අපට ඉදිරිපත් කරන්න ඒ සියල්ලට අප විවෘතයි. පළාත් සභා ඕනෙද එපාද කියලා සංවාදයක් රට තුළ යනවා. ඒ වගේම 13 වෙනි ආණ්ඩුක‍්‍රම ව්‍යවස්ථාව ඕනැද එපාද කියලා සංවාදයකුත් යනවා. මාධ්‍යවේදීන් අපෙන් අහනවා මේ සංවාදය ගැන මොකද කියන්නේ කියලා. මේ රටේ ජනතාව මුලා කරන බොරු සංවාදවල අප පැටලෙන්නේ නැහැ. ආර්ථික දේශපාලනික, සමාජයීය වශයෙන් ලොකු සංවාදයක් අද ඕනෑ වෙලා තිබෙනවා. සිංහල, දෙමළ, මුස්ලිම් ඇතුලූ ජාතිකත්වය සියල්ල සහභාගි වෙන සංවාදයක් ඕනෑ. ජාතිවාදය ඕනෑ නැහැ. ජාතිවාදය අතුගා දැමිය යුතුයි. ඒ සඳහා දැවැන්ත සංස්කෘතික සහජීවන සංවාදයක් අවශ්‍යයි. රෝහණ විජේවීර සහෝදරයා ඒ සංවාදයට මුල පිරුවා ජනතා විමුක්ති පෙරමුණ මේ රටේ අස්සක් මුල්ලක් නෑර ඒ සංවාදය ගෙන ගියා. මරණය හමුවේ පවා මේ රටට අලූත්ම අලූත් ප‍්‍රවේශයක් හඳුන්වා දුන්නා. තිබුණු යල් පැනගිය දේශපාලනය වෙනුවට අලූත් දේශපාලනයක් රටට ගෙනාවා. අලූත් වගේම ප‍්‍රගතිශීලි සහ නිවැරදි හොඳ දේශපාලන තත්ත්වයන් ලංකාවට ගෙනාවා. මේ අලූත් ප‍්‍රවේශයත් ඒ වගේමයි. රෝහණ විජේවීර සහෝදරයා එදා කිසිඳු සැකයක් නැතිව ඉන්දියානු ව්‍යාප්තවාදය ගැන කතා කළා. ඊට පස්සේ ලොකු විවාදයක් මේ රටේ ඇතිවුණා. ඉන්දියානු ව්‍යාප්තවාදය ගැන අනෙක් අයට ඒත්තු ගන්වන්න ලොකු උත්සාහයක් ගත්තා. 1987 වන තුරු ඉන්දියානු ව්‍යාප්තවාදය පෙනුනේ නැහැ. ඒ දක්වා සිදුවුණේ. ආර්ථික දේශපාලනික සංස්කෘතික ව්‍යාප්තියක් ඒකේ උපරිමය වශයෙන් ඉන්දියානු ආක‍්‍රමනික හමුදාවක් ආවා. ඒ ආවේ ආරාධික හමුදාවක් හැටියටයි. ආරම්භයේදී සැකයක් ලෙස තිබුණු ඉන්දියානු ව්‍යාප්තවාදය එදා 1987දී පැහැදිලිව පෙනෙන්න පටන් ගත්තා. රෝහණ විජේවීර සහෝදරයා 1971 අපේ‍්‍රල් නඩුවේ විත්තිකාරයෙකු වශයෙන් හිරගෙදර සිටියදී කිව්වේ මොකක්ද? අප්‍රේල් නැගිටීමට සම්බන්ධ සියලූ දෙනාට දඬුවම් දීමට පත්කළ අපරාධ යුක්ති විනිශ්චය කොමිසන් සභාව රෝහණ විජේවීර සහෝදරයාගෙන් ප‍්‍රශ්නයක් ඇහුවා. ජනතා විමුක්ති පෙරමුණේ භාෂා ප‍්‍රතිපත්තිය මොකක්ද කියලයි එදා ඇහුවේ. අපේ භාෂා ප‍්‍රතිපත්තිය සිංහල, දෙමළ, ඉංග‍්‍රීසි භාෂා 03ම ජාතික භාෂා ලෙස පිළිගැනීම අපේ ප‍්‍රතිපත්තිය කියලා ඉතා පැහැදිලිව කීවා. සිංහල ජාතිවාදය අහනවා දෙමළ අයට තිබෙන ප‍්‍රශ්නය මොකක්ද කියලා. ආණ්ඩුක‍්‍රම ව්‍යවස්ථාවේ 04 වෙනි පරිච්ඡේදයේ 18 වෙනි වගන්තියේ සඳහන් වී තිබෙනවා ලංකාවේ රාජ්‍ය භාෂාව සිංහල කියලා. 19 වගන්තියේ සඳහන් වෙනවා ශ‍්‍රී ලංකාවේ සිංහල, දෙමළ භාෂා ජාතික භාෂා ලෙස පිළිගනු ලැබේ කියලා. දෙමළ කතා කරන ජනතාවට ඒ භාෂාවෙන් කටයුතු කිරීමේ අයිතිය තිබෙනවා. සිංහල භාෂාව රාජ්‍ය භාෂාව කියලා ඔටුනු පැළදුවාම දෙමළ ජනතාවට එහි පීඩනයක් තියෙනවා. ඒත් ජ.වි.පෙ. මුළු ලෝකයටම ප‍්‍රදර්ශනය කළා අපි ජාතිවාදී නැහැ කියලා. මේ රටේ ධනපති ආණ්ඩු තමයි ජාතිවාදී කියලා. රෝහණ විජේවීර සහෝදරයා 1972 දී කිව්වේ සිංහල, දෙමළ, ඉංග‍්‍රීසි භාෂා තුනම ජාතික භාෂා ලෙස පිළිගන්නා ප‍්‍රතිපත්තියට යන්න ඕනෑ. අනික් අතින් ඇත්ත රාජ්‍ය භාෂාව විදියට ඔටුනු පළඳා තියෙන්නේ ඉංගී‍්‍රසියටයි. ධනපති පාළකයන් ඉංගී‍්‍රසියෙන් මූලික වැඩකටයුතු කර සිංහලට පරිවර්තනය කරනවා. ඉංගී‍්‍රසියෙන් දෙමළට පරිවර්තනය කරනවා. ඇත්ත රාජ්‍ය භාෂාව ඉංගී‍්‍රසි විදියටයි පවතින්නේ. සිංහල, දෙමළ ඉංගී‍්‍රසි භාෂා තුනම රාජ්‍ය භාෂා ලෙස පිළිගන්නා බව දේශපාලන පක්‍ෂයක ප‍්‍රතිපත්තියක් ලෙස පිළිගත්තේ ජනතා විමුක්ති පෙරමුණයි. අපි නොපැකිළව ඒ ප‍්‍රතිපත්තිය ඉදිරියට ගෙන යනවා. එය මේ රටට ගෙනයන්න අවශ්‍ය දැනුම අපේ පක්‍ෂයට දී තිබෙනවා. ඒ නිසා අපි මේ බව රටට තේරුම්කර දෙනවා. මීට ඉස්සෙල්ලා කව්රුත් ඒ බව කිව්වේ නැහැ. මේ ජාතිවාදයන් තුනම මේ රටේ දේශපාලනයේ මුල් බැසගෙන තිබුණා. පත්තරයකින් අහනවා 13වන ව්‍යවස්ථා සංශෝධනය හරිද වැරදිද කියලා. අපි කියන්නේ ජාතිවාදය අවුස්සන්න එපා කියලයි. හැමදාමත් කළේ ජාතිවාදය අවුස්සන එකයි. සිංහල, දෙමළ, මුස්ලිම් ජාතිවාදය අවුස්සන දේශපාලනයක් හැමදාමත් තිබුණා. වර්තමානයේ බැලූවාම ආණ්ඩුව ඇතුළෙම ජාතිවාදය අවුස්සන බව පැහැදිළිව පෙන්න තිබෙනවා. පළාත් සභා අවශ්‍යයි කියලා ආණ්ඩුවේ කොටසක් කියනවා. එපා කියලා තව කොටසක් කියනවා. 13 වන සංශෝධනය ඕන කියලා කොටසක් කියනවා. තව කොටසක් එපා කියලා කියනවා. ආණ්ඩුව ඇතළෙම මේ කරන්නේ ජාතිවාදය අවුස්සා ලොකු ප‍්‍රශ්නයක් ඇති කිරීමයි. දැන් ආණ්ඩුවෙන් කට්ටියක් කැඩෙයි, හෙට කට්ටියක් කැඩෙයි කියලා බලන් ඉන්න පිරිසකුත් ඉන්නවා. මේ හැම දෙයකින්ම ජාතිවාදය ඇවිස්සීමයි කරන්නේ. ජාතිවාදය හා ආගම්වාදය අවුස්සන මේ සංවාදය නවත්වන්න ඕන. ඒ සඳහා ප‍්‍රවේශයක් තමයි අපි මේ ඉදිරිපත් කරන්නේ. අපි හරියටම උත්තරය තෝරලා තිබෙනවා. ඒ ඔස්සේ අපි සියලූ දෙනාම එකට සංවාද කළ යුතුයි. සංවාදය තුළින් අවබෝධය සහ නිවැරදිභාවය කරා යා යුතුයි. ජාතිවාදය වෙනුවෙන් ගිවිසුම් ගැහුවේ කව්ද? බණ්ඩාරනායක-චෙල්වනායගම් ගිවිසුමෙන් පටන් ගත්තේ. ඉන්දු-ලංකා ගිවිසුම හරහා රනිල් -ප‍්‍රභා ගිවිසුම දක්වා ඒ ගිවිසුම් විකාශනය වුණා. ගිවිසුම් අපි යෝජනා ගෙනත් තිබෙනවා. ගිවිසුම්වලින් හැමදාම කළේ ප‍්‍රශ්නය අලූත් කරන එකයි. අපි ඒක නවත්වන්න ඕන. අපි මේ සටන් කරන්නේ අයිතීන් ලබාදීමට සහ අයිතීන් ලබාගැනීමටයි. ජනතාවට අයිතීන් ලබාදිය යුතුයි. කිසිම ප‍්‍රශ්නයක් නැහැ. ප‍්‍රජාතන්ත‍්‍රවාදය ලබාගත යුතුයි. ඒ වගේම ලබාදිය යුතුයි. දැන් අප ඉදිරියේ තියෙන්නේ මේ රටේ පරම්පරා කිහිපයක් නොවිසª ප‍්‍රශ්නයක් විසඳීමටයි. පළාත් සභා අහෝසි කරනු ලැබේ. ඒ වගේම ජනතාවගේ අයිතිවාසිකම් ස්ථාපිත කරනු ලැබේ. කියන දේ අපි ඉතා පැහැදිළිව කියනවා. සිංහල, දෙමළ, මුස්ලිම් සියලූ දෙනාටම අයිතිවාසිකම් දෙනු ලැබේ. අපි යෝජනා ඉදිරිපත් කර තිබෙන්නේ ඒ අනුවයි. ඒවා තේරුම් ගන්න. සංවාද කරන්න. විවේචනය කරන්න. මේ යෝජනා හැදුවේ කොන්ද කෙලින් තියෙන මිනිසුන්. ඉන්දීය හෝ ඇමරිකා හෝ කුමන අධිරාජ්‍යවාදයක් ඉදිරියේ හෝ නොනැමුනු මිනිසුන් සකස් කළ යෝජනා තමයි මේ. අපි මේ ප‍්‍රශ්නය ජාත්‍යන්තරයට ගෙනගියේ නැහැ. ජාත්‍යන්තරයේ මැදිහත්වීම්වලට ලේසි කරන්න තියන්නෙත් නැහැ. ධනේශ්වර ප‍්‍රජාතන්ත‍්‍රවාදය සිධාරණත්වය සහ සමානත්වය තහවුරු කරන්න කියන අරගලය අපි කරනවා. එය නොකළ නිසා ප‍්‍රශ්නය වැඩි වුණා. ඉන්දියාව, ඇමරිකාව මේකට මැදිහත් වුණා. අපි ඔය මැදිහත්වීම්වලට විරුද්ධව යන්න ඕනෑ. අපි යා යුත්තේ ඉස්සරහටයි. ඒ වෙනුවෙන් පළාත් සභා කෙලින්ම අහෝසි කළ යුතුයි. ඒ වගේම දෙමළ, මුස්ලිම් ජනතාවට අයිතිවාසිකම් දිය යුතුයි. ඉන්දියාවට අත පොවන්න බැරි තරම් ප‍්‍රාජාතන්ත‍්‍රවාදී අයිතීන් සමානත්වයේ අයිතීන් සාධාරණත්වයේ අයිතීන් ලබාදිය යුතුයි. ඒ තත්වයක් යටතේ ඉන්දියානු මැදිහත්වීමකට කිසිම ඉඩක් ලැබෙන්නේ නැහැ. ජනතා විමුක්ති පෙරමුණ තිබෙන නිසා ඉන්දියාවට කිසිම ඉඩක් නැහැ. ඉන්දියාවට ඉඩ නොදීමට නම් මේ සියලූ දෙනාට සමාන අයිතීන් ලබාදීමට වැඩි දෙයක් තවත් කරන්න නැහැ. අපි මේ විසඳුම ලබාදීම ඉන්දියාවටත් ප‍්‍රශ්නයක් වෙනවා. අපේ පක්‍ෂයට නිතරම අකුල් හෙළන්නේ ඒ නිසයි. මේ රටේ ප‍්‍රශ්න වලට මැදිහත් වීමට ඉන්දියාවට හෝ අධිරාජ්‍යවාදීන්ට ඉඩ නොදෙන නිසයි. නමුත් අපි අපේ වගකීම නොපිරිහෙළා ඉටු කරනවා.", "URL": "https://sinhala.adaderana.lk/news.php?nid=36075", "Category": null, "Parent URL": null}