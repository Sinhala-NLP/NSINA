{"Source": "Adaderana", "Timestamp": "August 3, 2017 08:40 am", "Headline": "ඉඩම් විදේශිකයින්ට දෙන්න නීති වෙනස් කරලා", "News Content": "මෙරට ඉඩම්, විදේශිකයින්ට විකිණීමට නොහැකි වන ආකාරයෙන් පනවා තිබූ නීති වෙනස් කිරීමට වත්මන් රජය කටයුතු කර ඇති බව හිටපු ජනාධිපති මහින්ද රාජපක්ෂ මහතා පවසයි. ඔහු පෙන්වාදෙන්නේ මේ වන විට විදේශිකයින් බොහෝ දෙනෙකුට මෙරට ඉඩම් සින්නක්කරව විකිණීමට පියවර ගෙන ඇති බවයි. ගල්කිස්ස ප්‍රදේශයේ පැවති උත්සවයකට සහභාගිවීමෙන් අනතුරුව මාධ්‍ය වෙත අදහස් දක්වමින් හිටපු ජනාධිපති මහින්ද රාජපක්ෂ මහතා මෙම අදහස් පළ කළේය. එහිදී මාධ්‍යවේදීන් හිටපු ජනාධිපතිවරයාගෙන් ප්‍රශ්න කිහිපයක්ද විමසා සිටියේය.", "URL": "https://sinhala.adaderana.lk/news.php?nid=75913", "Category": null, "Parent URL": null}