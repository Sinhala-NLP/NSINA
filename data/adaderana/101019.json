{"Source": "Adaderana", "Timestamp": "December 19, 2018 09:09 pm", "Headline": "සිරියාවෙන් අමෙරිකානු හමුදා ඉවත් කරගනී", "News Content": "සිරියාවෙන් සිය හමුදා ඉවත් කර ගැනිමට අමෙරිකාව තීරණය කර තිබේ. අයි.එස් සංවිධානය සිරියාව තුළ පරාජය කර ඇති බව ඇමෙරිකානු ජනාධිපතිවරයා ප්‍රකාශ කිරීමෙන් අනතුරුව මෙම තීරණය ගෙන ඇති බව විදෙස් මාධ්‍ය වාර්තා කරයි. සිරියාව තුළ ඇමෙරිකානු ක්‍රියා කලාපයේ මීළඟ පියවරට අවතීරණ විය යුතු බව ඇමෙරිකාව ප්‍රකාශ කර ඇති බව සඳහන්ය. සිරියාව තුළ ඇමෙරිකානු හමුදා සාමාජිකයින් 2000 ක පමණ පිරිසක් මේ වන විට රැදී සිටින බවඅ විදෙස් මාධ්‍ය වාර්තා කරයි. ඇමෙරිකාවේ මෙම තීරණය සිරියාවේ දේශපාලන ස්ථාවරත්වය ඇති කිරීම සඳහා හේතුවනු ඇති බව රුසියානු විදේශ අමාත්‍යවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=101019", "Category": null, "Parent URL": null}