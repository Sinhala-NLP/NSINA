{"Source": "Adaderana", "Timestamp": "August 6, 2015 12:55 pm", "Headline": "මැතිවරණ නීති කැඩූ 454ක් අත්අඩංගුවේ", "News Content": "මැතිවරණ නීති උල්ලංඝණය කළ පුද්ගලයන් 454 දෙනෙකු මේ වන විට අත්අඩංගුවට ගෙන තිබේ.මැතිවරණයට අදාළව පොලිසීය සිදුකරන ලද වැටලීම් 153ක් සම්බන්ධයෙන් සැකකරුවන් 358 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පොලිස් මැතිවරණ පැමිණිලි ඒකකයට ලද පැමිණිලි 192කට අදාළව සැකකරුවන් 96 දෙනෙකු අත්අඩංගුවට ගෙන ඇත.මේ අතර මැතිවරණ මහලේකම් කාර්යාලයේ පැමිණිලි ඒකකයට මේ දක්වා පැමිණිලි 969ක් ලැබී ඇති බව මැතිවරණ දෙපාර්තමේන්තුවේ ප්‍රකාශකයෙකු සඳහන් කළේය.මැතිවරණ මහලේකම් කාර්යාලයට ලැබී ඇති පැමිණිලි අතර වැඩිම පැමිණිලි සංඛ්‍යාවක් ලැබී ඇත්තේ නීති විරෝධී පෝස්ටර්, කටවුට් සහ බැනර් ප්‍රදර්ශනය සම්බන්ධයෙන් වන අතර එම පැමිණිලි සංඛ්‍යාව 216 කි.එමෙන්ම මැතිවරණයට අදාළව ප්‍රචණ්ඩ ක්‍රියා සම්බන්ධයෙන් තවමත් මැතිවරණ මහලේකම් කාර්යාලයට ලැබී ඇත්තේ පැමිණිලි 18ක් පමණක් බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=53077", "Category": null, "Parent URL": null}