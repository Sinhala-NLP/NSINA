{"Source": "Adaderana", "Timestamp": "September 8, 2012 10:16 am", "Headline": "කප්පම් කල්ලියක 2ක් මාට්ටු", "News Content": "කප්පම් කල්ලියක සාමාජිකයන් දෙදෙනෙකු පුත්තලම කොට්ඨාස නොවිසඳුනු අපරාධ විමර්ශන ඒකකය විසින් අත්අඩංගුවට ගෙන තිබේ. පුත්තලම පලාවිය ප‍්‍රදේශයේ දී අදාළ සැකකරුවන් දෙදෙනා අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී ජීව අත්බෝම්බයක් ද පොලීසිය භාරයට ගෙන තිබේ. අදාළ සැකකරුවන් නීති විරෝධී ජාවාරම්වල නිරත වී සිටින බවත් විවිධ පුද්ගලයින් බිය ගන්වා ඔවුන්ගෙන් කප්පම් මුදල් ලබාගන්නා බවත් පොලිසිය සඳහන් කළේය. අත්අඩංගුවට ගත් සැකකරුවන් සම්බන්ධයෙන් පුත්තලම කොට්ඨාස නොවිසඳුනු අපරාධ විමර්ශන ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27223", "Category": null, "Parent URL": null}