{"Source": "Adaderana", "Timestamp": "May 27, 2019 10:25 am", "Headline": "කාන්තා-පිරිමි ජාතික හැඳුනුම්පත් 58 ක් සමඟ පුද්ගලයෙක් අත්අඩංගුවට", "News Content": "යුද හමුදා කැලෑ නිල ඇඳුමට සහ ගුවන් හමුදා කැලෑ නිල ඇදුමට සමාන ඇඳුම් කොටස් සහ තවත් භාණ්ඩ කිහිපයක් සමඟ පුද්ගලයෙකු වැලිමඩ, නුගතලාව, දිමුතුගම ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකාය නිවසක සිදුකළ සෝදිසියක දී කලිසම්, ටී ෂර්ට්, බොටම් ඇතුළු ඇඳුම් කිහිපයක් සොයාගත් බවයි පොලිසිය පැවසුවේය. සැකකරු සතුව තිබූ කාන්තා හා පිරිමි ජාතික හැඳුනුම්පත් 58 ක් ද පොලිස් භාරයට ගෙන තිබේ. වැඩිදුර විමර්ශන සදහා සැකකරු වැලිමඩ පොලීසියට භාරදී ඇති බවයි වාර්තා වෙයි. පේසාලේ උදයපුරම් ප්‍රදේශයේ කේරළ ගංජා තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. මන්නාරම විශේෂ කාර්ය බලකා නිළධාරීන්ට ලද තොරතුරක් මත කේරළ ගංජා කිලෝ ග්‍රෑම් 04යි ග්‍රෑම් 285ක් සමඟ සැකකරුවන් දෙදෙනා අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේය. සැකකරුවන් 22 සහ 23 හැවිරිදි පේසාලේ සහ කොටහේන ප්‍රදේශයේ පදිංචිකරුවන් වන අතර ඔවුන් අද මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=110746", "Category": null, "Parent URL": null}