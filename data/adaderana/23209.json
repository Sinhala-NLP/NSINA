{"Source": "Adaderana", "Timestamp": "April 1, 2012 10:15 am", "Headline": "තැන් දෙකක අනතුරු දෙකක්-පස් දෙනෙක් මරුට", "News Content": "දිවයිනේ ප්‍රදේශ දෙකක සිදුවු අනතුරු වලින් පුද්ගලයින් පස් දෙනෙකු ජිවිතක්ෂයට පත්වී තවත් පිරිසක් තුවාල ලබා තිබේ. පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා කියා සිටියේ කඩුවෙල සහ කෑගල්ල යන ප්‍රදේශවල අද උදෑසන මෙම අනතුරු සිදුවී ඇති බවයි. කඩුවෙල , කොතලාවල ප්‍රදේශයේ මෝටර් රථයක් ඇගලුම් සේවිකාවන් ප්‍රවාහනය කරන බස් රථයක ගැටීමෙන් සිදුවු අනතුරකින් පුද්ගලයින් තිදෙනෙකු ජිවිතක්ෂයට පත්වී තිබේ. එහිදි තවත් පුද්ගලයින් අට දෙනෙකු තුවාල ලබා ඇති බව අජිත් රෝහණ මහතා සඳහන් කළේය. මේ අතර කෑගල්ල මොලගොඩ ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු ජිවිතක්ෂයට පත්වී තිබේ. බස් රථයක් වෑන් රථයක ගැටීමෙන් මෙම අනතුර සිදුවී ඇති බව පොලිසිය ප්‍රකාශ කරයි. අනතුරින් තවත් පුද්ගලයින් හය දෙනෙකු තුවාල ලබා රෝහල් ගත කර තිබේ.", "URL": "https://sinhala.adaderana.lk/news.php?nid=23209", "Category": null, "Parent URL": null}