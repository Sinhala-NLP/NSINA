{"Source": "Adaderana", "Timestamp": "July 4, 2017 10:36 am", "Headline": "ස්විස් බැංකුවල ලාංකිකයින්ගේ මුදල් CHF මිලියන 307 තිබෙනවා", "News Content": "2016 වසරේ ස්විට්සර්ලන්ත ජාතික බැංකුව විසින් ඉදිරිපත් කරන ලද නවතම සංඛ්‍යා ලේඛන අනුව සුවිස් බැංකු ගිණුම් වල ලාංකිකයින්ගේ මුදල් ස්විස් ෆ්‍රෑන්ක් මිලියන 307ක් පමණ ඇති බව වාර්තාවේ.ඒ අනුව බලන කල සුවිස් බැංකු ගිණුම් වල ශ්‍රී ලාංකියන් මුදල් තැන්පත් කිරීමේ දී ශ්‍රී ලංකාවට හිමි වන්නේ 151 වන ස්ථානයයි.අනෙකුත් ආසියාතික රටවල් ද ශ්‍රී ලංකාව මෙන් සුවිස් ගිණුම් වල මුදල් තැන්පත් කරන අතර ඉන් බංගලාදේශය 89වන ස්ථානයේ පසුවෙයි.නේපාලය 150වන ස්ථානයේ පසුවන අතර භූතානය පසුවන්නේ 282 වන ස්ථානයේයි.සංවර්ධිත රට වල ස්විස් ෆ්‍රෑන්ක් බිලියන 824ක මුදලක් පමණ එම ගිණුම් වලට බැර වී ඇති අතර සංවර්ධනය වෙමින් පවතින රටවල ස්විස් ෆ්‍රෑන්ක් මිලියන 208ක් පමණ බැර වී ඇති බව එම සංඛ්‍යාලේඛන වාර්තා කරයි.", "URL": "https://sinhala.adaderana.lk/news.php?nid=74850", "Category": null, "Parent URL": null}