{"Source": "Adaderana", "Timestamp": "January 11, 2014 05:35 pm", "Headline": "රනිල් සමඟ ජෝන් සාකච්ඡාවක් ", "News Content": "විපක්ෂ නායක රනිල් වික්‍රමසිංහ මහතා සහ ජොන් අමරතුංග මහතා අතර විශේෂ සාකච්ජාවක් අද(11) දහවල් පවත්වා තිබේ. පැයකට අධික කාලයක් මෙම සාකච්ජාව පැවති බව සඳහන් වෙයි. ජනාධිපති මහින්ද රාජපක්ෂ මහතාගේ මැදපෙරදිග සංචාරයට ජෝන් අමරතුංග මහතාගේ සහභාගීත්වය සම්බන්ධයෙන් රනිල් වික්‍රමසිංහ මහතා මෙහිදී කරුණු විමසා තිබේ. එමෙන්ම ජොන් අමරතුංග මහතා ආණ්ඩුව සමඟ එක්වන බවට පළ වන මාධ්‍ය වාර්තා සම්බන්ධයෙන් ද විපක්ෂ නායකවරයා ජෝන් අමරතුංග මහතාගෙන් කරුණු විමසා ඇති බව වාර්තා වෙයි. කෙසේ වෙතත් මැදපෙරදිග සංචාරය පිළිබඳවත්, එම සංචාරය තුළ සාකච්ජා කළ පාර්ශව සහ එම කරුණු පිළිබදවත් ජෝන් අමරතුංග මහතා මෙහිදී රනිල් වික්‍රමසිංහ මහතා දැනුවත් කර තිබේන බව වාර්තාවෙයි.", "URL": "https://sinhala.adaderana.lk/news.php?nid=40274", "Category": null, "Parent URL": null}