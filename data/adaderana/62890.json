{"Source": "Adaderana", "Timestamp": "August 8, 2016 05:20 pm", "Headline": " විරෝධතා ඉදිරිපත් කරන්න කල් දෙයි", "News Content": "උතුරු මැද පළාත් සභාවේ රජයේ ඉදිකිරීම් කොන්ත්‍රාත්, දේශපාලන හිතවතුන්ට ලබාදීම අත්හිටුවන ලෙස නියෝගයක් නිකුත් කරන ලෙස ඉල්ලා ගොණුකළ පෙත්සම සම්බන්ධයෙන් විරෝධතා ඉදිරිපත් කිරීමට වග උත්තරකරුවන්ට කල් ලබාදී තිබේ.උතුරු මැද පළාත් ආණ්ඩුකාරවරයා, ප්‍රධාන අමාත්‍යවරයා ඇතුළු අමාත්‍ය මණ්ඩලය සහ ප්‍රධාන ලේකම්වරයා ඇතුළු ලේකම්වරුන් වෙත ලබන 29 වන දිනට පෙර විරෝධතා දක්වන ලෙස උතුරු මැද පළාත්බද සිවිල් අභියාචනා මහාධිකරණය නියම කර ඇත.ශ්‍රී ලංකා ජාතික ඉදිකිරීම් සංගමයේ උතුරු මැද පළාත් ශාඛාවේ සභාපතිවරයා අදාළ පෙත්සම ඉදිරිපත් කළ යුතු අතර එම කාලය තුළ විරෝධතා ඉදිරිපත් නොකරන්නේ නම් විරෝධතා නොමැති බව සළකා ඉදිරි ක්‍රියාමාර්ග ගැනීමට අධිකරණය තීරණය කර තිබේ.අදාළ චෝදනා සම්බන්ධයෙන් විරෝධතා ගොණු කිරීමට වගඋත්තරකාර පාර්ශවයට අවස්ථා කිහිපයක් ලබාදී තිබුණ ද මේ දක්වා ඔවුන් එයට අසමත් වී ඇති බව පෙත්සම්කාර පාර්ශවය අධිකරණය හමුවේ පෙන්වා දුන්නේය.", "URL": "https://sinhala.adaderana.lk/news.php?nid=62890", "Category": null, "Parent URL": null}