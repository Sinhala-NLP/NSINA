{"Source": "Adaderana", "Timestamp": "January 5, 2011 01:45 pm", "Headline": "හිස් වූ පාර්ලිමේන්තු පුටුව පුරවයි", "News Content": "නව මන්ත්‍රීවරයෙකු වශයෙන් එම්.බී.ෆාරුක් මහතා අද පාර්ලිමේන්තුවේදී දිවුරුම් දී තිබේ. ඔහු ශ්‍රී ලංකා මුස්ලිම් කොංග්‍රසය යටතේ වන්නි දිස්ත්‍රික්කය සඳහා පසුගිය මහ මැතිවරණයේදී තරඟ වැදුණි. හිටපු පාර්ලිමේන්තු මන්ත්‍රී නූර්දීන් මෂූර් මහතාගේ අභාවයත් සමග පුරප්පාඩු වු මන්ත්‍රී ධුරය සඳහා ෆාරුක් මහතා නම් කර තිබුණි. ඒ අනූව අද පස්වරුවේ පාර්ලිමේන්තු කටයුතු ආරම්භ වීමත් සමග කතානායකවරයා ඉදිරියේ ඔහු දිවුරුම් දුන් බවයි අද දෙරණ පාර්ලිමේන්තු වාර්තාකරු පවසයි.", "URL": "https://sinhala.adaderana.lk/news.php?nid=13288", "Category": null, "Parent URL": null}