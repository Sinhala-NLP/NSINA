{"Source": "Adaderana", "Timestamp": "May 3, 2011 12:19 pm", "Headline": "ඔඩ්ඩුසුඩාන් වගා ළිඳකින් බෝම්බ තොගයක් හමුවෙයි", "News Content": "ඔඩ්ඩුසුඩාන් ප්‍රදේශයේ වගා ළිඳක සඟවා තිබූ මෝටාර් බෝම්බ ඇතුළු බෝම්බ තොගයක් සොයා ගෙන තිබේ. උතුරු පළාත් විශේෂ මෙහෙයුම් ‍ඒකකයේ නිලධාරීන් පිරිසක් විසින් සිදු කළ සෝදිසි මෙහෙයුමක දී මෙම බෝම්බ සොයා ගෙන ඇති බව පොලිසිය පවසයි. මිලි මීටර් 60 වර්ගයේ මෝටාර් බෝම්බ 21ක්, මිලි මීටර 60 පැරා බෝම්බයක් සහ ජීව අත්බෝම්බයක් සොයා ගත් බෝම්බ අතර වන බව පොලිසිය සඳහන් කරයි. මුලතිව් පොලිසිය මේ සම්බන්ධයෙන් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=15857", "Category": null, "Parent URL": null}