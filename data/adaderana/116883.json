{"Source": "Adaderana", "Timestamp": "August 19, 2019 09:30 am", "Headline": "වැස්සට ඩෙංගු ඇති වෙනවා වගේ සමහරු පෙරමුණු අටවනවා-ටිල්වින්", "News Content": "ප්‍රජාතන්ත්‍රවාදය අවශ්‍ය ජනතාවට එය ලබාගත හැක්කේ ජාතික ජනබලවේගය වේදිකාවට එක්වීමෙන් පමණක් බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. ගාලුමුවදොර පිටියේ ඊයේ(18) පැවති ජාතික ජනබලවේගය ජන රැළියට එක්වෙමින් ඔහු මේ බව සඳහන් කළේය. රටේ හැරවුම් ලක්ෂයේ වේදීකාව බවට ජාතික ජනබලවේගය පත්ව ඇතැයි පැවසු ටිල්වින් සිල්වා මහතා, මෙය නිකම් රැස්වීමක් නොව රටේ ඉතිහාසය වෙනස් කරන අලුත් යුගයක ආරම්භයේ රැස්වීමක් බවද පැවසීය. ඡන්දය ළං වන විට විවිධ වේදිකා සෑදෙන බවත් පැවසු ඒ මහතා, මෙවැනි බිහිවෙන විවිධ පෙරමුණුවල කවුරුන් හෝ පුද්ගලයින් ඉදිරිපත් වෙන බවයි. “වැස්සට ඩෙංගු මතු වෙනවා මෙන් බුදියගෙන සිට ඡන්දය කිට්ටු වෙන විට කුමක් හෝ පෙරමුණක් අටවනවා“ යනුවෙන් පැවසු ටිල්වින් සිල්වා මහතා, රටට ඇත්තටම ප්‍රඡාතන්ත්‍රවාදය අවශ්‍ය නම් ඒකාධිපතියන්ට විරුද්ධව ප්‍රජාතන්ත්‍රවාදය මේ වේදිකාවට ලබා දිය හැකි බවද ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=116883", "Category": null, "Parent URL": null}