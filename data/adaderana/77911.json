{"Source": "Adaderana", "Timestamp": "September 23, 2017 08:50 am", "Headline": "පරිපාලනය විමධ්‍යගත කිරීම ප්‍රමාණවත්", "News Content": "බලය බෙදාහැරීම වෙනුවට පරිපාලනය විමධ්‍යගත කිරීම ප්‍රමාණවත් බව මව්බිම ජනතා පක්ෂය පවසයි. එම පක්ෂයේ නායක ආචාර්ය හේමකුමාර නානායක්කාර මහතා පවසන්නේ බලය බෙදීම මඟින් ජාතීන් අතර විවිධ ගැටලු නිර්මාණය වියහැකි බවයි. පෙරේදා(21) දින පාර්ලිමේන්තුවට ඉදිරිපත් කළ ''ශ්‍රී ලංකා ආණ්ඩුක්‍රම ව්‍යවස්ථා මණ්ඩල මෙහෙයුම් කමිටුවේ අතුරු වාර්තාව'' සම්බන්ධයෙන් අදහස් පල කිරීම සඳහා කැඳවා තිබූ මාධ්‍ය සාකච්ඡාවකදී හේමකුමාර නානායක්කාර මහතා මේ බව කියා සිටියේය. එහිදී තවදුරටත් අදහස් දැක්වූ හේමකුමාර නානායක්කාර මහතා පැවසුවේ සුළු ජාතීන්හට සාධාරණයක් ඉටුවන්නේ ඒකීය රාජ්‍යක් තුළ තනි රජයක් ස්ථාපිත වී තිබීමෙන් බවයි.", "URL": "https://sinhala.adaderana.lk/news.php?nid=77911", "Category": null, "Parent URL": null}