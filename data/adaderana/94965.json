{"Source": "Adaderana", "Timestamp": "August 24, 2018 05:47 pm", "Headline": "කුසගින්න නිසා මවට ගලකින් පහර දුන් පුතා අත්අඩංගුවට", "News Content": "කුසගින්න ඉවසා ගත නොහැකිව තම මවට ගලකින් පහර දි තුවාල සිදු කළ එකොලොස් හැවිරිදි පාසල් සිසුවෙකු සැකපිට අත්අඩංගුවට ගත් බව බගවන්තලාව පොලීසිය පවසයි. අද (24) උදැසන 9ට පමණ තම නිවසේදි තම වැඩිමහල් පුතා විසින් රොගාතුරව ඇදේ වැතිරි සිටි තමන්ට කුසගින්න ඉවසා ගත නොහැකිව තමන්ට ගලකින් පහරදුන් බව අත්අඩංගුවට ගත් සිසුවාගේ මව බගවන්තලාව පොලීසියට පැමිණිලි කර ඇත. තම සැමියා කොළඹ ප්‍රදේශයේ රැකියාවක නිරත වන බවත්, කම වැඩිමහල් පුතා පාසල් නොගොස් කුලි වැඩ කරමින් තම පවුලේ ජිවිකාව සිදු කරගෙන යන බව එම මව විසින් පොලීසියට කර ලද පැමිණිල්ලේ සඳහන් කර ඇත. තම සැමියා මාස දෙකකට වතාවක් නිවසට පැමිණෙනන බවත්, සමියා විසින් තම නිවසට ලබාදෙන මුදල් ප්‍රමාණවත් නොවිම නිසා තම වැඩිමහල් පුතා ආසල්වාසි ගෙවල් වල කුලි වැඩ කරමින් තම දෛනික අවශ්‍ය ආහාර පාන සඳහා මුදල් සොයාගන්නා බව එම මව පොලීසියට කරන ලද පැමිණිල්ලේ සඳහන් කර තිබේ. අද දින සැකකාර පුතා වැඩට නොගොස් ඇති බවත්, තමන්ට බඩගිනි ආහාරයට යම් දෙයක් ලබාදෙන ලෙස මවගෙන් ඉල්ලා සිටි අවස්තාවේ ආහාරයට ගැනීමට කිසි දෙයක් නිවසේ නොමැති බව පැවසිමත් සමඟ උරණ වු සැකකාර පුතා එක්වරම ගලකින් මවගේ හිසට පහරදි තුවාල සිදු කර ඇති බව බගවනතලාව පොලිසිය කියා සිටියි. තුවාල ලැබු මව බගවන්තලාව රෝහලේ නේවාසිකව ප්‍රතිකාර ලබන අතර, සැකපිට අත්අඩංගුවට ගත් සැකකාර පුත්‍රයා හෙට දින හැටන් මහේස්ත්‍රාත් අධිකරණය වෙත ඉදිරිපත් කරන බව බගවන්තලාව පොලීසිය පවසයි.", "URL": "https://sinhala.adaderana.lk/news.php?nid=94965", "Category": null, "Parent URL": null}