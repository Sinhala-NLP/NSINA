{"Source": "Adaderana", "Timestamp": "July 14, 2010 05:26 pm", "Headline": "පරිසරය රකින්න පොලීසිය සූදානම් ", "News Content": "පරිසරය සුරැකීම සඳහා පොලිස් ස්ථාන මට්ටමින් විශේෂ ඒකකයක් පිහිටුවීමට කටයුතු යොදා ඇති බව පොලිස් මාධ්‍ය ප්‍රකාශක ප්‍රිශාන්ත ජයකොඩි මහතා පවසයි. කොට්ඨාශ භාර පොලිස් ප්‍රධානියාගේ අධීක්ෂණය යටතේ මෙම ඒකකය ක්‍රියාත්මක වන බව ද ඒ මහතා සඳහන් කළේය. මීට පෙර මෙවැනි වැඩ සටහනක් ක්‍රියාත්මක කර නොමැති අතර එවැනි ඒකකයක් පිහිටුවීමට තීරණය කර ඇත්තේ ප්‍රථමවරටය.", "URL": "https://sinhala.adaderana.lk/news.php?nid=9609", "Category": null, "Parent URL": null}