{"Source": "Adaderana", "Timestamp": "May 30, 2011 01:04 pm", "Headline": " විශ්‍රාම වැටුප එපා කියූ සේවකයින්ට කඳුළු ගෑස්", "News Content": "පෞද්ගලික විශ්‍රාම වැටුප් පනතට විරෝධය පල කරමින් උද්ඝෝෂණයක නිරත වූ කටුනායක වෙළෙඳ කලාප සේවකයින් ට කඳුළු ගෑස් ප්‍රහාරයක් එල්ල කරමින් සිටින බව අද දෙරණ වාර්තාකරු පවසයි. මේ වන විට පොලීසිය හා විරෝධතාකරුවන් අතර ගැටුමක් ඇති වී ඇති බවත්,විරෝධතාකරුවන්ද පොලීසිය දෙසට ගල් මුල් ප්‍රහාර එල්ල කරමින් සිටින බවත් අප වාර්තාකරු කියා සිටියි. වෙළෙඳ කළාපයේ දෙවන අදියරේ කර්මාන්ත ශාලා දෙකක සේවකයින් සිය සේවා කටයුතුවලින් බැහැරව යෝජිත විශ්‍රම වැටුප් ක්‍රමය හකුළා ගන්නා ලෙස ආණ්ඩුවට බලකරමින් මෙම විරෝධතාවයේ නිරත වන බව සඳහන් වේ.", "URL": "https://sinhala.adaderana.lk/news.php?nid=16413", "Category": null, "Parent URL": null}