{"Source": "Adaderana", "Timestamp": "November 16, 2018 06:34 pm", "Headline": "ජාතික කිරි ගොවි සමුළුව ජනපති ප‍්‍රධානත්වයෙන්", "News Content": "කිරි ඉතිරෙන රටක් සඳහා දේශීය කිරි ගොවියා බල ගන්වන ශ‍්‍රී ලංකාවේ පළමු ජාතික කිරි ගොවි සමුළුව ජනාධිපති මෛතී‍්‍රපාල සිරිසේන මහතාගේ ප‍්‍රධානත්වයෙන් අද (16) පස්වරුවේ නාරාහේන්පිට ශාලිකා කී‍්‍රඩාංගණයේ දී පැවැත්විණි. මිල්කෝ කිරි ගොවි සමාජ ආරක්ෂක අරමුදලේ ප‍්‍රතිලාභ ප‍්‍රදානය සහ ගොවි දු දරුවන් වෙත ශිෂ්‍යත්ව ප‍්‍රදානය කිරීම ද මෙහිදී ජනාධිපතිවරයා අතින් සංකේතවත්ව සිදු විය. වස විස නැති කිරි ජාතික වැඩසටහන යටතේ මිල්කෝ නවතම නිෂ්පාදනයක් හඳුන්වාදීම ද මෙහිදී සිදු කෙරුණු අතර එහි පළමු නිෂ්පාදනය ජනාධිපතිවරයා වෙත පිළිගැන්විණි. නව නිෂ්පාදනය මිලදී ගත් අලෙවි නියෝජිතයන් වෙත හිමිකම්පත් ප‍්‍රදානය කිරීම සිදු කෙරුණේ ද ජනාධිපවරයා අතිනි. ජාතික කිරී ගොවි සමුළුවට සහභාගීවීම නිමිත්තෙන් ජනාධිපතිතුමා වෙත ද විශේෂ සිහිවටන තිළිණයක් පිළිගැන්විණි.", "URL": "https://sinhala.adaderana.lk/news.php?nid=99331", "Category": null, "Parent URL": null}