{"Source": "Adaderana", "Timestamp": "November 24, 2011 04:03 pm", "Headline": "අයවැයෙන් සරසවි ආ‍චාර්යවරුන් රවටලා", "News Content": "මෙවර අයවැය තුළින් ද ආණ්ඩුව විශ්ව විද්‍යාල ආ‍චාර්යවරුන් රැවටීමට ලක්කර ඇති බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. මෙම ගැටලුව රජය සමග සාකච්ඡා මාර්ගයෙන් විසඳා ගැනීමට නොහැකි බව මේ වන විට පැහැදිලි වන බව එම සම්මේලනයේ සභාපති ආචාර්ය නිර්මාල් රංජිත් දේවසිරි මහතා පැවසුවේය. ඒ අනුව රජයේ මෙම වැඩපිළිවෙළ සම්බන්ධයෙන් ජනතාව දැනුවත් කිරීම සඳහා පුළුල් කතිකාවතක් ආරම්භ කරන බව දේවසිරි මහතා සඳහන් කළේය. වැටුප් ප්‍රශ්නය මුල් කරගනිමින් පටු වෘත්තීය සමිති ක්‍රියාමාර්ගවලට එළඹීමට අපේක්ෂා නොකරන බව අද(24) පැවති මාධ්‍ය හමුවක දී ඔහු වැඩිදු‍රටත් ප්‍රකාශ කළේය.", "URL": "https://sinhala.adaderana.lk/news.php?nid=20238", "Category": null, "Parent URL": null}