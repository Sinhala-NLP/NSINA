{"Source": "Adaderana", "Timestamp": "December 19, 2010 02:59 pm", "Headline": "ෆොන්සේකාත් එක්ක දේශපාලන සිරකරුවන් 9000 යි ", "News Content": "එක්සත් ජාතීන්ගේ සංවිධානයට අනුව සරත් ෆොන්සේකා මහතා සමග දේශපාලන සිරකරුවන් නව දහසක් සිටින බව එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි. 2600 වැනි සම්බුද්ධ ජයන්තිය සමරන විට හෝ එම සිරකරුවන්‍ට නිදහස ලැබෙතැයි තමා අපෙක්ෂා කරන බව ඔහු සඳහන් කරයි. අද පෙරවරුවේ මහනුවර ප්‍රදේශයේ පැවති ත්‍යාග ප්‍රදානෝත්සවයක‍ට එක්වෙමින් මන්ත්‍රීවරයා මෙම අදහස් පළ කළේය. වෛරී දේශපාලනය නතර කරමින් කටයුතු කිරීමට කාලය එළඹ ඇති බව ලක්ෂ්මන් කිරිඇල්ල මන්ත්‍රීවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=12963", "Category": null, "Parent URL": null}