{"Source": "Adaderana", "Timestamp": "August 7, 2019 04:17 pm", "Headline": "නවසීලන්ත ටෙස්ට් තරගාවලියට ශ්‍රී ලංකා මුලික සංචිතය නම් වෙයි", "News Content": "නවසීලන්ත කණ්ඩායම සමග පැවැත්වෙන තරග දෙකකින් සමන්විත ටෙස්ට් තරගාවලියට ක්‍රීඩා කරන ශ්‍රී ලංකා මූලික සංචිතය අද(07) නම් කළේය. හිටපු ශ්‍රී ලංකා ටෙස්ට් නායක දිනේෂ් චන්දිමාල්,අකිල ධනංජය සහ දිල්රුවන් පෙරේරා නැවත ශ්‍රි ලංකා මූලික සංචිතයට නම් කර තිබේ. නවසීලන්තය සහ ශ්‍රී ලංකාව අතර ටෙස්ට් තරගාවලියට ක්‍රීඩකයන් 22 ක ගෙන් සමන්විත ශ්‍රී ලංකා සංචිතයක් නම් කර තිබේ. හිටපු ශ්‍රී ලංකා ටෙස්ට් නායක දිනේෂ් චන්දිමාල්,අකිල ධනංජය සහ දිල්රුවන් පෙරේරා නැවත ශ්‍රි ලංකා සංචිතයට නම් කර ඇති අතර නවක ක්‍රීඩක ශෙහාන් ජයසූරිය සහ අසිත ප්‍රනාන්දු ද නම් කර තිබීම විශේෂත්වයක්. මේ අතර ආබාධයක් හේතුවෙන් දකුණු අප්‍රිකා ටෙස්ට් තරගාවලියට ක්‍රීඩා නොකළ ඇන්ජලෝ මැතිව්ස් ද මෙවර සංචිතයට ඇතුළත් කර තිබේ. ඒ අනුව 22 දෙදෙනෙකුගෙන් සමන්විත ශ්‍රී ලංකා සංචිතය මෙසේයි. දිමුත් කරුණාරත්න - නායක ඇන්ජලෝ මැතිව්ස් දිනේෂ් චන්දිමාල් ලහිරු තිරිමාන්න කුසල් මෙන්ඩිස් කුසල් ජනිත් පෙරේරා නිරෝෂන් දික්වැල්ල ධනංජය ද සිල්වා ඇන්ජලෝ පෙරේරා ඕෂද ප්‍රනාන්දු ධනුෂ්ක ගුණතිලක ශෙහාන් ජයසූරිය චාමික කරුණාරත්න දිල්රුවන් පෙරේරා අකිල ධනංජය ලසිත් ඇඹුල්දෙනිය ලක්ෂාන් සඳකැන් සුරංග ලක්මාල් ලහිරු කුමාර විශ්ව ප්‍රනාන්දු කසුන් රාජිත අසිත ප්‍රනාන්දු මෙම 22 දෙදෙනාගේ සංචිතයෙන් 15 දෙනෙනෙකුගේ සංචිතයක් ඉදිරියේ දී තෝරා ගැනීමට නියමිතයි.", "URL": "https://sinhala.adaderana.lk/news.php?nid=115991", "Category": null, "Parent URL": null}