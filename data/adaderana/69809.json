{"Source": "Adaderana", "Timestamp": "February 19, 2017 09:21 am", "Headline": " පාරිසරික හානිය අවම කරන්න පොලීසිය මැදිහත් වෙයි", "News Content": "කැලණි ගංඉවුර දෙපස සිදුවන පාරිසරික හානිය අවම කිරීම සඳහා පොලීසිය මැදිහත් වී විශේෂ වැඩසටහනක් ක්‍රියාත්මක කිරීමට ජාතික පොලිස් කොමිසම සැලසුම් කර තිබේ.පෑලියගොඩ සිට අවිස්සාවේල්ල දක්වා කැලණි ගංඉවුර දෙපස මෙම වැඩසටහන ක්‍රියාත්මක කිරීමට සැලසුම් කර ඇති බව වාර්තා වෙයි.ඒ අනුව එම ප්‍රදේශයේ පිහිටි පොලිස් ස්ථාන 20ක නිලධාරීන්ගේ සහභාගීත්වයෙන් අද(19) දිනය තුළ විශේෂ සමීක්ෂණයක් සිදුකිරීමට සැලසුම් කර තිබේ. කැලණි ගඟට අපද්‍රව්‍ය මුදාහරින ස්ථාන පිළිබඳව මෙම සමීක්ෂණය මඟින් සොයා බැලීමට නියමිත බව ජාතික පොලිස් කොමිසමේ ලේකම් ආරියදාස කුරේ මහතා සඳහන් කළේය.", "URL": "https://sinhala.adaderana.lk/news.php?nid=69809", "Category": null, "Parent URL": null}