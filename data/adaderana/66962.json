{"Source": "Adaderana", "Timestamp": "December 12, 2016 01:23 pm", "Headline": " බොලිවර් සියයේ නෝට්ටු පැය 72ක් තුළ කාසි වෙයි", "News Content": "වෙනිසියුලාව, බොලිවර් සියයේ මුදල් නෝට්ටු පැය 72ක් තුළ කාසි බවට පත් කිරීමට තීරණය කර තිබේ. රට තුළ සිදු වන ජාවාරම් මැඩපැවැත්වීමටත්, ආහාර සහ භාණ්ඩ සඳහා වන ඌනතාවන් මඟහැරවීමටත් මෙම තීරණය ගෙන ඇති බව වාර්තා වෙයි. මේ සම්බන්ධයෙන් අදහස් දක්වා ඇති වෙනිසියුලා ජනාධිපති නිකොලස් මදුරෝ සඳහන් කර ඇත්තේ වෙනිසියුලා - කොලොම්බියා දේශසීමාවේ ක්‍රියාත්මක ජාවාරම්කරුවන්ට අදාළ කාලය තුළ මුදල් නෝට්ටු කාසි බවට පත් කර ගැනීමට නොහැකි වනු ඇති බවයි. ලොව උද්ධමනය ඉහළම රටක් බවට පත්ව ඇති වෙනිසියුලාව මුහුණ දෙන බරපතළ ආර්ථික සහ දේශපාලන අර්බුදය හමුවේ උද්ධමනය සියයට 188කින් පමණ ඉහළ ගොස් තිබේ. එහෙත් ජාත්‍යන්තර මූල්‍ය අරමුදල පවසන්නේ ලබන වසරේදී එරට භාණ්ඩ මිල සියයට දෙදහසකින් පමණ ඉහළ යා හැකි බවයි.", "URL": "https://sinhala.adaderana.lk/news.php?nid=66962", "Category": null, "Parent URL": null}