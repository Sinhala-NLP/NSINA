{"Source": "Adaderana", "Timestamp": "June 11, 2011 02:39 pm", "Headline": "සරසවි සිසු නායකත්ව පුහුණුව සාර්ථකව අවසන්", "News Content": "සරසවි නවක සිසුන් සඳහා ආරම්භ කළ නායකත්ව පුහුණු පාඨමාලාවේ පළමු අදියර අද(11) සාර්ථකව අවසන් වූ බව උසස් අධ්‍යාපන අමාත්‍යාංශය පවසයි. පුහුණු මධ්‍යස්ථාන 28 ක සති 3 ක කාලයක් අදාළ පුහුණුව ලබාදුන් බව එම අමාත්‍යාංශය පෙන්වාදෙයි. පුහුණුව අවසන් කළ සිසු සිසුවියන් සඳහා සහතික පත් ප්‍රදානය කිරීමේ උත්සව අදාළ පුහුණු මධ්‍යස්ථාන තුළ පැවැත්වූ බව උසස් අධ්‍යාපන අමාත්‍යාංශය සඳහන් කරනු ලැබීය. අනතුරුව එම සිසුන් ඔවුන්ගේ මව්පියන්‍ වෙත බාරදීමට පියවර ගත් බව එම අමාත්‍යාංශය වැඩිදුරටත් පැවසීය.", "URL": "https://sinhala.adaderana.lk/news.php?nid=16693", "Category": null, "Parent URL": null}