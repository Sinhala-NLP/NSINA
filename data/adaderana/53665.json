{"Source": "Adaderana", "Timestamp": "September 5, 2015 09:23 am", "Headline": "සෙල්ලකතරගම වෙඩි තැබීමකින් පුද්ගලයෙක් මරුට", "News Content": "සෙල්ලකතරගම, මරුවංගුව අසළදී වෙඩි තබා පුද්ගලයෙකු ඝාතනය කර තිබේ.පොලීසිය පැවසුවේ ඊයේ රාත්‍රී 10.30ට පමණ සිදුකළ වෙඩි තැබීමෙන් මියගොස් ඇත්තේ සෙල්ලකතරගම,මරුවංගුව ප්‍රදේශයේ පදිංචිව සිටි 36 හැවිරිදි අයෙකු බවයි. වෙඩි වැදුණ තවත් පුද්ගලයෙකු තුවාල ලබා කතරගම රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා හම්බන්තොට රෝහල වෙත මාරුකර යවා ඇත.පොලීසිය පැවසුවේ වෙඩි තැබීමට සම්බන්ධ සැකකරුවන් මෙතෙක් හඳුනාගෙන නොමැති බවයි. මළ සිරුර සම්බන්ධයෙන් පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=53665", "Category": null, "Parent URL": null}