{"Source": "Adaderana", "Timestamp": "August 4, 2017 10:12 am", "Headline": "කොළඹ-මඩකලපුව මාර්ගයේ රිය අනතුරකින් අයෙක් මරුට", "News Content": "කොළඹ - මඩකලපුව මාර්ගයේ පාණ්ඩිරිප්පු පිල්ලයාර් කෝවිල අසලදි සිදු වූ රිය අනතුරකින් පුද්ගලයෙකු මියගොස් තිබේ. ලොරි රථයක් සහ පා පැදියක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරින් බරපතළ තුවාල ලැබූ පා පැදිකරු කල්මුණේ රෝහලට ඇතුලත් කිරිමෙන් පසු මියගොස් තිබේ. මියගොස් ඇත්තේ කල්මුණේ ප්‍රදේශයේ පදිංචිව සිටි 44 හැවිරිදි පුද්ගලයෙක් බව අනාවරණය වී ඇත. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති බව කල්මුණේ පොලීසිය පවසයි.", "URL": "https://sinhala.adaderana.lk/news.php?nid=75955", "Category": null, "Parent URL": null}