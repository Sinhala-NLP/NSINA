{"Source": "Adaderana", "Timestamp": "June 4, 2013 10:13 am", "Headline": " රුපියල් ලක්ෂ 3 ට ආසන්න මුදලක්  හලාවතදී කොල්ලකයි ", "News Content": "බැංකුවක තැන්පත් කිරිම සදහා රැගෙන යමින් සිටි රුපියල් දෙලක්ෂ අසූ එක්දහස් එකසීයක මුදලක් හලාවත - පුත්තලම මාර්ගයේ දී යතුරුපැදියකින් පැමිණි දෙදෙනෙකු විසින් මංකොල්ලකා තිබේ. ඊයේ සවස මෙම මුදල් තොගයත් රැගෙන පාපැදියකින් ගමන් කරමින් සිටිය දී මෙලෙස කොල්ලකා ඇත්තේ හලාවත, ජයබිම ප්‍රදේශයේ පවත්වා ගෙන ගිය ලොතරැයි අලෙවි නියෝජිතයෙකුට අයත් මුදල් තොගයකි. සිද්ධිය සම්බන්ධයෙන් මෙතෙක් කිසිදු පුද්ගලයෙක් අත්අඩංගුවට ගෙන නොමැත. මේ සම්බන්ධයෙන් හලාවත පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=34618", "Category": null, "Parent URL": null}