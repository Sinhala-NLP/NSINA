{"Source": "Adaderana", "Timestamp": "April 8, 2014 03:32 pm", "Headline": "ගමනාගමන කොමිෂන් සභාවේ සභාපති ධූරය අලුත් වෙයි  ", "News Content": "ජාතික ගමනාගමන කොමිෂන් සභාවේ නව සභාපතිවරයා ලෙස රේණුක පෙරේරා මහතා පත්කර තිබේ. ජනාධිපතිවරයාගේ නිර්දේශ මත පුද්ගලික ප්‍රවාහන සේවා අමාත්‍ය සී.බි.රත්නායක මහතා විසින් අදාළ පත්කිරීම සිදුකර ඇති බව වාර්තා වෙයි. රේණුක පෙරේරා මහතා මේ වන විට ශ්‍රී ලංකා නිදහස් පක්ෂයේ කොළඹ දිස්ත්‍රික් ප්‍රධාන සංවිධායකවරයා වශයෙන් කටයුතු කරන අතර බස්නාහිර පළාතේ ආණ්ඩු පක්ෂයේ ප්‍රධාන සංවිධායකවරයා ලෙස ද ක්‍රියාකර තිබේ.", "URL": "https://sinhala.adaderana.lk/news.php?nid=42393", "Category": null, "Parent URL": null}