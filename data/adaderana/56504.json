{"Source": "Adaderana", "Timestamp": "January 20, 2016 06:13 pm", "Headline": "වකුගඩු රෝගීන්ට ඖෂධ කඩිනමින් දෙන්න", "News Content": "මහනුවර වකුගඩු රෝගීන්ට අවශ්‍යව පවතින හිඟ ඖෂධ කඩිනමින් ලබාදෙන ලෙස සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා උපදෙස් ලබා දී තිබේ. සෞඛ්‍ය අමාත්‍යාංශය සඳහන් කළේ වෛද්‍ය සැපයීම් අධ්‍යක්ෂ වෛද්‍ය ලාල් පනාපිටිය මහතාට ඒ සම්බන්ධයෙන් කඩිනම් පියවර ගැනීමට අමාත්‍යවරයා උපදෙස් ලබා දී ඇති බවයි. මහනුවර මහ රෝහලට අනුයුක්ත වකුගඩු රෝග විශේෂ ප්‍රතිකාර සහ ශල්‍ය ඒකකයට අවශ්‍ය ඖෂධ කඩිනමින් ලබාදෙන ලෙසට රාජිත සේනාරත්න මහතා උපදෙස් ලබා දී ඇත.එමෙන්ම වකුගඩු රෝගීන් සඳහා අවශ්‍ය ඇතැම් ඖෂධ ප්‍රාදේශීයව මිලදී ගැනීමට කටයුතු යොදා ඇති බව ද සෞඛ්‍ය අමාත්‍යාංශය සඳහන් කර තිබේ.", "URL": "https://sinhala.adaderana.lk/news.php?nid=56504", "Category": null, "Parent URL": null}