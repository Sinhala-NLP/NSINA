{"Source": "Adaderana", "Timestamp": "February 9, 2014 12:16 pm", "Headline": "එළුවන් බේරේ - හොරුන් අසුවේ", "News Content": "ඡායා රූ - රංජිත් රාජපක්ෂ බලපත‍්‍රයක් නොමැතිව කුඩා ලොරියකින් හිංසාකාරී ලෙස එළුවන් 16 දෙනෙකු ප‍්‍රවාහනය කරමින් සිටි සැකකරුවන් තිදෙනෙකු අත්අඩංගුවට ගැනීමට වටවල පොලිසිය අද උදැසන සමත් වී තිබේ. වටවල පොලිස්බල ප්‍රදේශයට අයත් මව්ජින් වතුයායේ පදිංචිකරුවන්ට අයත් එළුවන් සොරකම් කර ගම්පොළ ප‍්‍රදේශය දක්වා මස්පිණිස මෙම සතුන් රැගෙන යමිත් තිබු බව දැනට සිදුකළ මුලික පරික්ෂණ වලදී තොරතුරු අනාවරණය වී ඇත. මෙම එළුවන් අයිතිකරුවන්ගෙන් මේ වන විට වටවල පොලිසියට පැමිණිලි කිහිපයක්ද ලැබි ඇති බව පොලිසිය පවසයි. අත්අඩංගුවට ගත් සැකරුවන් ගිනිගත්හේන හා නාවලපිටිය ප‍්‍රදේශයේ පදිංචිකරුවන් බවත් ඔවුන් සහ පොලිස් භාරයට ගත් එළුවන් 16 දෙනා අද හැටන් මහෙස්ත‍්‍රාත්වරයා වෙත ඉදිරිපත් කරන බවත් වටවල පොලිසිය කියයි.", "URL": "https://sinhala.adaderana.lk/news.php?nid=40988", "Category": null, "Parent URL": null}