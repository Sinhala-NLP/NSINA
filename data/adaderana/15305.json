{"Source": "Adaderana", "Timestamp": "April 6, 2011 11:43 am", "Headline": "වෙන්නප්පුව ලංගම ඩිපෝවේ වැඩ වර්ජනයක්", "News Content": "වෙන්නප්පුව ලංකා ගමනාගමන මණ්ඩල ඩිපෝවේ සේවකයින් 6 දෙනෙකු වැඩ වර්ජනයක් ආරම්භ කර තිබේ. ඊයේ(05) රාත්‍රී වෙන්නප්පුව ප්‍රදේශයේ දී යතුරු පැදියකින් පැමිණි පුද්ගලයින් දෙදෙනෙකු ලංගම බස් රථයකට පහර දීමේ සිද්ධියකට විරෝධය පළ කරමින් මෙම වැඩ වර්ජනය ආරම්භ කර ඇති බව වාර්තා වේ. පුද්ගලික බස් රථ රියදුරෙකු සහ වෙන්නප්පුව ඩිපෝවේ රි‍යදුරෙකු අතර ඇති වූ ගැටුමක් හේතුවෙන් මෙම පහරදීම සිදු වී ඇති බවට සැක පළ කෙරෙයි. එම සිද්ධියට සම්බන්ධ රියදුරන් දෙදෙනාම අත්අඩංගුවට ගෙන මාරවිල දිසා අධිකරණයට ඉදිරිපත් කිරීමෙන් අනතුරුව ඇප මත මුදා හැර ඇති බව පොලිසිය පවසයි.", "URL": "https://sinhala.adaderana.lk/news.php?nid=15305", "Category": null, "Parent URL": null}