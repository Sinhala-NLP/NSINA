{"Source": "Adaderana", "Timestamp": "May 28, 2016 02:21 pm", "Headline": "මාතර සිසුන් දෙන්නාට ඇප!", "News Content": "මාතර ප්‍රදේශයේ පාසලක ක්‍රිඩා කාමරයේ අගුල් කඩා ඇතුළුවී එහි තිබූ ජංගම දුරකථන 40ක් සොරකම් කිරීම සම්බන්ධයෙන් චෝදනා ලැබ සිටි සිසුන් දෙදෙනෙකු ඇප මත මුදාහැරීමට අධිකරණය නියෝග කර තිබේ.එම සිසුන් දෙදෙනා මාතර මහේස්ත්‍රාත් අධිකරණය වෙත ඉදිරිපත් කළ අවස්ථාවේ අතිරේක දිසා විනිසුරු යුරේෂා ද සිල්වා මෙනවිය විසින් ඔවුන් ඇප මත මුදාහැරීමට නියෝග කළ බව අද දෙරණ වාර්තාකරු පැවසුවේය.ඒ අනුව එම සිසුන් දෙදෙනා රුපියල් 7500 බැගින් වූ මුදල් ඇප සහ රුපියල් ලක්ෂ 02 බැගින් වූ ශරිර ඇප මත මුදාහැරීමට නියෝග කර ඇත.මාතර ප්‍රදේශයේ පාසලක ක්‍රිඩා කාමරයේ අගුල් කඩා ඇතුළුවී එහි තිබූ ජංගම දුරකතන 40ක් සොරකම් කිරීම සම්බන්ධයෙන් එම විදුහලේ උසස් පෙළ අංශයේ සිසුන් දෙදෙනෙකු මාතර පොලිසිය විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=60553", "Category": null, "Parent URL": null}