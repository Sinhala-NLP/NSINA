{"Source": "Adaderana", "Timestamp": "May 25, 2010 09:39 am", "Headline": "බස් රථ 2ක් ගැටී 13කට තුවාලයි", "News Content": "කඹුරුපිටිය මාකඳුර ප්‍රධාන මාර්ගයේ රත්පාගොඩ ප්‍රදේශයේදී බස් රථ දෙකක් එකිනෙක ගැටීමෙන් සිදුවු අනතුරකින් පුද්ගලයින් 13 දෙනෙකු තුවාල ලබා ‍තිබේ. ඊයේ පස්වරුවේ කොටපොල සිට මාතර බලා ධාවනය වු පුද්ගලික බස් රථයක් කොළඹ සිට දෙයියන්දර බලා ධාවනය වු පුද්ගලික බස් රථයක ගැටීමෙන් මෙම අනතුර සිදුවී ඇති බව පොලීසිය පවසයි. අනතුරින් තුවාල ලැබු පුද්ගලයින් 13 දෙනා ප්‍රතිකාර සඳහා ආඳපාන රෝහලට ඇතුළත් කර තිබේ. මෙම අනතුර සම්බන්ධයෙන් කඹුරුපිටිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8611", "Category": null, "Parent URL": null}