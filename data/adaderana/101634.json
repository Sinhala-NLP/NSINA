{"Source": "Adaderana", "Timestamp": "January 1, 2019 01:15 pm", "Headline": "රතිඤ්ඤා කරලක් කටේ තියාගත්ත විදේශිකයා රෝහලට", "News Content": "නව වසර උදාවත් සමඟ සිදුවූ විවිධ අනතුරු හේතුවෙන් පුද්ගලයින් 500කට ආසන්න සංඛ්‍යාවක් කොළඹ ජාතික රෝහලට ඇතුලත් කර තිබේ. කෙසේවෙතත් පසුගිය වසරට සාපේක්ෂව රෝගීන්ගේ අඩුවක් දක්නට ලැබෙන බව ජාතික රෝහලේ නියෝජ්‍ය අධ්‍යක්ෂ වෛද්‍ය සමින්දි සමරකෝන් මහත්මිය පැවසුවේ. රතිඤ්ඤා කරලක් මුඛය තුළ තබාගෙන දැල්වීම හේතුවෙන් තුවාල ලැබූ විදෙස් ජාතිකයෙකු ද ජාතික රෝහලට ඇතුලත් කර තිබේ. 45 හැවිරිදි තුර්කි ජාතිකයෙකු වන අදාල පුද්ගලයා මේ වන විට කොළඹ පෞද්ගලික රෝහලක ප්‍රතිකාර ලබන බව වාර්තා වේ. නව වසර උදාවත් සමඟ වාර්තාවූ අනතුරු පිළිබදව වැඩිදුරටත් පැහැදිලි කරන ජාතික රෝහලේ නියෝජ්‍ය අධ්‍යක්ෂ වෛද්‍ය සමින්දි සමරකෝන් මහත්මිය.", "URL": "https://sinhala.adaderana.lk/news.php?nid=101634", "Category": null, "Parent URL": null}