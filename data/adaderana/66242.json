{"Source": "Adaderana", "Timestamp": "November 21, 2016 10:38 am", "Headline": "හෙලිකොප්ටරයට වෙඩි තැබූ බවට සාක්ෂි නෑ", "News Content": "බ්‍රසීලයේ, රියෝදජැනැයිරෝ ප්‍රදේශයේදී කඩා වැටුණු හෙලිකොප්ටර් යානය වෙඩි තබා බිම හෙලූ බවට මේ දක්වාත් සාක්ෂි නොමැති බව එරට බලධාරින් පවසයි.අදාළ හෙලිකොප්ටර් යානය කඩා වැටිමේ සිද්ධිය සම්බන්ධයෙන් මේ වන විටත් පරික්ෂණ ආරම්භ කර ඇති බව එරට බලධාරීන් උපුටා දක්වමින් විදෙස් මාධ්‍ය වාර්තා කළේය.මෙම හෙලිකොප්ටර් යානා අනතුරුරින් නිලධාරින් සිව් දෙනෙකු ජිවිතක්ෂයට පත් විය.කෙසේ වෙතත් මෙම යානයට වෙඩි තබා බිම හෙළා ඇති බවට එරට බලධාරින් සැක පළ කළේය.එහෙත් හෙලිකොප්ටර් යානයට හෝ එහි ගමන් ගත් නිලධාරීන්ට වෙඩි වැදුණු බවට සාක්ෂි නොමැති බව රියෝදජැනැයිරෝ නුවර ආරක්ෂක ප්‍රධානියා විදෙස් මාධ්‍ය වෙත වැඩිදුරටත් ප්‍රකාශ කර තිබේ", "URL": "https://sinhala.adaderana.lk/news.php?nid=66242", "Category": null, "Parent URL": null}