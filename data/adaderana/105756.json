{"Source": "Adaderana", "Timestamp": "March 9, 2019 10:33 am", "Headline": "අතහැර දැමූ බීඩි කොළ තොගයක් පේසාලේ වෙරළෙන් හමුවෙයි", "News Content": "මන්නාරම, පේසාලේ මුහුදු ප්‍රදේශය ආශ්‍රිතව අතහැර දමාගොස් තිබූ බීඩි කොළ කිලෝග්‍රෑම් 1300 කට අධික ප්‍රමාණයක් නාවික හමුදාව විසින් සොයාගෙන ඇත. උතුරු මැද නාවික විධානයට අයත් වෙරළබඩ මුර යාත්‍රාවකට අනුයුක්ත නාවිකයන් පිරිසක් විසින් අදාල ප්‍රදේශයේ ඊයේ (08) සහ අද (09) සිදුකළ සෝදිසියකදී එම බීඩි කොළ තොගය සොයාගෙන ඇති බව සඳහන්ය. ඊයේ (08) සිදුකළ සෝදිසියකදී බීඩි කොළ කිලෝග්‍රෑම් 300 කට අධික ප්‍රමාණයක් නාවික හමුදාව විසින් සොයාගෙන ඇති අතර අද උදෑසන බීඩී කොළ කිලෝග්‍රෑම් 1053 කට අධික ප්‍රමාණයක් සොයාගෙන ඇත. මෙම බීඩී කොළ තොගය ඉන්දියාවේ සිට මෙරටට රැගෙන විත් ඇති බවට සැක පළ කෙරෙන අතර ඒවා ඉදිරි පරීක්ෂණ කටයුතු සඳහා තෙලිප්පලේ පොලීසිය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=105756", "Category": null, "Parent URL": null}