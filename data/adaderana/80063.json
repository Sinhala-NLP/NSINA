{"Source": "Adaderana", "Timestamp": "November 17, 2017 07:42 pm", "Headline": "ඇමැති කබීර් ගේ බුදුදහම පිළිබඳ දැනුම ජනපතිගේ සැකයට තුඩුදෙයි", "News Content": "ඇමැති කබීර් හෂිම් මීට පෙර මහන වෙලා හිටියාද කියා තමන්ට සැක හිතෙන බව ජනාධිපති මෛත්‍රීපාල සිරිසේන මහතා පැවැසීය.මාවනැල්ල කැප්පෙටිපොල ශ්‍රී අභය රජමහා විහාරස්ථානයේ පැවැති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කළේය. ඇමැති කබීර් හෂීම් මහතා ද මෙම උත්සවයට සහභාගී වී සිටි අතර ඔහු ගේ කතාව අතරතුර දෙරණ රෑපවාහිනියේ විකාෂය වන 'මුතුකුඩ' ටෙලි නාට්‍යය උදාහරණයට ගෙන බුද්ධාගම සහ ඉතිහාසය පිළිබඳ කළ විවරණය ජනාධිපතිවරයාගේ පැසසුමට ලක් විය.කබීර් හෂීම් මහතා එහි දී මෙසේ පැවැසීය, \"මේ දිනවල දෙරණ ප්‍රධාන පුවත්වලින් පසුව පෙන්වනවා කේ.බී. හේරත් ලියපු ඓතිහාසික නාට්‍යයක් මුතුකුඩ කියලා.එහි පසුබිම තියෙන්නේ 1948 ඌව වෙල්ලස්ස කැරැල්ල ගැන. මෙම විහාරස්ථානයට පැමිණි විටත් මට මතක් වෙනවා ඒ ඉතිහාසය.මොණරවිල වීර කැප්පෙටිපොල ඌවෙ දිසාපති සියලු දේ අතහැර සුද්දන්ගෙන් රට බේරා ගත් හැටි ඒ නාට්‍යයෙන් බලා ගන්න පුළුවන්\"කබීර් හෂීම් මහතාට පසුව සභාව ඇමැතූ ජනාධිපති මෛත්‍රීපාල සිරිසේන මහතා හෂීම් මහතා ගේ දැනුම ඇගයීමට ලක්කළේය.\"කබීර් හෂිම් සඳහන් කළා මෙහි ඉතිහාසය. රූපවාහිනි කතාවක් ගැනත් කිව්වා. ඔහු මීට පෙර ආත්මේ මහන වෙලා සිටිය ද දන්නේ නැහැ.ජාත්‍යන්තර වෙසක් උත්සවය පවත්වනු ලැබුවේ බුද්ධ ශාසන අමාත්‍යාංශයෙන්. ඇමැතිතුමා එහි දී කතාවක් කළා පොල්ගහවෙල වට්ටාරම් රාජමහා විහාරයේ දී බෞද්ධ දර්ශනය පිළිබඳව.ඊට සති දෙකට පසුව මහනුවර දී පොල්ගහවෙල තිබුණු හොඳම කතාව කාගෙ ද කියලා අස්ගිරි පාර්ශ්වයේ ලේඛනාධිකාරී උඩගම ධම්මානන්ද හිමියන් මගෙන් ඇහුවා. මම කිව්වා කබීර්ගේ කියලා. ඔහුත්‍රිපිටකය, අභිධර්මය, ධම්මපදය දන්නවා. ඒ ගැන අපි සතුටු වනවා. බෞද්ධයෙක් නොවුනත් ඒ දැනුවත් භාවය ගැන.\" යනුවෙන් පැවැසීය.", "URL": "https://sinhala.adaderana.lk/news.php?nid=80063", "Category": null, "Parent URL": null}