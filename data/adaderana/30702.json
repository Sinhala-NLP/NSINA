{"Source": "Adaderana", "Timestamp": "January 12, 2013 12:52 pm", "Headline": "පව්කාරයින්ට සමාව එපා", "News Content": "රජයට අයත් ඖෂධ කූට උපක‍්‍රම මගින් මිලදීගෙන ඒවා නැවත වැඩි මුදලකට රෝගින්ට අලෙවි කරන පෞද්ගලික ඔසු සැල්වල බලපත‍්‍ර අහෝසි කිරීමට පියවර ගන්නා ලෙස සෞඛ්‍ය අමාත්‍ය මෛත‍්‍රීපාල සිරිසේන මහතා නිලධාරීන්ට උපදෙස් ලබාදී තිබේ. රජය වසරකට රුපියල් කෝටි 2100 ක් වැනි විශාල මුදලක් වැය කරමින් ජනතාවට නොමිලේ ඖෂධ ලබාදෙයි. එසේ තිබියදීත් ඖෂධ රෝගින්ගෙන් මිලදීගෙන නැවත රෝගීන්ටම අලෙවි කිරිම පව්කාර ක‍්‍රියාවක් බව සඳහන් කළ සෞඛ්‍ය අමාත්‍යවරයා එවැනි පුද්ගලයින්ට විරුද්ධව දැඩිව නීතිය ක‍්‍රියාත්මක කරන ලෙස විලවුන් උපකරණ හා ජාතික ඖෂධ අධිකාරියට උපදෙස් ලබාදී තිබේ. රජයට අයත් ඖෂධ තොගයක් නුවරඑලිය ප‍්‍රදේශයේ පුද්ගලික ඔසුසැලක තිබී සොයාගැනිම පිළිබඳ සිදුකරන ලද විමර්ශන වාර්තාව ඊයේ පස්වරුවේ සෞඛ්‍ය අමාත්‍ය මෛත‍්‍රීපාල සිරිසේන මහතා වෙත භාරදෙන ලදී. එම අවස්ථාවේදී සෞඛ්‍ය අමාත්‍යවරයා මෙම උපදෙස් ලබා දී ඇති බව සඳහන්ය.", "URL": "https://sinhala.adaderana.lk/news.php?nid=30702", "Category": null, "Parent URL": null}