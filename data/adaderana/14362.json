{"Source": "Adaderana", "Timestamp": "February 21, 2011 08:16 am", "Headline": "මුහුදු ‍කොල්ලකරුවන්ගේ අත්අඩංගුවේ සිටි තිදෙනෙක් යළි මව්බිමට", "News Content": "සෝමාලියානු මුහුදු කොල්ලකරුවන්ගේ අත්අඩංගුවට පත්ව සිටි ධීවරයන් තිදෙනෙක් යළි දිවයිනට පැමිණ තිබේ. මාතර ධීවර වරායෙන් පසුගිය 4 වැනිදා මුහුදු ගිය ධීවරයන් පස් දෙනෙකු සෝමාලියානු ‍කොල්ලකරුවන්ගේ අත්අඩංගුවට පත්විය. පසුව කොල්ලකරුවන් එල්ල කළ වෙඩි ප්‍රහාර වලින් ධීවරයන් දෙදෙනෙකු මියගොස් ඇත. මුහුදු කොල්ලකරුවන්ට මුදල් ගෙවීමට තරම් වත්කමක් නොමැති හෙයින් තමන්ට නිදහස හිමිවුණු බව දිවිබේරාගත් ධීවරයින් පොලිසියට ප්‍රකාශ කර තිබේ.", "URL": "https://sinhala.adaderana.lk/news.php?nid=14362", "Category": null, "Parent URL": null}