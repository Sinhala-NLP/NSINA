{"Source": "Adaderana", "Timestamp": "May 4, 2012 09:03 am", "Headline": "පාදුක්ක රිය අනතුරෙන් අයෙක් මරුට-30 ට තුවාලයි", "News Content": "පාදුක්ක, ගලගෙදර ප‍්‍රදේශයේදී අද පෙරවරුවේ සිදුවු රිය අනතුරකින් පුද්ගලයෙකු මිය ගොස් පුද්ගලයින් 30 දෙනෙකු පමණ තුවාල ලබා තිබේ. පොලිස් මාධ්‍ය ප‍්‍රකාශක පොලිස් අධිකාරී අජිත් රෝහණ මහතා කියා සිටියේ පෙරවරු 6.30 ට පමණ අනතුර සිදුව ඇති බවයි. බස් රථයක් සහ ලොරි රථයක් එකිනෙක ගැටීමෙන් මෙම අනතුර සිදුව තිබේ. තුවාල ලැබූවන් හෝමාගම සහ පාදුක්ක රෝහල්වලට ඇතුළත් කළ බව පොලිසිය සඳහන් කරයි. හෝමාගම රෝහලට ඇතුළත් කළ තුවාලකරුවන්ගෙන් කිහිපදෙනකුගේ තත්ත්වය බරපතළ බවත්,එයින් එක් අයෙකු මේවන විටත් කොළඹ ජාතික රෝහලට මාරුකර යවා ඇති බවත් රෝහල් ප‍්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=24006", "Category": null, "Parent URL": null}