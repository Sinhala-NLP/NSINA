{"Source": "Adaderana", "Timestamp": "May 28, 2010 01:21 pm", "Headline": "ජාත්‍යන්තර ප්‍රජාව යනු එන්.ජී.ඕ කීපයක් නොවේ", "News Content": "ජාත්‍යන්තර ප්‍රජාව යන්න රාජ්‍ය නොවන සංවිධාන කිහිපයකට ලඝු නොවන බව විදේශ කටයුතු අමාත්‍ය මහාචාර්ය ජී.එල්. පීරිස් මහතා පවසයි. රාජ්‍ය නොවන සංවිධාන කිහිපයක් ශ්‍රී ලංකාවට එරෙහිව යුද අපරාධ චෝදනා එල්ල කිරීම යුක්තිසහගත නොවන බව හෙ‍තෙම පෙන්වාදෙයි. එක්සත් ජාතීන්ගේ සංවිධානයට ජාතීන් 196 ක් ඇතුළත්ව සිටියදී ශ්‍රී ලංකාවට එරෙහිව චෝදනා එල්ල කර ඇත්තේ රාජ්‍ය නොවන සංවිධාන කිහිපයක් පමණක් බව පීරිස් මහතා පවසයි. අමෙරිකාවේ සංචාරයක නිරත විදේශ කටයුතු අමාත්‍ය මහාචාර්ය ජී.එල්. පීරිස් මහතා එරට පැවති විශේෂ හමුවකදී මෙම කරුණු ප්‍රකාශ කර තිබේ. රජයේ ආරක්ෂක අංශ මුදාගනු ලැබූ ලක්ෂ 3කට ආසන්න සිවිල් ජනතාව පිළිබඳවත් එල්.ටී.ටී.ඊය විසින් ඝාතනය කරනු ලැබූ දහස් ගණනක් වන ජනතාව පිළිබඳවත් අමතක නොකළ යුතු බව එහිදී පීරිස් මහතා වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=8671", "Category": null, "Parent URL": null}