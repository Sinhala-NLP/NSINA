{"Source": "Adaderana", "Timestamp": "April 2, 2010 09:22 am", "Headline": "ව්‍යාපාරික ප්‍රජාවගේ සහය අගයනවා", "News Content": "රට ආර්ථික සමෘද්ධිය සඳහා යන ගමනේ දී ව්‍යාපාරික ප්‍රජාවගෙන් ලැබෙන සහයෝගය අගය කරන බව අමාත්‍ය මිලින්ද මොරගොඩ මහතා පවසයි. පසුගිය කාලය තුළ පැවති ත්‍රස්තවාදය ව්‍යාපාරික ප්‍රජාවගේ කටයුතු වලට දැඩිව බලපෑ බව ඔහු සඳහන් කරයි. වර්තමානයේ එවැනි තත්ත්වයක් නොමැති බැවින් රට සංවර්ධනය සඳහා රජය ව්‍යාපාරික ප්‍රජා‍වගේ සහය අපේක්ෂා කරන බව මිලින්ද මොරගොඩ මහතා සඳහන් කළේය. ව්‍යාපාරික ප්‍රජා‍ව සමඟ කොළඹ දී පැවති සංවාදශීලී හමුවකට එක් වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=7622", "Category": null, "Parent URL": null}