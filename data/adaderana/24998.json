{"Source": "Adaderana", "Timestamp": "June 13, 2012 02:13 pm", "Headline": "කාසියේ වාසිය පකිස්ථානයටයි-ප්‍රථමයෙන් පන්දුවට පහරදෙයි", "News Content": "ශ්‍රී ලංකාව හා පකිස්ථානය අතර අද(13) පැවත්වෙන තෙවන එක්දින තරගයේ කාසියේ වාසිය දිනාගත් පකිස්ථානු කණ්ඩායම ප්‍රථමයෙන් පන්දුවට පහරදෙන්නට තීරණය කර තිබේ. අද තරගය කොළඹ ආර්.ප්‍රේමදාස ජාත්‍යන්තර ක්‍රීඩාංගණයේදී පැවැත්වෙයි. එංගලන්ත සංචාරය අතරතුරදී පාදයේ ආබාධයකට ලක්වුණු රංගන හේරත් ශ්‍රී ලංකාව හා පකිස්ථානය අතර පැවති පළමු එක්දින තරගයේදී යළි සුළු ආබාධිත තත්ත්වයක් පෙන්නුම් කළ බැවින් අද තරගයේදී විවේකගන්වා ඇති බව වාර්තා වේ. ඒ වෙනුවට සජීව වීරකෝන් ක්‍රීඩා කරන අතර එය ඔහුගේ මංගල එක්දින තරගය බව කියැවෙයි. පකිස්ථානු කණ්ඩායමේ මොහොමඩ් සමීර් ද අද දිනයේ ක්‍රීඩා නොකරන අතර ඒ වෙනුවට අසාඩ් සාෆික් ක්‍රීඩා කරයි.", "URL": "https://sinhala.adaderana.lk/news.php?nid=24998", "Category": null, "Parent URL": null}