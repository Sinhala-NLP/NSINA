{"Source": "Adaderana", "Timestamp": "May 10, 2016 10:23 am", "Headline": " ආසියා ශාන්තිකර බන්ධනාගාර සමුළුව අද", "News Content": "ආසියා ශාන්තිකර කලාපීය බන්ධනාගාර නිලධාරීන්ගේ සමුළුව අද(10) කොළඹදී ආරම්භ වෙයි. මේ සඳහා රටවල් 12ක බන්ධනාගාර නිලධාරීන් සහභාගීවීමට නියමිත බව බන්ධනාගාර මාධ්‍ය ප්‍රකාශක තුෂාර උපුල්දෙනිය මහතා සඳහන් කළේය.ශ්‍රී ලංකාවේ මෙවැනි සමුළුවක් පැවැත්වෙන පළමු අවස්ථාව මෙය වන අතර මෙම සමුළුවේදී එළිමහන් සිරකඳවුරු සම්බන්ධ සංකල්පය පිළිබඳව විශේෂ අවධානයක් යොමුවනු ඇති බව තුෂාර උපුල්දෙනිය මහතා සඳහන් කළේය.", "URL": "https://sinhala.adaderana.lk/news.php?nid=59989", "Category": null, "Parent URL": null}