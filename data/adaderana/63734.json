{"Source": "Adaderana", "Timestamp": "September 3, 2016 11:42 am", "Headline": " මංගල හෙට ස්ලෝවේනියා යයි", "News Content": "විදේශ අමාත්‍ය මංගල සමරවීර මහතා ස්ලෝවේනියාවේ නිල සංචාරයක නිරතවීමට සැලසුම් කර තිබේ.ඒ අනුව හෙට(04) අමාත්‍යවරයා ස්ලෝවෙනියාව බලා පිටත්ව යාමට නියමිත අතර දින 04ක කාලයක් ඔහු එරට රැදී සිටිමට නියමිතය.2015 වසරේ නව රජය බලයට පත්වීමෙන් අනතුරුව ශ්‍රී ලංකාවේ රජ්‍යතාන්ත්‍රික නිලධාරියෙකු ස්ලෝවේනීයාවේ සංචාරය කරන පළමු අවස්ථාව මෙය වෙයි.ස්ලෝවේනියානු නියෝජ්‍ය අග්‍රාමාත්‍ය සහ විදේශ අමාත්‍යවරයාගේ නිල ආරාධනයකට අනුව විදේශ අමාත්‍යවරයා එරට සංචාරයෙ කරන බව සඳහන්ය.මෙම සංචාරයේදී විදේශ අමාත්‍ය මංගල සමරවීර මහතා ස්ලෝවේනියානු ජනාධිපතිවරයා, අග්‍රාමාත්‍යවරයා, ආර්ථික සංවර්ධන අමාත්‍යවරයා මුණගැසී සාකච්ඡා කිරීමට සැලසුම් කර තිබේ.එමෙන්ම මෙම සංචාරයේදී විදේශ අමාත්‍යවරයා එරට පැවැත්වෙන සමුළුවක් ඇමතීමට ද නියමිතය.මෙම සංචාරය තුළින් ශ්‍රී ලංකාව සහ ස්ලෝවේනීයාව අතර පවතින දිගු කාලීන ද්විපාර්ශික සබඳතා නව මුහුණුවරක් ගනු ඇති බව විදේශ අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=63734", "Category": null, "Parent URL": null}