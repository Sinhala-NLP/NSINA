{"Source": "Adaderana", "Timestamp": "December 19, 2018 12:24 pm", "Headline": "ටොනෙඩෝ‍වෙන් නිවාස හා දේපළ හානි රැසක් ", "News Content": "අමෙරිකාවේ සියැටල් නගරයට බලපෑ ටොනෙඩොවක් හේතුවෙන් නිවාස ඇතුළු දේපළ රැසක් විනාශ වී ඇත. අමෙරිකාවේ වොෂින්ටන් ප්‍රාන්තයේ පිහිටි සියැටල්හි අඟහරුවාදා පස්වරුවේ ටොනෙඩෝවක් හටගෙන තිබුණි. ඉන් නිවාස හතක පමණ වහළ මුළුමණින්ම විනාශ වී ඇති බව වාර්තා වෙයි. එමෙන්ම තවත් දේපළ රැසකට දැඩි අලාභහානි සිදුව ඇති බවත් වාර්තා වෙයි. මෙම අලාභහානි වලට අමතරව ගෑස් කාන්දුවකින් තවත් නිවාස 20කට පමණ බලපෑම් එල්ලවී ඇති බව විදෙස් වාර්තා සඳහන් කළේය. කෙසේ නමුත් ටොනෙඩෝවෙන් කිසිදු පුද්ගල හානියක් වාර්තා වී නැත.", "URL": "https://sinhala.adaderana.lk/news.php?nid=100981", "Category": null, "Parent URL": null}