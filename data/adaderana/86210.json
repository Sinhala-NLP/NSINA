{"Source": "Adaderana", "Timestamp": "March 23, 2018 02:15 pm", "Headline": "රටින් ගෙනා කෝටි 5ක මත්පැන් සමඟ පුද්ගලයෙක් පොලීසියට කොටු", "News Content": "මිල අධික විදේශීය මත්පැන් තොගයක් සමඟ පුද්ගලයෙකු අත්අඩංගුවට ගත් බව පොලීස් මාධ්‍ය ප්‍රකාශක කාර්යාලය පවසයි. ඊයේ(22) දහවල් 1ට පමණ පොලිස් මත්ද්‍රව්‍ය කාර්යාංශයට ලැබුණු තොරතුරක් මත කොටහේන පොලිස් වසමේ කේ.සී.සිරිල්.සී.පෙරේරා මාවත ප්‍රදේශයේ දී පොලිස් මත්ද්‍රව්‍ය කාර්යාංශයේ නිලධාරීන් විසින් මෙම අත්අඩංගුවට ගැනීම සිදුව ඇත. මෙම විදේශ මත්පැන් තොගයේ ෂැම්පේන් සහ වයින් බෝතල් 15,431 ක් තිබි ඇත. මෙම මිල අධික විදේශීය මත්පැන් තොගයේ මුළු වටිනාකම රුපියල් කෝටි 05 කට ආසන්න බව තහවුරු වී ඇත. සැකකරු වයස අවුරුදු 44 ක් වු ආර්.ඒ.ද මාවත, කොළඹ 3 ප්‍රදේශයේ පදිංචිකරුවෙකි. සැකකරු පොලිස් ඇප මත මුදා හැර ඇති අතර පොලිස් මත්ද්‍රව්‍ය කාර්යාංශය වැඩිදුර විමර්ශන පවත්වා ගෙන යනු ලබයි.", "URL": "https://sinhala.adaderana.lk/news.php?nid=86210", "Category": null, "Parent URL": null}