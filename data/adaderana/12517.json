{"Source": "Adaderana", "Timestamp": "December 1, 2010 07:19 am", "Headline": "හොර රූපවාහිනියක් පවත්වාගෙන ගියාට 50,000 ක් දඩ", "News Content": "ශ්‍රී ලංකා රූපවාහිනී පනත උල්ලංඝණය කරමින් නීති වි‍රෝධී ලෙස කේබල් රූපවාහිනී ආයතනයක් පවත්වාගෙන ගිය පුද්ගලයෙකුට කොළඹ ම‍හේස්ත්‍රාත් අධිකරණය විසින් රු.50,000 ක දඩ මුදලක් නියම කර තිබේ. විත්තිකරු බම්බලපිටිය ප්‍රදේශයේ පදිංචිකරුවෙකු වන අතර රූපවාහිනී ආයතනය පවත්වාගෙන ගොස් ඇත්තේ කොළඹ ජම්පටාවීදියේය. ශ්‍රී රූපවාහිනී පනත හා විදුලි සංදේශ නියාමන කොමිෂන් සභා පනත උල්ලංඝණය කරමින් සැකකරු විසින් මෙම රූපවාහිනී ආයතනය පවත්වාගෙන ගොස් ඇති බවට සැකකරුට එරෙහිව අධිකරණයට චෝදනා ගොනුකර තිබිණි. දඩමුදල නොගෙවන්නේනම් විත්තිකරුට මාස 3 ක සිරදඬුවමක් නියම කරන බවද කොළඹ මහේස්ත්‍රාත් අධිකරණය විසින් වැඩිදුරටත් නියෝග කර ඇත.", "URL": "https://sinhala.adaderana.lk/news.php?nid=12517", "Category": null, "Parent URL": null}