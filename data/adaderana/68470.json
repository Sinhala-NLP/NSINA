{"Source": "Adaderana", "Timestamp": "January 23, 2017 05:08 pm", "Headline": "  ගොන් පොර තහනමට රට පුරා විරෝධයක් ", "News Content": "ජල්ලිකට්ටු නමින් ඉන්දියාවේ හැදින්වෙන ගොන් පොර කී‍්‍රඩාව තහනම් කිරීමට විරෝධය පළ කරමින් ඊයේ (22) සහ අද (23) දිනයේ ඉන්දි‍යාවේ - තමිල්නාඩු ප්‍රාන්තයේ, චෙන්නායිහි විරෝධතා ව්‍යාපාර පැවැත්වුණි.ඊට විරෝධය පළ කරමින් විරෝධතාකරුවන් ඉන්දියාවේ - චෙන්නායි, අයිස්හවුස් ප්‍රදේශයේ පොලීසිය ගිනි තබා වීනාශ කර ඇති බවද ඉන්දීය මාධ්‍ය වාර්තා කරයි.ජල්ලිකට්ටු හෙවත් ගොන් පොර කී‍්‍රඩාව තෛයිපොංගල් දිනයට පසු දින පවත්වන වන හින්දු ජනතාවගේ සාම්ප‍්‍රදායික ක්‍රීඩාවකි.එහිදී ගොනුන් කුලප්පු කර ගොනුන් සමග පොරබැඳ එම සතුන් මෙල්ල කිරීම මෙම කී‍්‍රඩාවේදී සිදුවෙයි. එහිදී ඇතැම් පුද්ගලයින් ජීවිතක්‍ෂයටද පත්ව ඇති බව ඉන්දීය මාධ්‍ය වාර්තා කළේය.ඉන්දියාවේ සත්ත්ව හිංසනයට එරෙහි සංවිධාන කිහිපයක් ගොණුකළ පෙත්සමක් සලකා බැලීමෙන් අනතුරුව එරට මහාධිකරණය මෙම තහනම් නියෝගය නිකුත් කළේය.මේ අතර ජල්ලිකට්ටු නමින් ඉන්දියාවේ හැදින්වෙන ගොන් පොර කී‍්‍රඩාව තමිල්නාඩු ප‍්‍රාන්තයේ තහනම් කිරීමට විරෝධය පළ කරමින් කොළඹ, ති‍්‍රකුණාමලය, යාපනය සහ හැටන් නගරයේ ඊයේ(22) දිනයේද උද්ඝෝෂණ පැවැත්වුණි.ශ්‍රී ලංකාවේ පැවති උද්ඝෝෂණවලට එක්වූවන් පවසන්නේ මෙම කී‍්‍රඩාව සත්ව හිංසනයක් නොව පාරම්පරික ජන කී‍්‍රඩාවක් බවයි.එබැවින් කී‍්‍රඩාව තහනම් කරමින් පැනවූ නියෝගය ඉවත් කරන ලෙසටයි ඔවුන් ඉල්ලා සිටියි.", "URL": "https://sinhala.adaderana.lk/news.php?nid=68470", "Category": null, "Parent URL": null}