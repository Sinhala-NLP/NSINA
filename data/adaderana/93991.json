{"Source": "Adaderana", "Timestamp": "August 7, 2018 02:44 pm", "Headline": "කථානායක අද තැපැල් පෙට්ටියක් වෙලා", "News Content": "විරුද්ධ පක්ෂයේ නීත්‍යානුකූල අයිතිය සුරක්ෂිත කිරීමේ වගකීම පැවරී ඇත්තේ කථානායකවරයා මිස එක්සත් ජනතා නිදහස් සංධානයේ ලේකම්වරයාට නොවන බව ශ්‍රී ලංකා පොදුජන පෙරමුණේ සභාපති මහාචාර්ය ජී.එල්.පීරිස් මහතා පවසයි. අද(07) කොළඹ පැවති මාධ්‍ය හමුවකට එක් වෙමින් ඒ මහතා මේ බව කියා සිටියේය. විරුද්ධ පක්ෂයේ නීත්‍යානුකූල අයිතිය සුරක්ෂිත කිරීමේ වගකීම සම්පුර්ණයෙන් කථානායකවරයා විසින් පැහැර හැර ඇති බව ඒ මහතා පෙන්වා දෙයි. මේ අතර කථාන කරු ජයසූරිය මහතා අද තැපැල් පෙට්ටියක් බවට පත්වී ඇති බව මහාචාර්ය ජී.එල්.පීරිස් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=93991", "Category": null, "Parent URL": null}