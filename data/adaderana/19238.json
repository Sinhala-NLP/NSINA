{"Source": "Adaderana", "Timestamp": "October 9, 2011 09:39 am", "Headline": "රත්නපුර වැඩිම මනාප කපිලට -ගාල්ල මෙත්සිරිට", "News Content": "පළාත් පාලන ඡන්ද විමසීමට අදාළව රත්නපුර සහ ගාල්ල මහ නගර සභාවලට අයත් මනාප ඡන්ද ප්‍රතිඵල නිකුත් වී තිබේ. රත්නපුර මහ නගර සභාවේ කපිල් වික්‍රමනාත් මහතා ඡන්ද 5272ක් ලබා ගනිමින් එක්සත් ජනතා නිදහස් සන්ධානයෙන් පෙරමුණට පත්ව සිටියි. නිලන්ත රොෂාන් මහතා ඡන්ද 4706ක් ද, සි.ජයසිංහ මහතා ඡන්ද 4159 ක් ද ලබා සිටියි. එක්සත් ජාතික පක්ෂයෙන් ලක්ෂ්මන් මුණසිංහ මහතා ඡන්ද 4406ක් ලබා ඇති අතර සාරංග විතානගේ මහතා ඡන්ද 2954ක් ලබා ගැනීමට සමත් විය. සමීර විරකෝන් මහතා ලබා ඇති ඡන්ද සංඛ්‍යාව 1445 කි. ගාල්ල මහ නගර සභාවේ වැඩිම මනාප ඡන්ද සංඛ්‍යාවක් හිමිකරගෙන ඇත්තේ එක්සත් ජනතා නිදහස් සන්ධානයෙන් තරග කළ මෙත්සිරි ද සිල්වා මහතාය. ඔහු මනාප ඡන්ද 10780ක් ලබා සිටියි. කැළුම් සෙනවිරත්න මහතා මනාප ඡන්ද 7100 ක් ලබා ගනිමින් එම පක්ෂයේ දෙවන ස්ථානයට පත්ව සිටියි. එක්සත් ජාතික පක්ෂයේ මොහොමඩ් ලතීෆ් ලබාගත් ඡන්ද සංඛ්‍යාව 6958 කි.", "URL": "https://sinhala.adaderana.lk/news.php?nid=19238", "Category": null, "Parent URL": null}