{"Source": "Adaderana", "Timestamp": "September 13, 2012 10:33 am", "Headline": "පැය 24 ට 317 ක් අල්ලයි", "News Content": "ඊයේ (12) උදෑසන 6.00 න් අවසන් වූ පැය 24 තුළ බීමත් රියදුරන් 317 දෙනෙකු අත්අඩංගුවට ගෙන තිබේ. දිවයින පුරා සිදුකළ වැටලීම්වලින් මෙම පුද්ගලයින් අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා සඳහන් ‍කළේය. අත්අඩංගුවට ගත් රියදුරන්ගෙන් 268 දෙනෙකු ත්‍රීරෝද රථ සහ යතුරු පැදි ධාවනය කළ පුද්ගලයින් බව සඳහන්ය. පෞද්ගලික මගී ප්‍රවාහන බස් රථයක් බීමත්ව පැදවූ රියදුරෙකු ද අත්අඩංගුවට ගත් බව අජිත් රෝහණ මහතා පැවසීය. ඉදිරියේ දී ද දිවයින පුරා අඛණ්ඩව බීමත් රියදුරන් අත්අඩංගුවට ගැනීමේ වැටලීම් සිදු කරන බව අජිත් රෝහණ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=27369", "Category": null, "Parent URL": null}