{"Source": "Adaderana", "Timestamp": "July 20, 2016 01:34 pm", "Headline": "යාපනය රැඳවියන්‍ දෙවන දිනටත් උපවාසයේ", "News Content": "යාපනය බන්ධනාගාරයේ රැඳවියන් පිරිසක් ආරම්භ කර ඇති උපවාසය දෙවන දිනටත් ක්‍රියාත්මක කර තිබේ. මත්ද්‍රව්‍ය විකිණීම සහ මත්ද්‍රව්‍ය භාවිත කිරීම පිළිබඳ චෝදනාවලට බන්ධනාගාර ගත කර සිටින රැඳවියන් 18 දෙනෙකු ඊයේ දිනයේ සිට ආහාර වර්ජනය කරමින් උපවාසයක නිරතව සිටී. තමන්ට කඩිනමින් ඇප ලබාදෙන ලෙස ඉල්ලමින් මෙම රැඳවියන් උපවාසයේ නිරත වි සිටින බව බන්ධනාගාර දෙපාර්තමේන්තුව සඳහන් කළේය. දීර්ඝ කාලයක් බන්ධනාගාර ගතව සිටින මෙම සිරකරුවන් වෙනුවෙන් ඇප ලබාදීම අධිකරණය ප්‍රතික්ෂේප කර ඇති බව සඳහන්ය. රැඳවියන් ආරම්භ කර ඇති උපවාසය හේතුවෙන් බන්ධනාගාරය අවට ආරක්ෂාව ද තර කර ඇත.", "URL": "https://sinhala.adaderana.lk/news.php?nid=62257", "Category": null, "Parent URL": null}