{"Source": "Adaderana", "Timestamp": "December 6, 2013 08:08 am", "Headline": "අවුරුදු 15 දැරියට අතවර කළැයි පෙම්වතා මාට්ටු", "News Content": "වයස අවුරුදු 15 ක බාල වයස්කාර දැරියක් මව්පිය බාරකාරත්වයෙන් පැහැර ගෙන ගොස් දුෂණය කළ බව කියන සැකකරුවෙකු අත්අඩංගුවට ගෙන ඇති බව වෙන්නප්පුව පොලීසිය පවසයි. අපහරණයට ලක්ව ඇත්තේ වෙන්නප්පුව - ආදම් හන්දියේ උළු කර්මාන්ත ශාලාවක කම්කරු නිවසක පදිංචිව සිටි දැරියක් බව අප වාර්තාකරු කියයි. අත්අඩංගුවට ගෙන ඇත්තේ 20 හැවිරිදි සැකකරුවෙකි. තම දියණිය අතුරුදහන්වී ඇති බවට දැරියගේ මව්පියන් විසින් කරන ලද පැමිණිල්ලකට අනුව පොලීසිය විසින් පරීක්ෂණ ආරම්භ කර තිබේ. ඒ අනූව සැකකරු සහ දැරිවිය කොස්වත්ත පොලිස් වසමේ පොතුවටවන ප්‍රදේශයේ නිවසක සිටියදී පොලීසිය විසින් අත්අඩංගුවට ගෙන ඇත. සැකකරු සමග තමන් සතියක පමණ කාලයක් පෙම්වතුන් ලෙස ඇසුරු කළ බවත්,ඉන් පසුව සැකකරුගේ ඉල්ලීම පරිදි ඔහු සමග ගිය බවත් දැරිය පොලීසියට පවසා ඇති බව අප වාර්තාකරු කියයි. සැකකරු තමාව කැඳවාගෙන ගිය දිනයේ සිට පොලිස් අත්අඩංගුවට පත්වන තුරු ඔහු තමන් සමග අඹු - සැමියන් ලෙස ගත කළ බවද ඇය පොලීසිය හමුවේ වැඩිදුරටත් පවසා ඇති බව හෙතෙම පවසයි. වෛද්‍ය පරීක්ෂණයක් සඳහා දැරිවිය මාරවිල මුලික රෝහලට යොමු කර ඇත. සැකකරු මාරවිල දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39361", "Category": null, "Parent URL": null}