{"Source": "Adaderana", "Timestamp": "August 11, 2018 11:34 am", "Headline": "දුම්රිය සේවකයිට විසඳුම් දෙන හැටි දුමින්ද කියයි", "News Content": "දුම්රිය වෘත්තිය සමිති සමඟ සාකච්ඡා කර සාධාරණ විසදුමක් ලබා දීමට රජය සූදානම් බව අමාත්‍ය දුමින්ද දිසානායක මහතා පවසයි. අනුරාධපුර ප්‍රදේශයේ පැවති වැඩසටහනකින් අනතුරුව මාධ්‍යවේදින් නැගු ප්‍රශ්න වෙත පිළිතුරු ලබාදෙමින් අමාත්‍යවරයා මේ බව සඳහන් කළේය. දුම්රිය සේවකයින්ට වැටුපේ ගැටළුවක් නොමැති බවත් ඔවුන්ට ඇත්තේ තම නිලතලයේ ගැටළු කිහිපයක් බවත් අමාත්‍යවරයා පැවසීය. එම ගැටළු විසදා දීමට රජය සුදානම් බවත් මහජනතාව පිඩාවට ලක් නොකොට නැවත සේවය සඳයා පැමිනෙන බවටත් අමාත්‍යවරයා දුම්රිය සේවකයින්ගෙන් ඉල්ලා සිටියේය.", "URL": "https://sinhala.adaderana.lk/news.php?nid=94238", "Category": null, "Parent URL": null}