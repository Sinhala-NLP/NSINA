{"Source": "Adaderana", "Timestamp": "December 16, 2011 10:24 am", "Headline": "වෑන් රියක් පෙරළී තිදෙනෙකුට තුවාලයි", "News Content": "පුත්තලම - හලාවත ප්‍රධාන මාර්ගයේ මදුරන්කුලිය ප්‍රදේශයේ දී අද(16) අලුයම සිදුවූ රිය අනතුරකින් පුද්ගලයින් තිදෙනෙකු තුවාල ලබා තිබේ. ඔවුන් පුත්තලම මූලික රෝහල වෙත ඇතුළත් කර ඇති බව මුන්දලම පොලිසිය පවසයි. වෑන් රථයක් මහා මාර්ගයේ පෙරළීයාමෙන් අනතුර සිදුව ඇති බව සඳහන්ය. සිද්ධියෙන් තුවාල ලැබූ තිදෙනාගෙන් එක් අයෙකුගේ තත්ත්වය බරපතල බව රෝහල් ආරංචි මාර්ග පවසයි. රියදුරුට නින්ද යාම හේතුවෙන් අනතුර සිදුව ඇති බවට පොලිසිය සැක පළ කරයි.", "URL": "https://sinhala.adaderana.lk/news.php?nid=20727", "Category": null, "Parent URL": null}