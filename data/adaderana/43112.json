{"Source": "Adaderana", "Timestamp": "May 10, 2014 12:16 pm", "Headline": "ලාංකික ධීවරයින් 31ක් ඉන්දීය අත්අඩංගුවේ", "News Content": "මුහුදු සීමා උල්ලංඝණය කිරිම හේතුවෙන් මෙරට ධීවරයින් 31 දෙනෙකු ආන්ද්‍රා ප්‍රදේශයේදි අත්අඩංගුවට ගෙන තිබේ. ඉන්දිය වෙරළාරක්ෂක බලකාය විසින් මෙම ධිවරයින් අත්අඩංගුවට ගෙන ඇති අතර ඔවුන්ගේ ධිවර යාත්‍රා 05ක් ද එම බලකාය බාරයට ගෙන තිබේ. මෙම ධීවරයින් මාතර දෙවුන්දර ප්‍රදේශයෙන් මුහුදු ගොස් ඇති බව වාර්තා වෙයි. අදාළ අත්අඩංගුවට ගැනීම සම්බන්ධයෙන් ආන්ද්‍රා ප්‍රදේශයේ බලධාරින් මෙරට ධිවර අමාත්‍යංශය වෙත දැනුම් දී තිබේ. අත්අඩංගුවට ගත් මෙම ධිවරයින් බේරාගැනීම සඳහා මාස දෙකක පමණ කාලයක් ගතවනු ඇති බව වාර්තා වෙයි. මෙයට හේතුවී ඇත්තේ ආන්ද්‍රා ප්‍ර දේශයේ බලධාරින් සමඟ ධිවරයින් බේරාගැනීමට කෙතරම් සාකච්ඡා පැවැත්වුවද අදාළ නීතිමය ක්‍රියාමාර්ග ගැනීමෙන් අනතුරුව මෙම පිරිස් නිදහස් කිරිමට ඔවුන් පියවර ගැනීමය.", "URL": "https://sinhala.adaderana.lk/news.php?nid=43112", "Category": null, "Parent URL": null}