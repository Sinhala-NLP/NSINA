{"Source": "Adaderana", "Timestamp": "February 15, 2013 01:07 pm", "Headline": " මොබිටෙල් Cash Bonanza  දිනුම් ඇදීමෙන් රුපියල් මිලියන 3.3 ක මූල්‍යමය ත්‍යාග", "News Content": "ඡායා රූ- මොබිටෙල්හි නීති සහ නියාමන කටයුතු පිළිබඳ ජ්‍යෙෂ්ඨ සාමන්‍යාධිකාරී නාමල් රත්නායක මහතා (දකුණේ සිට දෙවන ස්ථානය) ලක්ෂ 5ක මුදලක් සඳහා වන චෙක්පත කේ. බී. ආර්. දමයන්ති මහත්මිය (වම) වෙත පිරිනමන අයුරු. මොබිටෙල්හි පද්ධති සංවර්ධනය පිළිබඳ සාමාන්‍යාධිකාරී ඉන්ද්‍රජිත් ජයසේකර මහතාද (දකුණ) ඡායාරූපයේ සිටියි. Cash Bonanza නමින් මොබිටෙල් ආයතනය, මොබිටෙල් පෙරගෙවුම් පාරිභෝගිකයන් වෙත හඳුන්වාඳුන් වැඩසටහනෙහි තෙවන දිනුම් ඇදීමෙන් පෙරගෙවුම් පාරිභෝගිකයන් 60කට අධික පිරිසකට මූල්‍යමය ත්‍යාග හිමිවිය. මෙම තෙවන සතියේ දිනුම් ඇදීම තුළින් උපුල්දෙනියේ පදිංචි කේ. බී. ආර්. දමයන්ති මහත්මිය රුපියල් 500,000 ක සුපිරි ත්‍යාගය දිනාගැනීමට සමත්විය. එමෙන්ම මෙම දිනුම් ඇදීමෙන් හෝමාගම පදිංචි ආර්. සමරසිංහ මහත්මිය රුපියල් 200,000 ක මූල්‍යමය ත්‍යාගයක් හිමිකරගැනීම ද තවත් එක් විශේෂත්වයකි. තෙවන දිනුම් ඇදීමෙන් 500,000 ක සුපිරි ත්‍යාගය දිනාගත් උපුල්දෙනියේ පදිංචි කේ. බී. ආර්. දමයන්ති මහත්මිය මෙසේ සිය අදහස් පළ කළාය, ‘‘මම ලක්ෂ පහක මුදලක් ජයග‍්‍රහණය කළායි දැනුම් දුන් විට ඒක මට අදහගන්නත් බැරිවුණා. මෙආකාරයෙන් දිනුම් ඇදීම් සංවිධානය කරමින් මූල්‍යමය ත්‍යාග පිරිනැමීමට මොබිටෙල් ආයතනය කටයුතු කිරීම පිළිබඳ මම ඔවුන්ට ස්තුතිවන්ත වෙනවා. අනුරාධපුරයේ පිහිටි දුෂ්කර ප‍්‍රදේශවල ඉන්න අපට මෙවන් ජයග‍්‍රහණ සැබවින්ම සුවිශේෂී කරුණක්. මම මොබිටෙල් ආයතනයේ සේවා ලබාගන්නේ බොහෝ කාලයක සිට බව කිව යුතුයි. මම මොබිටෙල් පාරිභෝගිකයන්ට කියන්නේ වැඩි වැඩියෙන් රීලෝඩ් හෝ රීචාජ් කර Cash Bonanza තෑගි දිනාගැනීමේ අවස්ථා වැඩිකරගන්න කියලයි. මම රක්ෂණ සමාගමක අලෙවි විධායක නිලධාරිනියක්. ඇත්තෙන්ම ජංගම දුරකථනය මගේ වෘත්තිය ජීවිතයට අතිශයින්ම වැදගත්. මොබිටෙල් ආයතනය සතු තාක්ෂණය වගේම උසස් මට්ටමේ ආවරණයත් මගේ කටයුතු කරගන්න පහසු වටපිටාවක් නිර්මාණය කර දී තිබෙනවා.’’ Cash Bonanza වැඩසටහනෙහි පළමු, දෙවන සහ තෙවන සතිවල දිනුම් ඇදීම් අවසානය වන විට මොබිටෙල් පෙරගෙවුම් පාරිභෝගිකයන් 250කට අධික සංඛ්‍යාවකට, රුපියල් මිලියන 3.3කට ආසන්න මූල්‍ය ත්‍යාග හිමිකර දීමට මොබිටෙල් ආයතනය කටයුතු කර ඇත. 2013 ජනවාරි 01 වන දා ඇරඹුණු මෙම දිනුම් ඇදීම මෙම වසරේ මැයි මස 05 වනදා දක්වා පැවැත්වෙන අතර, මෙම දිනුම් ඇදීම මොබිටෙල් පෙර ගෙවුම් පාරිභෝගිකයන් උදෙසා දියත් කර තිබේ. Cash Bonanza දිනුම් ඇදීම යටතේ ඔබ විසින් ඔබගේ මොබිටෙල් පෙරගෙවුම් ගිණුමට එක් කර ගන්නා සෑම රුපියල් 50 කටම දිනුම් අවස්ථාව බැගින් හිමි වන අතර වැඩි වැඩියෙන් රීලෝඩ් හෝ රීචාජ් කරගැනීමෙන් දිනුම් අවස්ථා වැඩිකරගැනීමේ අවස්ථාව ද ඔබ වෙත හිමිවේ. ප‍්‍රවර්ධන කාලපරිච්ඡේදය තුළ Cash Bonanza දිනුම් ඇදීම සතිපතා සිදුකරන අතර මෙම වැඩසටහනෙහි අදාළ සතිය සඳහා වන ත්‍යාගය පිළිබඳ විස්තර #151# ඇමතීමෙන් දැනුවත් විය හැක. එමෙන්ම අදාළ දිනුම් ඇදීම පිළිබඳ තොරතුරු ද මෙහි අන්තර්ගත වීම තවත් විශේෂත්වයකි. ජයග‍්‍රහණ පිළිබඳව මොබිටෙල් පාරිභෝගික සේවා ඇමතුම වන 071 27 55 777 ඔස්සේ පමණක් ජයග‍්‍රාහකයන් වෙත දැනුම් දෙන අතරම තැපැල් මගින් ලිඛිතව දැනුම් දීමටද මොබිටෙල් ආයතනය කටයුතු කරනු ඇත. මෙම දිනුම් ඇදීම තුළින් ජයග‍්‍රාහකයන් වෙත පිරිනැමෙන ත්‍යාග සඳහා මොබිටෙල් ආයතනය කිසිදු අතිරේක අයකරගැනීමක් සිදු නොකරයි.", "URL": "https://sinhala.adaderana.lk/news.php?nid=31655", "Category": null, "Parent URL": null}