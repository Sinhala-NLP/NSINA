{"Source": "Adaderana", "Timestamp": "October 4, 2013 09:39 am", "Headline": "සම්බන්ධන් සහ ජනාධිපති අතර සාකච්ඡාවක් ", "News Content": "දෙමළ ජාතික සන්ධානයේ නායක ආර්. සම්බන්ධන් සහ ජනාධිපති මහින්ද රාජපක්ෂ මහතා අතර අද උදෑසන විශේෂ හමුවක් සිදුව තිබේ. එහිදී සාකච්ඡා වූ කරුණු සම්බන්ධයෙන් මෙතෙක් අනාවරණය වී නැත. උතුරු පළාත් සභාවේ අමාත්‍යධූර පිළිබඳ මෙතෙක් තීරණයකට පැමිණීමට දෙමළ ජාතික සන්ධානයට හැකියාවක් ලැබී නොමැති බව වාර්තා වේ. ඔවුන් දිවුරුම් දෙන ආකාරය සම්බන්ධයෙන් ද මේවන තෙක් එකඟතාවකට පැමිණ නැති බව සඳහන්ය. කෙසේ වුව ද වයඹ සහ මධ්‍යම පළාත් සභා වලට අදාළ ප්‍රධාන අමාත්‍යවරුන් ඇතුළු සෙසු අමාත්‍යවරුන් ඊයේ ජනාධිපතිවරයා ඉදිරියේ දිවුරුම් දී වැඩභාරගන්නා ලදී.", "URL": "https://sinhala.adaderana.lk/news.php?nid=37904", "Category": null, "Parent URL": null}