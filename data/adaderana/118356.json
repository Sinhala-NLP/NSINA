{"Source": "Adaderana", "Timestamp": "September 5, 2019 01:26 pm", "Headline": "කොල්ලුපිටියේ වැඩබිමකදී ඉන්දීය ජාතිකයින් 44ක් අත්අඩංගුවට", "News Content": "සංචාරක වීසා මත මෙරටට පැමිණ කොල්ලුපිටිය ප්‍රදේශයේ වැඩබිමක සේවය කරමින් සිටි ඉන්දිය ජාතිකයින් පිරිසක් ආගමන විගමණ දෙපාර්තමේන්තුව විසින් අත්අඩංගුවට ගෙන තිබේ. ආගමන විගමණ දෙපාර්තමේන්තුවේ නිළධාරින් පිරිසක් විසින් අද (05) උදෑසන සිදුකරන ලද මෙහෙයුමක දී ඉන්දිය ජාතිකයින් 44දෙනෙකු අත්ඩංගුවට ගත් බව ආගමන විගමණ දෙපාර්තමේන්තුව පැවසුවේය. වයස අවුරුදු 25 –50 අතර වියෙහි පසුවන ඔවුන් පසුගිය වසර කිහිපය තුළ සංචාරක වීසා මත පැමිණ නීති විරෝධිව මෙරට රැදී සිට ඇති බව සදහන්. අත්අඩංගුවට ගත් සැකකරුවන් 44 දෙනා ප්‍රකාශ සටහන් කර ගැනීමෙන් අනතුරුව මිරිහාන රැදවුම් කදවුර වෙත යොමුකිරිමට කටයුතු කරන බව ආගමන විගමණ දෙපාර්තමේන්තුව සදහන් කළේය.", "URL": "https://sinhala.adaderana.lk/news.php?nid=118356", "Category": null, "Parent URL": null}