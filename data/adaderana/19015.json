{"Source": "Adaderana", "Timestamp": "September 28, 2011 11:32 am", "Headline": "මාළඹේ හොරයිසන් කැම්පස් සඳහා අයදුම්පත් කැඳවයි", "News Content": "විශ්ව විද්‍යාල ප්‍රතිපාදන කොමිසමේ අනුමැතිය ලත් ඉන්දියාවේ කර්ණාටක විශ්ව විද්‍යාලයේ අධ්‍යාපන සහකාර ආයතනයක් වන මාළඹේ හොරයිසන් කැම්පස් ජාත්‍යන්තරව පිළිගත් ගුරු පුහුණු සහ මනෝ විද්‍යා පාඨමාලා නියමිත ප්‍රමිතියෙන් යුතුව පවත්වාගෙන යන පෞද්ගලික උසස් අධ්‍යාපන ආයතනයකි. එය රජයේ තෘතීය හා වෘත්තීය අධ්‍යාපන කොමිෂන් සභාවේ (PO /0498) යන අංකය යටතේ අනුමැතිය ලබා ඇති අතර ආයෝජන මණ්ඩලයේද අනුමත ආයතනයකි. ඉතා ගුණාත්මක අධ්‍යාපනයක් තුළින් පරිපූර්ණ ගුරු පරපුරක් ශ්‍රී ලංකාවට දායාද කිරිමේ අරමුණ පෙරදැරි කර ගනිමින් ඇරඹුණු මාළඹේ හොරයිසන් කැම්පස්හි පළමු කණ්ඩායම සිසුන් 75 දෙනෙකුගෙන් සමන්විත විය. ඔවුන් සියලුදෙනා මේ වන විට ඉංග්‍රීසි මාධ්‍යයෙන් සාර්ථකව සිය අධ්‍යාපන කටයුතු සිදුකරයි. පෙර පාසල් ඩිප්ලෝමා පාඨමාලාවක්, වසර දෙකක ප්‍රාථමික සහ ද්විතීක ගුරු පුහුණු ඩිප්ලෝමා පාඨමාලා, මෙන්ම ගුරු පුහුණු උපාධි පාඨමාලා ද මාළඹේ හොරයිසන් කැම්පස් හිදී පැවත්වේ. විදේශ විශ්ව විද්‍යාල ආචාර්ය, මහාචාර්යවරුන් විසින් මෙහි දේශන මෙහෙයවන අතර අංශ ප්‍රධානී ලෙස ශ්‍රී ලංකා විවෘත විශ්ව විද්‍යාලයේ හිටපු අංශ ප්‍රධානී ආර්. එම්. ප්‍රේමරත්න මහත්මිය කටයුතු කරයි. මාළඹේ හොරයිසන් කැම්පස් හි දෙවන කණ්ඩායම සඳහා අයදුම්පත් කැඳවීම ඔක්තෝම්බර් මස මුල් සතියේදී සිදුවන අතර සිසුන්ගේ පහසුව සඳහා විශේෂ පහසු ගෙවීමේ ක්‍රමයක් ද හදුන්වා දී තිබේ. ඒ පිළිබඳ වැඩිදුර තොරතුරු www .horaizoncampus.edu .lk වෙබ් අඩවියෙන් හෝ 011-2407777 සහ 071-2407777 දුරකථන අංක අමතා ලබා ගත හැකිය.", "URL": "https://sinhala.adaderana.lk/news.php?nid=19015", "Category": null, "Parent URL": null}