{"Source": "Adaderana", "Timestamp": "August 22, 2013 11:21 am", "Headline": "8 හැවිරිදි දැරිය ඝාතනය කළ සැකකරු අත්අඩංගුවට ", "News Content": "දියතලාව - ඇල්ලගම ප්‍රදේශයේ 8 හැවිරිදි දැරියක අපයෝජනය කර ඝාතනය කිරීමේ සිද්ධියට අදාළ සැකකරු අත්අඩංගුවට ගෙන තිබේ. දියතලාව - ජයමිණිපුර ප්‍රදේශයේ නිවසක සැඟව සිටියදී සැකකරු අත්අඩංගුවට ගත් බව දියතලාව පොලීසිය පවසයි. පසුගිය 18 වැනිදා රාත්‍රියේ සැකකරු විසින් අදාළ දැරිය නිවසින් රැගෙන ගොස් තිබූ අතර අපයෝජනය කර ඝාතනය කර තිබූ දැරියගේ මළ සිරුර පසුව සොයා ගනු ලැබුණි. සිද්ධියෙන් පසු සැකකරු ප්‍රදේශයෙන් පලාගොස් තිබූ අතර ඔහු අත්අඩංගුවට ගැනීම සඳහා පොලීසිය විශේෂ විමර්ශනයක් ආරම්භ කරන ලදී. ඒ අනුව ඊයේ(21) රාත්‍රියේ සැකකරු අත්අඩංගුවට ගැනීමට හැකිවූ බව දියතලාව පොලීසිය පවසයි. සිද්ධිය සම්බන්ධයෙන් සැකකරුගෙන් වැඩිදුර ප්‍රශ්න කිරීම් සිදුකරන බව පොලිසිය සඳහන් කරයි.", "URL": "https://sinhala.adaderana.lk/news.php?nid=36816", "Category": null, "Parent URL": null}