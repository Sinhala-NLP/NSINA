{"Source": "Adaderana", "Timestamp": "August 24, 2018 09:10 am", "Headline": "ගාමිණී සෙනරත් විශේෂ මහාධිකරණයට", "News Content": "බරපතළ මූල්‍ය වංචා පිළිබඳ නඩු විමර්ශනය සඳහා පිහිටුවනු ලැබූ ත්‍රිපුද්ගල විශේෂ මහාධිකරණ වෙත හිටපු ජනාධිපති කාර්ය මණ්ඩල ප්‍රධානී ගාමිණී සෙනරත් මහතා පැමිණ තිබේ. ඔහුට ඉකුත් රජය සමයේ ලිට්‍රෝ ගෑස් සමාගමට අයත් රුපියල් මිලියන 500ක මුදලක් සාවද්‍ය ආකාරයට පරිහරණය කළේ යැයි චෝදනා එල්ල වී තිබේ. බරපතළ මූල්‍ය වංචා පිළිබඳ නඩු විමර්ශනය සඳහා පිහිටුවනු ලැබූ ත්‍රිපුද්ගල විශේෂ මහාධිකරණයේ ප්‍රථම නඩු විභාගය ලෙස අද (24) මෙම නඩුව විභාග කිරීම නියමිතය.", "URL": "https://sinhala.adaderana.lk/news.php?nid=94928", "Category": null, "Parent URL": null}