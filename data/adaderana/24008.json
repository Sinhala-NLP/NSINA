{"Source": "Adaderana", "Timestamp": "May 4, 2012 10:21 am", "Headline": "තවත් රිය අනතුරු හතරක් හතර දෙනෙක් මරුට", "News Content": "අලූත්වල, බද්දේගම මාර්ගයේ වැලි බෝක්කුව අසලදී යතුරු පැදියක් අනතුරට ලක්වීමෙන් එක් අයෙකු මිය ගොස් තිබේ. අනතුරෙන් යතුරුපැදියේ ගමන් ගත් තවත් අයෙකුද තුවාල ලබා ඇති අතර ඔහු කරාපිටිය රෝහලේ ප‍්‍රතිකාර ලබයි. මියගිය පුද්ගලයා වාද්දුව, දෙල්දුව ප‍්‍රදේශයේ පදිංචිව සිටි අයෙකු බව මීටියාගොඩ පොලිසිය පවසයි. මේ අතර යාපනය, කන්කසන්තුරේ ප‍්‍රධාන මාර්ගයේ මල්ලාකම් ප‍්‍රදේශයේදී යුද හමුදා ට‍්‍රක්රථයක ගැටීමෙන් යතුරු පැදිකරුවෙකු මියගොස් තිබේ. ට‍්‍රක් රථයේ රියදුරු අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත මුදා හැර ඇති බව තෙලිප්පලේ පොලසිය කියා සිටියි. ලොරි රථයක් සහ යතුරු පැදියක් ගැටිමෙන් කොළඹ - නුවර ප‍්‍රධාන මාර්ගයේ නාපාගොඩ හංදියේ සිදුවු අනතුරකින් යතුරුපැදි කරුවෙකු මියගොස් තිබේ. කල්පිටිය, පාලවිය ප‍්‍රධාන මාර්ගයේ සේතපොල ප‍්‍රදේශයේදී ත‍්‍රී රෝද රථයක් මාර්ගයෙන් ඉවතට පැන සිදුවු අනතුරකින් එක් අයෙකු මියගොස් තවත් තිදෙනෙකු තුවාල ලබා තිබේ.", "URL": "https://sinhala.adaderana.lk/news.php?nid=24008", "Category": null, "Parent URL": null}