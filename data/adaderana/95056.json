{"Source": "Adaderana", "Timestamp": "August 26, 2018 02:50 pm", "Headline": "නිල මෙහෙවරට ගිය නිලධාරියා හෘදයාබාධයකින් මරුට", "News Content": "යාපනයේ පැවැත්වෙන නිල මෙහෙවර වැඩසටහනට සහභාගීවිම සදහා ගොස් සිටි රාජ්‍ය නිලධාරියෙකු හදිසියේ ඇති වූ හෘදයාබාධයක් හේතුවේන් මියගොස් තිබේ. තවත් නිලධාරින් කිහිපදෙනෙකු සමග යාපනය ප්‍රදේශයේ හෝටලයක නවාතැන් ගෙන සිට ගෙන ඇති එම පුද්ගලයා ඊයේ රාත්‍රීයේ හදිසියේ රෝගී වී ඇති බව සඳහන්ය. යාපනය රෝහලට ඇතුළත් කර ඇති ඔහු එහිදී මියගොස් තිබේ. මියගොස් ඇත්තේ ගම්පහ ප්‍රදේශයේ පදිංචිව සිටි 60 හැවිරිදි පුද්ගලයෙකු වන අතර ඔහු විදේශ සේවා නියුක්ති කාර්යාංශයට අනුයුක්තව රාජකාරි කළ අයෙකු බව පොලිසිය පැවසීය.", "URL": "https://sinhala.adaderana.lk/news.php?nid=95056", "Category": null, "Parent URL": null}