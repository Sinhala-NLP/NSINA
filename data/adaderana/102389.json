{"Source": "Adaderana", "Timestamp": "January 15, 2019 06:12 pm", "Headline": "එජාපෙ කිසි දිනක රට දෙකඩ වෙන්න ඉඩ තියන් නෑ", "News Content": "එක්සත් ජාතික පක්ෂය කිසිදු දිනක රට දෙකඩ වීම සඳහා ඉඩ නොතබන බව අධිකරණ අමාත්‍ය තලතා අතුකෝරාල මහත්මිය පවසයි. බලංගොඩ පැවති උත්සවයකට එක්වෙමින් අමාත්‍යවරිය මේ බව සඳහන් කළේය. සමහරු පන්සල ගිහින් එළියට ආව රනිල් වික්‍රමසිංහ රට බෙදන්න යන බව පවසන බව කියා සිටි අමාත්‍යවරිය තමා ඉන්නා තුරු කිසිවෙකුට රට බෙදීමට ඉඩක් නොමැති බව ද කියා සිටියේය. රනිල් වික්‍රමසිංහ මහතා 2002 වසරේ අගමැතිව සිටියදී ජාත්‍යන්තර අධිකරණයකට යෑම ප්‍රතික්ෂප කළ බවත්, ඒ හේතුව මත අද සිටින කිසිදු වරදකරුවෙකුට ජාත්‍යන්තරයේ දඬුවම් පැමිණවීමේ හැකියාව නොමැති බවද අමාත්‍යවරිය සඳහන් කළේය.", "URL": "https://sinhala.adaderana.lk/news.php?nid=102389", "Category": null, "Parent URL": null}