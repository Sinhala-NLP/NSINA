{"Source": "Adaderana", "Timestamp": "March 23, 2019 09:09 am", "Headline": "උතුරු කොරියාවට එරෙහි සම්බාධක ඉවතට?", "News Content": "උතුරු කොරියාවට එරෙහිව මෑතකදී පැනවූ සම්බාධක ඉවත් කරන බව අමෙරිකානු ජනාධිපති ඩොනල්ඩ් ට්‍රම්ප් ප්‍රකාශ කර ඇත. ට්විටර් පණිවුඩයක් මඟින් ඔහු ප්‍රකාශ කර ඇත්තේ උතුරු කොරියාවට එරෙහිව මීට පෙර පැනවූ සම්මාධකවලට අමතරව මෑතකදී පැනවූ මහා පරිමාන සම්බාධක ඉවත් කරන බවය. කෙසේවෙතත් උතුරු කොරියාවට එරෙහිව පනවා ඇති සම්බාධකවලින් ඉවත් කිරීමට නියමිත සම්බාධක පිළිබඳ නිශ්චිතව සඳහන් කර නොමැති බව විදෙස් මාධ්‍ය වාර්තා කරයි. උතුරු කොරියාවට පනවා ඇත සම්බාධක උල්ලංඝණය කරමින් කටයුතු කළ චීන නැව් සමාගම් දෙකක් අසාදු ලේඛනගත කිරීමට ද අමෙරිකාව මීට දින කිහිපයකට පෙර පියවර ගෙන තිබුණි.", "URL": "https://sinhala.adaderana.lk/news.php?nid=106594", "Category": null, "Parent URL": null}