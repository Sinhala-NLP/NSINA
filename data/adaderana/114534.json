{"Source": "Adaderana", "Timestamp": "July 19, 2019 09:10 pm", "Headline": "පොලිස් නිලධාරින් 31500කට එකවර උසස්වීම්", "News Content": "දීර්ඝ කාලයක සිට උසස්වීම් නොලැබු පොලිස් නිලධාරින් 31,500කට එකවර උසස්වීම් ලබාදීමට අවශ්‍ය කටයුතු සම්පාදනය කර ඇතැයි ජනාධිපති මෛත්‍රීපාල සිරිසේන මහතා පවසයි. ඒ පොලිස් දෙපාර්තමේන්තුවේ ජ්‍යෙෂ්ඨ නිලධාරින් සහ ජනාධිපතිවරයා අතර හමුවක් අද(19) පෙවරුවේ ජනාධිපති ලේකම් කාර්යාලයේදි පැවැති අවස්ථාවකදීය. දීර්ඝ කාලයක් පුරා උසස්වීම් නොලැබු පොලිස් කොස්තාපල් තනතුරේ සිට පොලිස් පරික්ෂක තනතුර දක්වා 31,500ක පමණ පිරිසකට කාණ්ඩ කිහිපයක් යටතේ එකවර බල පැවැත්වෙන පරිදි උසස්වීම් ක්‍රියාත්මක කිරීමට අවශ්‍ය මූලික කටයුතුද මේ වනවිට සිදුවෙමින් පවතින බව මෙහිදී අනාවරණය වුණි.", "URL": "https://sinhala.adaderana.lk/news.php?nid=114534", "Category": null, "Parent URL": null}