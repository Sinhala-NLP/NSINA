{"Source": "Adaderana", "Timestamp": "July 29, 2019 04:13 pm", "Headline": "සල්මන් රජුගේ සොහොයුරා අභාවප්‍රාප්ත වෙයි", "News Content": "සෞදි අරාබියානු රජු සල්මන් බින් අබ්දුලාසීස් අල්සාද්ගේ වැඩිමහල් සොහොයුරු බණ්ඩාර් බින් අබ්දුලාසීස් අල්සාද් අභාවප්‍රාප්ත වී තිබේ. දීර්ඝ කාලයක සිට පැවති රෝගි තත්ත්වයක් හේතුවෙන් ඔහු අභාවප්‍රාප්ත වී ඇති බව වාර්තා වේ. මිය යනවිට බණ්ඩාර් බින් අබ්දුලාසීස් 96 වන වියෙහි පසු විය. ඒ අනුව අවමංගල්‍ය කටයුතු මැකාහිදි සිදුකිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=115290", "Category": null, "Parent URL": null}