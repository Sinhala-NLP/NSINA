{"Source": "Adaderana", "Timestamp": "June 22, 2010 01:12 pm", "Headline": "අසමත් ශ්‍රී ලංකාව 22 න් 25 ට පනී", "News Content": "ලොව අසමත්ම රටවල් අතරින් 25 වැනි ස්ථානයට ශ්‍රී ලංකාව පත්වී තිබේ. 2009 වස‍රේ දී ශ්‍රී ලංකාව ලොව අසමත් රටවල් අතර 22 වැනි ස්ථානයට පත්ව තිබුණි. පසුගිය වසරට සාපේක්ෂව මෙම තත්ත්වය ප්‍රගතියක් බව අමෙරිකානු විදේශ ප්‍රතිපත්ති සඟරාව මීට අදාළව සිදුකළ සමීක්ෂණය මගින් අනාවරණය වී ඇත. මෙවර සමීක්ෂණයට අනුව ලොව රටවල් අතර වඩාත් සාර්ථකම සහ හිතකරම රට බවට නෝර්වේ රාජ්‍යය පත්ව ඇත. සෝමාලියාව‍ ලොව අසමත්ම රට බවට පත්ව තිබේ. ආර්ථික හා සමාජයීය දර්ශක පදනම් කරගනිමින් මෙම සමීක්ෂණය සිදුකළ බව අමෙරිකානු විදේශ ප්‍රතිපත්ති සඟරාව පවසයි.", "URL": "https://sinhala.adaderana.lk/news.php?nid=9156", "Category": null, "Parent URL": null}