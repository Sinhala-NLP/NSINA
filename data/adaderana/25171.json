{"Source": "Adaderana", "Timestamp": "June 20, 2012 09:06 am", "Headline": "ත්‍රිකුණාමලය ප්‍රදේශයේ මසුන් ඇල්ලීමට පනවා තිබූ කොන්දේසි ඉවතට", "News Content": "ත්‍රිකුණාලළය පිටත වරාය ප්‍රදේශයේ මසුන් මැරීම සඳහා ධීවරයින්ට පනවා තිබූ කොන්දේසි අද (20) සිට ඉවත් කිරීමට තීරණය කර තිබේ. ඒ අනුව මෙතෙක් ධීවර කටයුතුවලදී අවසර ලබා ගැනීම සහ පාස්පතක් ලබා ගැනීම සඳහා වූ අවශ්‍යතාවය නොමැති බව වාර්තා වේ. නැගෙනහිර පළාත් ආණ්ඩුකාර රියර් අද්මිරාල් මොහාන් විජේවික්‍රම මහතාගේ මැදිහත්වීමෙන් මෙම තීරණය ගෙන ඇත. එවැනි තොරතුරක් වාර්තා වී තිබුණ ද මෙතෙක් නිල වශයෙන් ඒ පිළිබඳ දැනුම් දීමක් සිදුකර නොමැති බව මේ සම්බන්ධයෙන් කළ විමසීමක දී නාවික හමුදා මාධ්‍ය ප්‍රකාශක කොමදෝරු කෝසල වර්ණකුලසූරිය මහතා සඳහන් කළේය.", "URL": "https://sinhala.adaderana.lk/news.php?nid=25171", "Category": null, "Parent URL": null}