{"Source": "Adaderana", "Timestamp": "January 24, 2010 01:32 pm", "Headline": "අර්ධ අවසන් පූර්ව තරගයේ ජය ශ්‍රී ලංකාවට", "News Content": "අවුරුදු 19න් පහළ ලෝක කුසලාන ක්‍රිකට් තරගාවලියේ අද පැවති අර්ධ අවසන් පූර්ව තරගයෙන් ජයලබාගැනීමට ශ්‍රී ලංකා කණ්ඩායම සමත්විය. ඒ දකුණු අප්‍රිකා කණ්ඩායම පරාජය කරමිනි. පළමුවෙන් පන්දුවට පහර දුන් ශ්‍රී ලංකා කණ්ඩායම පන්දුවාර 50 අවසානයේ කඩුළු 8ක් පමණක් දැවී ලකුණු 293ක් රැස් කර ගත් අතර විශිෂ්ඨ පිතිහරඹයක නිරත වූ භානුක රාජපක්ෂ ලකුණු 79 ක් ලබා ගැනීමට සමත් විය. ලකුණු 294 ක ඉලක්කයක් හඹා ගිය දකුණු අප්‍රිකානු කණ්ඩායමට පන්දුවාර 36 යි පන්දු 4 කදී සියලු දෙනා දැවී ලබා ගැනීමට හැකිවූයේ ලකුණු 145ක් පමණි. පන්දු යැවීමේදී ලකුණු 31 කට කඩුලු 4ක් දවා ගැනීමට චරිත් ජයම්පතිට හැකිවිය.", "URL": "https://sinhala.adaderana.lk/news.php?nid=6216", "Category": null, "Parent URL": null}