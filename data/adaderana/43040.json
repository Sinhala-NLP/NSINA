{"Source": "Adaderana", "Timestamp": "May 7, 2014 10:13 am", "Headline": "අලුත්ගම දුම්රිය අනතුරින් 6ක් ගෙදර", "News Content": "අලුත්ගම දුම්රිය අනතුර සම්බන්ධයෙන් අලුත්ගම දුම්රිය ස්ථානයේ ස්ථානාධිපතිවරුන් 2ක්, දුම්රිය රියදුරු, රියදුරු සහයක, දුම්රිය නියාමක හා උපනියාමක යන 6 දෙනෙකුගේ වැඩ තහනම් කර ඇති බව දුම්රිය පාලක මැදිරිය කියයි. ගාල්ල සිට කොළඹ බලා ධාවනය වෙමින් පැවති ඉන්ධන දුම්රියක් අලුත්ගමදී නවතා තිබූ දුම්රියක ගැටීමෙන් අද අලුයම පීලිපැනීමකට ලක්ව තිබුණි. ම එදුම්රිය අනතුරින් කිසිවෙකුටත් හානි නැතත් මුහුදුබඩ දුම්රිය මාර්ගයේ ධාවන කටයුතුවලට බාධා එල්ලවී ඇති බව දුම්රිය පාලක මැදිරිය කියා සිටියි. ඒ අනුව ගාල්ල අන්තයේ සිට පැමිණෙන දුම්රිය අම්බලන්ගොඩ දක්වාත්, කොළඹ සිට ධාවනය වන දුම්රිය අලුත්ගම දක්වාත් සීමා කිරීමට සිදුව ඇති බව දුම්රිය පාලක මැදිරිය සඳහන් කරයි. ඉකුත් සතියේ පොතුහැරදී දුම්රිය දෙකක් ගැටී සතියක් ගත වෙද්දී අද මෙම පුවත වාර්තා විය.", "URL": "https://sinhala.adaderana.lk/news.php?nid=43040", "Category": null, "Parent URL": null}