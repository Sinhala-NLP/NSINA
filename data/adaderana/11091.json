{"Source": "Adaderana", "Timestamp": "September 26, 2010 08:41 am", "Headline": "කම්කරු පක්ෂ මුල් පුටුව  එඩ් මිලිබෑන්ට", "News Content": "බ්‍රිතාන්‍ය කම්කරු පක්ෂයේ නව නායකත්වය සඳහා එඩ් මිලිබෑන් පත්කර තිබේ. හිටපු අග්‍රාමාත්‍ය ගෝඩ්න් බ්‍රවුන් කම්කරු පක්ෂයේ නායකත්වයෙන් ඉල්ලා අස්වීමත් සමග පුරප්පාඩු වූ තනතුර සඳහා මිලිබෑන් පත්කර ඇති බව වාර්තා වේ. ඊයේ පැවති කම්කරු පක්ෂයේ මහා සම්මේලනයේ දී මෙම පත්වීම සිදුකර ඇති බව සඳහන්ය. පක්ෂ නායකත්වය සඳහා එඩ් මිලිබෑන්ගේ වැඩිමහල් සහෝදරයා වන ඩේවිඩ් මිලිබෑන්ගේ නම ද යෝජනා වී ඇති අතර වට කිහිපයක් පැවති ඡන්ද විමසීමකින් අනතුරුව එඩ් මිලිබෑන් පක්ෂ නායකත්වය සඳහා තෝරාගෙන තිබේ. නව පරපුරට ගැළපෙන ආකාරයට සිය පක්ෂය සකස් කිරීම තම බලාපො‍රොත්තුව බව පක්ෂයේ නායකත්වය භාරගැනිමෙන් අනතුරුව අදහස් දැක්වූ එඩ් මිලිබෑන් පවසා ඇත.", "URL": "https://sinhala.adaderana.lk/news.php?nid=11091", "Category": null, "Parent URL": null}