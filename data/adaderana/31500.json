{"Source": "Adaderana", "Timestamp": "February 10, 2013 11:34 am", "Headline": "මහ කුම්බ් මේලා උත්සවය අදයි", "News Content": "වසර 144කට වරක් එළඹෙන මහ කුම්බ් මේලා උත්සවය සඳහා මිලියන 30ක පමණ හින්දු බැතිමතුන් ගංගා සහ යමුනා ගංගා වෙත පැමිණ තිබේ. දින ගණනාවක් පැවති අදාළ උත්සවයේ විශේෂිතම දිනය වන්නේ අද යි. සිය අකුසල්වලින් මිදීමත් මෝක්ෂය ලැබීමත් අරමුණු කරගනිමින් එම ජනතාව මෙම උත්සවයේ දී අදාළ ගංගාවල දියනෑම අද සිදුකරනු ලබයි. මිහිතලයේ විශාලතම මානව එකතුව ලෙස ද මෙම අවස්ථාව සැලකෙයි.", "URL": "https://sinhala.adaderana.lk/news.php?nid=31500", "Category": null, "Parent URL": null}