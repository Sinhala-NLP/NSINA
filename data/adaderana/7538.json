{"Source": "Adaderana", "Timestamp": "March 27, 2010 04:54 pm", "Headline": "හම්බන්තොට‍ වරායේ පළමු අදියර අගෝස්තු මාසයේ අවසන්", "News Content": "හම්බන්තොට‍ වරායේ පළමු අදියරේ ඉදිකිරීම් කටයුතු මේ වසරේ අගෝස්තු මාසය වන විට අවසන් කළ හැකි බව වරාය හා සිවිල් ගුවන් සේවා අමාත්‍ය චමල් රාජපක්ෂ මහතා පවසයි. ඒ සඳහා අමෙරිකානු ඩොලර් මිලියන 360 ක මුදලක් වැය වනු ඇති බව අමාත්‍යවරයා සඳහන් කරයි. පළමු අදියර අවසන් වීමත් සමග එම වරාය සඳහා පැමිණෙන පළමු නෞකාව නොවැම්බර් මාසය වන විට යාත්‍රා කරනු ඇති බවට වරාය හා සිවිල් ගුවන් සේවා අමාත්‍යාංශය විශ්වාසය පළ කරයි. එම නෞකාව මගින් රබර්, සීනී ඇතුළු මෙරට නිෂ්පාදිත අපනයනය කිරීමට හැකි වන බව අමාත්‍ය චමල් රාජපක්ෂ මහතා අවධාරණය කරයි.", "URL": "https://sinhala.adaderana.lk/news.php?nid=7538", "Category": null, "Parent URL": null}