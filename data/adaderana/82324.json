{"Source": "Adaderana", "Timestamp": "January 1, 2018 09:51 am", "Headline": "හලාවතින් පළමු පැමිණිල්ල එයි", "News Content": "හලාවත ප්‍රාදේශීය සභාවට ශ්‍රී ලංකා නිදහස් පක්ෂයෙන් තරඟ කරන අපේක්ෂිකාවක්ගේ නිවස ඉදිරිපිට සවි කර තිබූ ප්‍රචාරක පුවරුවකට ගිනි තබා විනාශ කිරීමේ සිද්ධියක් සම්බන්ධයෙන් විමර්ශන කටයුතු ආරම්භ කර ඇති බව හලාවත පොලීසිය කියයි. ජනවාරි මස 01 වැනිදා අළුයම 12.10 ට පමණ පැමිණි දෙදෙනෙකු විසින් තම නිවස ඉදිරිපිට සවි කර තිබූ ප්‍රචාරක පුවරුවට ගිනි තබා පලා ගිය බව හලාවත - තිඹිල්ල පදිංචි ප්‍රැන්සිස්කු හේවගේ සඳුනි උමේෂා සිල්වා යන අය පොලීසියට කර ඇති පැමිණිල්ලේ සඳහන් වෙයි. ප්‍රචාරක පුවරුවට ගිනි තබා විනාශ කළ දෙදෙනාව පැමිණිළිකාරිය හඳුනා ගෙන ඇති බව පොලීසිය පවසයි. සැකකරුවන් මෙතෙක් අත්අඩංගුවට ගෙන නොමැති අතර හලාවත පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=82324", "Category": null, "Parent URL": null}