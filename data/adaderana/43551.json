{"Source": "Adaderana", "Timestamp": "May 28, 2014 04:35 pm", "Headline": "තියුණු ආයුධයකින් පහරදී කතක් ඝාතනය කරයි ", "News Content": "නාරම්මල ප්‍රදේශයේ දී තියුණු ආයුධයකින් පහරදී කාන්තාවක ඝාතනය කර තිබේ. මිය ගිය කාන්තාව ඇලහිටියාව ප්‍රදේශයේ ගොවිපොළක කම්කරුවෙකු ලෙස සේවය කර ඇති අතර එහිදී එම ගොවිපළේ තවත් කම්කරුවෙකු සමඟ ඇතිවු බහින්බස්වීමක් මත මෙම පහරදීම සිදුව ඇති බව පොලිසිය සඳහන් කළේය. අදාළ ප්‍රහාරයෙන් තවත් පුද්ගලයෙකු තුවාල ලබා ඇති බව ද වාර්තා වෙයි. කෙසේ වෙතත් බරපතළ තුවාල ලැබු කාන්තාව කුරුණෑගල රෝහලට ඇතුළත් කිරීමේ දී මියගොස් ඇති බව පොලිසිය සඳහන් කළේය. මෙලෙස ඝාතනයට ලක්ව ඇත්තේ 23 හැවිරිදි දංගොල්ල ප්‍රදේශයේ පදිංචිකාරිනියක් බව සඳහන් වෙයි. සිද්ධිය සම්බන්ධයෙන් නාරම්මල පොලිසිය වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=43551", "Category": null, "Parent URL": null}