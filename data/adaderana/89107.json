{"Source": "Adaderana", "Timestamp": "May 14, 2018 11:12 pm", "Headline": " දේශපාලඥයින්ගේ උපදෙස් ක්‍රියාත්මක කරන්න රාජ්‍ය සේවකයින්  බැදී සිටිනවා", "News Content": "දේශපාලඥයින් විසින් ලබාදෙන උපදෙස් ක්‍රියාත්මක කිරීමට රාජ්‍ය සේවකයින් බැදී සිටින බව ස්වදේශ කටයුතු අමාත්‍ය වජිර අබේවර්ධන මහතා පවසයි. රාජ්‍ය ප්‍රතිපත්ති ක්‍රියාත්මක කිරීමට රාජ්‍ය සේවකයින් ආණ්ඩුක්‍රම ව්‍යවස්ථාවත් ආයතන සංග්‍රහයත් අනුව බැදී සිටින බව අමාත්‍යවරයා සඳහන් කළේය. මහියංගණය නව ප්‍රදේශීය ලේකම් කාර්යාල ගොඩනැගිල්ල සඳහා මුල්ගල තැබීමේ අවස්ථාවට එක්වෙමින් ස්වදේශ කටයුතු අමාත්‍ය වජිර අබේවර්ධන මහතා මේ බව සඳහන් කළේය.", "URL": "https://sinhala.adaderana.lk/news.php?nid=89107", "Category": null, "Parent URL": null}