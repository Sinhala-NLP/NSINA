{"Source": "Adaderana", "Timestamp": "May 6, 2019 11:51 am", "Headline": "ලෝක ශුරතා MotoGP සිව්වන අදියර ස්පාඤ්ඤයේදී", "News Content": "ලෝක ශුරතා මෝටර් ජී.පී යතුරු පැදි තරගාවලියේ සිව්වන අදියර ස්පාඤ්ඤයේදී පැවැත්වුණි. එම අදියරේ ශූරතාව හිමිකර ගත්තේ ස්පාඤ්ඤයේ මාක් මාකස් විසිනි. ස්පාඤ්ඤයේ ග්‍රෑන්ඩ් ප්‍රිමියෝ ධාවන පථයේ පැවති තරගයේ සමස්ත දුර ප්‍රමාණය කිලෝ මීටර 110යි දශම 6කි. එම දුර ප්‍රමාණය මිනිත්තු 41යි තත්පර 8කින් නිම කල ස්පාඤ්ඤයේ මාක් මාකස් ලෝක ශූරතා මෝටර් ජී.පී යතුරු පැදි තරගාවලියේ සිව්වන අදියර ජය ගත්තේය. දෙවන ස්ථානය හිමිකර ගත්තේ ස්පාඤ්ඤයේ ඇලෙක්ස් රින්ස් විසිනි. ස්පාඤ්ඤයේම මාවෙරික් විනාලෙස් සිව්වන අදියරේ තුන්වන ස්ථානය හිමිකර ගත්තේය. මෝටර් ජී.පී යතුරු පැදි තරගාවලියේ පස්වන අදියර මැයි මස 19 වැනිදා ප්‍රංශයේදී පැවැත්වීමට නියමිතය.", "URL": "https://sinhala.adaderana.lk/news.php?nid=109357", "Category": null, "Parent URL": null}