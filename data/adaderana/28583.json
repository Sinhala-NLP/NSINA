{"Source": "Adaderana", "Timestamp": "October 24, 2012 03:05 pm", "Headline": "කුවේටයේ අතරමං වූ 61 දිවයිනට", "News Content": "විදේශ රැකියා සඳහා ගොස් කුවේටයේ අතරමංව සිටි ශ‍්‍රී ලාංකිකයින් 61 ක් දෙනෙකු දිවයිනට පැමිණ තිබේ. අද (24) අලුයම මෙම පිරිස දිවයිනට පැමිණි බව අද දෙරණ ගුවන්තොටුපළ වාර්තාකරු සඳහන් කළේය. විවිධ හේතු මත කුවේටයේ අතරමංව සිටි මෙම පිරිස කුවේට් තානාපති කාර්යාලයේ රැඳී සිට තිබේ. ඒ අනුව රජය මගින් ගුවන් ටිකට්පත් ලබා දී අදාළ පිරිස මෙරටට ගෙන්වා ගැනීමට පියවර ගෙන ඇති බව සඳහන්ය. එලෙස දිවයිනට පැමිණි පිරිස අතර කාන්තාවන් 34 දෙනෙකු වන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=28583", "Category": null, "Parent URL": null}