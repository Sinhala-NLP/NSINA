{"Source": "Adaderana", "Timestamp": "August 15, 2010 09:08 am", "Headline": "තමිලනී ගැන නීතිපති උපදෙස් ", "News Content": "රිමාන්ඩ් භාරයේ පසු වන එල්.ටී.ටී.ඊ සංවිධානයේ කාන්තා දේශපාලන අංශයේ නායිකා තමිලනී සම්බන්ධයෙන් ගනු ලබන ඉදිරි ක්‍රියා මාර්ග සඳහා නීතිපතිවරයාගේ උපදෙස් ලබා ගැනීමට තීරණය කර තිබේ. පරීක්ෂණ මෙහෙයවන රහස් පොලිසිය මේ පිළිබඳව කොළඹ මහේස්ත්‍රාත් අධිකරණයට දැනුම් දෙනු ලැබීය. පසුගිය වන්නි යුද ගැටුම් අවසානයේ දී ආරක්ෂක අංශ වෙත භාර වූ සුබ්‍රමනියම් සිවගාමී හෙවත් තමිලිනි නැමැති එල්.ටී.ටී.ඊ සැකකාරියගෙන් රහස් පොලිසිය දීර්ඝ ලෙස ප්‍රශ්න කර ප්‍රකාශ සටහන් කර ගෙන තිබේ. එම සියලුම පරීක්ෂණ වාර්තා රහස් පොලිසිය විසින් නීතීමය ක්‍රියා මාර්ග තීරණය කිරීමට නීතීපතිවරයා වෙත ඉදිරිපත් කර ඇති බව සඳහන්ය. නීතීපතිවරයාගෙන් ලැබෙන උපදෙස් වලට අනුව මෙම සැකකාරියට එරෙහිව ඉදිරියේ දී නීතීමය ක්‍රියාමාර්ග ගන්නා බව රහස් පොලිසිය අධිකරණයට දැනුම් දෙනු ලැබීය.", "URL": "https://sinhala.adaderana.lk/news.php?nid=10239", "Category": null, "Parent URL": null}