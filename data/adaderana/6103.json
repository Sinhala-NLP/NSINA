{"Source": "Adaderana", "Timestamp": "January 18, 2010 01:09 pm", "Headline": "ශ්‍රීලාංකිකයෙකු ඕස්ට්‍රේලියවේදී අතුරුදහන්", "News Content": "සති තුනකට ඉහතදී ඔස්ට්‍රේලියාව බලා ගමන් ගත් ශ්‍රි ලාංකික සරණාගතයෙකු අතුරුදන් වී තිබේ. ඔහු සන්නිවේදන අපහසුතා පෙන්නුම් කරන රෝග තත්ත්වයක් වන ඔටිසම් නැමැති රෝගයෙන් පෙළෙන පුද්ගලයෙකු බව වාර්තා වේ. සිය ඥාතියෙකු සමග ඔස්ට්‍රේලියාවට පැමිණ ඇති අදාල සරණාගත තරුණයා ඔහු රැඳී සිටි නිවසින් ඊයේ පිටව ගොස් ඇති අතර රෝග තත්ත්වය හේතුවෙන් ඔහුට යළිත් සිය නිවස සොයා ගැනීමට‍ නොහැකි තත්ත්වයක් මතුවන්නට ඇති බවට ‍ඕස්ට්‍රේලියානු සහන සේවකයින් සැක පළ කරයි. කෙසේ වෙතත් අදාල තරුණයා සෙවිමේ කටයුතු තවදුරටත් සිදුකරන බව එරට සහන සේවකයින් පවසයි.", "URL": "https://sinhala.adaderana.lk/news.php?nid=6103", "Category": null, "Parent URL": null}