{"Source": "Adaderana", "Timestamp": "June 21, 2016 09:20 am", "Headline": "ඩොනල්ඩ් ට්‍රම්ප්ට අවධානමක්", "News Content": "අමෙරිකානු ජනාධිපති ධූර අපේක්ෂක ඩොනල්ඩ් ට්‍රම්ප්ගේ ප්‍රචාරක රැළියකදී ආරක්ෂක නිලධාරියෙකු සතුව තිබු ගිනි අවියක් පැහැර ගැනීමට උත්සාහ කළ පුද්ගලයෙකු අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ 19 හැවිරිදි මයිකල් ස්ටීවන් නමැති බ්‍රිතාන්‍ය ජාතිකයෙකු බව විදෙස් මාධ්‍ය වාර්තා කරයි. පසුගිය සෙනසුරාදා දිනයේ පැවති ඩොනල්ඩ් ට්‍රම්ප්ගේ ප්‍රචාරක රැළියක් අතර තුර දී මෙම සිදුවීම සිදුව තිබේ.අත්අඩංගුවට ගත් සැකකරු ආරක්ෂක නිලධාරියාගේ ගිනි අවිය පැහැරගෙන ඩොනල්ඩ් ට්‍රම්ප්ට වෙඩි තැබීමට උත්සාහ දරා ඇති බව වාර්තා වෙයි.මොහු වසර එකහමාරකට පෙර අමෙරිකාවට පැමිණ ඇති අතර එම කාලය තුළ ඩොනල්ඩ් ට්‍රම්ප් ඝාතනය කිරීමට සැළසුම් කර ඇති බවට තොරතුරු අනාවරණය වී තිබේ.", "URL": "https://sinhala.adaderana.lk/news.php?nid=61297", "Category": null, "Parent URL": null}