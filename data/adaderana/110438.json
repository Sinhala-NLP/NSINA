{"Source": "Adaderana", "Timestamp": "May 22, 2019 12:53 pm", "Headline": "තලෙයිබාන් ප්‍රහාරවලින් සටන්කාමීන් 13ක් ජීවිතක්ෂයට", "News Content": "ඇෆ්ගනිස්ථානයේ ප්‍රාන්ත 03 කට තලෙයිබාන් සටන්කාමීන් ඉලක්ක කර ගනිමින් එල්ල වූ ගුවන් ප්‍රහාරවලින් සටන්කාමීන් 13 දෙනෙකු මියගොස් ඇත. හෙල්මන්ඩ්, නන්ගහාර් හා හොස්ට් යන ප්‍රාන්තවලට එරට ආරක්ෂක අංශ විසින් ගුවන් ප්‍රහාර එල්ල කර ඇති බව විදෙස් මාධ්‍ය වාර්තා කළේය. ගුවන් ප්‍රහාරවලින් තවත් තලෙයිබාන් සටන්කාමීන් පිරිසක් තුවාල ලබා ඇත. කෙසේවෙතත් ගුවන් ප්‍රහාර සම්බන්ධයෙන් තලෙයිබාන් සටන්කාමීන් කිසිඳු ප්‍රතිචාරයක් දක්වා නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=110438", "Category": null, "Parent URL": null}