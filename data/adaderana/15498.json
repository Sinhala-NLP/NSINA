{"Source": "Adaderana", "Timestamp": "April 16, 2011 09:04 am", "Headline": "කෑගල්ලෙත් නායයෑම් අවදානමක්-නිවාස 5ක පිරිස් ඉවත්කෙරෙයි", "News Content": "කෑගල්ල දෙහිඕවිට ප්‍රදේශයේ නිවාස කිහිපයක් නායයාමේ අවදානමකට ලක්ව තිබේ. ජාතික ගොඩනැගිලි පර්යේෂණ ආයතනය ප්‍රකාශ කර සිටියේ එම ප්‍රදේශය පරීක්ෂා කිරීම සඳහා විශේෂ නිලධාරීන් පිරිසක් පිටත් කර හැර ඇති බවයි. එම ප්‍රදේශයේ අවදානමක් පවතින නිවාස 5ක පුද්ගලයින් එයින් ඉවත් කිරීමට ද මේ වන විට කටයුතු කර ඇති බව සඳහන්වේ. ජාතික ගොඩනැගිලි පර්යේෂණ ආයතනය ප්‍රකාශ කර සිටියේ දිවයිනේ තවත් ස්ථාන කිහිපයක පසුගිය දින වල සුළු සුළු නායයාමේ සිදුවීම් වාර්තා වී ඇති බවයි.", "URL": "https://sinhala.adaderana.lk/news.php?nid=15498", "Category": null, "Parent URL": null}