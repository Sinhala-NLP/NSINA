{"Source": "Adaderana", "Timestamp": "December 3, 2010 05:08 pm", "Headline": "ජනතා සේවකයින්ට පමණක් අමාත්‍යාංශය විවෘතයි -ඩිලාන් ", "News Content": "ජනතාව වෙනුවෙන් සේවය කරන සේවකයින්ට පමණක් තම අමාත්‍යාංශය විවෘත බව විදේශ රැකියා ප්‍රවර්ධන හා සුබ සාධන අමාත්‍ය ඩිලාන් පෙරේරා මහතා පවසයි. තමා මේ වන විට අමාත්‍යාංශයේ වපසරිය අධ්‍යයනය කරමින් සිටින බව අමාත්‍යවරයා සඳහන් කළේය. විදේශ රැකියා ප්‍රවර්ධන හා සුබ සාධන අමාත්‍යවරයා වශයෙන් වැඩ බාර ගැනීමෙන් අනතුරුව අද(03) පෙරවරුවේ පැවති උත්සවයේදී ඩිලාන් පෙරේරා මහතා මේ අදහස් පළ කළේය. විදේශ රැකියාවල නියුතු වූවන්ගේ සුබ සාධනය වෙනුවෙන් වැඩපිළිවෙල රැසක් ක්‍රියාවට නැංවීමට අපේක්ෂා කරන බව එහිදි ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=12580", "Category": null, "Parent URL": null}