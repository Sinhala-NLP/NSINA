{"Source": "Adaderana", "Timestamp": "February 17, 2017 11:57 am", "Headline": " වන්දි ලබා නොදුන් නිසා ආයෙත් ගමට ඇවිත්", "News Content": "මොරගහකන්ද ජලාශ ව්‍යාපෘතිය හේතුවෙන් ඉවත් කර තිබූ නාඋල, කබරව ගම්මානයේ පවුල් 17කට අයත් පුද්ගලයින් යළි සිය ගම්මානය වෙත පැමිණ තිබේ.පදිංචි ස්ථානවලින් තමන් ඉවත් කිරීමේදී වන්දි ලබා දෙන බවට බලධාරින් ප්‍රකාශ කළ ද මේ වන තෙක් වන්දි ලබා නොදීම හේතුවෙන් යළි සිය ගම්බිම් වෙත පැමිණීමට පියවර ගත් බව ඔවුන් පවසයි. මොරගහකන්ද ජලාශ ව්‍යාපෘතිය හේතුවෙන් මේ වන විට නාඋල, කබරව ගම්මානයේ බොහෝ ප්‍රදේශ ජලයෙන් යටවී ඇති අති අතර එහි ජලයෙන් යට නොවූ පාසලක මෙම පිරිස රැදී සිටින බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=69740", "Category": null, "Parent URL": null}