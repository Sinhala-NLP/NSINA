{"Source": "Adaderana", "Timestamp": "May 9, 2019 07:02 pm", "Headline": "වෙසක් නැතිව නිවෙන තොරණ", "News Content": "රටේ පවතින වත්මන් තත්ත්වය හේතුවෙන් එළැඹෙන වෙසක් උත්සවයේදී තොරණ ප්‍රදර්ශනය සිදුවන්නේ නැත. මින් වැඩිම බලපෑම තොරණ නිර්මාණ ශිල්පීන්ට එල්ල වී ඇත. සම්බුදු තෙමඟුල සිහිපත් කරමින් වෙසක් උත්සවය සැමරීමට ලෝකවාසී බෞද්ධ ජනතාව පෙළගැසෙන්නේ ආමිස සහ ප්‍රතිපත්ති පූජාවලට මූල්තැන දෙමිනි. බක් මහේ උත්සව අවසන් වනවාත් සමඟම ශ්‍රී ලාංකික බෞද්ධයින් වෙසක් මංගල්‍යය සැමරීමට සූදානම් වෙයි. නමුත් පසුගිය පාස්කු ඉරිදා සිදුවූ ත්‍රස්ත ප්‍රහාරයත් සමගම වෙසක් සැමරීම යම් මට්ටමකට සීමා වී ඇත. නමුත් මාස කිහිපයක් තිස්සේ වෙසන් සැරමීමට සුදානම් වූ තොරණ නිර්මාණ ශිල්පීන් ප්‍රකාශ කළේ පසුගිය කාලයේ සිදුවීම් සමඟ තොරණ ප්‍රදර්ශනය වෙන්නේ නැති බවත් නිදිවරාගෙන දුකින් කරපු නිර්මාණ ප්‍රදර්ශනය වෙන්නෙ නැතිකොට හිතට හරිම වේදනාවක් ඇති බවත් ප්‍රකාශ කර සිටියේය.", "URL": "https://sinhala.adaderana.lk/news.php?nid=109629", "Category": null, "Parent URL": null}