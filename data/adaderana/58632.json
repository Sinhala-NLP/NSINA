{"Source": "Adaderana", "Timestamp": "March 26, 2016 04:58 pm", "Headline": "දකුණු අධිවේගයේ වාහන ගැටුමක්", "News Content": "දක්ෂිණ අධිවේගී මාර්ගයේ වාහන 03ක් එකිනෙක ගැටීමෙන් අනතුරක් සිදුව තිබේ.අද දහවල් කුරුඳුගහහැතැක්ම 61 වන කිලෝමිටර් කණුව අසලදී මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.කුඩා ලොරි රථයක් මාර්ගයෙන් ඉවතට පැන අනතුරට ලක්ව ඇති අතර පිටුපසින් පැමිණි මෝටර් රථයක් සහ කැබ් රථයක් එම ස්ථානයේ නතර කර තිබේ.එම රථවලට පිටුපසින් පැමිණි වෑන් රථයක් කැබ් රථයේ ගැටී ඇති අතර කැබ් රථය මෝටර් රථයේ ගැටී ඇති බව පොලිසිය සඳහන් කළේය.අනතුරින් කුඩා ලොරි රථයේ රියදුරු සහ අනෙක් වාහනවල ගමන් කළ පුද්ගලයින් තිදෙනෙකු සුළු තුවාල ලබා ඇති බව සඳහන්ය.ඔවුන් ප්‍රතිකාර සඳහා ඇල්පිටිය සහ නාගොඩ රෝහල්වෙත ඇතුළත් කර තිබේ.", "URL": "https://sinhala.adaderana.lk/news.php?nid=58632", "Category": null, "Parent URL": null}