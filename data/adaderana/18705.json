{"Source": "Adaderana", "Timestamp": "September 14, 2011 08:48 am", "Headline": "රිසානා රට යැව්වාට තාමත් ඇප නෑ", "News Content": "සෞදි ආරාබියේ මරණ දඬුවම නියම වී සිටින රිසානා නෆීක් නැමැති කාන්තාව වි‍දේශගත කිරීම සඳහා ආධාර අනුබල දුන් බවට සැකපිට අත්අඩංගුවට ගත් සැකකරුවන් දෙදෙනාට ඇප ලබා දීම අධිකරණය මඟින් ප්‍රතික්ෂේප කර තිබේ. රහස් පොලිසිය අධිකරණයට වාර්තාවක් ඉදිරිපත් කරමින් සඳහන් කරනු ලැබුවේ සැකකරුවන් සම්බනධ පරීක්ෂණ අවසන් කර අදාළ වාර්තා නීතීපති වෙත යොමු කර ඇති බවයි. නීතීපති උපදෙස් මත සැකකරුවන්ට එරෙහිව චෝදනා ගොනු කිරීමට පියවර ගන්නා බව ද පොලිසිය අධිකරණයට දන්වා සිටින ලදී.. ඉදිරිපත් වූ කරුණු සලකා බැලූ අධිකරණය සැකකරුවන් ලබන 26 වැනිදා දක්වා රිමාන්ඩ් භාරයේ තැබීමට නියෝග කර තිබේ.", "URL": "https://sinhala.adaderana.lk/news.php?nid=18705", "Category": null, "Parent URL": null}