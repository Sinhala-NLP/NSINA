{"Source": "Adaderana", "Timestamp": "July 28, 2018 07:30 pm", "Headline": "උතුරේ ජනතාවගේ ප්‍රශ්නයට හොඳම විසඳුම සමතුලිත ආර්ථිකයක්", "News Content": "උතුරේ ජනතාවගේ ප්‍රශ්නයට දිය හැකි හොඳම විසදුම සමතුලිත ආර්ථිකයක් බිහිකිරීම බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. කඹුරුපිටිය, සපුගොඩ අද (28) පස්වරුවේ පැවති ආගමික උත්සවයකට එක්වීමෙන් අනතුරුව මාධ්‍යවේදීන් ඇසූ ප්‍රශ්න වලට පිළිතුරු දෙමින් ඔහු මේ බව සඳහන් කළේය. කඹුරුපිටිය, සපුගොඩ , ඉලංගම්ගොඩ රජමහා විහාරයේ ඇසළ පෙරහැර ආරම්භ කිරීම සඳහා සධාතුක කරඬුව තැන්පත් කිරීම අද පස්වරුවේ සිදුකෙරුණේ හිටපු ආරක්ෂක ලේකම් ගෝඨාභය රාජපක්ෂ මහතාගේ ප්‍රධානත්වයෙනි.", "URL": "https://sinhala.adaderana.lk/news.php?nid=93363", "Category": null, "Parent URL": null}