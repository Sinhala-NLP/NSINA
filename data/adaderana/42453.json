{"Source": "Adaderana", "Timestamp": "April 11, 2014 09:19 am", "Headline": "රිය අනතුරකින් අයෙක් මරුට", "News Content": "අනුරාධපුර - පාදෙණිය මාර්ගයේ පහල බලල්ල ප්‍රදේශයේ සිදුවු අනතුරකින් පුද්ගලයෙකු මියගොස් තිබේ. ත්‍රිරෝද රථයක් මාර්ගයෙන් ඉවතට පැන ප්‍රතිවිරුද්ධ දෙසින් පැමිණි යතුරුපැදියක ගැටීමෙන් අනතුර ඇත. අනතුරෙන් ත්‍රිරෝද රථ රියදුරු සහ තවත් කාන්තාවක් ද යතුරුපැදිකරු සහ පසුපැදිකරු ද තුවාල ලබා මහව රෝහලට ඇතුළත් කර තිබේ. ඊයේ පස්වරුවේ රෝහල් ගත කිරීමෙන් පසු මියගිය යතුරුපැදිකරු බළල්ල, පහල බළල්ල ප්‍රදේශයේ පදිංචිව සිටි 36 හැවිරිදි අයෙකු බව පොලිසිය සඳහන් කළේය. බරපතළ තුවාල ලැබු කාන්තාව වැඩිදුර ප්‍රතිකාර සඳහා කුරුණෑගල රෝහලට මාරු කර තිබේ.", "URL": "https://sinhala.adaderana.lk/news.php?nid=42453", "Category": null, "Parent URL": null}