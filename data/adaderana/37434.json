{"Source": "Adaderana", "Timestamp": "September 16, 2013 07:45 am", "Headline": "රිය අනතුරු 3 න් 6 දෙනෙකු මරුට", "News Content": "දඹුල්ල සහ නොච්චියාගම ප්‍රදේශවල සිදුවූ රිය අනතුරු 03 න් පුද්ගලයින් 06 දෙනෙකු මියගොස් තිබේ. එම අනතුරුවලින් පුද්ගලයින් 18 දෙනෙකු තුවාල ලබා රෝහල් ගත කර ඇති බව පොලිසිය සඳහන් කරයි. දෙහිඅත්තකණ්ඩිය-දඹුල්ල මාර්ගයේ පැල්වෙහෙර ප්‍රදේශයේ දී සිදුවූ රිය අනතුරකින් පුද්ගලයෙකු මියගොස් තවත් 16 දෙනෙකු තුවාල ලබා රෝහල් ගත කර තිබේ. දෙහිඅත්තකණ්ඩියේ සිට කොළඹ බලා ධාවනය වූ බස් රථයක් පැල්වෙහෙර ප්‍රදේශයේ දී රියදුරුට පාලනය කර ගත නොහැකි වීම හේතුවෙන් මාර්ගයෙන් ඉවතට පැන පෙරළීමෙන් මෙම අනතුර සිදුව තිෙබ්. මේ අතර දඹුල්ල - බකමූණ මාර්ගයේ කණ්ඩලම ප්‍රදේශයේ දී සිදුවූ රිය අනතුරකින් පුද්ගලයින් තිදෙනෙකු මියගොස් තිබේ. එකම දිසාවට ධාවනය වූ බස් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලිසිය කියා සිටියි. මේ අතර නොච්චියාගම අන්දරවැව ප්‍රදේශයේ දී සිදුවූ රිය අනතුරකින් පුද්ගලයින් දෙදෙනෙකු මියගොස් තිෙබ්. නවතා තිබූ බස් රථයක ලොරි රථයක් ගැටීමෙන් ‍මෙම අනතුර සිදුව ඇති බව සඳහන්ය. අනතුරින් තවත් පුද්ලයින් දෙදෙනෙකු තුවාල ලබා ප්‍රතිකාර සඳහා නොච්චියාගම රෝහලට ඇතුළත් කර තිබේ. මෙම අනතුරු සම්බන්ධයෙන් අදාළ පොලිස් ස්ථාන වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37434", "Category": null, "Parent URL": null}