{"Source": "Adaderana", "Timestamp": "January 28, 2017 10:28 pm", "Headline": "වර්ෂාව නිසා මොරගහකන්දට ඉක්මනින් ජලය පිරෙයි", "News Content": "මේ දිනවල පවතින අධික වර්ෂාව හේතුවෙන් මොරගහකන්ද ජලාශයට වතුර එකතු වීම සීග්‍රයෙන් සිදුවෙමින් පවතින බව අද දෙරණ වාර්තාකරු පවසයි.මෙතෙක් කාලයක් ගොඩබිම් ,ගම්මාන හා වනාන්තර ලෙස පැවැති ප්‍රදේශ ජලයෙන් යටවීමට පටන්ගෙන ඇති බව වාර්තා වෙයි.ජලාශයට ජලය පිරවීම ආරම්භ කර දින 17ක් ගතව තිබේ. ජල සීමාව වර්ධනයවීමත් සමඟ කුඩා සතුන් වන බේරා ගැනීමේ මෙහෙයුම්ද වැඩි කර තිබේ.ඇලහැර වනජීවී කාර්යාලයේ ප්‍රධාන නිලධාරී රංජිත් විජිත මහතා ප්‍රමුඛ වනජීවී නියාමකවරුන් විසින් අවම පහසුකම් යටතේ මෙම සතුන් බේරා ගැනීමේ මෙහෙයුම් සිදුකරන අතර ඒ සඳහා මහවැලි අධිකාරියේ සේවයද ලැබී තිබේ.", "URL": "https://sinhala.adaderana.lk/news.php?nid=68772", "Category": null, "Parent URL": null}