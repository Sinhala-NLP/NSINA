{"Source": "Adaderana", "Timestamp": "August 13, 2013 08:33 am", "Headline": "පතල කැඩී අයෙක් මරුට", "News Content": "වැලිගෙපොළ, හටන්ගල ප්‍රදේශයේ පතලක කැණීම් කටයුතුවල නිරතව සිටියදී පතල කැඩීයාම හේතුවෙන් සිදුවු අනතුරකින් පුද්ගලයෙකු ජීවිතක්ෂයට පත්ව තිබේ. ඊයේ පෙරවරුවේ අනතුර සිදුව ඇති අතර එහිදී බරපතළ තුවාල ලැබු අදාළ පුද්ගලයා බලංගොඩ රෝහලට ඇතුළත් කිරීමෙන් අනතුරුව මියගොස් ඇති බව පොලීසිය පැවසුවේය. මියගොස් ඇත්තේ 38 හැවිරිදි හටන්ගල ප්‍රදේශයේ පදිංචිකරුවෙකි. මළ සිරුර බලංගොඩ රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=36591", "Category": null, "Parent URL": null}