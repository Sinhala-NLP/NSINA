{"Source": "Adaderana", "Timestamp": "June 9, 2017 10:20 am", "Headline": "චීන ජාතිකයින් 2 ක් ඝාතනය කළ බව අයි.එස්. සංවිධානය කියයි", "News Content": "නිරත දිග පාකිස්ථානයේදී පසුගිය මැයි මාසයේදී පැහැරගැණුනු චීන ජාතිකයින් දෙදෙනෙකු ඝාතනය කළ බව අයි.එස් සංවිධානය පවසයි. එම සංවිධානයට සම්බන්ධතා පවත්වන මාධ්‍ය ආයතනයක් මඟින් මේ බව තහවුරු කර තිබේ. මේ සම්බන්ධයෙන් අදහස් දක්වන චීන විදේශ අමාත්‍යාංශය පවසන්නේ අදාළ තොරතුර තහවුරු කර ගැනිම සඳහා දැඩි සැලකිල්ලෙන් කටයුතු කරන බවයි. චීන ජාතිකයින් දෙදෙනා පැහැරගෙන ඇත්තේ පාකිස්ථානයේ ක්වාටාහි භාෂා මධ්‍යස්ථානයක උර්දු භාෂාව අධ්‍යනය සඳහා ගොස් සිටියදී බව වාර්තා වෙයි.", "URL": "https://sinhala.adaderana.lk/news.php?nid=74062", "Category": null, "Parent URL": null}