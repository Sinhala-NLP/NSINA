{"Source": "Adaderana", "Timestamp": "November 14, 2013 11:17 am", "Headline": "රැඳවියෙකු ළඟ කුඩු සහ සිම් කාඩ්පත් තිබී හමුවෙයි", "News Content": "බදුල්ල බන්ධනාගාරයේ රැඳවියෙකු සතුව තිබි හෙරොයින් සහ සිම් කාඩ්පත් කිහිපයක් සොයාගෙන තිබේ. අදාළ පුද්ගලයා මධ්‍යම පළාත් අධ්‍යාපන දෙපාර්තමේන්තුවේ හිටපු විගණන අධිකාරි ලලිත් අඹන්වල මහතාට ඇසිඩ් ප්‍රහාරයක් එල්ල කිරිමේ සිද්ධියට අදාළව සිර දඬුවම් විඳින අයෙකු බව සඳහන් වෙයි. සැකකරුට එරෙහිව අනුරාධපුර මහේස්ත්‍රාත් අධිකරණය හමුවේ පවතින නඩුවක් සඳහා ඔහු බදුල්ල බන්ධනාගාරයේ සිට අනුරාධපුර අධිකරණය වෙත රැගෙන ගොස් තිබේ. අදාළ සැකකරු රුපියල් විසි පන්දහසක මුදලක් සඟවාගෙන පැමිණ ඇති බවට අනුරාධපුර බන්ධනාගාර නිලධාරින්ට තොරතුරු ලැබි ඇත. ඒ අනුව සැකකරු පරික්ෂා කිරිමට බන්ධනාගාර නිලධාරින් පියවර ගෙන ඇති අතර විත්තිකරු සිය ගුද මාර්ගයේ යමක් සඟවාගෙන සිටින බවට අනාවරණය කර ගැනිමට හැකිව තිබේ. සැකකරු අනුරාධපුර ශික්ෂණ රෝහලට යොමු කිරිමෙන් අනතුරුව ගුද මාර්ගයේ සඟවාගෙන සිටි හෙරොයින් පැකට් 12ක් සහ සිම් කාඩ්පත් 5ක් සොයාගැනිමට හැකිව ඇති බව සඳහන් වෙයි. සැකකරු අනුරාධපුර පොලීසියට බාර දිමෙන් අනතුරුව අනුරාධපුර මහේස්ත්‍රාත් අධිකරණය වෙත ඉදිරිපත් කිරිමට කටයුතු කරන බව අනුරාධපුර බන්ධනාගාර අධිකාරි තුසිත උඩවර මහතා සඳහන් කරයි.", "URL": "https://sinhala.adaderana.lk/news.php?nid=38830", "Category": null, "Parent URL": null}