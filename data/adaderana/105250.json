{"Source": "Adaderana", "Timestamp": "March 1, 2019 10:09 am", "Headline": "ප්‍රමිතියෙන් තොර ආහාර අලෙවි කළ වෙළඳුන්ට දඩ", "News Content": "වලස්මුල්ල නගරයේ පිහිටි ප්‍රමිතියෙන් තොර ආහාර අලෙවි කරනු ලැබූ ආපනශාලා සහ ආහාර අලෙවිසැල් 26ට එරෙහිව නඩු පවරා තිබේ. ඒ මහජන සෞඛ්‍ය පරීක්ෂක නිලධාරීන් ඇතුළු කණ්ඩායමක් විසින් සිදු කළ වැටලීමකින් අනතුරුවයි. තංගල්ල ,වලස්මුල්ල ,වීරකැටිය ,අගුණකොලපැලැස්ස යන ප්‍රෙද්ශවල මහජන සෞඛ්‍ය පරීක්ෂකවරුන් ,හම්බන්තොට දිස්ත්‍රික් ඖෂධ හා ආහාර පරීක්ෂක නිලධාරීන් ඇතුළු කණ්ඩායමක් එක්ව මෙම වැටලීම සිදු කර තිබුණි. ඊයේ (28) දිනය පුරා හම්බන්තොට වලස්මුල්ල ප්‍රදේශයේ පිහිටි ආපනශාලා සහ ආහාර අලෙවිසැල් 75ක් පරීක්ෂාවට ලක්කර ඇති අතර ඉන් 26ට නඩු පවරා තිබේ. ප්‍රමිතියෙන් තොර ආහාර අලෙවිය ,කල් ඉකුත් වූ ආහාර අලෙවි කිරීම ඇතුළු චෝදනා කිහිපයක් යටතේ මෙලෙස නඩු පවරා ඇති බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=105250", "Category": null, "Parent URL": null}