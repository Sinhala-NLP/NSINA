{"Source": "Adaderana", "Timestamp": "August 26, 2010 02:43 pm", "Headline": "රජයට වැඩපිළිවෙළක් නැති නිසා ගොවීන්ට සිය දිවි නසා ගන්න වෙලා", "News Content": "වී මිලදී ගැනීම සඳහා රජයට නිසි වැඩපිළිවෙළක් නොමැති බව එක්සත් ජාතික පක්ෂ පාර්ලිමේන්තු මන්ත්‍රී පී. හැරිසන් මහතා පවසයි. මේ හේතුවෙන් ‍ගොවීන් සිය දිවි නසා ගන්නා තත්ත්වයට පත්ව ඇති බව ඔහු පෙන්වාදෙයි. ආණ්ඩුව මේ සම්බන්ධයෙන් ද විපක්ෂයට චෝදනා කරන බව පී. හැරිසන් මන්ත්‍රීවරයා කියා සිටියි. වී ගබඩා අලුතින් ස්ථාපිත කොට වී මිලදී ගැනීම සඳහා නිසි වැඩපිළිවෙළක් සකස් කිරීම ආණ්ඩුවේ වගකීමක් බව හෙතෙම පෙන්වා දෙයි. අද පෙරවරුවේ පැවති මාධ්‍ය හමුවකදී පී. හැරිසන් මන්ත්‍රීවරයා මේ අදහස් පළ කළේය.", "URL": "https://sinhala.adaderana.lk/news.php?nid=10453", "Category": null, "Parent URL": null}