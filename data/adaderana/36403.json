{"Source": "Adaderana", "Timestamp": "August 5, 2013 06:03 pm", "Headline": "දැරණියගල වතු අධිකාරී ඝාතනය - සැකකරුවෙක් නිදහස්", "News Content": "දැරණියගල, නූරි වතුයායේ වතු අධිකාරී නිහාල් සෙනෙවිරත්න මහතාගේ ඝාතන සිද්ධියට අදාළ නඩුව අවිස්සාවේල්ල මහේස්ත්‍රාත් අධිකරණයේදී අද යළි විභාගයට ගත් අවස්ථාවේදී එක් සැකකරුවෙක් නිදහස් කර තිබේ. අධිකරණයට ඉදිරිපත් කෙරුණු සැකකරුවන් විසි එක්දෙනෙකුගේ එක් අයෙකු එසේ නිදහස් කෙරුණු අතර සෙසු සැකකරුවන් තවදුරටත් රක්ෂිත බන්ධනාගාර ගතකරන ලෙස අවිස්සාවේල්ල මහේස්ත්‍රාත් ධනුෂ්ක සෙනෙවිරතන මහතා නියෝග කළේය. සාක්ෂි විමසීමෙන් අනතුරුව නඩු විභාගය ලබන 19 වැනි දින දක්වා කල් තැබුණි.", "URL": "https://sinhala.adaderana.lk/news.php?nid=36403", "Category": null, "Parent URL": null}