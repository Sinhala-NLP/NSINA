{"Source": "Adaderana", "Timestamp": "February 21, 2019 09:21 am", "Headline": "කොට්ටාව-බොරැල්ල 174 බස් ධාවනය අඩාලයි", "News Content": "කොට්ටාව-බොරැල්ල 174 බස් රථ රියදුරන් හා කොන්දොස්තරවරුන් එක්ව ආරම්භ කර ඇති මෙම වර්ජනය බස් රථ හිමියන් මැදිහත් වී මෙ වන විට සමතයකට පත් කර ඇති බව අප වාර්තාකරු පැවසීය. කොට්ටාව-බොරැල්ල 174 බස් මාර්ගයේ පෞද්ගලික බස් රථ වර්ජනයක් ආරම්භ කර ඇති බව අද දෙරණ වාර්තාකරු පවසයි. මෙම වර්ජනය ආරම්භ කිරීමට පෙර අද(21) උදෑසන ගමන් වාර කිහිපයක් ධාවනය වූ බවත් මේ වන විට කිසිදු බස් රථයක් මේ මාර්ගයේ ධාවනය නොවන බවත් වාර්තා වෙයි. මේ හේතුවෙන් බොරැල්ල දෙසට උදෑසන රාජකාරී සඳහා පිටත්වීමට පැමිණි මගී ජනතාව අසීරුතාවයකට පත්ව ඇති බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=104731", "Category": null, "Parent URL": null}