{"Source": "Adaderana", "Timestamp": "January 4, 2013 08:12 am", "Headline": "ළමා හිංසනය පිටුදැකීමේ දිනය අදයි", "News Content": "ළමා හිංසනය පිටු දැකීමේ ජාතික දිනය අදට යෙදී තිබේ. ළමා සංවර්ධන හා කාන්තා කටයුතු අමාත්‍යංශය මගින් 2009 වසරේ සිට මෙම දිනය සමරයි. ළමුන් හා කාන්තාවන්ට සිදුවන හිරිහැර සහ අක්‍රමිකතා සම්බන්ධයෙන් ඇතැම් නිලධාරීන්ගේ ක්‍රියා කලාපය ඉතා අසතුටුදායක බව ළමා සංවර්ධන හා කාන්තා කටයුතු අමාත්‍ය තිස්ස කරලියද්ද මහතා පවසයි. ඇතැම් නිලධාරීන්ගෙන් පීඩාවට පත්වූවන්ට කිසිදු සහනයක් නොලැබෙන බව අමාත්‍යවරයා පෙන්වාදෙයි. මිනිස් ජාවාරමට ගොදුරු වු කාන්තාවන් සහ දරුවන්ට රැකවරණ මධ්‍යස්ථානයක් පිහිටුවීමට අමාත්‍ය මණ්ඩලයේ අනුමැතිය ලැබුණු බව ද තිස්ස කරලියද්ද මහතා ප්‍රකාශ කළා.", "URL": "https://sinhala.adaderana.lk/news.php?nid=30477", "Category": null, "Parent URL": null}