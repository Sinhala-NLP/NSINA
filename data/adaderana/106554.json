{"Source": "Adaderana", "Timestamp": "March 22, 2019 02:11 pm", "Headline": "අඹු-සැමි යුවල අනතුරට ලක්කර පලා ගිය රියදුරු පොලීසියට මාට්ටු", "News Content": "අම්බලන්තොට බෙලිගාල්ගොඩ මාර්ගයේ මෝටර් රථයක් යතුරු පැදියක ගැටීම නිසා යතුරුපැදියේ ගමන්ගත් අඹු සැමි යුවලක් තුවාල ලබා හම්බන්තොට මහරෝහලට ඇතුළත් කර ඇත. ඊයේ (21) රාත්‍රී 8.30 පමණ මෙම අනතුර සිදුව ඇති අතර අනතුරින් තුවාල ලැබූ අඹු සැමි යුවල අතරින් සැමියා බරපතළ තුවාල ලබා ඇති බව අම්බලන්තොට පොලීසිය ප්‍රකාශ කර ඇත. කෙසේනමුත් රිය අනතුර සිදුවූ පසු අනතුර සිදුකළ මොටර් රථයේ ගමන්ගත් රියදුරු තුවාලකරුවන් හම්බන්තොට මහරෝහලට ඇතුලත් කර ඇති අතර එම අවස්ථාවේ රියදුරු පලාගොස් ඇති බව අද දෙරණ වාර්තාකරු වාර්තාකර සිටියි. පසුව අම්බලන්තොට පොලීසිය සැඟවී සිටි රියදුරු අත්අඩංගුවට ගෙන වෛද්‍ය පරීක්ෂණයකට යොමු කිරීමෙන් පසු අනාවරණය වී ඇත්තේ අදාළ රියදුරු බීමත්ව සිට ඇති බවය. සිද්ධිය සම්බන්ධයෙන් වැඩිදුර විමර්ශන කටයුතු අම්බලන්තොට පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106554", "Category": null, "Parent URL": null}