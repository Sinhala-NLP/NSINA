{"Source": "Adaderana", "Timestamp": "July 29, 2010 09:37 am", "Headline": "ඉන්දු -ශ්‍රී ලංකා ටෙස්ට් ගැටුම සිව්වන දිනටත් ", "News Content": "ඉන්දු -ශ්‍රී ලංකා දෙවැනි ටෙස්ට් ක්‍රිකට් තරගයේ සිව්වැනි දිනය අදය. ඊයේ දිනය නිමා වන විට සිය ‍පළමු ඉනිම ක්‍රීඩා කරමින් සිටි ඉන්දීය කණ්ඩායම කඩුළු 4 කට ලබාගෙන සිටි ලකුණු සංඛ්‍යාව 382 කි. එම ඉනිම වෙනුවෙන් සචින් තෙන්ඩුල්කාර් ‍නොදැවී ලකුණු 108 ක් සහ සුරේෂ් ‍රයිනා නොදැවී ලකුණු 66 ක් ලබා සිටියි. පන්දු යැවීමේදී ශ්‍රි ලංකා කණ්ඩායම වෙනුවෙන් අජන්ත මෙන්ඩිස් මෙන්ම සුරේෂ් රන්දීව් කඩලු දෙක බැගින් බිඳ හෙළීමට සමත් විය. කෙසේ වුවත් ඉන්දීය කණ්ඩායම සිටින්නේ ශ්‍රි ලංකා පළමු ඉනිමට වඩා ලකුණු 260ක් පිටුපසිනි. ශ්‍රි ලංකා කණ්ඩායම සිය පළමු ඉනිම සඳහා කඩුලු 4කට ලකුණු 642ක් ලබා ගැනීමට සමත් විය. ඊට කුමාර සංගක්කාරගේ ද්විත්ව ශතකය සහ මහේල ජයවර්ධනගේ මෙන්ම තරංග පරණවිතානගේ ශතක ද ඇතුළත්ය.", "URL": "https://sinhala.adaderana.lk/news.php?nid=9902", "Category": null, "Parent URL": null}