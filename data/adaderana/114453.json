{"Source": "Adaderana", "Timestamp": "July 18, 2019 08:36 pm", "Headline": "නීතිඥ සංගමයේ නියෝජිතියින් අගමැති හමුවෙයි", "News Content": "සෝෆා ගිවිසුම, මිලේනියම් චැලේන්ජ් ගිවිසුම සහ ඉඩම් විශේෂ විධිවිධාන පනත් කෙටුම්පත පිළිබඳ පැනනැගී ඇති ගැටුළු පිළිබඳ සාකච්ඡා කිරිමට ශ්‍රී ලංකා නීතිඥ සංගමයේ නියෝජිතියින් අග්‍රාමාත්‍ය රනිල් වික්‍රමසිංහ මහතා හමුවී තිබේ. අරලියගහ මන්දීරයේදී මෙම හමුව පැවැත්වුණු බවයි අග්‍රාමාත්‍ය කාර්යාලයේ සංවර්ධන සන්නිවේදන ඒකකය පැවසුවේය. සෝෆා ගිවිසුමක් අත්සන් කර නොමැති බව තමා එහිදී නීතිඥ සංගම් නියෝජිතයින්ට දැනුම්දුන් බව සාකච්ඡාවෙන් අනතුරුව අග්‍රාමාත්‍ය රනිල් වික්‍රමසිංහ මහතා ප්‍රකාශ කර තිබේ. මිලේනියම් චැලේන්ජ් ගිවිසුම සහ ඉඩම් විශේෂ විධිවිධාන පනත් කෙටුම්පත පිළිබඳව ද අග්‍රාමාත්‍යවරයා නීතීඥ සංගම් නියෝජිතයින්ට කරුණු පැහැදිලි කර ඇති අතර ඒ සම්බන්ධ සිය නිර්දේශ ඉදිරිපත් කරන බවයි ඔවුන් සඳහන් කර ඇත. මෙම සාකච්ඡාව සඳහා නීතිඥ සංගමයේ සභාපති ජනාධිපති නීතිඥ කාලිංග ඉන්ද්‍රතිස්ස මහතා ඇතුළු නියෝජිත පිරිස එක්ව සිටි බව සඳහන්ය.", "URL": "https://sinhala.adaderana.lk/news.php?nid=114453", "Category": null, "Parent URL": null}