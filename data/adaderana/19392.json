{"Source": "Adaderana", "Timestamp": "October 16, 2011 02:02 pm", "Headline": "මැණික් ගැරූ 16 ක් එස්.ටී.එෆ් අත්අඩංගුවේ", "News Content": "නිවිතිගල ප්‍රදේශයේ දෑලවේ ගඟ ආශ්‍රිතව මැණික් ගැරීමේ නිරතව සිටි පුද්ගලයින් 16 ‍ දෙනෙකු හොරණ පොලිස් විශේෂ කාර්යය බලකා කඳවුරේ නිලධාරීන් පිරිසක් විසින් අත්අඩංගුවට‍ ගෙන තිබේ. ස්ථාන 4ක දී සිදු කළ වැටලීම් වලින් මොවුන් අත්අඩංගුවට ගෙන ඇති බව වාර්තා වේ. අත්අඩංගුවට ගත් පුද්ගලයින් සතුව තිබී මැණීක් ගැරිම සඳහා යොදා ගත් උපකරණ සහ වාහන කිහිපයක් ද පොලිසිය භාරයට ගෙන තිබේ. අත්අඩංගුවට ගත් සැකකරුවන් වැඩි දුර පරීක්ෂණ සඳහා නිවිතිගල පොලිසියට භාර දී ඇති බව පොලිස් විශේෂ කාර්යය බලකාය සදහන් කරයි.", "URL": "https://sinhala.adaderana.lk/news.php?nid=19392", "Category": null, "Parent URL": null}