{"Source": "Adaderana", "Timestamp": "December 4, 2017 08:40 pm", "Headline": "ශෂී සිනමාවෙන් සමුගනියි", "News Content": "ප‍්‍රවීණ සිනමා රංගන ශිල්පියෙකු වන ශෂී කපූර් මහතා අභාවප්ප‍්‍රාප්ත වී තිබේ. මිය යන විට 79 වන වියේ පසු වු ඔහු ඉන්දීය සීනමාවේ අති විශිෂ්ට රංගන ශිල්පියෙක් බව නොරහසකි. දීර්ඝ කාලයක් පුරා රෝගාතුර වීමෙන් අනතුරුව කපූර් මහතා මෙලෙස අභාවප්ප‍්‍රාප්ත වී තිබේ. ඔහු වකුගඩු ආබාධවලින් පීඩා විඳිමින් සිටි බවද ඔහුගේ බෑණනුවන් වන රන්දිර් කපූර් ඉන්දීය ප‍්‍රවෘත්ති ආයතනයකට පවසා තිබේ. ඔහු ඉංග‍්‍රිසි සිනමා කෘති කිහිපයක ද රංගනයෙන් දායකත්වය දක්වා ඇත. ශෂී කපූර් මහතා තම වෘත්තිය දිවිය තුළ චිත‍්‍රපට 150 කට වඩා වැඩි ගණනකට රංගනයෙන් දායක වී තිබේ. චිත‍්‍රපට සම්මාන කිහිපයක් දිනාගත් මොහු 2011වසරේ දී ඉන්දීය රජයෙන් පිරිනමන පද්ම භූෂාන් සිවිල් ගෞරව සම්මානය ද දිනා ගත්තේය.", "URL": "https://sinhala.adaderana.lk/news.php?nid=81026", "Category": null, "Parent URL": null}