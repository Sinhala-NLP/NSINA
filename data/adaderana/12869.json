{"Source": "Adaderana", "Timestamp": "December 15, 2010 01:52 pm", "Headline": "මුදා ගත් ගවයින් 33 ක් ගැමි දිරිය සංගමයට", "News Content": "ජාවාරම්කරුවන්ගෙන් මුදා ගත් ගවයින් 33 දෙනෙකු ආර්ථික සංවර්ධන අමාත්‍යාංශයේ මොණරාගල, වෙල්ලස්ස ඒකාබද්ධ ගැමි දිරිය සංගමයට බාර දී තිබේ. දඹුල්ල මහේස්ත්‍රාත් අධිකරණයේ නියෝගයක් මත දඹුල්ල පොලිසිය විසින් මෙම එළ හා මී ගවයින් අද(15) දිනයේ සංගමයේ සභාපතිවරයා වෙත භාර දෙනු ලැබීය. පසුගිය 11 වැනිදා ලොරි රථයකින් ප්‍රවාහනය කරමින් සිටිය දී මෙම ගවයින් පොලිස් භාරයට ගෙන තිබුණි. මේ අතර සිද්ධියට සම්බන්ධ සැකකරුවන් සිව් දෙනා රක්ෂිත බන්ධනාගාර ගත කිරීමට ද දඹුල්ල මහේස්ත්‍රාත් මහේෂිකා දනංසූරිය මෙනවිය නියෝග කර තිබේ.", "URL": "https://sinhala.adaderana.lk/news.php?nid=12869", "Category": null, "Parent URL": null}