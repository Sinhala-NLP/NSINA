{"Source": "Adaderana", "Timestamp": "April 17, 2016 08:18 am", "Headline": "බංග්ලාදේශ ජාතිකයින් 2ක් කොටු!", "News Content": "ආගමන විගමන නීති උල්ලංඝණය කරමින් මෙරට රැදී සිටි බංග්ලාදේශ ජාතිකයින් දෙදෙනෙකු වාරියපොල, මිනුවන්ගැටේ ප්‍රදේශයේදී අත්අඩංගුවට ගෙන තිබේ.වාරියපොල පොලීසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.පොලීසිය සිදු කරන ලද මූලික විමර්ශනයේදී අනාවරණය වී ඇත්තේ අදාළ බංග්ලාදේශ ජාතිකයින් දෙදෙනා සංචාරක වීසා මත මෙරටට පැමිණ ඇති බවයි.අත්අඩංගුවට ගත් සැකකරුවන් වාරියපොල මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=59222", "Category": null, "Parent URL": null}