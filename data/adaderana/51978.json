{"Source": "Adaderana", "Timestamp": "June 13, 2015 05:51 pm", "Headline": "තරුණයින් තිදෙනෙක් දියේ ගිළී මරුට", "News Content": "කළුතර උතුර, උග්ගල්බඩ දූවේගම ගලේතොටුපලේ දියනාමින් සිටි තරුණයින් තිදෙනෙකු දියේ ගිළී තිබේ.කළුතර උතුර පොලිස් නිලධාරින් සහ ප්‍රදේශවාසින් එක්ව ඔවුන් තිදෙනා ගොඩට ගෙන නාගොඩ රෝහලට ඇතුළත් කිරිමේදී මියගොස් ඇති බව පොලිසිය සඳහන් කළේය.මියගොස් ඇත්තේ 18 සහ 19 හැවිරිදි විලේගොඩ පදිංචිව සිටි තරුණයින් තිදෙනෙකි.ඔවුන් යතුරුපැදි දෙකකින් පැමිණ උදෑසන 10.00 පමණ සිට අදාළ ස්ථානයේ දිය නාමින් සිට ඇති බව අනාවරණය වී තිබේ.මෘත ශරීර නාගොඩ රෝහලේ තැන්පත් කර ඇති අතර කළුතර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51978", "Category": null, "Parent URL": null}