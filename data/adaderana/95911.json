{"Source": "Adaderana", "Timestamp": "September 11, 2018 12:05 pm", "Headline": "රාජ්‍ය නායකයින් දෙදෙනාගේ හමුවට සියල්ල සුදානම්", "News Content": "උතුරු කොරියානු සහ අමෙරිකානු නායකයින් අතර තවත් හමුවක් පැවැත්වීම සඳහා උතුරු කොරියානු නායක කිම් ජොං අන් නිල ආරාධනයක් සිදුකර තිබේ. කිම් ජොං අන් අමෙරිකානු ජනාධිපති ඩොනල්ඩ් ට්‍රම්ප් වෙත ලිපියක් යොමු කරමින් මෙම ආරාධනය සිදුකර ඇති බවට ධවල මන්දිරය නිවේදනය කර ඇති බව විදෙස් මාධ්‍ය වාර්තා කළේය. ඒ අනුව එම ආරාධනය ඉතා උණුසුම් අයුරින් ධවල මන්දිරය පිලිගෙන ඇති අතර රාජ්‍ය නායකයින් දෙපල අතර හමුව සඳහා කටයුතු සූදානම් කරන බව ධවල මන්දිර ප්‍රකාශිකා සාරා සැන්ඩර්ස් සඳහන් කර ඇත.", "URL": "https://sinhala.adaderana.lk/news.php?nid=95911", "Category": null, "Parent URL": null}