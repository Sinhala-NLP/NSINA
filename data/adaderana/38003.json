{"Source": "Adaderana", "Timestamp": "October 8, 2013 04:42 pm", "Headline": "අනවසරයෙන් මිල වැඩි කළ කිරිපිටි සමාගම්වලට එරෙහිව නීතිමය ක්‍රියාමාර්ග ", "News Content": "පාරිභෝගික අධිකාරියේ අවසරයකින් තොරව කිරිපිටි මිල ඉහළ දැමු සමාගම් වලට එරෙහිව නීතිමය ක්‍රියාමාර්ග ගන්නා බව පාරිභෝගික අධිකාරිය පවසයි. එහි සභාපති රූමි මර්ෂුක් මහතා පවසන්නේ කිරිපිටි මිල වැඩිකිරීම සඳහා පසුගිය කාලයේ සමාගම් කිහිපයකින් අවසර ඉල්ලා තිබුණ ද ඒ සඳහා පාරිභෝගික අධිකාරිය මගින් කිසිදු අවසරයක් ලබානොදුන් බවයි. කිරිපිටි සඳහා පවතින පාලන මිල පිළිබඳ නොසලකමින් නීතී විරෝධීව හිතුමතේ කිරිපිටි මිල වැඩි කරන්නේ නම් එම සමාගම්වලට එරෙහිව වහාම නීතිමය පියවර ගන්නා බව රූමි මර්ෂුක් මහතා පවසයි. එමෙන්ම අවසරයකින් තොරව මිල වැඩි කර අලෙවි කරන කිරිපිටි සොයා අද(08) දිනයේ සිට වැටලීම් සිදුකරන බව පාරිභෝගික අධිකාරියේ සභාපතිවරයා සඳහන් කරයි. කිරිපිටි කිලෝග්‍රෑම් එකක පැකැට්ටුවක් සඳහා පවතින පාලන මිල රුපියල් 810ක් වන අතර කිරිපිටි ග්‍රෑම් 400යේ පැකැට්ටුවක් සඳහා පවතින පාලන මිල රුපියල් 325ක් වෙයි.", "URL": "https://sinhala.adaderana.lk/news.php?nid=38003", "Category": null, "Parent URL": null}