{"Source": "Adaderana", "Timestamp": "March 18, 2018 07:02 pm", "Headline": "බදුල්ල දෙමළ බාලිකා විද්‍යාලයේ විදුහල්පතිනියට මරණ තර්ජන", "News Content": "ඌව පළාත් ප්‍රධාන අමාත්‍යවරයා විසින් දණ ගස්වනු ලැබූ බව පැවසෙන බදුල්ල දෙමළ බාලිකා විද්‍යාලයේ විදුහල්පතිනිය අද මාධ්‍ය හමුවක් පවත්වමින් තමාට මරණ තර්ජන පවතින බව කියා සිටියේය. බදුල්ල දෙමළ බාලිකා මහා විද්‍යාලයට ප්‍රධාන අමාත්‍යවරයා විසින් නිර්දේශ කළ සිසුවියක් ඇතුළත් කර නොගැනීමේ සිද්ධියක් මුල්කරගනිමින් එම විදුහලේ විදුහල්පතිනිය පසුගිය ජනවාරි තුන් වනදා සිය නිවසට ගෙන්වා දණ ගැස්වූ බවට ඌව පළාත් ප්‍රධාන අමාත්‍ය චාමර සම්පත් දසනායක මහතාට චෝදනා එල්ල විණි. එහි ප්‍රතිඵලයක් ලෙස චාමර සම්පත් දසනායක මහතා පළාත් අධ්‍යාපන අමාත්‍ය ධූරයෙන් ඉවත් කිරීමට ජනාධිපතිවරයා උපදෙස් දුන් අතර පරීක්ෂණ කිහිපයක්ම ආරම්භ කෙරිණි. කෙසේ වෙතත් අදාල විදුහල්පතිනිය සහ ගුරු සංගම් අද මාධ්‍ය හමුවක් පවත්වමින් එම පරීක්ෂණ සිදුවන ආකාරය සැක සහිත බව සදහන් කළේය.", "URL": "https://sinhala.adaderana.lk/news.php?nid=85902", "Category": null, "Parent URL": null}