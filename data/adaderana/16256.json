{"Source": "Adaderana", "Timestamp": "May 22, 2011 02:41 pm", "Headline": "සරසවි සිසුන්ට දෙන අත්තනෝමතික පුහුණවට එ.ජා.පය විරුද්ධයි", "News Content": "විශ්ව විද්‍යාලයට ප්‍රවේශවීමට බලාපොරොත්තු වන සිසුන්ට හමුදා කඳවුරු තුළ පුහුණුවක් ලබාදීමට බලකිරීම සම්පූර්ණයෙන් නීතියට පටහැනි බව එක්සත් ජාතික පක්ෂය පවසයි. ඒ සම්බන්ධයෙන් මෙතෙක් පාර්ලිමේන්තුවේ දී හෝ සාකච්ඡා කර නොමැති බව නිවේදනයක් නිකුත් කරමින් එම පක්ෂය පෙන්වාදෙයි. බුද්ධිමතුන් බිහිකරන තෝතැන්නක් වන විශ්ව විද්‍යාල පද්ධතිය තුළ ඉහළින් එන අවිචාරවත් නියෝග පිළිගැනීමේ ක්‍රමවේදයක් නැතැයි එම නිවේදනයේ දැක්වේ. එවැනි නියෝග ප්‍රශ්න කිරීමේ අයිතිය සිසුන්ට ඇති බවද එක්සත් ජාතික පක්ෂය පෙන්වාදෙයි. එබැවින් සරසවියට ඇතුළත් වීමට බලාපොරොත්තු වන දරුවන්ට අත්තනෝමතික ලෙස හමුදා කඳවුරු තුළ පුහුණුවක් ලබාදීමට තැත්කිරීම පිළිබඳ බලවත් විරෝධය පළ කරන බව ද එක්සත් ජාතික පක්ෂය පවසයි.", "URL": "https://sinhala.adaderana.lk/news.php?nid=16256", "Category": null, "Parent URL": null}