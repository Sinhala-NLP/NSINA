{"Source": "Adaderana", "Timestamp": "June 19, 2015 04:02 pm", "Headline": "රට තුළ විනය සහ ශීලාචාර බව ඉතිරිව ඇත්තේ මහ සංඝරත්නය නිසයි", "News Content": "මිනිසුන්ගේ අධ්‍යාත්මික සංවර්ධනය ඇති කරමින් යහපත් සමාජයක් ගොඩනැඟීමේ බාරධූර කාර්යභාරයට උරදී සිටින ස්වාමීන් වහන්සේලා වෙනුවෙන් රජයෙන් ඉටුවිය යුතු සෑම වගකීමක්ම නොපිරිහෙළා ඉටුකරන බව ජනාධිපති මෛත්‍රීපාල සිරිසේන මහතා පවසයි.වර්තමානයේ රට තුළ විනය සහ ශීලාචාර බව ඉතිරිව ඇත්තේ ගෞරවනීය මහා සංඝරත්නය හේතුවෙන් බව ජනාධිපතිවරයා පෙන්වාදෙයි.හිනිදුම්පත්තුවේ ප්‍රධාන සංඝනායක ධූරයෙන් පිදුම්ලද පූජ්‍ය උඩුගම සමිත නාහිමියන්ට උපහාර පිරිනැමීම වෙනුවෙන් නෙළුව කඩිහිංගල ශ්‍රී ගුණානන්ද බෞද්ධ මධ්‍යස්ථානයේ පැවති උත්සවයට එක්වෙමින් ජනාධීපතිවරයා මේ බව කියා සිටියේය.අඩු පහසුකම් සහිත දුෂ්කර ප්‍රදේශ වල විහාරස්ථාන සහ ස්වාමීන්වහන්සේලාගේ පහසුකම් වැඩිදියුණු කිරීම පිළිබඳ රජය විශේෂ අවධානයකින් පටයුතු කරන බව ජනාධිපතිවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52118", "Category": null, "Parent URL": null}