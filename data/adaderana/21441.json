{"Source": "Adaderana", "Timestamp": "January 17, 2012 11:19 am", "Headline": "කෝටි අටේ මංකොල්ලකරුවන්ට අදත් ඇප නෑ", "News Content": "කැලණිය,වනවාසල ප්‍රදේශයේ පෞද්ගලික බැංකුවකින් රුපියල් කෝටි 8 ට ආසන්න මුදලක් මංකොල්ලකෑ බව කියන සැකකරුවන්ට ඇප ලබාදීම කොළඹ මහේස්ත්‍රාත් අධිකරණය විසින් ප්‍රතික්ෂේප කර තිබේ. මෑතකදී සිදුකරන ලද බැංකු මංකොල්ලයකට අදාළව මෙසේ සැකකරුවන් 7 දෙනකු ත්‍රස්ත මර්දන කාර්යංශය විසින් අත්අඩංගුවට ගෙන තිබිණි. අද දවසේ පොලීසිය විසින් අධිකරණයට කරුණු දක්වමින් මොවුන්ට ඇප ලබාදුනහොත් එමගින් ඉදිරි පරීක්ෂණවලට බාධා එල්ලවිය හැකි බවත්,මොවුන් අධිකරණය මගහැර යා හැකි බවත් පෙන්වාදෙන ලදී. එම ඉල්ලීම පිළිගත් මහේස්ත්‍රාත් අධිකරණය සැකකරුවන්ට ඇප ලබාදීම ප්‍රතික්ෂේප කළ අතර මොවුන් ලබන 06 වන දින දක්වා රක්ෂිත බන්ධනාගාරගත කරන ලෙස නියෝග කළ බව අද දෙරණ අධිකරණ වාර්තාකරු කියා සිටියි.", "URL": "https://sinhala.adaderana.lk/news.php?nid=21441", "Category": null, "Parent URL": null}