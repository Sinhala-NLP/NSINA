{"Source": "Adaderana", "Timestamp": "February 19, 2016 09:54 am", "Headline": "බුද්ධ ප්‍රතිමාව උණු කරන්න යද්දී මාට්ටු", "News Content": "තිහාරිය, මින්හාන් මාවත ප්‍රදේශයේදී කිලෝග්‍රෑම් 01 ග්‍රෑම් 110ක් බර පුරාවිද්‍යා වටිනාකමකින් යුත් රත්‍රං ආලේපිත බුද්ධ ප්‍රතිමාවක් උණුකිරීමට සුදානම් වූ පුද්ගලයින් සිව් දෙනෙකු අත්අඩංගුවට ගෙන තිබේ.නිට්ටඹුව පොලීසියට ලද තොරතුරක් මත සිදු කළ වැටලීමදී සැකකරුවන් අතඅඩංගුවට ගත් බව පොලීසිය පවසයි.සැකකරුවන් නිට්ටඹුව, තිහාරිය සහ කළගෙඩිහේන යන ප්‍රදේශවල පදිංචිකරුවන් බව සඳහන්ය.නිට්ටඹුව පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57365", "Category": null, "Parent URL": null}