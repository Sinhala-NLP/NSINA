{"Source": "Adaderana", "Timestamp": "August 2, 2010 01:55 pm", "Headline": "කාෂ්මීර ගැටුම් වලින් නව දෙනෙක් මරුට ", "News Content": "ඉන්දීය පාලනය යටතේ පවතින කාෂ්මීර ප්‍රාන්තයේ විරෝධතාවන් අතර තුර පැවති ගැ‍ටුම් වලින් පුද්ගලයන් නව දෙනෙකු මියගොස් තිබේ. විරෝධතාකරුවන් සහ ආරක්ෂක අංශ අතර මෙම ගැටුම් හටගෙන ඇත. පොලිසිය සහ හමුදාව කළ වෙඩි තැබීම් වලින් එම පිරිස් මියගොස් ඇති බව විදෙස් වාර්තා සඳහන් කරයි. ඒ අනුව පසුගිය සති 7ක කාලය තුළ පැවති විරෝධතා වලදී මියගිය පුද්ගලයන්ගේ සංඛ්‍යාව 32 දක්වා ඉහළ ගොස් තිබේ. විරෝධතා පැවති ප්‍රදේශවලට පොලිස් ඇඳිරි නීතිය පැනවීමට ද තීරණය කර ඇත.", "URL": "https://sinhala.adaderana.lk/news.php?nid=9982", "Category": null, "Parent URL": null}