{"Source": "Adaderana", "Timestamp": "July 11, 2015 04:19 pm", "Headline": "සදුදා සබරගමුවේ පාසල් 21 වෙලාවටත් කලින් වසයි ", "News Content": "සබරගමුව පළාතේ පාසල් 21 ක් ලබන සදුදා පෙරවරු 11.30 ට වසා දමන බව සබරගමු පළාත් අධ්‍යාපන අධ්‍යක්ෂ එස්. කුරුප්පුආරච්චි මහතා පවසයි.මහ මැතිවරණයට අදාළ නාමයෝජනා භාරදිමේ අවසන් දිනය වන ලබන සදුදා රත්නපුර සහ කෑගල්ල නගර ආශ්‍රිතව ඇතිවිය හැකි වාහන තදබය අවම කිරිමේ අරමුණෙන් මෙම පියවර ගත් බව සබරගමු පළාත් අධ්‍යාපන අධ්‍යක්ෂවරයා සඳහන් කළේය.ඒ අනුව රත්නපුර දිස්ත්‍රික්කයේ පාසල් 14 ක් සහ කෑගල්ල දිස්ත්‍රික්කයේ පාසල් 07 ක් ලබන සදුදා දින පෙරවරු 11.30 ට වසා දැමිමට නියමිතය.කෙසේ වෙතත් 14 වන දින සිට සියළුම පාසල් සුපුරුදු පරිදි පැවැත්වෙන බව සබරගමු පළාත් අධ්‍යාපන අධ්‍යක්ෂ එස්. කුරුප්පුආරච්චි මහතා සඳහන් කළේය.", "URL": "https://sinhala.adaderana.lk/news.php?nid=52582", "Category": null, "Parent URL": null}