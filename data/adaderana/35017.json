{"Source": "Adaderana", "Timestamp": "June 18, 2013 07:52 am", "Headline": " ජූලි 1 සිට බස් ගාස්තුව පොකැට්ටුවට බරක් වෙයි", "News Content": "ජුලි පළමු වැනි දින සිට ක්‍රියාත්මක වන පරිදි බස් ගාස්තු සංශෝධනයක් සිදුකරන බව ජාතික ගමනාගමන කොමිෂන් සභාව පවසයි. එහි සභාපති රොෂාන් ගුණවර්ධන මහතා කියා සිටියේ අදාළ බස් ගාස්තු සංශෝධනය සම්බන්ධයෙන් ඊයේ බස් සංගම් සමඟ විශේෂ සාකච්ඡාවක් පැවැත්වු බවයි. ඒ අනුව අදාළ බස් ගාස්තු සංශෝධන සිදුවන ආකාරය පිළිබඳ අද දිනයේ පුද්ගලික ප්‍රවාහන අමාත්‍ය සී.බි.රත්නායක මහතා දැනුවත් කිරීමට නියමිතව තිබේ. සෑම වසරකම ජුලි මස පළමු වැනි දින වාර්ෂික බස් ගාස්තු සංශෝධනයක් සිදුකිරීමට නියමිතය. ඒ අනුව මෙවර බස් ගාස්තු වැඩිවීමක් සිදුවන බව ජාතික ගමනාගමන කොමිෂන් සභාව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=35017", "Category": null, "Parent URL": null}