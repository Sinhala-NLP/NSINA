{"Source": "Adaderana", "Timestamp": "February 23, 2013 09:44 am", "Headline": "බස් ගාස්තු වැඩි කිරීමට අවධානය යොමු කරනවා", "News Content": "ඩීසල් මිල ඉහළ යාමත් සමග බස් ගාස්තු ඉහළ දැමීම පිළිබඳ අවධානය යොමු කරන බව ලංකා පෞද්ගලික බස් හිමියන්ගේ සංගමය පවසයි. ඉන්ධන සහනාධාරයක් ලබා ගැනීම කෙරෙහි තමන් තවදුරටත් බලාපොරොත්තු සහ ගතව බලා සිටින බව එම සංගමයේ සභාපති ගැමුණු විජේරත්න මහතා පැවසුවේය. කෙසේ වෙතත් තම සංගමයේ සාමාජිකයින් සමග සාකච්ජා කර අවසන් තීරණයකට එළඹෙන බව ගැමුණු විජේරත්න මහතා සඳහන් කළේය. බස් ගාස්තු ඉහළ නැංවීමට වඩා ඉන්ධන සහනාධාරයක් ලබාදෙන ලෙස තමා රජයෙන් ඉල්ලා සිටින බව හෙතෙම පැවසුවේය.", "URL": "https://sinhala.adaderana.lk/news.php?nid=31861", "Category": null, "Parent URL": null}