{"Source": "Adaderana", "Timestamp": "November 3, 2018 04:26 pm", "Headline": "මහළු කතක් අභිරහස් ලෙස ඝාතනය වෙයි", "News Content": "කළුතර - උතුර වස්කඩුව ප්‍රදේශයේ නිවසක තිබී ඝාතනයට ලක්වූ වයෝවෘද්ධ කාන්තාවකගේ මළ සිරුරක් සොයාගෙන තිබේ. ප්‍රදේශයේ නිවසක සැකකටයුතු ලෙස කාන්තාවක් මියගොස් ඇති බවට පොලිස් හදීසි ඇමතුම් අංශයට ලද තොරතුරක් මත කළුතර - උතුර පොලීසිය විසින් මෙම මළ සිරුර සොයාගෙන තිබේ. පොලිසිය සිදුකළ මූලික විමර්ශන වලදී අනාවරණය වී ඇත්තේ මියගොස් ඇත්තේ 80 හැවිරිදි කාන්තාවක් වන බවත් ඇය නිවසේ තනිව සිටි අවස්ථාවක මෙම ඝාතනය සිදුව ඇති බවත්ය. ඝාතනයට හේතුව හෝ ඝාතනය සිදුකළ සැකකරුවන් පිලිබඳව මෙතෙක් අනාවරණය වී නොමැති අතර කළුතර උතුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=98643", "Category": null, "Parent URL": null}