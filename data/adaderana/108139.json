{"Source": "Adaderana", "Timestamp": "April 18, 2019 08:32 am", "Headline": "ලෝක කුසලානයට යන ශ්‍රී ලංකා සංචිතය අද නම් කරයි?", "News Content": "එළඹෙන ලෝක කුසලාන එක්දින තරගාවලියට සහභාගී වන සම්පූර්ණ ශ්‍රී ලංකා සංචිතය අද(18) නම් කිරීමට නියමිතව ඇති බව වාර්තා වෙයි. මේ අතර එළඹෙන ලෝක කුසලාන එක්දින ක්‍රිකට් තරගාවලියට සහභාගී වන ශ්‍රී ලංකා කණ්ඩායමේ නායකත්වයට දිමුත් කරුණාරත්න පත්කර තිබේ. ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කළේ ක්‍රිකට් තේරීම කමිටුව සිදුකළ මෙම පත්කිරීම සඳහා ක්‍රීඩා අමාතවරයාගේ අනුමැතියද හිමිවූ බවයි. දිමුත් කරුණාරත්න ශ්‍රී ලංකාව වෙනුවෙන් එක්දින ජාත්‍යන්තර තරග 17ක ක්‍රීඩා කර තිබේ. එමෙන්ම දිමුත් අවසන් වරට ශ්‍රී ලංකා කණ්ඩායම නියෝජනය කරමින් එක්දින ජාත්‍යන්තර තරගයකට සහභාගී වී ඇත්තේ 2015 වසරේදී වීම විශේෂත්වයකි. දිමුත් කරුණාරත්නව එක්දින නායකත්වයට පත්කිරීම පිළිබඳ කථා බහ ඇති වුනේ පසුගිය පෙබරවාරි මාසයේ දකුණු අප්‍රිකාව සමග පැවති ටෙස්ට් තරගාවලියට නායකත්වය ලබා දෙමින් එම තරගාවලිය ජය ගැනීමත් සමගයි.", "URL": "https://sinhala.adaderana.lk/news.php?nid=108139", "Category": null, "Parent URL": null}