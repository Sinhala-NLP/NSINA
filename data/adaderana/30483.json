{"Source": "Adaderana", "Timestamp": "January 4, 2013 11:03 am", "Headline": "    ජනශක්ති රක්‍ෂණ සමාගම සම්මානයෙන් පිදුම් ලබයි", "News Content": "ශී‍්‍ර ලංකා වරලත් ගණකාධිකරණ ආයතනය 48 වැනි වරටත් සංවිධානය කළ වර්ෂික වාර්තා සම්මාන උළෙලෙහිදී රක්‍ෂණ ක්ෂේත‍්‍රයෙහි විනිවිද බව, වගවීම සහ ආයතනික යහ පාලනය යන සංකල්ප මනාව තම වාර්ෂික වාර්තාව ඔස්සේ ඉස්මතු කිරීමට සමත් වූ ජනශක්ති රක්‍ෂණ සමාගම රක්‍ෂණ ක්‍ෂේත‍්‍රයෙහි ලෝකඩ සම්මානයෙන් පිදුම් ලැබීය. ශී‍්‍ර ලංකා වරලත් ගණකාධිකරණ ආයතනය විසින් වාර්ෂිකව සංවිධානය කරන ආයතනික වාර්ෂික වාර්තා සම්මාන උළෙලෙහිදී ඇගයුමට ලක්වන්නේ නෛතික අවශ්‍යතා අතික‍්‍රමණය කරමින් වඩාත් නිර්මාණාත්මක ලෙසටත්, පොදුවේ පිළිගත් ගණකාධිකරණ පිළිවෙත්වලට අනුගත වෙමින් කොටස් හිමියන් වෙත දැනෙන ආකාරයේ සන්නිවේදනයක් ඉදිරිපත් කළ වාර්ෂික වාර්තාවන්ය. ‘‘මෙම මූල්‍ය වර්ෂය තුළ ආයතනය විසින් අත්පත් කරගනු ලැබූ කාර්ය සාධනයට අදාළව කොටස් හිමියන් වෙත අනාවරණය කළ වඩාත්ම වැදගත් සාධකයන් ලෙස කළ ජනශක්ති රක්‍ෂණ සමාගමේ මූල්‍ය වාර්තාකරණයේ විනිවිදබව, මූල්‍ය වර්ෂය මුළුල්ලේ රැකගත් ස්ථානය සහ විශේෂ තත්ත්වයන් හඳුනා ගත හැකියි. එබැවින් මෙම ඇගයීම මගින් මූල්‍ය වාර්තාකරණයේ ජනශක්ති සළකුණ වඩාත් හොඳින් තහවුරු වෙනවා’’ යනුවෙන් ජනශක්ති රක්‍ෂණ සමාගමේ කළමණාකාර අධ්‍යක්‍ෂ ප‍්‍රකාශ් ෂාෆ්ටර් මහතා පැවසීය. 2011 මූල්‍ය වර්ෂය තුළ ජනශක්ති රක්‍ෂණ සමාගම රුපියල් මිලියන 7270ක ආදායමක් වාර්තා කිරීමට සමත් වූ අතර එය පෙර වසරට සාපේක්‍ෂව 7%ක වර්ධනයක් සටහන් කරයි. සමාගමේ ඒකාබද්ධ රක්‍ෂණ වාරික ආදායමේ වර්ධනය පෙර වසරට සාපේක්‍ෂව 16%කි. ජීවිත රක්‍ෂණ ක්ෂේත‍්‍රයට පරිබාහිර රක්‍ෂණ ක්ෂේත‍්‍රයේ වර්ෂ ගණනාවකින් ලද 18%ක විශිෂ්ට වර්ධනය සමාගම ලැබූ සුවිශේෂී ජයග‍්‍රහණයක් වන අතර පෙර වසරට සාපේක්‍ෂව සමාගම තම ප‍්‍රමුඛතම ව්‍යාපාරික කටයුතු තුළින් උපයන ලද ප‍්‍රාරක්‍ෂණ ලාභය යහපත් මට්ටමක පැවති අතර එය පෙර වසරට සාපේක්‍ෂව 12%ක වර්ධනයක් පෙන්නුම් කළේය. ප‍්‍රකාශ් ෂාෆ්ටර් මහතා මේ පිළිබඳව අදහස් දක්වමින් ‘‘වර්තමාන ගෝලීය තත්ත්වයන් තුළ විනිවිද බව සහ ආයතනික යහ පාලනය අත්‍යාවශ්‍ය අංගයන් බවට පත්ව ඇති බැවින් ජනශක්ති රක්‍ෂණ සමාගම දිනාගත් සම්මානය මෙම ක්ෂේත‍්‍රයේ සාමාගම සතු කැපවීමට ලද ගෞරවයක් ලෙස සැලකිය හැකි අතර පසුගිය වසරේ ජනශක්ති මෙහෙයුම් පිළිබඳ පෙන්නුම් කරන සංක්‍ෂිප්ත වාර්තාවක් ලෙසද සඳහන් කළ හැකියි’’ යනුවෙන් පැවසීය.", "URL": "https://sinhala.adaderana.lk/news.php?nid=30483", "Category": null, "Parent URL": null}