{"Source": "Adaderana", "Timestamp": "April 19, 2013 05:01 pm", "Headline": "මාර්තු මාසයේ රිය අනතුරු 168යි - මරණ 181යි", "News Content": "2013 වර්ෂයේ ගතවූ මාස 03 ක කාලය තුළ මාරක රිය අනතුරු වැඩිම සංඛ්‍යාවක් සිදුව ඇත්තේ මාර්තු මාසයේ බව පොලිස් මාධ්‍ය ප්‍රකාශක කාර්යාලය පවසයි. ඒ අනුම එම මාසයේ මාරක රිය අනතුරු 168ක් සිදුව ඇති අතර ඉන් මියගිය පුද්ගලයින් සංඛ්‍යාව 181 බව සඳහන්ය. මෙම වර්ෂයේ ජනවාරි මාසයේ දී මාරක රිය අනතුරු 156ක් වන අතර ඉන් මිය ගිය සංඛ්‍යාව 163ක් වේ. එමෙන්ම පෙබරවාරි මාසයේ දී මාරක රිය අනතුරු 146ක් සිදුව ඇති අතර මියගිය සංඛ්‍යාව 154ක් බව පොලිස් මාධ්‍ය ප්‍රකාශක කාර්යාලය පවසයි. මේ අතර පසුගිය 2012 වර්ෂයේ දී මාරක රිය අනතුරු 2300 ක් සිදුව තිබේ. ඉන් මිය ගිය පුද්ගලයින් සංඛ්‍යාව 2425කි. අනාරක්ෂිත ලෙස රිය පැදවීම සහ බීමත්ව රිය පැදවීම හේතුවෙන් මෙම අනතුරු බොහොමයක් සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=33402", "Category": null, "Parent URL": null}