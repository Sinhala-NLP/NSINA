{"Source": "Adaderana", "Timestamp": "December 5, 2011 07:53 am", "Headline": "උඩරට දුම්රියට බාධා නෑ", "News Content": "දුම්රිය පීලි පැනීමක් හේතුවෙන් උඩරට දුම්රිය මාර්ගයේ ධාවන කටයුතු වලට සිදු වූ බාධා ඉවත් කර තිබේ. දුම්රිය පීලි ගත කිරීමේ කටයුතු අද අලුයම 2ක පමණ වන විට අවසන් කිරීමට හැකි වූ බව දුම්රිය පාලක මැදිරිය සඳහන් කරයි. ඒ අනුව සුපුරුදු පරිදි අද අලුයම සිට දුම්රිය ධාවන කටයුතු සිදු කෙරෙන බව දුම්රිය පාලක මැදිරිය කියා සිටියි. උඩරට දුම්රිය මාර්ගයේ ගලබොඩ හා වටවල අතර ඉන්ධන රැගත් දුම්රියක් ඊයේ අලුයම පීලි පැනීමට ලක්විය. මෙම අනතුරින් ඩීසල් ලීටර 5200ක් රැගත් තෙල් ටැංකියකටද හානි සිදු විය.", "URL": "https://sinhala.adaderana.lk/news.php?nid=20466", "Category": null, "Parent URL": null}