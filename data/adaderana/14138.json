{"Source": "Adaderana", "Timestamp": "February 11, 2011 08:37 am", "Headline": "නාමයෝජනා ප්‍රතික්ෂේපයට එරෙහි පෙත්සම් අද සලකා බැලෙයි", "News Content": "පළාත් පාලන ඡන්ද විමසීම සඳහා ඉදිරිපත් කළ නාමයෝජනා පත්‍ර ප්‍රතික්ෂේප කිරීමට එරෙහිව පිළිගත් දේශපාලන හා ස්වාධීන කණ්ඩායම් ඉදිරිපත් කළ පෙත්සම් අද(11) අභියාචනාධිකරණය හමුවේ සලකා බැලෙයි. අභියාචනාධිකරණ සභාපති සත්‍යා හෙට්ටිගේ සහ උපාලි අබේරත්න යන විනිසුරු මඩුල්ල හමුවේ මෙම පෙත්සම් අද සලකා බැලීමට නියමිතය. සිය නාමයෝජනා පත්‍ර ප්‍රතික්ෂේප වීමට එරෙහිව එක්සත් ජනතා නිදහස් සන්ධානය, එක්සත් ජාතික පක්ෂය, ශ්‍රී ලංකා මුස්ලිම් කොංග්‍රසය සහ ස්වාධීන කණ්ඩායම් විසින් පෙත්සම් ගොනු කර තිබේ. ප්‍රතික්ෂේප කොට ඇති සිය නාමයෝජනා පත්‍ර යළි භාරගන්නා ලෙස මැතිවරණ කොමසාරිස්වරයාට නියෝගයක් පනවන ලෙස ‍ඉල්ලා මෙම පෙත්සම් ‍ගොනු කර තිබුණි.", "URL": "https://sinhala.adaderana.lk/news.php?nid=14138", "Category": null, "Parent URL": null}