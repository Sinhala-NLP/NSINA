{"Source": "Adaderana", "Timestamp": "August 7, 2015 09:26 am", "Headline": "නිල ඡන්ද දැන්වීම් පත්‍රිකා මිලියන 8.2 ක් බෙදා අවසන්", "News Content": "මෙවර මහ මැතිවරණයට අදාළ නිල ඡන්ද දැන්වීම් පත්‍රිකා මිලියන 8.2 ක් පමණ බෙදාහැර අවසන් බව තැපැල් දෙපාර්තමේන්තුව පවසයි.තැපැල්පති රෝහණ අබේරත්න මහතා සඳහන් කළේ ලබන 10 වනදා වන විට සියළුම නිල ඡන්ද දැන්වීම් පත්‍රිකා බෙදාහැර අවසන් කිරීමට හැකිවනු ඇති බවයි.රජයේ නිවාඩු දිනයක් වන ලබන 09 වන ඉරිදා දිනයේද තැපෑලේ විශේෂ බෙදාහැරීම් දිනයක් ලෙස ප්‍රකාශයට පත් කර ඇත.ඕනෑම අයෙකුට නිල ඡන්ද දැන්වීම් පත්‍රිකා ලබා ගැනීමට යම් හේතුවක් මත නොහැකි වූවහොත් ළඟම ඇති තැපැල් කාර්යාලයට ගොස් අනන්‍යයතාව තහවුරු කර නිල ඡන්ද පත්‍රිකා ලබා ගන්නා ලෙස තැපැල්පති රෝහණ අබේරත්න මහතා පැවසීය.", "URL": "https://sinhala.adaderana.lk/news.php?nid=53090", "Category": null, "Parent URL": null}