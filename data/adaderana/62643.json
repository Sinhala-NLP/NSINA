{"Source": "Adaderana", "Timestamp": "August 1, 2016 11:40 am", "Headline": " හේරත්-මෙන්ඩිස් ශ්‍රේණියේ ඉහළට", "News Content": "ඕස්ට්‍රේලියාව සමග පැවැති පළමු ටෙස්ට් තරගයේදී දැක්වූ දක්ෂතා හේතුවෙන් රංගන හේරත් සහ කුසල් මෙන්ඩිස් ටෙස්ට් ශ්‍රේණිගත කිරීම්වල ඉදිරියට පැමිණ තිබේ.ඒ අනුව රංගන හේරත් ටෙස්ට් පන්දු යවන්නන් අතර 09 වන ස්ථානය හිමිකරගෙන ඇති අතර කුසල් මෙන්ඩිස් ටෙස්ට් පිතිකරුවන් අතර 21 වන ස්ථානයට පැමිණ තිබේ.පසුගියදා අවසන් වූ පළමු ටෙස්ට් ක්‍රිකට් තරගයේදී රංගන හේරත් කඩුලු 09ක් දවා ගැනීමට සමත් වූ අතර කුසල් මෙන්ඩිස් ලකුණු 176 ක් රැස් කිරීමට සමත් වුණි.මේ අතර ටෙස්ට් පිතිකරුවන් ශ්‍රේණිගත කිරිම්වල ඇන්ජිලෝ මැතිව්ස් 13 වන ස්ථානයේ පසුවන අතර දිනේෂ් චන්දිමාල් 20 වන ස්ථානයේ පසුවෙයි.", "URL": "https://sinhala.adaderana.lk/news.php?nid=62643", "Category": null, "Parent URL": null}