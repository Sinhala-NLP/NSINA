{"Source": "Adaderana", "Timestamp": "June 30, 2012 12:52 pm", "Headline": "හිටපු එල්.ටී.ටී.ඊ. සාමාජිකයින් 16 ක් ජූලි 4 දා සමාජගත කෙරෙයි", "News Content": "පුනරුත්ථාපනය ලැබූ තවත් හිටපු එල්.ටී.ටී.ඊ. සාමාජිකයින් පිරිසක් සමාජගත කිරීමට තීරණය කර තිබේ. වසරක පුනරුත්ථාපන කාලයක් අවසන් වීමෙන් අනතුරුව මෙම පිරිස සමාජගත කරන බව පුනරුත්ථාපන කොමසාරිස් ජනරාල් බ්‍රිගේඩියර් දර්ශන හෙට්ටිආරච්චි මහතා සඳහන් කළේය. හිටපු එල්.ටී.ටී.ඊ. සාමාජිකයින් 16 දෙනෙකු ජූලි මස 04 වන දින මෙසේ සමාජගත කිරීමට සැලසුම් කර ඇති බව අද දෙරණ වෙත අදහස් දක්වමින් ඒ මහතා පෙන්වාදුන්නේය. වැලිකන්ද, සේනපුර පුනරුත්ථාපන මධ්‍යස්ථානයේ දී මෙම පිරිස සමාජගත කෙරෙන බව ද ඔහු කියා සිටියේය.", "URL": "https://sinhala.adaderana.lk/news.php?nid=25431", "Category": null, "Parent URL": null}