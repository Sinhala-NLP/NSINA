{"Source": "Adaderana", "Timestamp": "October 22, 2013 05:25 pm", "Headline": "නාවලපිටියේ බසයක් පෙරළෙයි ", "News Content": "නාවලපිටිය පල්ලේගම දී බස් රථයක් පෙරළී 30 දෙනෙකු තුවාල ලබා ඇති අතර ඔවුන් නාවලපිටිය රෝහලට ඇතුළත් කර තිබේ. අද පස්වරු 4.30 ට පමණ මෙම අනතුර සිදුව ඇති බව වාර්තා වේ. අදාළ බස් රථය ගම්පොළ සිට නාවලපිටියට ධාවනය වී ඇති අතර වෙනත් වාහනයක් පසුකර යාමට උත්සාහ කිරීමේදී අඩි 20 ක පමණ ප්‍රපාතයකට පෙරළී ඇති බව පොලීසිය සඳහන් කළේය. තුවාලකරුවන් මේ වනවිට නාවලපිටිය රෝහලේ ප්‍රතිකාර ලබමින් සිටින අතර ඔවුන්ගෙන් 15 දෙනෙකුගේ තත්ත්වය බරපතළ බව රෝහල් ප්‍රකාශකයෙකු පැවසීය. කෙසේ වෙතත් බරපතළ තත්ත්වයේ පසුවන රෝගින් මහනුවර මහරෝහල වෙත මාරුකර යැවීමට පියවර ගන්නා බව එම ප්‍රකාශකයා සඳහන් කළේය.", "URL": "https://sinhala.adaderana.lk/news.php?nid=38316", "Category": null, "Parent URL": null}