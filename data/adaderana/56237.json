{"Source": "Adaderana", "Timestamp": "January 8, 2016 03:03 pm", "Headline": "කොස්ගම - මහරගම රේල් බස් සේවාවක් ඇරඹේ", "News Content": "කොස්ගම සිට හෝමාගම සහ මහරගම අතර රේල් බස්රථ යුගළක් ධාවනයට යෙදවීමට කටයුතු සංවිධානය කර ඇති බව දුම්රිය දෙපාර්තමේන්තුව පවසයි.එම දෙපාර්තමේන්තුවේ ගමනා ගමන අධිකාරි විජය සමරසිංහ මහතා පැවසුවේ එම සේවාව ලබන 18 වනදා සිට ක්‍රියාත්මක වන බවයිඒ අනුව හෝමාගම - කොස්ගම, මහරගම - කොස්ගම, හෝමාගම - මහරගම අතර දිනකට ගමන්වාර 05ක් මෙම රේල් බස් රථ ධාවනය කිරීමට සැලසුම් කර තිබේ.හෝමාගම රෝහලට සහ මහරගම පිළිකා රෝහල වෙත පැමිණෙන මගීන්ගේ සහ පාසල් ළමුන් ඇතුළු මගීන්ගේ ප්‍රවාහන පහසුකම් සැලසීම මෙහි අරමුණ වන බව විජය සමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=56237", "Category": null, "Parent URL": null}