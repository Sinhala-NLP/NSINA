{"Source": "Adaderana", "Timestamp": "January 31, 2011 10:11 am", "Headline": "මැතිවරණයේ ආරක්ෂාවට කැරළි මර්දන කණ්ඩායම් පිහිටුවයි ", "News Content": "පළාත් පාලන මැතිවරණය සමයේ ආරක්ෂාව සඳහා දිවයිනේ සෑම පොලිස් ස්ථානයකම කැරළි මර්දන කණ්ඩායම බැගින් පිහිටුවීමට තීරණය කර තිබේ. හෙට(01) සිට ක්‍රියාත්මක වන පරිදි පිහිටුවා ඇති මෙම කැරළි මර්දන කණ්ඩායමට අදාළ චක්‍රලේඛය පොලිස්පති මහින්ද බාලසූරිය මහතා විසින් නිකුත් කර ඇති බව වාර්තා වේ. ප්‍රචණ්ඩකාරී ක්‍රියාවන් සඳහා මුහුණදීමට කැරළි මර්දන කණ්ඩායම් පැය 24 පුරාම සේවයේ යෙදවීමට තීරණය කර තිබේ. මේ අතර පළාත් භාර ජ්‍යෙෂ්ඨ නියෝජ්‍ය පොලිස්පතිවරයාගේ සිට පහළ ශ්‍රේණී දක්වා වූ පොලිස් නිලධාරීන්ගේ නිවාඩු සීමා කිරීමට ද පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=13876", "Category": null, "Parent URL": null}