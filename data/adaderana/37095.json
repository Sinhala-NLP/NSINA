{"Source": "Adaderana", "Timestamp": "September 2, 2013 02:21 pm", "Headline": " බස් ගාස්තු වැඩි කිරීම ගැන වෘත්තීය සමිතිවලට තීරණය කරන්න බැහැ ", "News Content": "බස් ගාස්තු වැඩි කිරීම සම්බන්ධයෙන් වෘත්තීය සමිතිවලට කිසිදු තීරණක් ගැනීමට නොහැකි බව ජාතික ගමනා ගමන කොමිසන් සභාවේ සභාපති රොෂාන් ගුණවර්ධන මහතා පවසයි. සාමාන්‍යයෙන් බස් ගාස්තු ඉහළ දමන්නේ නිර්ණායකයන් 12ක් යටතේ බවද අද(02) කොළඹ පැවති මාධ්‍ය හමුවකදී ඔහු සඳහන් කළේය. එසේම දැනට බස් ගාස්තු වැඩි නොකරන බව දැඩි විශ්වාසයෙන් යුතුව ප්‍රකාශ කළ හැකි බවද හෙතෙම එම අවස්ථාවේදී පැවසීය. ගමනා ගමන කොමිසන් සභාවට මේ සම්බන්ධයෙන් තීරණය කිරීමේ හැකියාව ඇති බවට නීතිපති දෙපාර්තමේන්තුව විසින් පවසා ඇති බවත්, තවද මේ සම්බන්ධයෙන් කැබිනට් අනුකාරක සභාවක් පත් කර ඇති බවත්, ඒ මහතා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=37095", "Category": null, "Parent URL": null}