{"Source": "Adaderana", "Timestamp": "July 10, 2018 09:12 am", "Headline": " වෛද්‍ය ශිෂ්‍යාව දූෂණය කරපු නිසා වසර 6ට පසු මරණ දඬුවම", "News Content": "සමූහ ස්ත්‍රී දූෂණයක් සඳහා වරකරුවන්වූ පුද්ගලයින් තිදෙනෙකුට ඉන්දීය ශ්‍රේෂ්ඨාධිකරණය මරණ දඬුවම නියම කර තිබේ. 2012 වර්ෂයේ ඉන්දියාවේ නවදිල්ලි නුවරදී වෛද්‍ය ශිෂ්‍යාවක සමූහ දූෂණයට ලක්කිරීමේ චෝදනාවට වරදකරුවන්වූ පුද්ගලයින් තිදෙනෙකුට එරට ශ්‍රේෂ්ඨාධිකරණය මරණ දඬුවම නියම කර ඇත. බරපතල ලෙස තුවාල ලැබූ 23හැවිරිදි වෛද්‍ය ශිෂ්‍යාව ඒ හේතුවෙන් මරණයට පත්වූ අතර අදාළ සිදුවීම ඉන්දියාවේ පමණක් නොව මුළු මහත් ලෝකයේම දැඩි අවධානයට ලක් විය. එම සිදුවීමෙන් වසර හයකට පසුව මෙම තීන්දුව ප්‍රකාශයට පත් කළේ අගවිනිසුරු දීපක් මිශ්‍රා ඇතුළු ත්‍රිපුද්ගල කමිටුවක් මගිනි. චූදිතයින් විසින් ඉදිරිපත් කර තිබූ පෙත්සමක් එහිදී විනිසුරු මඩුල්ල විසින් ප්‍රතික්ෂේප කර ඇති බවත් සඳහන් වේ. නඩු තීන්දුවෙන් අනතුරුව දූෂණයට ලක්වූ වෛද්‍ය ශිෂ්‍යාවගේ පියා මාධ්‍ය වෙත ප්‍රකාශ කලේ අපරාධකරුවන්ට නිසි දඬුවම් ලබාදෙන තුරු කාන්තාවන්ට සිදුවන අපරාධ වැළැක්විය නොහැකි බවයි.", "URL": "https://sinhala.adaderana.lk/news.php?nid=92284", "Category": null, "Parent URL": null}