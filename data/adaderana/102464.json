{"Source": "Adaderana", "Timestamp": "January 16, 2019 06:11 pm", "Headline": "මහින්ද පිලේ ජනපති අපේක්ෂකයා ගැන තවම තීරණයක් නෑ", "News Content": "සිය කණ්ඩායමේ ජනාධිපතිවරණ අපේක්ෂකයා සම්බන්ධයෙන් මෙතෙක් සාකච්ඡාවක් සිදුව නොමැති බව විපක්ෂ නායක මහින්ද රාජපක්ෂ මහතා පැවසීය. ඉදිරි ජනාධිපතිවරණය සම්බන්ධයෙන් ගෝඨාභය රාජපක්ෂ සහ චමල් රාජපක්ෂ යන මහත්වරුන් සිදුකල ප්‍රකාශ පිළිබඳව සහ තවත් කරුණු කිහිපයක් පිළිබඳ අද(16) පොළොන්නරුව ප්‍රදේශයේදී මාධ්‍යවේදීන් යොමු කල ප්‍රශ්නවලට පිලිතුරු ලබාදෙමින් මහින්ද රාජපක්ෂ මහතා මේ බව කියා සිටියේය. මේ අතර ඉදිරියේදී පැවැත්වීමට නියමිත පළාත් සභා ඡන්දය සඳහා සාකච්ඡා කොට ශ්‍රී ලංකා පොදු ජන පෙරමුණ ලෙස ඉදිරිපත් වීමට ඉඩ ඇති බව විපක්ෂ නායක මහින්ද රාජපක්ෂ මහතා පැවසීය. ආණ්ඩුක්‍රම ව්‍යවස්ථාවක් ගෙන එන්නේ නම් අනිවාර්යයෙන් ජනතා කැමැත්ත තුනෙන් දෙකෙහි බලයක් අවශ්‍ය වන නමුත් පාර්ලිමේන්තුවට වැඩි ඡන්ද සංඛ්‍යාවක් නොමැති හෙයින් එය ගෙන ඒම සඳහා අයිතියක් නොමැති බව මහින්ද රාජපක්ෂ මහතා මෙහිදී පැවසීය. අඩුම තරමින් පාර්ලිමේන්තුවේ 113 හෝ නොමැති බවද පැවසීය.", "URL": "https://sinhala.adaderana.lk/news.php?nid=102464", "Category": null, "Parent URL": null}