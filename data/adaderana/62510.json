{"Source": "Adaderana", "Timestamp": "July 28, 2016 12:26 pm", "Headline": "දෙකෙන් පස්සේ අපේ වැඩේ යනවා", "News Content": "එක්සත් ජාතික පක්ෂයේ සාමාජික ප්‍රවර්ධන වැඩසටහන අද පස්වරුවේ මහනුවරදී පවත්වන බව එම පක්ෂයේ මහලේකම් අමාත්‍ය කබීර් හෂීම් මහතා පවසයි.ඒ අනුව අද පස්වරු 2න් පසුව එම ප්‍රවර්ධන වැඩසටහන පැවැත්වීමට කටයුතු යොදා ඇති බව මහලේකම්වරයා සඳහන් කළේය.අද දිනයේ මහනුවර නගරය ආශ්‍රිතව පැවැත්වීමට නියමිතව තිබූ ඒකාබද්ධ විපක්ෂයේ පාද යාත්‍රාවට සහ එක්සත් ජාතික පක්ෂයේ ප්‍රවර්ධන වැඩසටහනට අදාළව අධිකරණය විසින් ඊයේ දිනයේ අතුරු තහනම් නියෝගයක් පනවනු ලැබුවේය.ඒ අනුව අද පස්වරු 2 දක්වා එක්සත් ජාතික පක්ෂ ප්‍රවර්ධන වැඩසටහන මහනුවර නගර සීමාව තුළ පැවැත්වීමට අධිකරණය අවසර ලබාදී තිබුණේ නැත.අධිකරණ නියෝගයට ගරු කරමින් පස්වරු 2න් පසු සාමාජික ප්‍රවර්ධන වැඩසටහන පැවැත්වීමට සැලසුම් කර ඇති බව එක්සත් ජාතික පක්ෂ මහලේකම් අමාත්‍ය කබීර් හෂීම් මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=62510", "Category": null, "Parent URL": null}