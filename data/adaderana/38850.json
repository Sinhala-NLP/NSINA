{"Source": "Adaderana", "Timestamp": "November 15, 2013 10:12 am", "Headline": "පොලිස් නිලධාරීන්ට අලි ප්‍රහාරයක්", "News Content": "පොලිස් නිලධාරින් දෙදෙනෙකු වන අලි ප්‍රහාරයකට ලක්ව රෝහල් ගත කර තිබේ. ගෝමරන්කඩවල, මොරවැව මාර්ගයේ රංගිරි උල්පත වංගුවේදි ඊයේ(14) පස්වරුවේ යතුරු පැදියකින් ගමන් කරමින් සිටියදි පොලිස් නිලධාරින් දෙදෙනා වන අලි ප්‍රහාරයට ලක්ව ඇති බව පොලීසිය පවසයි. තුවාල ලැබු පොලිස් නිලධාරින් දෙදෙනා ගෝමරන්කඩවල රෝහලට ඇතුළත් කිරිමෙන් පසු බරපතළ තත්ත්වයේ පසුවු පොලිස් නිලධාරියෙකු ත්‍රිකුණාමලය රෝහලට මාරු කර යවා තිබේ. ගෝමරන්කඩවල පොලිස් ස්ථානයේ සිට ගෝමරන්කඩවල මොරවැව මාර්ගයේ ගැමුණුපුර පොලිස් මාර්ග බාධකයේ රාජකාරිය සඳහා පිටත්ව යමින් සිටියදි වන අලි රංචුවක් පහරදිම සිදු කර ඇති බව වාර්තා වෙයි.", "URL": "https://sinhala.adaderana.lk/news.php?nid=38850", "Category": null, "Parent URL": null}