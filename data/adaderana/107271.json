{"Source": "Adaderana", "Timestamp": "April 3, 2019 10:16 am", "Headline": "තිනියාවල  පුද්ගල ඝාතනයක්", "News Content": "තිනියාවල, ඉලුක්කැටිය හන්දිය ප්‍රදේශයේදී පුද්ගලයෙකු ඝාතනය කර ඇත. ත්‍රීරෝද රථයක් තුළ කැපුම් තුවාල සහිතව සිටි අදාල පුද්ගලයා මීගහතැන්න රෝහලට ඇතුලත් කිරීමේදී මියගොස් ඇති බව පොලීසිය පැවසුවේය. මියගොස් ඇත්තේ පැලවත්ත, ගුලනවත්ත ප්‍රදේශයේ පදිංචිව සිටි 55 හැවිරිදි අයෙකි. මියගිය පුද්ගලයා විසින් ත්‍රිරෝද රථයකින් තම වෙළඳසැලට භාණ්ඩ රැගෙන ඒම සඳහා රුපියල් 30,000ක මුදලක් රැගෙන ගමන් කරමින් සිටියදී කිසිවෙකු විසින් පහරදී එම මුදල් කොල්ල කා ඇති බව පොලීසිය සිදුකළ මූලික විමර්ශනවලදී අනාවරණය වී ඇත. සිද්ධියට අදාල සැකකරු පිළිබඳ තොරතුරු අනාවරණය වී නොමැති අතර තිනියාවල පොලීසිය මේ සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=107271", "Category": null, "Parent URL": null}