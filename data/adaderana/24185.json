{"Source": "Adaderana", "Timestamp": "May 12, 2012 09:01 am", "Headline": "තැපැල් වර්ජනය අවසන්", "News Content": "තැපැල් වර්ජනය අවසන් කිරීමට තැපැල් වෘත්තීය සමිති පියවර ගෙන තිබේ. පසුගිය 10 වැනිදින උදෑසන සිට තැපැල් වෘත්තීය සමිති කිහිපයක් වෘත්තීය සමිති ක්‍රියාමාර්ගයක් ආරම්භ කරනු ලැබීය. ඊයේ(11) සවස තැපැල් අමාත්‍යාංශ ලේකම්වරයා හා තැපැල්පතිවරයා සමග පැවති සාකච්ඡාවකින් අනතුරුව මෙම වෘත්තීය සමිති ක්‍රියාමාර්ගය අවසන් කිරීමට තීරණය කළ බව ලංකා තැපැල් සේවා සංගමයේ සභාපති ජයන්ත විජේසිංහ මහතා අද දෙරණට සඳහන් කළේය. සෑහීමට පත්විය හැකි මට්ටමේ විසඳුම් ලැබීම නිසා මෙසේ වර්ජනය අවසන් කිරීමට තීරණය කළ බව ද ඒ මහතා ප්‍රකාශ කළේය. මධ්‍යම තැපැල් හුවමාරුවට අයත් ගොඩනැගිලිවල තිබූ අංශ 03 ක් හදිසියේම පිටකොටුව ප්‍රදේශයට ගෙනයාමට කටයුතු කිරීම සම්බන්ධව මෙම වර්ජනය ආරම්භ කර තිබිණි.", "URL": "https://sinhala.adaderana.lk/news.php?nid=24185", "Category": null, "Parent URL": null}