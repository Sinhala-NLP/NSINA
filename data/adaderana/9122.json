{"Source": "Adaderana", "Timestamp": "June 20, 2010 04:25 pm", "Headline": "හොරෙන් ගෙනා දුම්වැටි තොගයක් අල්ලයි", "News Content": "නීතී විරෝධී ලෙස මෙරටට ආනයනය කරන ලද දුම්වැටි තොගයක් සුරාබදු දෙපාර්තමේන්තුවේ මත්ද්‍රව්‍ය කාර්යාංශයේ නිලධාරීන් භාරයට ගෙන තිබේ. මීගමු ප්‍රදේශයේ දී මෙම දුම්වැටි තොගය ‍තම නිලධාරීන් විසින් සොයා ගෙන ඇති බව සුරාබදු දෙපාර්තමේන්තුවේ සුරාබදු අධිකාරි ප්‍රභාත් ජයවික්‍රම මහතා සඳහන් කළේය. දුම්වැටි තොගයේ වටිනාකම රුපියල් ලක්ෂ 20 කට අධික බව ද සඳහන්ය. දුම්වැටි තොගය සමග සැකකරුවන් දෙදෙනෙක් ද අත්අඩංගුට ගෙන ඇති බව ප්‍රභාත් ජයවික්‍රම මහතා සඳහන් කළේය. එම දුම්වැටි තොගය නීතී විරෝධී ලෙස මෙරටට ආනයනය කළ ඒවා බව ඒ මහතා වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=9122", "Category": null, "Parent URL": null}