{"Source": "Adaderana", "Timestamp": "January 1, 2013 05:18 pm", "Headline": "කුණු කරවල හා අල කවන්න බැරිවෙයි", "News Content": "නරක්වු අල කිලෝ 15,000ක් පමණ හා කෑමට නුසුදුසු කරවල කිලෝ 2000ක් පමණ පි‍ටකොටුව 4 වැනි හරස් වීදියේ වෙළඳසැල් 2කින් සොයාගෙන තිබේ. පාරිභෝගික‍ සේවා අධිකාරියේ විශේෂ වැටලීම් ඒකකයේ නිලධාරීන් කණ්ඩායමක් විසින් අද (01) දහවල් මෙම වැටලීම සිදුකරන ලදී. 4 වැනි හරස් වීදියේ 185 දරණ ස්ථානයේ පිහිටි අල ගබඩාවක හා අංක 108 දරණ ස්ථානයේ තිබු ගබඩාවකින් කුණු කරවල තොගය සොයාගත් අතර එකී ව්‍යාපාරික ස්ථාන පවත්වාගෙන ගිය පුද්ගලයින් දෙදෙනා හෙට (02) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=30425", "Category": null, "Parent URL": null}