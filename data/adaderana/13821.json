{"Source": "Adaderana", "Timestamp": "January 29, 2011 08:03 am", "Headline": "මීගමුව-කොළඹ බස් කම්බස්", "News Content": "මීගමුව -කොළඹ ප්‍රධාන මාර්ගයේ පෞද්ගලික බස්රථ වර්ජනයක් ආරම්භ කර තිබේ. අද(29) උදෑසන සිට මෙම වර්ජනය ක්‍රියාත්මක කර තිබූ බව ‍ලංකා පෞද්ගලික බස්හිමියන්ගේ සංගමයේ සභාපති ගැමුණු ‍විජේරත්න මහතා සඳහන් කළේය. මීගමුව - කොළඹ ප්‍රධාන මාර්ගයේ දුරගමන් සේවා සහ කෙටි දුර ගමන් සේවා බස්රථ අතර ඇති වූ ගැටුමක් මීට හේතු වී තිබේ. ඊයේ(28) දෙපාර්ශවය අතර ඇතිවූ මෙම ගැටුම්වලින් පුද්ගලයින් කිහිපදෙනෙකු ‍තුවාල ලබා ඇති බව ගැමුණු වි‍ජේරත්න මහතා සඳහන් කළේය. බරපතල තත්ත්වයේ පසුවූ අයෙකු ජාතික රෝහලේ දැඩි සත්කාර ඒකකයට ඇතුළත් කර ඇත.", "URL": "https://sinhala.adaderana.lk/news.php?nid=13821", "Category": null, "Parent URL": null}