{"Source": "Adaderana", "Timestamp": "February 11, 2010 03:09 pm", "Headline": "ඇමති අනුර ඉල්ලා අස්වෙයි", "News Content": "අනුර ප්‍රියදර්ශන යාපා මහතා ජනමාධ්‍ය හා තොරතුරු අමාත්‍ය ධුරයෙන් ඉල්ලා අස්වීමට තීරණය කර තිබේ. මේ සම්බන්ධයෙන් ජනාධිපතිවරයා දැනුවත් කර ඇති බව අද කොළඹ පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් අමාත්‍යවරයා සඳහන් කර සිටියේය. ඉදිරි දේශපාලන වැඩකටයුතු සඳහා කාලය අවශ්‍ය බැවින් සිය අමාත්‍ය ධුරයෙන් අද දිනයේ සිට ඉවත් වන බව අනුර ප්‍රියදර්ශන යාපා මහතා සඳහන් කළේය. ජනමාධ්‍ය හා තොරතුරු අමාත්‍යාංශයෙන් ඉවත් වුව ද ආයෝජන ප්‍රවර්ධන හා ව්‍යවසාය සංවර්ධන අමාත්‍යවරයා ලෙස ඉදිරියටත් කටයුතු කරන බව හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=6620", "Category": null, "Parent URL": null}