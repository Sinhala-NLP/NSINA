{"Source": "Adaderana", "Timestamp": "May 13, 2018 01:14 pm", "Headline": "අනතුරින් 1ක් මරුට", "News Content": "හුංගම, කිවුල ප්‍රදේශයේදී සිදු වූ රිය අනතුරකින් කාන්තාවක මියගොස් තිබේ. මාර්ගයේ ගමන් කළ කාන්තාව කිසියම් වාහනයක ගැටී ඇති අතර එම වාහනය පලාගොස් ඇති බව පොලීසිය සඳහන් කළේය. අනතුරින් බරපතළ තුවාල ලැබූ කාන්තාව අම්බලන්තොට රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 65 හැවිරිදි හුංගම ප්‍රදේශයේම පදිංචිව සිටි කාන්තාවකි. පලාගිය වාහන සහ රියදුරු සොයා හුංගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89026", "Category": null, "Parent URL": null}