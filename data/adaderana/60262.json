{"Source": "Adaderana", "Timestamp": "May 18, 2016 04:40 pm", "Headline": "ජනපති අරණායක ජනයාගේ සුවදුක් විමසයි", "News Content": "ජනාධිපති මෛත්‍රීපාල සිරිසේන මහතා නායයෑමට ලක්වු අරණායක එළඟපිටිය කන්ද ආශ්‍රිත ප්‍රදේශය නිරීක්ෂණය කිරීම සඳහා ගොස් තිබේ.නායයෑමට ලක්වු ප්‍රදේශය නිරීක්ෂණය කිරීමෙන් අනතුරුව ජනාධිපතිවරයා අවතැන්වූවන්ගේ සුවදුක් විමසීමට ද කටයුතු කර ඇති බව සඳහන්ය. ඒ අනුව අවතැන්වූවන් රැඳී සිටින හත්ගම්පල විද්‍යාලය සහ දික්පිටිය රාජගිරිය විද්‍යාලයට ගොස් ජනාධිපතිවරයා එහි සිටින ජනතාවගේ සුවදුක් විමසීමෙන් අනතුරුව ඔවුන්ට අවශ්‍ය පහසුකම් සැලසීමට පියවර ගන්නා ලෙස ද නිලධාරීන්ට උපදෙස් ලබාදුන් බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=60262", "Category": null, "Parent URL": null}