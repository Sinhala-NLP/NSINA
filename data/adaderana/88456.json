{"Source": "Adaderana", "Timestamp": "May 3, 2018 02:20 pm", "Headline": "තාත්තගේ රන් භාණ්ඩ හොරකම් කරපු  එකම පුතයි යාළුවොයි පොලීසියට මාට්ටු වෙච්ච හැටි ", "News Content": "තම පියාගේ රන් භාණ්ඩ සොරකම් කළ පුතෙකු සහ ඒවා ලබාගත් මිතුරන් දෙදෙනකු පොද්දල පොලිසිය විසින් අද (03) අත්අඩංගුවට ගෙන තිබේ. සිය පියාගේ රන් භාණ්ඩ උගස් කිරිම සදහා මිතුරන් දෙදෙනාට ලබාදී තිබු බව පොලීසිය පවසයි. තම පියා සතු රන්මාලයක් හා මුදු සොරකම් කර සිය මිතුරන් දෙදෙනෙකුට උගස් කිරිම සඳහා ලබා දි තිබිණි. කොල්ලකරුවන් දෙදෙනෙකු පැමිණ තමන්ගේ ගෙලට පිහියක් තබා තර්ජනය කොට රන් භාණ්ඩ සොරකම් කරගෙන ගිය බවට පුතු පියාට දැනුම් දි ඇති අතර ඒ අනුව පියා පොලිස් හදිසි දුරකථන ඇමතුම් අංකයට මේ පිළිබදව දැනුම් දෙන ලදී. මේ පිළිබඳව වහාම ක්‍රියාත්මක වු පොද්දල පොලීසිය කරාපිටිය ප්‍රදේශයේ පිහිටි මෙම පුතුගේ නිවසට ගොස් පරික්ෂණ කිරීමේදී පුතා සිදු කර ඇත්තේ බොරුවක් බව අනාවරණය වී තිබේ. මිතුරන් දෙදෙනා විසින් රන් භාණ්ඩ රුපියල් 1,42000කට උගස්කර ඇති අතර උගස් කරනු ලැබු රන් භාණ්ඩද පොලීසිය මගින් සොයාගෙන ඇත. අත්අඩංගුවට ගත් පවුලේ එකම පිරිමි දරුවා වන පුතු හා මිතුරන් දෙදෙනා අධිකරණයට ඉදිරිපත් කිරිමට නියමිතව ඇති අතර පොද්දල ස්ථනාධිපති නාලක මාගෙදර මහතා ඇතුළු පොලිස් නිලධාරිහු පරීක්ෂණ පවත්වති.", "URL": "https://sinhala.adaderana.lk/news.php?nid=88456", "Category": null, "Parent URL": null}