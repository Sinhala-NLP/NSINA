{"Source": "Adaderana", "Timestamp": "August 28, 2010 03:15 pm", "Headline": "පෙළ පොත් බෙදයි-අඩුපාඩු ගොඩයි", "News Content": "2011 වස‍ර සඳහා පාසල් පෙළ පොත් බෙදා හැරීම ආරම්භ කර ඇතත් ඒවායේ විවිධ අඩුපාඩු පවතින බව ලංකා ගුරු සංගමය චෝදනා කරයි. මේවා නිවැරදි කිරීමකින් තොරව මෙසේ පෙළ පොත් බෙදා හැරීම තරයේ හෙළා දකින බව එම සංගමයේ සභාපති ජෝසප් ස්ටාර්ලින් මහතා සඳහන් කරයි. පෙළ පොත් වල අඩුපාඩු නිවැරදි නොකර පෙළ පොත් බෙදා හැරීමේ නිල උත්සවයක් පැවැත්වීමට ද අධ්‍යාපන අමාත්‍යාංශය කටයුතු යොදා ඇති බව ඔහු පෙන්වා දෙයි. වහාම පාසල් පෙළ පොත් වල පවතින අඩුපාඩුකම් නිවැරදි කර ගැනීමට කටයුතු කරන ලෙස ජෝසප් ස්ටාර්ලින් මහතා අධ්‍යාපන බලධාරීන්ට අවධරණය කර සිටියේය.", "URL": "https://sinhala.adaderana.lk/news.php?nid=10491", "Category": null, "Parent URL": null}