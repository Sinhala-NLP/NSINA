{"Source": "Adaderana", "Timestamp": "April 29, 2012 09:24 am", "Headline": "පුද බිමේදී දෙබර ප්‍රහාරයට ලක්වී පුද්ගලයෙක් රෝහලේ", "News Content": "කතරගම පූජා භූමියේ දී දෙබර ප්‍රහාරයකට ලක්වු පුද්ගලයෙකු ප්‍රතිකාර සඳහා රෝහල් ගත කර තිබේ. පූජා භූමියේ වතුර ටැංකිය අසල ඇති දෙබර කූඩුවක් ඇවිස්සීමෙන් මෙම පුද්ගලයා දෙබර ප්‍රහාරයට ලක්ව තිබේ. මොහු කුරුණෑගල -නිකදළුපොත ප්‍රදේශයේ පදිංචිකරුවෙකු බව පොලිසිය සඳහන් කරයි. සිද්ධිය සම්බන්ධයෙන් වන ජීවි නිලධාරීන් දැනුවත් කර ඇති අතර කතරගම පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=23881", "Category": null, "Parent URL": null}