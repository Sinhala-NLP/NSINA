{"Source": "Adaderana", "Timestamp": "May 17, 2018 09:43 am", "Headline": "මුම්බායි ඉන්දියන්ස් කණ්ඩායමට ලකුණු 03ක ජයක්", "News Content": "‍ඉන්දීය ප්‍රිමියර් ලීග් ක්‍රිකට් තරගාවලියේ කිංග්ස් ලෙවන් පන්ජාබ් කන්ඩායම සමග පැවති තරගයෙන් මුම්බායි ඉන්දියන්ස් කණ්ඩායම ලකුණු 03ක ජයක් හිමිකරගෙන තිබේ. තරඟයේ පළමුවෙන් පන්දුවට පහරදුන් මුම්බායි කණ්ඩායම නියමිත පන්දු වාර 20 අවසානයේ කඩුලු 08ක දැවී ලකුනු 186ක් ලබාගත්තේය. එම ඉනිම වෙනුවෙන් කිරන් පොලාඩ් ලකුණු 50ක් ලබාගැනීමට සමත් වුණි. පිළිතුරු ඉනිම සඳහා පිටියට පිවිසි පන්ජාබ් කණ්ඩායමට නියමිත පන්දු වාර 20 අවසානයේ කඩුලු 05ක් දැවී ලබාගත හැකි වූයේ ලකුණු 183ක් පමණයි. පන්ජාබ් ඉනිම වෙනුවෙන් ලෝකේෂ් රාහුල් ලකුණු 94ක් ලබාගැනීමට සමත් වුණි.", "URL": "https://sinhala.adaderana.lk/news.php?nid=89263", "Category": null, "Parent URL": null}