{"Source": "Adaderana", "Timestamp": "November 5, 2015 08:44 am", "Headline": "ආර්ථික වැඩපිළිවෙළ ගැන අගමැතිගෙන් විශේෂ ප්‍රකාශයක්", "News Content": "අග්‍රාමාත්‍ය රනිල් වික්‍රමසිංහ මහතා විසින් අද පාර්ලිමේන්තුවේදී විශේෂ ප්‍රකාශයක් සිදුකිරීමට නියමිතව තිබේ.වර්තමාන රජයේ මධ්‍ය කාලීන ආර්ථික වැඩපිළිවෙළ පිළිබඳව මෙහිදී අග්‍රාමාත්‍යවරයා විසින් පැහැදිලි කිරීමට නියමිත බව ජනමාධ්‍ය අමාත්‍ය ගයන්ත කරුණාතිලක මහතා සඳහන් කළේය.නව රජය කෙටිකාලීන, මධ්‍යකාලීන හා දීර්ඝකාලීන ලෙස සංවර්ධන වැඩසටහන් සකස් කර ඇති අතර මධ්‍යකාලීන වැඩපිළිවෙළ පිළිබඳව මෙහීදී අග්‍රාමාත්‍යවරයා විසින් ප්‍රකාශයට පත්කරනු ඇත.ජනාධිපති මෛත්‍රීපාල සිරිසේන මහතා විසින් හඳුන්වාදුන් ප්‍රතිපත්ති ප්‍රකාශනයට අනුකූලව මෙම මධ්‍යකාලීන ආර්ථික වැඩපිළිවෙළ සකස් කර ඇති බව ගයන්ත කරුණාතිලක අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=54889", "Category": null, "Parent URL": null}