{"Source": "Adaderana", "Timestamp": "February 12, 2015 05:28 pm", "Headline": "උතුරු පළාත් සභාවේ යෝජනාව ඉල්ලා අස්කර ගත යුතුයි", "News Content": "ද්‍රවිඩ ජනසංහාරයක් සිදුවූ බවට උතුරු පළාත් සභාව විසින් සම්මත කර ගත් යෝජනාව ඉල්ලා අස්කර ගත යුතු බව විපක්ෂනායක නිමල් සිරිපාල ද සිල්වා මහතා පවසයි.උතුරේ මහ ඇමතිවරයා කළ එම ප්‍රකාශය පළාත් සභා විෂයට වැටෙන ප්‍රකාශයක් නොවන බවත්, ත්‍රස්තවාදයෙන් රට බේරාගත් රණවිරුවන්ට එරෙහිව කළ ප්‍රකාශයක් ලෙස එය සැලකිය හැකි බවත්, ඇමතිවරයා කියයි.මෙම යෝජනාව මෛත්‍රිපාල සිරිසේන මහතාගේ නායකත්වයෙන් ගොඩනැගෙන සංහිඳියාව සමාදානය ‍විනාශ කිරීමට ගත් පියවරක් ලෙස සැලකිය හැකි බවද විපක්ෂනායක නිමල් සිරිපාල ද සිල්වා මහතා පෙන්වාදෙයි.එහි අරමුණ රණවිරුවන් යුද අධිකරණයට ගෙනියන්නදැයි තමන් ප්‍රශ්න කරන බව හෙතෙම අවධාරණය කරයි. අපි බලය බෙදීමට විරුද්ධ නැති බවත්, ඒ ඒ ප්‍රදේශවල ජනතාවට අයත් අයිතිවාසිකම් එකීය භාවයට හානි නොවන අයුරින් ලබාදිය යුතු බවත්, හෙතෙම පෙන්වාදෙයි.අමාත්‍යවරයා අද කොළඹ පැවති උත්සවයකදී මේ බව පැවසීය.", "URL": "https://sinhala.adaderana.lk/news.php?nid=49313", "Category": null, "Parent URL": null}