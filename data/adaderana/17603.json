{"Source": "Adaderana", "Timestamp": "July 24, 2011 11:24 am", "Headline": "බෝ නොවන රෝග පාලනයට විශේෂ වැඩපිළිවෙළක්", "News Content": "බෝ නොවන රෝග පාලනය කිරීම සඳහා විශේෂ වැඩපිළිවෙළක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. පසුගිය වසර කිහිපය තුළ මෙරට බෝ නොවන රෝග වැළඳීමේ ප්‍රවණතාවක් දක්නට ලැබෙන බව සෞඛ්‍ය අමාත්‍යාංශය පවසයි. මේ හේතුවෙන් එම තත්ත්වය පාලනය කිරීම සඳහා මෙම විශේෂ වැඩපිළිවෙළ ක්‍රියාත්මක කිරීමට තීරණය කර ඇත. ඒ සඳහා මේ වසරේ අය වැයෙන් සෞඛ්‍ය අමාත්‍යාංශයට වෙන්කරන ලද මුදලට අමතරව රුපියල් කෝටි 90ක මුදලක් මුදල් අමාත්‍යාංශය විසින් සෞඛ්‍ය අමාත්‍යාංශයට ලබාදී ඇති බව වාර්තා වේ. දිවයින පුරාම ආවරණය වන පරිදි බෝ නොවන රෝග පිළිබඳව ජනතාව දැනුවත් කිරීම මේ වැඩසටහන යටතේ සිදුකිරීමට නියමිතය. ඊට අමතරව බෝ නොවන රෝග වැළැක්වීම සඳහා පුළුල් කථිකාවතක් ඇති කිරීමට ද සැලසුම් කර ඇති බව සෞඛ්‍ය අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=17603", "Category": null, "Parent URL": null}