{"Source": "Adaderana", "Timestamp": "October 9, 2013 10:14 am", "Headline": "අදත් වැසි සහිත කාලගුණ තත්ත්වයක්", "News Content": "බස්නාහිර, සබරගමුව සහ දකුණු පළාත්වල අද(09) දිනයේ වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. අපරභාගයේ දී හෝ රාත්‍රී කාලයේ දී ඌව සහ නැගෙනහිර පළාත්වල ද තැනින් තැන ගිගුරුම් සහිත වැසි ඇති විය හැකි බව එම දෙපාර්තමේන්තුව සඳහන් කරයි. වර්ෂාවත් සමඟ එම ප්‍රදේශවලට තාවකාලිකව තද සුළං තත්ත්වයක් ද ඇති විය හැකියි. මේ අතර යාපනය සිට ත්‍රීකුණාමලය දක්වා වෙරළට ඔබ්බෙන් වන මුහුදු ප්‍රදේශවල විටින් විට වැසි හෝ ගිගුරුම් සහිත වැසි ඇති විය. සුළං නිරත දිගින් හමන අතර හම්බන්තොට සිට පොතුවිල් දක්වා සහ මන්නාරම සිට යාපනය හරහා ත්‍රීකුණාමලය දක්වා වෙරළට ඔබ්බෙන් වන මුහුදු ප්‍රදේශයේ දී සුළගේ වේගය පැයට කිලෝමීටර් 50ක් දක්වා ඉහළ යා හැකි බැවින් එම මුහුදු ප්‍රදේශ තරමක් රළු විය හැකි බව ද කාලගුණ විද්‍යා දෙපාර්තමේන්තු පවසයි.", "URL": "https://sinhala.adaderana.lk/news.php?nid=38014", "Category": null, "Parent URL": null}