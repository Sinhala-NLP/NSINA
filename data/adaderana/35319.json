{"Source": "Adaderana", "Timestamp": "June 28, 2013 04:49 pm", "Headline": "ධීවරයා කපා කොටා මැරූ 2ක් පෝරකයට", "News Content": "රත්මලාන බොරුපන ප්‍රදේශයේ පදිංචි ධීවරයෙකු කපා කොටා ඝාතනය කිරීමේ සිද්ධියකට වරදකරුවන් වූ දෙදෙනෙකුට කොළඹ මහාධිකරණ විනිසුරු කුමුදුනි වික්‍රමසිංහ මහත්මිය විසින් අද (28) මරණ දඬුවම නියම කර තිබේ. ධීවරයාගේ මරණය සම්බන්ධයෙන් පුද්ගලයින් තිදෙනෙකුට චෝදනා එල්ල වී තිබූ අතර ඉන් පළමු පුද්ගලයා මෙම ඝාතනයට සෘජුව සම්බන්ධ නොවීම නිසා ඔහුට මාස 3ක බරපතළ වැඩ සහිත සිරදඬුවමක්, රුපියල් 5000ක දඩයක් හා මියගිය ධීවරයාගේ පවුලට රුපියල් ලක්ෂයක වන්දියක් ගෙවන ලෙසද මහාධිකරණ විනිසුරුවරිය නියෝග කර ඇත. රත්මලාන බොරුපන ප්‍රදේශයේ පදිංචි 45 හැවිරිදි ධීවර කාර්මිකයෙකු 2003 වසරේදී ඝාතනය කර තිබුණි.", "URL": "https://sinhala.adaderana.lk/news.php?nid=35319", "Category": null, "Parent URL": null}