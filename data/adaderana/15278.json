{"Source": "Adaderana", "Timestamp": "April 5, 2011 08:11 am", "Headline": "ජාත්‍යන්තර මූල්‍ය අරමුදලෙන් තවත් ණය වාරිකයක්", "News Content": "ශ්‍රී ලංකාවට ලබා දෙන ණය ආධාර යටතේ තවත් ණය මුදල් වාරිකයක් ලබා දීමට ජාත්‍යන්තර මූල්‍ය අරමුදලේ විධායක මණ්ඩලය අනුමැතිය ලබා දී තිබේ. ඒ අනුව අමෙරිකානු ඩොලර් මිලියන 218 .3ක මුදලක් හිමි වනු ඇත. මෙය 6 වැනි ණය වාරිකය ලෙස ශ්‍රී ලංකාවට ලැබෙන බව සඳහන්ය. ශ්‍රී ලංකාවේ යහපත් ආර්ථික සංවර්ධනය පිළිබඳව අවධානය යොමු කර මෙම ණය වාරිකය නිදහස් කිරීමට තීරණය කළ බව ජාත්‍යන්තර මූල්‍ය අරමුදල පවසයි. 2009 වසරේ අනුමත කෙරුණු අමෙරිකානු ඩොලර් බිලියන 2 .62 ක මුළු ණය මුදල යටතේ මෙම ණය වාරිකය ලබා දෙන බව සදහන්ය.", "URL": "https://sinhala.adaderana.lk/news.php?nid=15278", "Category": null, "Parent URL": null}