{"Source": "Adaderana", "Timestamp": "March 4, 2014 04:20 pm", "Headline": "රක්ෂිතයේ නිධන් සෙවු 2ක් මාට්ටු", "News Content": "ගිරාඳුරුකෝට්ටේ, ගල්පෝරුයාය පුරාවිද්‍යා රක්ෂිතයේ නිධන් ගැනීමේ අරමුණින් කැණීම් කටයුතු සිදුකරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. බදුල්ල දිස්ත්‍රික් පුරාවිද්‍යා ආරක්ෂණ විශේෂ පොලිස් ඒකකයට ලද තොරතුරක් මත අදාළ පුද්ගලයින් අත්අඩංගුවට ගෙන ඇති බව වාර්තා වේ. මෙලෙස අත්අඩංගුවට ගෙන ඇත්තේ මහියංගනය සොරබොර ජනපදයේ කහනියගොඩ ප්‍රදේශයේ පදිංචිකරුවන් දෙදෙනෙකි. අත්අඩංගුවට ගත් සැකකරුවන්ගෙන් ලද තොරතුරු මත කාන්තාවක් ඇතුළු තවත් පුද්ගලයින් කිහිපදෙනෙක් අත්අඩංගුවට ගැනීම සඳහා පොලීසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=41537", "Category": null, "Parent URL": null}