{"Source": "Adaderana", "Timestamp": "February 12, 2019 11:44 am", "Headline": "මඟමරුවෙක් ගිය ගමනක්-දර්ශන සහිතයි", "News Content": "හාලිඇල-බණ්ඩාරවෙල දක්වා තෙල් බවුසරයක් අධික වේගයෙන් මාර්ග නීති නොසළකා තමන්ට රිසි පරිදි වංගු සහ බෑවුම් සහිත ප්‍රදේශයක ගමන් ගන්නා ආකාරය අද දෙරණ කැමරායේ සටහන්ව තිබුණි. හාලිඇල, ඇල්ල සහ බණ්ඩාරවෙල යන පොලිස් බල ප්‍රදේශ පසු කරමින් මෙම බවුසර් රථය ගමන් ගන්නා ආකාරය දර්ශනවල පටිගත වී තිබුණි. යුද්ධයෙන් පසුව ලංකාවේ වැඩිම ප්‍රමාණයක් මිය යන්නේ මාර්ග අනතුරු වලින් වන අතර එයට හේතුව රියදුරන්ගේ අපරික්ෂාකාරි රිය ධාවනය සහ අධික වේගයයි. විශේෂයෙන්ම කඳුකර හා බෑවුම් ප්‍රදේශවල මාර්ගය ලිස්සා යාම, මීදුම, මාර්ගයෙන් ඉවතට පැනීම සහ නොපෙනෙන වංගුවල පාලනයක් රහිතව සිදු වන රිය ධාවනය නිසා මාර්ග අනතුරු රැසක් සිදුවේ.", "URL": "https://sinhala.adaderana.lk/news.php?nid=104144", "Category": null, "Parent URL": null}