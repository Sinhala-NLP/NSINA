{"Source": "Adaderana", "Timestamp": "August 1, 2017 02:54 pm", "Headline": " අනවසර කසළ බැහැර 268ක් අත්අඩංගුවට", "News Content": "අනවසර කසළ බැහැර කිරීම් සම්බන්ධයෙන් බස්නාහිර පළාතේ දින දෙකක් තුළ සිදුකළ වැටලීම්වලදී පුද්ගලයින් 268 දෙනෙකු අත්අඩංගුවට ගෙන තිබේ.පසුගිය 28 වන දින සහ 29 යන දිනවල පොලීසිය සහ යුද හමුදා නිලධාරීන් ඒකාබද්ධව මෙම වැටලීම් සිදුකර ඇති බව පොලිස් මූලස්ථානය සඳහන් කළේය.ඒ අනුව කොළඹ උතුර, මධ්‍යම, දකුණ සහ නුගේගොඩ, ගල්කිස්ස, ගම්පහ, කැලණිය සහ මීගමුව යන ප්‍රදේශවල මෙම වැටලීම් සිදුකර තිබේ.අත්අඩංගුවට ගත් පුද්ගලයින්ට එරෙහිව අදාළ පොලිස් ස්ථාන මඟින් නඩු පැවරීමට කටයුතු කරන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=75863", "Category": null, "Parent URL": null}