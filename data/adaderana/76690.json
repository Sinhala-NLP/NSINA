{"Source": "Adaderana", "Timestamp": "August 25, 2017 01:39 pm", "Headline": "රංගේබණ්ඩාර නිදොස් කොට නිදහස් ", "News Content": "නීති විරෝධී ලෙස එකලස් කළ වාහනයක් සඳහා වෙනත් වාහනයක ලියාපදිංචි බලපත්‍රයක් ලබාදුන් බවට චෝදනා එල්ල වී සිටි රාජ්‍ය අමාත්‍ය පාලිත රංගේබණ්ඩාර මහතා ඇතුළු විත්තිකරුවන් දෙදෙනෙකු නිදොස් කොට නිදහස් කර තිබේ. අදාළ වාහනයේ නීත්‍යානුකූල බලපත්‍රය මේ වන විට තමාට ලැබී ඇති බව සාක්ෂිකරු අධිකරණයට දැනුම්දීමෙන් පසු කොළඹ මහාධිකරණ විනිසුරු ගිහාන් කුලතුංග මහතා නියෝග කළේ ප්‍රමාණවත් සාක්ෂි නොමැති වීම මත විත්තිකරුවන් නිදොස් කොට නිදහස් කරන බවයි.", "URL": "https://sinhala.adaderana.lk/news.php?nid=76690", "Category": null, "Parent URL": null}