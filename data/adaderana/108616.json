{"Source": "Adaderana", "Timestamp": "April 24, 2019 04:27 pm", "Headline": "කතෝලික දේවස්ථානවල දේව මෙහෙය සහ පෙරහර පැවැත්වීමෙන් වලකින්න", "News Content": "නැවත දැනුම්දෙන තුරු කතෝලික දේවස්ථානවල දේව මෙහෙය සහ පෙරහර පැවැත්වීමෙන් වලකින ලෙස කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ඉල්ලීමක් කරයි. මෙරට සිටින මුස්ලිම් රටවල තානාපතිවරුන් අද (24) පෙරවරුවේ කොළඹ අගරදගුරු නිල නිවසේදී අති උතුම් මැල්කම් කාදිනල් රංජිත් හිමිපාණන් මුණ ගැසී වත්මන් තත්ත්වය සම්බන්ධයෙන් සාකච්ඡා කර තිබේ. ඉන් අනතුරුව පැවති මාධ්‍ය හමුවකට එක්වෙමින් උන්වහන්සේ මෙම අදහස් පල කළ බව අද දෙරණ වාර්තාකරු සදහන් කළේය. දැනට රට තුළ පවතින ආරක්ෂක වාතාවරණය සැලකිල්ලට ගනිමින් ඉතා සාමකාමීව කටයුතු කරන ලෙස ද කාදිනල් හිමිපාණන් ඉල්ලීමක් කර තිබේ.‍ විශේෂයෙන් මුස්ලිම් ප්‍රජාවට හිරිහැර හා කරදර සිදු නොවන ආකාරයෙන් කටයුතු කිරීමට සියළු පාර්ශව වගබලා ගත යුතු බව කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ප්‍රකාශ කර ඇත.", "URL": "https://sinhala.adaderana.lk/news.php?nid=108616", "Category": null, "Parent URL": null}