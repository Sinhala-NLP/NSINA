{"Source": "Adaderana", "Timestamp": "March 23, 2013 03:21 pm", "Headline": "මත්පැන් බෝතල් 51ක් සමග 2ක් මාට්ටු", "News Content": "වැඩි මිලට අලෙවි කිරීම සඳහා බත්තලන්ගුණ්ඩුව දුපතට රැගෙන යාමට සුදානම් කර තිබු රජයේ මත්පැන් බෝතල් 51 ක් සමග සැකකරුවන් දෙදෙනෙකු කල්පිටිය පොලීසිය විසින් අත්අඩංගුවට ගෙන තිබේ. අද (23) දහවල් කල්පිටිය ජැටියේදී මත්පැන් තොගය සමග සැකකරුවන්ද අත්අඩංගුවට ගැනීමට පොලීසිය සමත්වී ඇතැයි අද දෙරණ වාර්තාකරු පවසයි. කල්පිටියේ සිට සැතපුම් 28 ක් පමණ උතුරු මුහුදේ පිහිටි බත්තලන්ගුණ්ඩුව දුපතේ පදිංචි ධීවරයින්ට වැඩි මිලට අ‍ෙලවි කිරීම ඳෙහා මෙම මත්පැන් බෝතල් රැගෙන යාමට සුදානම් කර තිබු බවට ලද තොරතුරක් මත වැටලීම සිදු කර ඇත. අත්අඩංගුවට ගෙන ඇති සැකකරුවන් බත්තලන්ගුණ්ඩුව දුපතේ පදිංචිකරුවන් බව පොලීසිය කියයි. මත්පැන් තොගය සහ සැකකරුවන් පොලිස් ඇප මත මුදා හරින ලද අතර ලබන 01 වැනි දින පුත්තලම දිසා අධිකරණය හමුවේ පෙනී සිටින ලෙසද ඔවුන්ට නියෝග කර ඇත.", "URL": "https://sinhala.adaderana.lk/news.php?nid=32671", "Category": null, "Parent URL": null}