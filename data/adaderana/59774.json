{"Source": "Adaderana", "Timestamp": "May 3, 2016 02:49 pm", "Headline": "අකුණුසැර වැදී ගොවි‍යා මරුට", "News Content": "වැල්ලවාය, සුදුපානාවෙල ප්‍රදේශයේ දී අකුණුසැර වැදීමෙන් පුද්ගලයෙකු මියගොස් තිබේ.කුඹුරේ වැඩ කරමින් සිටියදී ඔහු මෙම අනතුරට මුහුණ දී ඇති බව වැල්ලවාය පොලීසිය පැවසුවේය.අකුණුසැර වැදීමෙන් මියගොස් ඇත්තේ වැල්ලවාය, සුදුපානාගල ප්‍රදේශයේ පදිංචිව සිටි 51හැවිරිදි පුද්ගලයෙකි.මෘත ශරීරය මේ වන විට වැල්ලවාය රෝහලේ මෘත ශරීරාගාරයේ තැන්පත් කර ඇති බව වැල්ලවාය පොලීසිය සඳහන් කළේය.මේ අතර අකුණුසැර වැදීමෙන් හැටන් ඇබෝස්ලි වතුයායේ වතු නිවාස පේලියක් ආසන්නයේ පිහිටි මාර ගසක් ගිනිගෙන කඩා වැටී තිබේ.මාර ගස කඩා වැටුණු ප්‍රදේශය අවට විදුලි බලය ද ඇණ හිට ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=59774", "Category": null, "Parent URL": null}