{"Source": "Adaderana", "Timestamp": "January 5, 2019 07:14 pm", "Headline": "මම පොහොට්ටු පාක්ෂිකයෙක්", "News Content": "ඉදිරි මැතිවරණ වලදී ශ්‍රී ලංකා පොදුජන පෙරමුණ සමඟ දේශපාලන පක්ෂ හා සංවිධාන 29ක් සම්බන්ධ වී කටයුතු කිරීමට මේ වන විටත් එකඟත්වය පළකර ඇති බව එම පක්ෂයේ ජාතික සංවිධායක බැසිල් රාජපක්ෂ මහතා පවසයි. ඔහු මේ බව සඳහන් කළේ ශ්‍රී ලංකා පොදුජන පෙරමුණේ ගම්පහ දිස්ත්‍රික්කයේ සංවිධායකවරුන්ගේ සහභාගීත්වයෙන් මිනුවන්ගොඩ පැවති 'ගම සමඟ පිළිසඳරක්' වැඩමුළු මාලාවේ සමාරම්භක අවස්ථාවට එක්වෙමින්. පොදුජන පෙරමුණ ඉදිරි මැතිවරණය සඳහා සූදානම්ද යන්නෙන් මාධයවේදන් නැගු ප්‍රශෟණයකට පිලිතුරු ලබා දෙමින් ඒ මහතා පැවසුවේ රටේ ක්‍රියාශීලි පක්ෂයක් ලෙස කටයුතු කරන්නේ තම පක්ෂය පමණක් බවයි. එහිදි වැඩිදුර අදහස් දැක්වු ඒ මහතා පැවසුවේ මේ සති අන්තයේ කුරුණෑගල හා නුවරත් රැස්වීම් සංවිධානයකරන ඇති අතර සියලු දිස්ත්‍රික්ක වල පක්ෂ සංවිධාන කටයුතු සිදු කරන බවයි. මාධ්‍යවේදියෙකු නැගු ප්‍රශ්නයකට පිලිතුරු ලබා දෙමින් ඒ මහතා පැවසුවේ තමන් පොහොට්ටු පාක්ෂිකයෙක් බවත් 2015 ජනවාරි මාසයේදි ශ්‍රී ලංකා නිදහස් පක්ෂය තමන් අතහැර දැමු බවත්ය.", "URL": "https://sinhala.adaderana.lk/news.php?nid=101854", "Category": null, "Parent URL": null}