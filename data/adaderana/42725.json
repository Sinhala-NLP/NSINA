{"Source": "Adaderana", "Timestamp": "April 23, 2014 09:08 am", "Headline": "වාසනාව සොයන්න ගිහින් අවාසනාවන්ත ලෙස අත්අඩංගුවේ ", "News Content": "මැදිරිගිරිය , යාය 06 , නව නගරය ප්‍රදේශයේ කුඹුරක නිධන් සෙවීමේ අරමුණින් කැනීම් සිදුකරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. පොලිස් හදිසි ඇමතුම් අංශයට ලැබුණු තොරතුරකට අනුව ප්‍රදේශ වාසීන් විසින් අල්ලාගෙන සිටි පුද්ගලයින් දෙදෙනෙකු සහ කැනීම් සඳහා යොදාගත් උපකරණ කිහිපයක් ද පොලිසිය බාරයට ගෙන ඇති බව සඳහන් වෙයි. සැකකරුවන් අත්අඩංගුවට පත්වන අවස්ථාවේ දී තුවාල ලබා සිට ඇති බැවින් ඔවුන් පොලිස් ආරක්ෂාව යටතේ පොළොන්නරුව රෝහලේ ප්‍රතිකාර ලබන බව පොලිසිය පවසයි. අත්අඩංගුවට ගත් සැකකරුවන් හිඟුරක්ගොඩ සහ මැදිරිගිරිය ප්‍රදේශවල පදිංචිකරුවන් බව සඳහන් වෙයි. නිධන් හෑරීම සඳහා තවත් පුද්ගලයින් පිරිසක් පැමිණ ඇති බවට තොරතුරු අනාවරණය වී ඇති අතර ඔවුන් අත්අඩංගුවට ගැනීම සඳහා මැදිරිගිරිය පොලිසිය වැඩිදුර විමර්ශන සිදුකරයි. අනතුරට සම්බන්ධ යතුරුපැදිකරුද තුවාල ලබා වතුපිටිවල රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=42725", "Category": null, "Parent URL": null}