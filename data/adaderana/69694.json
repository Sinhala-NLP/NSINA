{"Source": "Adaderana", "Timestamp": "February 16, 2017 09:45 am", "Headline": "මොරටුව සිසු ගැටුමෙන් 6ට තුවාල 10ක් අත්අඩංගුවට", "News Content": "මොරටුව ප්‍රදේශයේ පාසලක පැවති ක්‍රිකට් තරඟයකදී පාසල් දෙකකට අයත් ශිෂ්‍යයින් පිරිසක් අතර ඇති වූ ගැටුමකින් සිසුන් 06 දෙනෙකු තුවාල ලබා තිබේ.මොරටුව ප්‍රදේශයේ හා නුගේගොඩ ප්‍රදේශයේ පාසල් දෙකක් අතර පැවති සැහැල්ලු පන්දු ක්‍රිකට් තරඟයක් අවසානයේදී ගැටුම හටගෙන ඇති බව පොලීසිය පැවසුවේය.ගැටුමෙන් තුවාල ලැබූ ශිෂ්‍යයින් 06 දෙනා ලුනාව රෝහලට ඇතුළත් කර තිබේ.සිද්ධිය සම්බන්ධයෙන් ශිෂ්‍යයින් දස දෙනෙකු මොරටුව පොලීසිය විසින් අත්අඩංගුවට ගෙන ඇති අතර ඔවුන් අද(16) දින මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69694", "Category": null, "Parent URL": null}