{"Source": "Adaderana", "Timestamp": "August 12, 2019 07:04 am", "Headline": "සජිත්ව පිළිගන්න බදුල්ලේ උත්සවයට අර්ජුනට ආරාධනා නෑ", "News Content": "එක්සත් ජාතික පක්ෂ නියෝජ්‍ය නායක සජිත් ප්‍රේමදාස අමාත්‍යවරයා පිළිගැනීමේ විශේෂ උත්සවයක් අද (12) බදුල්ලේදී පැවැත්වීමට නියමිතව තිබේ. අද පස්වරු 04.00ට බදුල්ල වීල්ස් පාක් ක්‍රිඩාපිටියේදි මෙම සමුළුව පැවැත්වීමට නියමිත බව අමාත්‍ය හරීන් ප්‍රනාන්දු මහතා සඳහන් කළේය. මෙම සමුළුව සඳහා එක්සත් ජාතික පක්ෂය අමාත්‍යවරුන් සහ මන්ත්‍රිවරුන් පිරිසක්ද සහභාගීවීමට නියමිතයි. කෙසේවෙතත් ඊයේ (11) ගම්පහ පැවති උත්සවකින් අනතුරුව මාධ්‍යවේදීන් යොමුකළ ප්‍රශ්න වලට පිළිතුරු දෙමින් අමාත්‍ය අර්ජුන රණතුංග මහතා සඳහන් කළේ බදුල්ලේ පැවැත්වෙන මෙම සමුළුව සම්බන්ධයෙන් තමා නොදන්නා බවත් ඊට තමන් වෙත ආරාධනා නොලැබුනු බවත්ය. මේ අතර එක්සත් ජාතික පක්ෂයේ ජනාධිපතිවරණ අපේක්ෂකයා ඉතා ඉක්මනින් නම් කිරිමට බලාපොරොත්තු වන බව අමාත්‍ය රවී කරුණානායක මහතා පවසයි.", "URL": "https://sinhala.adaderana.lk/news.php?nid=116329", "Category": null, "Parent URL": null}