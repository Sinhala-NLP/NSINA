{"Source": "Adaderana", "Timestamp": "June 21, 2018 12:09 pm", "Headline": "රෝහලේ විදුලිය ඇණහිටීමෙන් නේවාසික රෝගීන් වෙනත් රෝහල් වෙත-දැඩි සත්කාර ඒකකය සහ ශෛල්‍යාගාරය වැසෙයි", "News Content": "නාවලපිටිය මුලික රෝහල තුළ විදුලි බලය ඇණ හිටිම නිසා දැඩි සත්කාර ඒකකයේ ප්‍රතිකාර ලැබු රෝගින් සහ තවත් රෝගින් රැසක් ඊයේ (20) රාත්‍රියේ වෙනත් රෝහල් වෙත මාරු කර යැවු බව එම රෝහලේ අධ්‍යක්ෂක වෛද්‍ය සෙනරත් බණ්ඩාර මහතා පැවසීය. එම රෝහලට තෙකලා විදුලිය ලබා දි ඇති අතර, එම විදුලි බලය රෝහලේ සවි කර ඇති විදුලි ජනක යන්ත්‍රයක් හරහා ලබා දි ඇති බව අධ්‍යක්ෂවරයා කියා සිටියේය. හදිසියේ රෝහල තුළ විදුලි බලය ඇණ හිටින අවස්ථාවක ස්වයංක්‍රීයව විදුලි ජනක යන්ත්‍රය ක්‍රියාත්මක වන නිසා තෙකලා විදුලිය විදුලි ජනක යන්ත්‍ර හරහා එසේ රෝහලේ විදුලි පද්ධතියට සම්බන්ධ කර ඇති බව අධ්‍යක්ෂවරයා පැවසීය. විදුලි ජනක යන්ත්‍රයක හදිසියේ ඇති වු දෝෂයක් හේතුවෙන් අධි බලැති විදුලි ධාරිතාවක් රෝහල තුළට ගමන් කිරිම නිසා රෝහලේ අත්‍යාවශ්‍ය විදුලි උපකරණ රැසකට හානි සිදු වි ඇති බවට සැකකරන බවද අධ්‍යක්ෂකවරයා කියා සිටියේය. රෝහල තුළ පවත්නා හදිසි විදුලි බිද වැටිම හේතුවෙන් රෝහලේ හදිසි ප්‍රතිකාර ඒකකයේ ප්‍රතිකාර ලැබු රෝගින් සහ ශල්‍යකර්ම ලක් කර සිටි රෝගින් රැසක් ගම්පොළ මුලික රෝහල, පේරාදෙණිය ශික්ෂණ රෝහල හා මහනුවර ශික්ෂණ රෝහල වෙත මාරුකර යැවු බවත්, වෙනත් රොහල්වලින් තම රෝහල වෙත අද දින මාරු කර එවන හදිසි රෝගින් කිසිවක් තම රෝහල වෙත භාර නොගන්නා බවද අධ්‍යක්ෂකවරයා කියා සිටියේය. පවත්නා තත්ත්වය හේතුවෙන් රෝහලේ හදිසි ප්‍රතිකාර ඒකකය සහ ශල්‍යාගාර තාවකාලිකව වසා දමා ඇති බවත් බාහිර රෝගි අංශය ඇතුලු අනෙක්ත් සේවාවන් සමාන්‍ය පරිදි සිදු කන බවද අධ්‍යක්ෂවරයා පැවසීය. පෞද්ගලික අංශයෙන් ලබාගෙන ඇති රෝහලේ විදුලි ජනක යන්ත්‍රයේ ඇති වි ඇති දෝෂය අලුත්වැඩියා කිරිම සඳහා අදාළ ආයතනය වෙත දැනුම් දි ඇති බවද නාවලපිටිය මුලික රෝහලේ අධ්‍යක්ෂ වෛද්‍ය සෙනරත් බණ්ඩාර මහතා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=91252", "Category": null, "Parent URL": null}