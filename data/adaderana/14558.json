{"Source": "Adaderana", "Timestamp": "March 2, 2011 08:51 am", "Headline": "කපමින් සිටි කානුවට සිරවී දෙදෙනෙක් මරුට", "News Content": "කෝට්ටේ ‍මාදිවෙල ප්‍රදේශයේ සිදු වූ අනතුරකින් පුද්ගලයින් දෙදෙනෙකු ජීවිතක්ෂයට පත්ව ති‍බේ. තාප්පයක් ඉදි කිරීම සඳහා කානුවක් කපමින් සිටි පුද්ගලයින් දෙදෙනෙකු ‍මෙසේ අනතුරට ලක්ව ඇති බව සඳහන් වේ. අඩි 6ක් පමණ ගැඹුරට කපන ලද මෙම කාණුව තුළ වැඩ කරමින් සිටිය දී එය කඩා වැටී එය තුළ සිරවීමෙන් මොවුන් අනතුරට ලක්ව තිබේ. මිය ගොස් ඇත්තේ වයස අවුරුදු 52ක් සහ අවුරුදු 47ක් වන කෝට්ටේ ප්‍රදේශයේම පදිංචිකරුවන් දෙදෙනෙකි.", "URL": "https://sinhala.adaderana.lk/news.php?nid=14558", "Category": null, "Parent URL": null}