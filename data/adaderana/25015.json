{"Source": "Adaderana", "Timestamp": "June 14, 2012 11:05 am", "Headline": "ඉන්ධන මිල වහා පහත දමන්නැයි ධීවරයින්ගෙන් ඉල්ලීමක්", "News Content": "ලෝක වෙළඳපොළේ ඉන්ධන මිල පහත වැටීමට සාපේක්ෂව මෙරට ඉන්ධන මිල වහාම පහත දමන්නැයි ධීවරයින් ඉල්ලා සිටියි. ලෝක වෙළඳපොළේ ඉන්ධන මිල ඉහළ යාමට සාපේක්ෂව මෙරට ඉන්ධන මිල ඉහළ දැමීමට ආණ්ඩුව කඩිනමින් පියවර ගන්නා බව සමස්ත ලංකා පොදු ධීවර සම්මේලනය පවසයි. එහෙත් ලෝක වෙළඳපොළේ ඉන්ධන මිල පහත යාමට සාපේක්ෂව මෙරට ඉන්ධන මිල පහත දැමීමට ආණ්ඩුව පියවර නොගැනීම කනගාටුවට කරුණක් බව එම සම්මේලනය පෙන්වා දෙයි. ඉන්ධන මිල පහත දැමීමට බල කරමින් ජනතා පෙත්සමක් අත්සන් කිරීමට පියවර ගන්නා බව එම සම්මේලනය සඳහන් කරයි. අත්සන් දස ලක්ෂයක පෙත්සමක් අත්සන් කර ආණ්ඩුවට ලබාදීමට පියවර ගන්නා බව සමස්ත ලංකා පොදු ධීවර සම්මේලනය කියා සිටියි.", "URL": "https://sinhala.adaderana.lk/news.php?nid=25015", "Category": null, "Parent URL": null}