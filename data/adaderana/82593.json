{"Source": "Adaderana", "Timestamp": "January 6, 2018 12:35 pm", "Headline": "බැඳුම්කර විවාදයට දින තීන්දු කරන්න පක්ෂ නායක රැස්වීමක් කැඳවයි", "News Content": "කථානායක කරූ ජයසූරිය මහතා විසින් එළඹෙන අගහරුවාදා දිනයේ විශේෂ පක්ෂ නායක රැස්වීමක් කැඳවා තිබේ. මහ බැංකු බැඳුම්කර කොමිසමේ වාර්තාව සම්බන්ධයෙන් විවාදයක් පැවැත්වීම සඳහා වහාම පාර්ලිමේන්තුව කැඳවන ලෙස පක්ෂ නායකයින් කථානායකවරයාගෙන් ඉල්ලීමක් කළේය. ඒ අනුව පාර්ලිමේන්තුව කැඳවන දිනය සම්බන්ධයෙන් සාකච්ඡා කිරීම සඳහා කථානායකවරයා මෙම විශේෂ පක්ෂ නායක රැස්වීම කැඳවා ඇති බව වාර්තා වෙයි. පක්ෂ නායක රැස්වීම පිළිබඳව ලිඛිතව දැනුම් දුන් බව කථානායක මාධ්‍ය ඒකකය සඳහන් කළේය.", "URL": "https://sinhala.adaderana.lk/news.php?nid=82593", "Category": null, "Parent URL": null}