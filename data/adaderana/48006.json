{"Source": "Adaderana", "Timestamp": "December 15, 2014 12:18 am", "Headline": "සංගක්කාරටත් දඩගහයි", "News Content": "ශ්‍රී ලංකා ක්‍රිකට් කණ්ඩායමේ කුමාර් සංගක්කාරට දඩයක් පනවා තිබේ. ඒ පෙරේදා එංගලන්ත කණ්ඩායම සමග පල්ලේකැලේදී පැවැති හයවැනි ක්‍රිකට් තරඟය අතරතුර විනිසුරු තීරණයට අප්‍රසාදය පළ කිරීම හේතුවෙනි. ශ්‍රී ලංකා ඉනිමේ 34 වැනි පන්දුවාරය ක්‍රියාත්මකවීමට මත්තෙන් පවර් ප්ලේ අවස්ථාව ලබා ගැනීමට සංගක්කාර ඉල්ලා සිටි අවස්ථාවේදී විනිසුරුවරයා ඊට අවසර දී නැත. එම පන්දුවාරයේ පන්දු 2ක් අවසන තිලකරත්න ඩිල්ෂාන් දැවීයාමත් සමග නැවතත් සංගක්කාර පවර් ප්ලේ අවස්ථාව නොදීම ගැන පිටියේ විනිසුරුව සිටි බ්‍රෘස් ඔක්සන්ෆර්ඩ්ට අප්‍රසාදය පළ කිරීම නිසා අයි.සී.සී තරඟ නීති රීති අනුව ඔහුට තරඟ ගාස්තුවෙන් සියයට 15ක දඩයක් පනවා ඇත.", "URL": "https://sinhala.adaderana.lk/news.php?nid=48006", "Category": null, "Parent URL": null}