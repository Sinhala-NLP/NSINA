{"Source": "Adaderana", "Timestamp": "November 18, 2018 01:58 pm", "Headline": "ගම්පහ ගණිකා නිවාස 17ක් වටලයි-59ක් අත්අඩංගුවට", "News Content": "ආයුර්වේද සම්භාහන මධ්‍යස්ථාන මුවාවෙන් ගම්පහ දිස්ත්‍රික්කයේ පවත්වාගෙන ගිය ගණිකා නිවාස 17 ක් වටලා එහි සිටි 59 දෙනෙකු පොලීසිය අත්අඩංගුවට ගෙන තිබේ. ඊයේ (17) දහවල් 12 සිට රාත්‍රි 8 දක්වා මෙම මෙහෙයුම සිදුකළ බව පොලිස් මාධ්‍ය ප්‍රකාශක කාර්යාලය නිවේදනයක් නිකුත් කරමින් සඳහන් කළේය. එහිදී එම ගණිකා නිවාස කළමනාකරණයේ යෙදුණු පුද්ගලයින් 8 දෙනෙකු සහ කාන්තාවන් 40 දෙනෙකු මෙන්ම තවත් පිරිමි පුද්ගලයින් 9 දෙනෙකු අත්අඩංගුවට ගෙන ඇත. මොවුන් අවුරුදු 19 ත් 45 ත් අතර වයස්වල පසුවන්නන් වන අතර, සැකකරුවන් අද (18) අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=99402", "Category": null, "Parent URL": null}