{"Source": "Adaderana", "Timestamp": "October 16, 2017 08:37 pm", "Headline": "අපි අප්‍රසාදය පළ කරනවා", "News Content": "නව ආණ්ඩුක්‍රම ව්‍යවස්ථාව සම්බන්ධයෙන් පාර්ලිමේන්තුව නියෝජනය නොකරන දේශපාලන පක්ෂවල අදහස් නොගැනීම පිළිබඳ අප්‍රසාදය පළ කරන බව ලංකා සමසමාජ පක්ෂයේ ප්‍රධාන ලේකම් මහාචාර්ය තිස්ස විතාරණ මහතා පවසයි. ඔහු පෙන්වා දෙන්නේ මේ මස අගදී ව්‍යවස්ථා සම්පාදක මණ්ඩලය රැස්වී නව ආණ්ඩුක්‍රම ව්‍යවස්ථාව පිළිබඳ විවාදයක් පැවැත්වීම සාර්ථක නොවනු ඇති බවයි. මේ අතර සමාජවාදී ජනතා පෙරමුණේ ප්‍රධාන ලේකම් රාජා කොල්ලුරේ මහතා ප්‍රකාශ කළේ ආණ්ඩුවට තුනෙන් දෙකේ ඡන්දය ලබා ගැනීම සඳහා ජනතා විමුක්ති පෙරමුණ සහ දෙමළ ජාතික සන්ධානය සමඟ සම්මුතින්ට එළඹීම්‍ට සිදු වන බවයි.", "URL": "https://sinhala.adaderana.lk/news.php?nid=78795", "Category": null, "Parent URL": null}