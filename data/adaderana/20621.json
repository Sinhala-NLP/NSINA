{"Source": "Adaderana", "Timestamp": "December 12, 2011 09:22 am", "Headline": "උද්ඝෝෂණයක් නිසා අනුරාධපුර -කුරුණෑගල පාරේ වාහන ගමනට බාධා", "News Content": "අනුරාධපුර - කුරුණෑගල ප්‍රධාන මාර්ගයේ තඹුත්තේගම ආර්ථික මධ්‍යස්ථානය අසල පැවැත්වෙන උද්ඝෝෂණයක් හේතුවෙන් එම මාර්ගයේ රථ වාහන ධාවන කටයුතුවලට බාධා පැමිණ තිබේ. වෙළඳුන් පිරිසක් එළවළු මාර්ගයේ අතුරා මෙසේ විරෝධතාවයේ නිරතව සිටින බව පොලිසිය සඳහන් කරයි. ගෝනිවල එළවළු හා පළතුරු ප්‍රවාහනය කරන්නන්ට එරෙහිව ඊයේ(11) මධ්‍යම රාත්‍රියේ සිට සිදුකරන වැටලීම්වලට විරෝධය පළ කරමින් මොවුන් මෙසේ උද්ඝෝෂණයේ නිරත වන බව සඳහන්ය. මේ අතර ඊයේ(11) මධ්‍යම රාත්‍රීයේ සිට මේ දක්වා ගෝනි මගින් එළවළු හා පළතුරු ප්‍රවාහනය කළ ලොරි රථ 40 ක් ද පොලිසිය විසින් සිය භාරයට ගෙන තිබේ. පෑලියගොඩ, කැළණි පාලම අසළ හා හංවැල්ල ප්‍රදේශයේ ස්ථාන 5ක දී මෙම වැටලීම් සිදුකර ඇති බව සඳහන්ය.", "URL": "https://sinhala.adaderana.lk/news.php?nid=20621", "Category": null, "Parent URL": null}