{"Source": "Adaderana", "Timestamp": "November 30, 2011 10:05 am", "Headline": " රජරට සරසවියේ වෙද සිසුන් 6 ට පංති තහනම්", "News Content": "රජරට විශ්ව විද්‍යාලයේ වෛද්‍ය පීඨයේ අවසාන වසරේ සිසුන් හය දෙනෙකුගේ පන්ති තහනම් කර තිබේ. විශ්ව විද්‍යාලයේ උපකුලපති මහාචාර්ය කේ.එච් නන්දසේන මහතා විසින් සති 5ක කාලයක් සදහා අදාළ සිසුන්ගේ පන්ති තහනම් කර ඇති බව සඳහන්වේ. විශ්ව විද්‍යාලයේ ලේඛකාධිකාරි සහ වෛද්‍යපීඨයේ පීඨාධිපතිනිය වෛද්‍යපීඨය තුළ බලහත්කාරයෙන් රඳවා ගැනීමට මෙම සිසුන් හය දෙනා මූලිකත්වය ගෙන ඇති බවට ඔවුන්ට එරෙහිව චෝදනා එල්ල වී තිබුණි. අදාළ පන්ති තහනම ඊයේ දිනයේ සිට ක්‍රියාත්මක කෙරෙයි.", "URL": "https://sinhala.adaderana.lk/news.php?nid=20356", "Category": null, "Parent URL": null}