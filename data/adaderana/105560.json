{"Source": "Adaderana", "Timestamp": "March 6, 2019 10:30 am", "Headline": "ශ්‍රී ලංකා-දකුණු අප්‍රිකා දෙවන එක්දින තරගය අද", "News Content": "‍සංචාරක ශ්‍රී ලංකා කණ්ඩාම සහ දකුණු අප්‍රිකානු කණ්ඩාම අතර දෙවන එක්දින ක්‍රිකට් තරගය අද (06) පැවැත්වෙයි. තරගය ශ්‍රී ලංකා වේලාවෙන් පස්වරු 4.30ට සෙන්චුරීන්හීදී අද ආරම්භ වීමට නියමිතය. දකුණු අප්‍රිකානු කණ්ඩායම ෆෆ් ඩු ප්ලෙසිස් විසින් මෙහෙයවනු ලබන අතර ශ්‍රී ලංකා කණ්ඩායම ලසිත් මාලිංග විසින් මෙහෙයවනු ලබයි. ශ්‍රී ලංකා එක්දින නායක ලසිත් මාලිංග අද දෙරණ සමග අදහස් පල කරමින් සඳහන් කළේ තරගාවලියේ තවදුරටත් රැඳී සිටීමට නම් අද තරගය ජය ගැනීම ශ්‍රී ලංකා පිලට ඉතා වැදගත් බවය. ශ්‍රී ලංකා කණ්ඩායම සහ දකුණු අප්‍රිකා කණ්ඩායම අතර පැවති පළමු එක්දින ක්‍රිකට් තරගය කඩුළු 8කින් ජය ගැනිමට දකුණු අප්‍රිකා කණ්ඩායම පසුගියදා සමත් වුණි.", "URL": "https://sinhala.adaderana.lk/news.php?nid=105560", "Category": null, "Parent URL": null}