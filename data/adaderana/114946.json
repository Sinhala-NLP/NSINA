{"Source": "Adaderana", "Timestamp": "July 25, 2019 09:19 am", "Headline": "බංග්ලාදේශය සමඟ පැවැත්වෙන එක්දින තරගාවලියේ ශ්‍රී ලංකා සංචිතය නම් කරයි", "News Content": "බංග්ලාදේශය සමඟ පැවැත්වීමට නියමිත එක්දින තරගාවලිය සඳහා වු ශ්‍රී ලංකා සංචිතය නම් කර තබේ. දිමුත් කරුණාරත්නගේ නායකත්වයෙන් යුත් එම සංචිතය සඳහා ක්‍රීඩකයන් 17 දෙනෙක් ඇතුළත්ය. ක්‍රීඩකයන් 24 දෙනෙකුගෙන් සමන්විත මූලික සංචිතයක් පසුගිය දා ශ්‍රී ලංකා ක්‍රිකට් ආයතනය විසින් නම් කර තිබූණි. එම සංචිතයට නම් කර තිබූ නිරෝෂන් දික්වැල්ල, ධනුෂ්ක ගුණතිලක, ඇන්ජලෝ පෙරේරා, ඕෂධ ප්‍රනාන්දු, අමිල අපොන්සු, ළහිරු මධුෂංක සහ ලක්ෂාන් සඳකැන් යන ක්‍රීඩකයන් අවසන් සංචිතය නම් කර නොමැත. ලෝක කුසලාන තරගාවලියට සහභාගි වූ ක්‍රීඩකයන් අතරින් සුරංග ලක්මාල්, ජීවන් මෙන්ඩිස්, මිලින්ද සිරිවර්ධන සහ ජෙෆ්රි වැන්ඩසේ ශ්‍රී ලංකා සංචිතයෙන් ඉවත්කර තිබේ. ඒ අනුව නම් කෙරුණු සංචිතයට මෙසෙයි. දිමුත් කරුණාරත්න - නායක කුසල් ජනිත් පෙරේරා, අවිශ්ක ප්‍රනාන්දු, කුසල් මෙන්ඩිස්, ඇන්ජලෝ මැතිව්ස්, ලහිරු තිරිමාන්න, ෂෙහාන් ජයසූරිය, ධනංජය ද සිල්වා, වනිඳු හසරංග, අකිල ධනංජය, ලසිත් මාලිංග, නුවන් ප්‍රදීප්, ලහිරු කුමාර, තිසර පෙරේරා, ඉසුරු උදාන, කසුන් රජිත, දසුන් ශානක", "URL": "https://sinhala.adaderana.lk/news.php?nid=114946", "Category": null, "Parent URL": null}