{"Source": "Adaderana", "Timestamp": "September 28, 2018 04:23 pm", "Headline": "වාරණයක් නිසා දෙවිතුර උණුසුම්", "News Content": "ගාල්ල දිස්ත්‍රික්කයේ, පරන්දෙනිය, වැලිවිට, දෙවිතුර ප්‍රාදේශීය සම්බන්ධීකරණ කමිටුව අද(28) රැස්වූ අවස්ථාවේදී උණුසුම් තත්වයක් ඇති වුණි. ඒ ප්‍රාදේශීය සභා කමිටු රැස්වීමට සහභාගී වන මන්ත්‍රීවරුන් ගණන සීමා කරමින් රජය නිකුත් කළ නව චක්‍රලේඛනයට පොදුජන පෙරමුණේ මන්ත්‍රීවරුන් 9ක් හා ජනතා විමුක්ති පෙරමුණේ එක් මන්‍ත්‍රීවරයෙක් විරෝධය පළ කිරීම හේතුවෙන්ය. අදාළ මන්ත්‍රීවරුන්ට ප්‍රාදේශීය සම්බන්ධීකරණ කමිටු රැස්වීම සඳහා ආරධන නොකිරීම හේතුවෙන් එම මන්ත්‍රීවරුන් කමිටු රැස්වයීමට පැමිණ විරෝධය පළ කර ඇති බව වාර්තා වෙයි එහිදී ප්‍රාදේශීය සම්බන්ධීකරණ කමිටුවේ සම සභාපති වශයෙන් කටයුතු කරන එක්සත් ජාතික පක්ෂ පළාත් සභා මන්ත්‍රී ජගත් ජයවීර මහතා සහ දෙවිතුර පොදුජන පෙරමුණේ ප්‍රාදේශිය සභ සභාහපතිවරයා අතර උණුසුම් තත්වයක් ඇති වුණි. ප්‍රාදේශීය සම්බන්ධීකරණ කමිටු රැස්වීම ආරම්භ කළ නමුත් පොදුජන පෙරමුණේ මන්ත්‍රීවරුන් රැස්වීමේ කටයුතු වලට බාධා කර තිබේ. (ඡායාරූප-දීපල් ද සිල්වා)", "URL": "https://sinhala.adaderana.lk/news.php?nid=96862", "Category": null, "Parent URL": null}