{"Source": "Adaderana", "Timestamp": "December 28, 2017 10:32 am", "Headline": "ඉන්දියාවේ ශ්‍රී ලාංකිකයින් 9000 ක් අනාථයි ", "News Content": "ඉන්දියාවේ වෙසෙන ශ්‍රී ලාංකික සරණාගතයින් 9000 ක් පමණ වෙල්ලොර් හා අබ්දුල්ලපුරම් යන ප්‍රදේශවලට එල්ල වී තිබෙන ගංවතුර තර්ජනයක් හේතුවෙන් දැඩි අපහසුතාවයකට පත්ව සිටිති. මේ සරණාගතයින් ජීවත්වන ගම්මාන වටා ඇති වී හා උක් වගාවන් සියල්ලක්ම ඊයේ (27) දා රාත්‍රීවන විට ජලයෙන් යට වී ඇති බව එම ගම්මාන ආශ්‍රීතව සිටින ශ්‍රී ලාංකික සරණාගතයින් පවසයි. ගංවතුර උවදුර නිසා තමන්ට සහන සලසන ලෙස ශ්‍රී ලාංකික සරණාගතයින් ඉන්දීය ප්‍රන්ත බලධාරියෙකුගෙන් ඉල්ලා ඇති අතර ඔහු පවසා ඇත්තේ ගංවතුරෙන් පීඩා විදින සරණාගතයින් ජීවත්වන ගම්මාන වලට ආසන්නයේ ඇති පළාත් වලට සපයන සහන හා ආධාර සියල්ලක්ම සරණාගතයින්ටද ලබා දෙන බැවින් මේ සම්බන්ධයෙන් අනිසි බියක් ඇති කර නොගන්නා ලෙසයි. ශ්‍රී ලාංකික සරණාගතයින් ලක්ෂ තුනකට වැඩි සංඛ්‍යාවක් ඉන්දියාවේ විවිධ ප්‍රදේශ වල ජීවත් වූ අතර ඔවුන්ගේන් මේ වන විට ආපසු නොපැමිණි සරණාගතයින් 60000 ක් පමණ තවමත් ඉන්දියාවේ විවිධ පළාත්වල ජීවත් වෙති.", "URL": "https://sinhala.adaderana.lk/news.php?nid=82183", "Category": null, "Parent URL": null}