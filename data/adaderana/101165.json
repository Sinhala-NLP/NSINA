{"Source": "Adaderana", "Timestamp": "December 22, 2018 08:32 pm", "Headline": "පුරාවස්තු හෑරූ 2ක් අත්අඩංගුවට", "News Content": "පුරාවස්තු ලබාගැනීමේ අරමුණින් කැනීම් සිදුකළ පුද්ගලයින් දෙදෙනෙකු කරදියනාරු ප්‍රදේශයේදී අත්අඩංගුවට ගෙන තිබේ. කරදියනාරු පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේදී සැකකරුවන් සතුව තිබී කැනීම් සිදුකිරීම සඳහා යොදාගත් උපකරණ තොගයක්ද පොලීසිය භාරයට ගෙන තිබේ. සැකකරුවන් මහනුවර සහ රාජගිරිය යන ප්‍රදේශවල පදිංචි 40 හා 45 හැවිරිදි පුද්ගලයින් දෙදෙනෙකි. ඔවුන් එරාවුර් මහේස්ත්‍රාත් අධිකරණයට ඉදිරිපත් කිරීමට නියමිත අතර කරදියනාරු පොලීසිය මේ සම්බන්ධයෙන් වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=101165", "Category": null, "Parent URL": null}