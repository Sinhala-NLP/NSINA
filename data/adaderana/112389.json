{"Source": "Adaderana", "Timestamp": "June 20, 2019 11:35 am", "Headline": "හෙරොයින් සමඟ කොස්ගොඩදී අයෙක් කොටුවෙයි", "News Content": "හෙරොයින් ග්‍රෑම් 300කට අධික ප්‍රමාණයක් සමග පුද්ගලයෙකු කොස්ගොඩ, ඌරගහ ප්‍රදේශයේදී අත්අඩංගුවට ගෙන ඇත. පොලිස් මත්ද්‍රව්‍ය කාර්යාංශයේ නිලධාරීන් කණ්ඩායමක් සිදු කළ වැටලීමකදී හෙරොයින් ග්‍රෑම් 330යි මිලිග්‍රෑම් 600ක් සමඟ මෙම සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. සැකකරු 44 හැවිරිදි පුද්ගලයෙකු වන අතර ඔහු බලපිටිය මහේස්ත්‍රාත් අධිකරණයට ඉදිරිපත් කිරිමට නියමිතයි. මේ අතර ගංජා කිලෝග්‍රෑම් 68ක තොඟයක් කැබ් රථයකින් ප්‍රවාහනය කරමින් සිටි පුද්ගලයෙකු ඇඹිලිපිටිය බලහරුව ප්‍රදේශයේදී අත්අඩංගුවට ගෙන ඇත. පොලිස් විශේෂ කාර්යය බලකාය මඟින් අත්අඩංගුවට ගත් සැකකරු වැඩිදුර විමර්ශන සඳහා තණමල්විල පොලිස් ස්ථානයට භාරදී ඇති බව වාර්තා වෙයි.", "URL": "https://sinhala.adaderana.lk/news.php?nid=112389", "Category": null, "Parent URL": null}