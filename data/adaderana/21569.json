{"Source": "Adaderana", "Timestamp": "January 23, 2012 04:59 am", "Headline": " තරගයේ ජය ශ්‍රී ලංකාවටයි-තරගාවලියේ ජය ද.අප්‍රිකාවටයි", "News Content": "ශ්‍රී ලංකා ක්‍රිකට් කණ්ඩායම හා දකුණු අප්‍රිකාව අතර පැවැත්වුණු අවසන් එක්දින තරගයෙන් කඩුලු 8 ට ලකුණු 314 ක් ලබාගනිමින් ජයග්‍රහණය කිරීමට ශ්‍රී ලංකාවට හැකිවිය. මෙම තරගයේ ප්‍රථමයෙන් පන්දුවට පහරදුන් ද.අප්‍රිකානු කණ්ඩායම නියමිත පන්දුවාර පනහ අවසානයේ කඩුලු 4 ට ලකුණු 312 ක් රැස්කිරීමට සමත්විය. එහිදී ඒ.බී ද විල්ලියාස් නොදැවී ලකුණු 125 ක් ද,ජී.ස්මිත් ලකුණු 125 ක්ද රැස්කිරීම විශේෂත්වයක් විය. අද තරගයේ කාසියේ වාසිය ශ්‍රී ලංකාව විසින් දිනාගැනීමත් සමග ප්‍රථමයෙන් පන්දුවට පහරදීමේ අවස්ථාව දකුණු අප්‍රිකානු කණ්ඩායමට ලබාදිණි. ඒ අනුව ජොහැන්නස්බර්ග්හි පැවැත්වෙන මෙම තරගයේ දී පන්දුවට පහරදීම සඳහා පිටියට පිවිසි ශ්‍රී ලංකා කණ්ඩායම කඩුලු 2 ක් අතැතිව නියමිත ලකුණු සීමාව පසුකර යන්නට සමත්විය. එහිදී කුමාර සංගක්කාර ලකුණු 102 ක් ලබාගනිමින් තමාගේ එක්දින ශතක 12 සනිටුහන් කිරීම ශ්‍රී ලංකාවට ජයග්‍රහණයේ මාවත හෙළිපෙහෙළි කරදීමට කදිම පිටුවහලක් විය. එසේ වුවද මේ වනවිට මෙම තරගාවලියේ දකුණු අප්‍රිකානුවන් පළමු තරග තුනම ජයගනිමින් ඉදිරියෙන් සිටි හෙයින් 3-2 ක් ලෙස ජය තහවුරු කරගැනීමට ද.අප්‍රිකාවට හැකිවිය.", "URL": "https://sinhala.adaderana.lk/news.php?nid=21569", "Category": null, "Parent URL": null}