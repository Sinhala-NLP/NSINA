{"Source": "Adaderana", "Timestamp": "March 28, 2011 08:53 am", "Headline": "පළාත් පාලන ආයතන ප්‍රධානීන්ගේ නම් අද ගැසට් කරයි", "News Content": "පළාත් පාලන ආයතන සඳහා තේරී පත්වු මන්ත්‍රීවරු සහ සභාපතිවරු, නගරාධිපතිවරු ඇතුළු ප්‍රධානීන් ලෙස පත්වු අයගේ නාමලේඛන අද(28) ගැසට් මගින් ප්‍රකාශයට පත්කිරීමට නියමිතය. මේ වන විට සියලු දේශපාලන පක්ෂ වලින් එම නාමලේඛන මැතිවරණ මහලේකම් කාර්යාලයට ලැබී තිබේ. ඒ අනුව අදාළ නාමලේඛනය අද රජයේ මුද්‍රණාලයට යොමුකරන බව මැතිවරණ මහලේකම් කාර්යාලය ප්‍රකාශ කරනු ලැබීය. මේ අතර පසුගිය මැතිවරණයෙන් පළාත් පාලන ආයතන සඳහා ‍ තේරී පත්වු එක්සත් ජනතා නිදහස් සන්ධාන ප්‍රධානීන් ලබන බ්‍රහස්පතින්දා ජනාධිපති මහින්ද රාජපක්ෂ මහතා ඉදිරියේ දිවුරුම් දීමට නියමිතය. සෙසු පක්ෂවලින් තේරී පත්වු පළාත් පාලන ආයතන ප්‍රධානීන් ද මේ සතිය තුළ දිවුරුම් දෙනු ඇති බව වාර්තා වේ.", "URL": "https://sinhala.adaderana.lk/news.php?nid=15112", "Category": null, "Parent URL": null}