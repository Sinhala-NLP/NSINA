{"Source": "Adaderana", "Timestamp": "October 30, 2011 04:12 pm", "Headline": "බස් ගාස්තු වහා ඉහළ දැමිය යුතුයි", "News Content": "ඉදිරි දින කිහිපය තුළ බස් ගාස්තු ඉහළ නැංවීමේ අවශ්‍යතාවක් පවතින බව සමස්ත ලංකා පෞද්ගලික බස් හිමියන්ගේ සංගමය පවසයි. ආණ්ඩුව ඩීසල් මිල ඉහළ දැමීම බස් ගාස්තු ඉහළ දැමීමට හේතු වන බව එම සංගමයේ ලේකම් අංජන ප්‍රියන්ජිත් මහතා පැවසුවේය. ඩීසල් මිල ඉහළ දැමීමත් සමඟ කෙටිදුර ධාවනය කෙරෙන බස් රථ වලින් දෛනිකව රුපියල් 600ක පාඩුවක් ද දුර ගමන් බස් රථ සේවා වලින් රුපියල් 1200කට අධික පාඩුවක් ද සිදු වන බව හෙතෙම පෙන්වා දෙයි. මේ හේතුවෙන් වහාම බස් ගාස්තු මිල ඉහළ දැමිය යුතු බව ඔහු වැඩිදුරටත් කියා සිටියි.", "URL": "https://sinhala.adaderana.lk/news.php?nid=19678", "Category": null, "Parent URL": null}