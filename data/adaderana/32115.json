{"Source": "Adaderana", "Timestamp": "March 4, 2013 10:33 pm", "Headline": "රඟපාන්න දෙනවා කියා අපචාරවලට යොදාගනියි", "News Content": "සිනමා නිර්මාණවල හා ටෙලි නාට්‍යවල රඟපෑමට අවස්ථා ලබාදෙන බව පවසමින් මාධ්‍ය උපයෝගී කරගෙන දැන්වීම් පළ කර කාන්තාවන් අපචාරවලට යොදාගන්නා බව පොලීසිය පවසයි. නර්ථන කණ්ඩායම්වල හා විවිධ ආයතනල රැකියා අවස්ථාවන් ඇති බවට ඇතැම් පුවත පත් හා අන්තර්ජාලය යොදාගනිමින් පවසා තරුණ ගැහැණු ළමුන් අපචාරවලට යොදා ගන්නා බව සදහන්ය. එම රැකියා අවස්ථා පළ කර ඇති දැන්වීම් සමග ස්ථාවර දුරකතන අංක නොමැති අතර ජංගම දුරකතන අංක පමණක් දක්නට ලැබෙන බව පොලීසිය පවසයි. එවැනි දැන්වීමක් අනුව අදාළ පාර්ශව මුණගැසීමට යන්නේනම් ඒ පිළිබද විමසිලිමත්භාවයකින් යුතුව ඔවුන්ගේ අනන්‍යතාවය හා විශ්වසනීයත්ව තහවුරු කර ගැන්මෙන් අනතුරුව වැඩිහිටියෙකු සමග ඔවුන් මුණගැසීම සදහා සහභාගී වන ලෙස පොලීසිය මහජනතාව දැනුවත් කර සිටියි. මෙවැනි වංචනික පුද්ගලයින් හෝ ආයතනයන් පිළිබද යම් තොරතුරක් ලදහොත් ළගම පිහිටා ඇති පොලිස් ස්ථානයට හෝ 119 පොලිස් හදිසි ඇමතුම් අංශයට දැනුම් දෙන ලෙස පොලීසිය පවසයි.", "URL": "https://sinhala.adaderana.lk/news.php?nid=32115", "Category": null, "Parent URL": null}