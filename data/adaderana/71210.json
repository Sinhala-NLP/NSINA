{"Source": "Adaderana", "Timestamp": "March 22, 2017 11:15 am", "Headline": " නීතිවිරෝධීව මැණික් ගැරූ 3ක් අල්ලයි", "News Content": "කොස්ගම, කැලණි ගං ඉවුර ප්‍රදේශයේ නීතිවිරෝධී ලෙස මැණික් ගැරීමේ නිරතව සිටි පුද්ගලයින් තිදෙනෙකු අත්අඩංගුවට ගෙන තිබේ. පූගොඩ පොලිස් විශේෂ කාර්ය බලකා නිලධාරීන්ට ලද තොරතුරක් මත සිදු කළ වැටලීමක දී සැකකරුවන් අත්අඩංගුවට ගෙන ඇති බව වාර්තා වේ. එහිදී ඔවුන් සතුව තිබූ මැණික් ගැරීම සඳහා උපයෝගී කරගත් උපකරණද පොලිස් විශේෂ කාර්ය බලකා නිලධාරීන් බාරයට ගෙන තිබේ. අත්අඩංගුවට ගත් සැකකරුවන් සහ භාණ්ඩ වැඩිදුර විමර්ශන කටයුතු සඳහා ඇහැලියගොඩ ජාතික මැණික් හා ස්වර්ණාභරණ අධිකාරියට බාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=71210", "Category": null, "Parent URL": null}