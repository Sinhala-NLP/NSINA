{"Source": "Adaderana", "Timestamp": "September 10, 2013 07:55 am", "Headline": "2013 පොපිමල් මාසය අරඹයි", "News Content": "2013 වසරේ පොපිමල් මාසය අරඹමින් එහි ප්‍රථම පොපිමල ජනාධිපති මහින්ද රාජපක්ෂ මහතා වෙත පළඳවා තිබේ. ජනාධිපති මාධ්‍ය අංශය සඳහන් කළේ ඊයේ(09) පස්වරුවේ අරලියගහ මන්දිරයේ දී සේවා මුක්ත භට සංගමයේ සභාපති පැට්‍රික් ජයසිංහ මහතා විසින් පොපිමල ජනාධිපතිවරයා වෙත පැළඳවු බවයි. පළමුවන ලෝක යුද්ධයෙන් අසරණ වූවන් සඳහා ආධාර කිරීමට 1921 වසරේ නොවැම්බර් 11 වන දින මෙම පොපිමල් ව්‍යාපාරය ආරම්භ කෙරුණු අතර 1947 වසරේ සිට ශ්‍රී ලංකාවේ ද එය අඛණ්ඩව සමරනු ලබයි. මේ අතර සිරකරු දිනය නිමිත්තෙන් ඊයේ සිට ආරම්භ වු කොඩි මාසයේ ප්‍රථම කොඩිය ජනාධිපති මහින්ද රාජපක්ෂ මහතා වෙත පළදවා තිබේ. පාර්ලිමේන්තුවේ හිටපු මහලේකම් සෑම් විජේසිංහ මහතා විසින් මෙම කොඩිය පළඳවා ඇති බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=37291", "Category": null, "Parent URL": null}