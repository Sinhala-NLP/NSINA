{"Source": "Adaderana", "Timestamp": "November 28, 2010 09:56 am", "Headline": "සංචාරක වීසා අරන් රැකියා කරලා-600 ක් පිටුවහල්", "News Content": "සංචාරක වීසා ලබා‍ගෙන මෙරටට පැමිණ රැකියා වල නිරත වූ විදේශිකයින් 600 දෙනෙකුට වැඩි පිරිසක් මේ වසරේ ගත වූ කාලය තුළ ‍අත්අඩංගුවට ගෙන රටින් පිටුවහල් කර ඇති බව ආගමන විගමන දෙපාර්තමේන්තුව පවසයි. එම පිරිසෙන් වැඩි පිරිසක් ඉන්දීය ජාතිකයන් වන අතර පකිස්ථාන ,චීන සහ බංග්ලාදේශ ජාතිකයින් ද ඒ අතර වන බව ආගමන විගමන දෙපාර්තමේන්තුව ප්‍රකාශ කරයි. පසුගිය මාස 3ක කාලය තුළ පමණක් පුද්ගලයින් 300 දෙනෙකු පමණ මෙසේ රටින් පිටුවහල් කර ඇති බව වාර්තා වේ. මොවුන් සංචාරක වීසා ලබාගෙන මෙරටට පැමිණ ආපන ශාලා වල සහ රත්ත්‍රං භාණ්ඩ නිෂ්පාදන ආයතන වල සේවය කර ඇති බව සඳහන් වේ. මොවුන්ගෙන් වැඩි පිරිසක් කොළඹ ප්‍රදේශයෙන් අත්අඩංගුවට ගෙන ඇති අතර උතුරු නැගෙනහිර ප්‍රදේශ වලින් ද මෙලෙස සංචාරක වීසා ලබාගෙන රැකියා වල නිරත වූ විදේශිකයින් අත්අඩංගුවට ගෙන ඇති බව ආගමන විගමන දෙපාර්තමේන්තුවේ ප්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=12446", "Category": null, "Parent URL": null}