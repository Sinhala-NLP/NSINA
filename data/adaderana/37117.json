{"Source": "Adaderana", "Timestamp": "September 3, 2013 02:54 pm", "Headline": "මහ කන්නය සඳහා පොහොර සහනාධාරය  ඉහළ දමයි ", "News Content": "මෙවර මහ කන්නය සදහා ලබාදෙන පොහොර ප්‍රමාණය 15% කින් ඉහළ දැමීට රජය පියවර ගෙන තිබේ. ඒ සදහා අවශ්‍ය පොහොර ප්‍රමාණවත් පරිදි අදාළ තොග ගබඩා වල මේ වන විට පවතින බව මුදල් අමාත්‍යංශය සදහන් කරයි. 2013 - 2014 මහ කන්නය සදහා හෙක්ටයාර ලක්ෂ 07ක් පමණ වු භූමි ප්‍රමාණයක වී වගා කිරීමට නියමිතව ඇත. ඒ පිළිබද සළකාබලමින් මෙම පියවර ගත් බව මුදල් හා ක්‍රම සම්පාදන අමාත්‍යංශය සදහන් කරයි. 2012 වසරේ දී පොහොර සහනාධාරය සදහා රජය වැය කර ඇති මුළු වියදම රුපියල් මිලියන 39,000 ක් වන අතර එය මෙවර මහ කන්නය සදහා රුපියල් මිලියන 40,000ක් දක්වා ඉහළ දමා තිබේ.", "URL": "https://sinhala.adaderana.lk/news.php?nid=37117", "Category": null, "Parent URL": null}