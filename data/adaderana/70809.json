{"Source": "Adaderana", "Timestamp": "March 13, 2017 10:46 am", "Headline": " පිළිගතහැකි විසඳුමක් තාම නෑ-විරෝධතාව අඛණ්ඩව ක‍්‍රියාත්මකයි", "News Content": "ජලසම්පාදන මණ්ඩලයේ ඉංජිනේරු ඩිප්ලෝමාධාරීන්ගේ සංගමය හා කාර්මික නිලධාරීන්ගේ සංගමය එක්ව ආරම්භ කළ වෘත්තීය ක‍්‍රියාමාර්ගය පසුගිය පෙබරවාරි 09 දින සිට මේ දක්වා අඛණ්ඩව ක‍්‍රියාත්මක වෙයි. මසකට වැඩි කාළයක් ගතවී තිබියදීත් පාලකයින් පිළිගත හැකි විසඳුමක් ලබාදීමට මෙතෙක් සමත් වී නොමැති බව එම සංගමය පෙන්වා දී තිබේ. ඒ අනුව පිළිගත හැකි විසඳුමක් ලැබෙන තෙක් වෘත්තීය ක‍්‍රියාමාර්ග අඛණ්ඩව ඉදිරියට ගෙනයාමටත්, ප‍්‍රාදේශීය විරෝධතා ව්‍යාපාරයක් ආරම්භ කිරීමටත් සංගමයේ විධායක සභාව තීරණය කර ඇති බව ඔවුන් පෙන්වා දෙයි. ඒ අනුව පිළිවෙලින් අද(13) නුගේගොඩදී ද, මාර්තු 14 කළුතරදී ද, මාර්තු 15 මාතරදී ද, මාර්තු 16 වව්නියාවේදී ද, මාර්තු 17 අම්පාරේදී ද වශයෙන් ප‍්‍රාදේශීය විරෝධතා පැවැත්වීමට කටයුතු යොදා ඇති බව එම සංගමය පවසයි. මෙම ප‍්‍රාදේශීය විරෝධතා ව්‍යාපාරයේ පළමුවන විරෝධතාවය අද( 13) දිනයේ දහවල් 12.30ට නුගේගොඩ රාජගිරිය පාරේ,‘‘කළුතොට බිලිඩින්’’ හි පිහිටා ඇති ජලසම්පාදන මණ්ඩලයේ බස්නාහිර මධ්‍යම නියෝජ්‍ය සාමාන්‍යාධිකාරී කාර්යාලය ඉදිරිපිට දී ආරම්භ වෙයි.", "URL": "https://sinhala.adaderana.lk/news.php?nid=70809", "Category": null, "Parent URL": null}