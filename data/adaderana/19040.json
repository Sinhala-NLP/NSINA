{"Source": "Adaderana", "Timestamp": "September 29, 2011 01:52 pm", "Headline": "ලෝක කුසලාන රග්බි තරගාවලිය -නවසීලන්තය පෙරමුණේ", "News Content": "ලෝක කුසලාන රග්බි තරගාවලියේ මූලික වටයේ තරග 32 ක් අවසන් වන විට නවසීලන්ත කණ්ඩායම පෙරමුණ ගැනීමට සමත්ව තිබේ. \"ඒ\" කාණ්ඩය යටතේ තරග වැදුණු නවසීලන්ත කණ්ඩායම ජයග්‍රහණ තුනක් සමගින් ලකුණු 15 ක් ලබාගෙන සිටියි. ලකුණු 14 ක් ලබාගනිමින්\"බී\" කාණ්ඩයේ පෙරමුණ ගැනීමට එංගලන්ත කණ්ඩායම සමත්ව සිටියි. ලකුණු 13 ක් ලබාගත් අයර්ලන්ත කණ්ඩායම \"සී\" කාණ්ඩයේ පෙරමුණ ගෙන සිටින අතර දකුණු අප්‍රිකාව ලකුණු 14 ක් ලබාගනිමින් \"ඩී\" කාණ්ඩයේ පෙරමුණ ගෙන සිටියි. ලෝක කුසලාන රග්බි තරගාවලියේ මූලික වටයේ තරග ඔක්තෝබර් මස දෙවැනිදායින් අවසන් වීමට නියමිතය.", "URL": "https://sinhala.adaderana.lk/news.php?nid=19040", "Category": null, "Parent URL": null}