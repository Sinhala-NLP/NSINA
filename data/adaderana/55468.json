{"Source": "Adaderana", "Timestamp": "December 2, 2015 05:26 pm", "Headline": "GMOA හෙට වැඩවර්ජනය හෙළාදකිනවා", "News Content": "රජයේ වෛද්‍ය නිලධාරීන්ගේ සංගමය හෙට දිනයේ වැඩ වර්ජනයක නිරත වීමට ගෙන ඇති තීරණය තරයේ හෙළාදකින බව පාරිභෝගික අයිතීන් සුරැකීමේ ජාතික ව්‍යාපාරය පවසයි. එහි සභාපති රංජිත් විතානගේ මහතා පෙන්වා දෙන්නේ අදාළ වර්ජනය හේතුවෙන් අපහසුතාවයට පත්වන්නේ අසරණ රෝගීන් බවයි.වර්ජන ක්‍රියාමාර්ගවලදී මුදල් තිබෙන පිරිස් පෞද්ගලික රෝහල්වලින් ප්‍රතිකාර ලබාගැනීමට යොමුවුව ද මුදල් නොමැති අසරණ රෝගීන් දැඩි දුෂ්කරතාවට පත්වන බව රංජිත් විතානගේ මහතා පවසයි. මෙරට නිදහස් අධ්‍යාපනය මගින් අධ්‍යාපනය ලැබූ පුද්ගලයින් ලෙස වෛද්‍ය වෘත්තීයට කිසිසේත්ම නොගැලපෙන මෙවැනි වර්ජන ක්‍රියාමාර්ගවලට යොමුවීමෙන් වැළකී සිටින ලෙස ඔහු රජයේ වෛද්‍ය නිලධාරීන්ගේ සංගමයෙන් ඉල්ලීමක් කරයි.එසේ නොවුනහොත් අසරණ වන රෝගීන් වෙනුවෙන් නීතියේ පිළිසරණ ලබාගැනීමට සිදුවනු ඇති බව පාරිභෝගික අයිතීන් සුරැකීමේ ජාතික ව්‍යාපාරයේ සභාපතිවරයා වැඩිදුරටත් කියා සිටියි.", "URL": "https://sinhala.adaderana.lk/news.php?nid=55468", "Category": null, "Parent URL": null}