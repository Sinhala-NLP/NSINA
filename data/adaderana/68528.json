{"Source": "Adaderana", "Timestamp": "January 25, 2017 08:16 am", "Headline": "සරසවි ප්‍රවේශයට අයදුම් කරන්න අද සිට පුළුවන්  ", "News Content": "අද දින සිට විශ්වවිද්‍යාල ප්‍රවේශ අත්පොත දිවයින පුරා ප්‍රධාන පොත් අලෙවිසැල් වලින් මිලදී ගැනීමට හැකි බව විශ්වවිද්‍යාල ප්‍රතිපාදන කොමිෂන් සභාව පවසයි.නව අධ්‍යයන වර්ෂය සඳහා විශ්වවිද්‍යාලවලට අයදුම් කිරීම අද (25) දිනයේ සිට සිදුකළ හැකි බව ද සඳහන්ය.විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය මොහාන් ද සිල්වා මහතා පැවසුවේ පෙබරවාරි 20 වන දින දක්වා විශ්වවිද්‍යාලවලට අයදුම් කිරීම සඳහා අවස්ථාව ලබාදී ඇති බවයි.මෙවර විශ්වවිද්‍යාල සඳහා ලියාපදිංචි වීම ඔන්ලයින් මාර්ගයෙන් පමණක් සිදුකළ යුතු වන අතර www.ugc.ac.lk යන වෙබ් අඩවියට පිවිසීමෙන් ඒ පිළිබද වැඩිදුර තොරතුරු ලබාගත හැකිය.", "URL": "https://sinhala.adaderana.lk/news.php?nid=68528", "Category": null, "Parent URL": null}