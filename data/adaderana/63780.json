{"Source": "Adaderana", "Timestamp": "September 4, 2016 04:24 pm", "Headline": "  දේශගුණ විපර්යාස සමුළුව 7දා ඇරඹෙයි", "News Content": "පැරිස් දේශගුණ සම්මුතිය ක්‍රියාත්මක කිරීමේ ප්‍රගතිය පිළිබඳව ශ්‍රී ලංකාවේ පවත්වන ප්‍රථම සමුළුව වන \" 2016 දේශගුණ විපර්යාස පිළිබඳ සමුළුව\" ලබන 07 වනදා පැවැත්වීමට නියමිතව තිබේ.ඒ අනුව සමුළුව ලබන 07 සහ 08 යන දෙදින තුළ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැත්වෙනු ඇත.පරිසර යුක්ති කේන්ද්‍රය, පරිසර අමාත්‍යංශයේ දේශගුණ විපර්යාස පිළිබඳ කාර්යාලය, එක්සත් ජාතීන්ගේ සංවර්ධන වැඩසටහන සහ ජාන තාක්ෂණ ආයතනය එක්ව මෙම සමුළුව සංවිධාන කර තිබේ.සමුළුව සඳහා දේශීය මෙන්ම විදේශීය පරිසර විශේෂඥයින්, රාජ්‍ය නිලධාරීන් මෙන්ම සිවිල් සංවිධාන නියෝජිතයන් 200ක් පමණ සහභාගිවීමට නියමිතය.ශ්‍රී ලංකා ජර්මානු තානාපති කාර්යාලයේ පූර්ණ අනුග්‍රහය ඇතිව මෙම සමුළුව පවත්වනු ලබයි.මෙම සමුළුව අවසානයේ දී මෙරට සියලු රාජ්‍ය ආයතන දේශගුණ විපර්යාස සඳහා සූදානම්වීමට ගෙන ඇති පියවර පිළිබඳව ඒකාබද්ධ තොරතුරු ප්‍රකාශයක් එළිදැක්විමට නියමිතය.", "URL": "https://sinhala.adaderana.lk/news.php?nid=63780", "Category": null, "Parent URL": null}