{"Source": "Adaderana", "Timestamp": "July 20, 2018 03:11 pm", "Headline": "මැතිව්ස් වාර්තා පොත් අලුත් කරයි", "News Content": "ශ්‍රී ලංකා ක්‍රිකට් කණ්ඩායමේ හිටපු නායක ඇන්ජලෝ මැතිව්ස් සිය ටෙස් තරග දිවියේ ලකුණු 5000 සිමාව පසු කිරීමට හැකිව තිබේ. ඒ අනුව ඇන්ජෙලෝ මැතිව්ස් ඉතිහාසයට එක්වන්නේ ශ්‍රී ලංකාව වෙනුවෙන් ටෙස්ට් ලකුණු 5000 සීමාව පසු කළ 09 වන පිතිකරුවා ලෙසටයි. දකුණු අප්‍රිකාව සමඟ පැවැත්වෙන දෙවන ටෙස්ට් ක්‍රිකට් තරගයේදී ටෙස්ට් ලකුණු 5000 සීමාව පසු කිරීමට ඇන්ජෙලෝ මැතිව්ස් සමත්වු අතර ඔහු මේ වන විට නොදැවී ලබාසිටින ලකුණු සංඛ්‍යාව 10ක් ලබා ගෙන සිටියි. මැතිව්ස් මෙම දක්ෂතාව වාර්තා කළේ ටෙස්ට් තරග 75 කට ක්‍රීඩා කරමින් වන අතර 2009 වසරේ දී පකිස්ථානයට එරෙහිව ගාල්ල ජාත්‍යන්තර ක්‍රීඩාංගණයේ පැවති තරගයකදී ටෙස්ට් වරම් ලැබු ඇන්ජෙලෝ මැතිව්ස් ටෙස්ට් ශතක 08 ක් සහ අර්ධ ශතක 28 ක් ලබා සිටියි. ඔහුගේ වැඩිම ටෙස්ට් ලකුණු සංඛ්‍යාව ලෙසට සටහන් වන්නේ ලකුණු 160 කි.", "URL": "https://sinhala.adaderana.lk/news.php?nid=92912", "Category": null, "Parent URL": null}