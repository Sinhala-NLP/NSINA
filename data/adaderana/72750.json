{"Source": "Adaderana", "Timestamp": "May 3, 2017 08:47 am", "Headline": "දන්සැල් ලියාපදිංචිය අරඹයි", "News Content": "වෙසක් පොහොයට සමගාමීව පවත්වනු ලබන දන්සැල් ලියාපදිංචි කිරීමේ කටයුතු මේ වන විට ආරම්භ කර තිබේ. ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා සඳහන් කළේ දන්සැල් පවත්වන ප්‍රදේශයේ සෞඛ්‍ය වෛද්‍ය නිලධාරී කාර්යාල වල ලියාපදිංචි කිරීම සිදුකරන බවය. දිවයින පුරා පවත්වනු ලබන සියළු දන්සැල් පරීක්ෂා කිරීමට ද විශේෂ වැඩපිළිවෙළක් ක්‍රියාත්මක කර ඇති බව උපුල් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=72750", "Category": null, "Parent URL": null}