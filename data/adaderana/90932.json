{"Source": "Adaderana", "Timestamp": "June 15, 2018 01:31 pm", "Headline": "‍කාශ්මීරයේ  පුවත්පත් මාධ්‍යවේදියෙකු වෙඩි තබා ඝාතනය කරලා", "News Content": "ඉන්දීය පාලනය යටතේ පවතින කාශ්මීරයේ ප්‍රධාන පුවත්පතක මාධ්‍යවේදියෙකු වෙඩි තබා ඝාතනය කර තිබේ. කාශ්මීරයේ ශ්‍රී නගර් හිදී නාදුනන තුවක්කුකරුවෙකු විසින් වෙඩි තැබීම සිදු කර ඇති බව වාර්තා වේ. ඔහුගේ කාර්යාලය අසලදී මෝටර් රථයට නැගීමට උත්සහ ගන්නා අවස්ථාවේදී වෙඩි ප්‍රහාරයට ලක්වී ඇති අතර කඩිනමින් ඔහු රෝහල් ගත කළ ද දිවි බේරාගැනිමට හැකි වී නැහැ. වෙඩි ප්‍රහාරයෙන් එම මාධ්‍යවේදීයාගේ ආරක්ෂක නිලධාරියෙකු මියගොස් ඇති අතර තවත් අයෙකු පරපතළ තුවාල ලබා තිබේ. ප්‍රහාරයේ වගකීම මෙතෙක් කිසිවෙකුත් භාරගෙන නොමැති බව කාශ්මීර පොලිසිය පවසයි.", "URL": "https://sinhala.adaderana.lk/news.php?nid=90932", "Category": null, "Parent URL": null}