{"Source": "Adaderana", "Timestamp": "November 30, 2018 05:37 pm", "Headline": "ආණ්ඩුවේ වැඩ නිසා පාඩු වෙන්නේ ජනතාවට", "News Content": "විපක්ෂය විසින් ආණ්ඩුවට එරෙහිව පාර්ලිමේන්තුව තුළ මෙතෙක් අනුගමනය කළ ක්‍රියාමාර්ග නීතිවිරෝධී යැයි පවසන්නේ නම් ඒවා සම්බන්ධයෙන් යළි ඡන්ද විමසීමක් පැවැත්වීමට එක්සත් ජාතික පක්ෂය සූදානම් බව එහි නියෝජ්‍ය නායක සජිත් ප්‍රේමදාස මහතා පවසයි. ඔහු මේ බව සඳහන් කළේ පාර්ලිමේන්තු පරිශ්‍රයේ අද(30) පැවති මාධ්‍ය හමුවකදීය. පවතින නීතිවිරෝධී ආණ්ඩුව බලයට පැමිණ විගස ගම්උදා වැනි වැඩටසන් අත්හිටූ වීමට කටයුතු කළ බවත් නිවාස ණය වාරිකයන්ද අත්හිටුවීමට ද කටයුතු කළ බව ඒ මහතා පෙන්වා දෙයි. මේ අතර ගම්පෙරළිය,එන්ටර්ප්‍රයිස් ශ්‍රී ලංකා වැඩසටහන් ද මේ වන විට නැවතී ඇති බවද ඒ මහතා සඳහන් කළේය. මෙ වැනි ක්‍රියා මඟින් පාඩුව ජනපතිට හෝ අගමැතිට නෙවන බවත් මෙ වැනි ක්‍රියා මඟින් රටේ පොදු මහජනතාවයි පීඩාවට පත්වන බවත් මන්ත්‍රීවරයා පැවසීය. එමෙන්ම නීත්‍යනුකූල ආණ්ඩුව ස්ථාපිත කළ විගසම ගම්පෙරළිය, එන්ටර්ප්‍රයිස් ශ්‍රී ලංකා වැඩසටහන් නැවැත්වීමට කටයුතු කළ නිලධාරීන්ට උත්තර දීමට සිදුවන බව එක්සත් ජාතික පක්ෂය සූදානම් බව එහි නියෝජ්‍ය නායක සජිත් ප්‍රේමදාස මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=100076", "Category": null, "Parent URL": null}