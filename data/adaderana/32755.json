{"Source": "Adaderana", "Timestamp": "March 26, 2013 02:16 pm", "Headline": " ශ්‍රී ලංකාවට එරෙහි උපවාසයකට රැජිනි කාන්ත් සහ කමල් හසන් සූදානම්", "News Content": "ශ්‍රී ලංකාවට එරෙහි උපවාසයකට සහය දැක්වීමට දකුණු ඉන්දිය ජනප්‍රිය රංගන ශිල්පීන් දෙදෙනෙකු සූදානම් වන බව ඉන්දීය මාධ්‍ය වාර්තා කරයි. \"දකුණු ඉන්දීය චිත්‍රපට රංගන ශිල්පීන්ගේ සංගමය\" විසින් මෙම එක්දින උපවාසය සංවිධානය කර ඇති බවත්, අප්‍රේල් මස 02 වන දින මෙම උපවාසය පැවැත්වීමට සැලසුම් කර ඇති බවත් කියැවෙයි. කමල් හසන් සහ රැජිනි කාන්ත් යන ජනප්‍රිය දකුණ ඉන්දිය චිත්‍රපට නළුවන් දෙදෙනා මෙම උපවාසයේ ප්‍රධානත්වය දැරීමට සූදානම්ව සිටින බව වාර්තා වේ. මේ සදහා දකුණ ඉන්දීය චිත්‍රපට රංගන ශිල්පීන්ට අමතරව චිත්‍රපට අධ්‍යක්ෂකවරුන් සහ නිෂ්පාදකවරුන් ද මෙම උපවාසයට සහය දැක්වීමට නියමිත බව ඉන්දීය මාධ්‍ය වාර්තා කරයි. ශ්‍රී ලංකාවේ දෙමළ ජනතාවට හිරිහැර සිදු වන බවට චෝදනා කරමින් මෙම උපවාසය සංවිධානය කරන බව දකුණු ඉන්දීය චිත්‍රපට රංගන ශිල්පීන්ගේ සංගමයේ සභාපති නදිගාර් සංගම් සදහන් පවසා ඇති බව ඉන්දීය මාධ්‍ය උපුටා දක්වයි.", "URL": "https://sinhala.adaderana.lk/news.php?nid=32755", "Category": null, "Parent URL": null}