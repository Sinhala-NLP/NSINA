{"Source": "Adaderana", "Timestamp": "November 21, 2011 10:46 am", "Headline": "මුතුරාජවෙල හොර මත්පැන් පෙරන ස්ථානයක් වටලයි", "News Content": "පමුණුගම, මුතුරාජවෙල වගුරු බිමේ නීතී විරෝධී මත්පැන් පෙරන ස්ථානයක් වටලා සැකකරුවෙක් අත්අඩංගුවට ගෙන තිබේ. ඊයේ(20) පස්වරුවේ සිදුකළ මෙම වැටලීමේ දී මත්පැන් පෙරීමට උපයෝගී කර ගන්නා ගෝඩා අඩංගු බැරල් 40 ක් සහ ෆයිබර් ග්ලාස් බෝට්ටුවක් සිය භාරයට ගත් බව පමුණුගම පොලිසිය සඳහන් කරයි. අත්අඩංගුවට ගත් සැකකරු වැලිසර ප්‍රදේශයේ පදිංචිකරුවෙකු වන අතර ඔහු අද(21) වත්තල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර මීගමුව, දාගොන්න පාර ප්‍රදේශයේ දී නීතීවිරෝධී මත්පැන් ඩ්‍රෑම්ස් 4000 ක් පමණ ළඟ තබා ගත් පුද්ගලයෙකු අත්අඩංගුවට ගෙන තිබේ. මීගමවු පොලිසිය ඊයේ සිදුකළ වැටලීමක දී අත්අඩංගුවට ගත් සැකකරු අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20144", "Category": null, "Parent URL": null}