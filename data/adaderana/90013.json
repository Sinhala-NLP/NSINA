{"Source": "Adaderana", "Timestamp": "May 29, 2018 01:07 pm", "Headline": "සියලු දුම්රිය සේවකයින්ගේ නිවාඩු අවලංගුයි ", "News Content": "සියලු දුම්රිය සේවකයින්ගේ නිවාඩු අවලංගු කිරීමට ප්‍රවාහන අමාත්‍යංශය පියවර ගෙන තිබේ. දුම්රිය වෘත්තිය සමිති අද දිනයේ ක්‍රියාත්මක කිරීමට සැලසුම් කර ඇති වර්ජනය හේතුවෙන් ජනතාවට සිදුවිය හැකි අපහසුතාවයන් සැලකිල්ලට ගෙන මෙම තීරණය ගත් බව ප්‍රවාහන අමාත්‍යංශ ලේකම් ජී.එස්. විතානගේ මහතා සඳහන් කළේය. කෙසේවෙතත් සැලසුම් කර පරිදි අද පස්වරු 04.00 සිට දුම්රිය වර්ජනය අනිවාර්යෙන්ම ක්‍රියාත්මක කරන බව දුම්රිය තාක්ෂණ සේවා වෘත්තිය සමිති කමිටුවේ ලේකම් කමල් පීරිස් මහතා සඳහන් කළේය.", "URL": "https://sinhala.adaderana.lk/news.php?nid=90013", "Category": null, "Parent URL": null}