{"Source": "Adaderana", "Timestamp": "March 5, 2018 08:53 pm", "Headline": " දළුකාන ප්‍රාථමික විද්‍යාලයේ විදුහල්පතිනියට චෝදනා ", "News Content": "පාසල් දැරියකට මහ මඟ තිබියදී හමුවී තිබූ මුදල් පාර්සලයක් දිඹුලාගල, දළුකාන ප්‍රාථමික විද්‍යාලයේ විදුහල්පතිනිය විසින් වංචනික ලෙස ලබා ගෙන ඇති බවට එම දැරියගේ මව් පියන් චෝදනා කරයි. රුපියල් 5000 නෝට්ටු ඇතුලු නෝට්ටු වර්ග කිහිපයක මිටි අදාළ දැරියට හමුවී ඇති අතර ඇය එම මුදල් පාසල් බෑගය තුළ දමා පාසලට රැගෙන ගොස් තිබේ. එය දැනගත් විදුහල්පතිනිය එම මුදල් දැරියගෙන් ලබාගෙන ඇති බව වාර්තා වෙයි. එම පාසලේ සිව් වන වසරේ ඉගෙනුම ලබන අදාළ දැරිය සිද්ධිය පිළිබඳ පැහැදිලි කළ අතර ඇය පවසන්නේ දැරියගේ මිතුරෙකු ද අදාළ මුදල් තොඟය දුටු බවයි. මේ සම්බන්ධයෙන් දැරියගේ මව ප්‍රකාශ කළේ එම මුදල් හිමිකරුට ලබාදීම හෝ දැරියට ලබාදීම සිදු කළ යුතු බවයි. මේ සම්බන්ධයෙන් තොරතුරු විමසීමට විදුහල්පතිනිය සම්බන්ධ කර ගැනිමට දෑරූ උත්සහය සාර්ථක වූයේ නැත.", "URL": "https://sinhala.adaderana.lk/news.php?nid=85214", "Category": null, "Parent URL": null}