{"Source": "Adaderana", "Timestamp": "July 9, 2019 01:00 pm", "Headline": "මෙවර පාපන්දු ශූරතාව බ්‍රසීලයට", "News Content": "2019 කෝපා අමෙරිකා පාපන්දු තරගාවලියේ ශූරතාව හිමිකර ගැනීමට බ්‍රසීල පාපන්දු කණ්ඩායම සමත් විය. බ්‍රසීලය මෙම තරගාවලියේ ශූරතාව හිමිකර ගත් 9වන අවස්ථාව මෙයයි. 2019 කෝපා අමෙරිකා පාපන්දු තරගාවලියේ අවසන් මහා තරගයට සුදුසුකම් ලබා ගත්තේ බ්‍රසීලය සහ පේරු කණ්ඩායමයි. බ්‍රසීලයේ මරකානා ක්‍රීඩාංගණයේ පැවති තරගයේ පළමු අර්ධය ගෝල 2ට 1ක් ලෙස පෙරමුණ ගැනීමට බ්‍රසීල කණ්ඩායම සමත් විය. දෙවන අර්ධයේදී බ්‍රසීල කණ්ඩායම තවත් ගෝලයක් රැස් කළේය. පේරු කණ්ඩායමට ගෝල රැස් කිරීමට හැකිවූයේ නැහැ. ඒ අනුව ගෝල 3ට 1ක් ලෙස තරගය ජයගැනීමට බ්‍රසීල කණ්ඩායම සමත් විය. බ්‍රසීල කණ්ඩායම කෝපා අමෙරිකා පාපන්දු තරගාවලියේ ශූරතාව හිමිකර ගත්තේ වසර 12කට පසුවයි.", "URL": "https://sinhala.adaderana.lk/news.php?nid=113721", "Category": null, "Parent URL": null}