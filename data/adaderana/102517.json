{"Source": "Adaderana", "Timestamp": "January 17, 2019 12:19 pm", "Headline": "‍අක්කරෙයිපත්තු නියෝජ්‍ය නගරාධිපති අත්අඩංගුවට", "News Content": "අක්කරෙයිපත්තුව මහ නගර සභාවේ නියෝජ්‍ය නගරාධිපති අබ්දුල් ගෆූර් අස්මි ත්‍රස්ත විමර්ශන ඒකකය විසින් අත්අඩංගුවට ගෙන ඇත. අධිකරණ වරෙන්තුවකට අනුව ත්‍රස්ත විමර්ශන ඒකකයේ පෙනී සිටින ලෙස අදාල නියෝජ්‍ය නගරාධිපතිවරයාට නියෝග කර තිබූ බව සඳහන් වෙයි. එම නියෝගය අනුව ත්‍රස්ත විමර්ශන ඒකකයේ පෙනී නොසිටීම හේතුවෙන් ඔහු අත්අඩංගුවට ගෙන ඇත. ත්‍රස්ත විමර්ශන ඒකකය මඟින් සිදු කෙරෙන විමර්ශනයකට අදාලව සැකකරුගෙන් මේ වන විට ප්‍රකාශ ලබා ගනිමින් ඇති බව එම ඒකකය පවසා සිටියි. සැකකරු අද (17) කොළඹ මහේස්ත්‍රාත් අධිකරණය වෙත ඉදිරිපත් කිරීමට නියමිත බවද ත්‍රස්ත විමර්ශන ඒකකය සදහන් කළේය.", "URL": "https://sinhala.adaderana.lk/news.php?nid=102517", "Category": null, "Parent URL": null}