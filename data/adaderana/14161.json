{"Source": "Adaderana", "Timestamp": "February 12, 2011 10:41 am", "Headline": "මධ්‍යම පළාත් පාසල් ඉඩම් අයිතිය පාසල් වලට පවරා දීමේ වැඩපිළිවෙළක්", "News Content": "මධ්‍යම පළාත් සභාව යටතේ පාලනය වන පාසල් පිහිටි ඉඩම් වල අයිතිය එම පාසල් වලට පවරා දීමේ වැඩපිළිවෙළක් කි‍්‍රයාත්මක කරන බව පළාත් ප‍්‍රධාන අමාත්‍ය සරත් ඒකනායක මහතා පවසයි. මහනුවර, මාතලේ සහ නුවරඑළිය යන දිස්ති‍්‍රක්කවල පළාත් සභාව මගින් පාලනය වන පාසල් 1465 ක් ඇති බව හෙතෙම සඳහන් කරයි. එම පාසල් පිහිටි ඉඩම් වල අයිතිය අදාළ පාසල් වලට නොමැති බැවින් සීමා මායිම් පිළිබඳ ගැටලු ඇති වන අවස්ථා පවතින බව සරත් ඒකනායක ප‍්‍රධාන අමාත්‍යවරයා පෙන්වා දෙයි. දැනටමත් පළාතේ පාසල් 600 ට අදාළ ඉඩම් වල අයිතිය ඔප්පුවක් මගින් ලබා දී ඇති අතර සෙසු පාසල් වල ඉඩම් අයිතිය ද අදාළ පාසල් වලට ලබා දීමට නියමිත බව ඔහු වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=14161", "Category": null, "Parent URL": null}