{"Source": "Adaderana", "Timestamp": "September 26, 2013 03:32 pm", "Headline": "දීවා නිධං එක්ක ඉඩම් ජයග‍්‍රාහක ජයග‍්‍රාහිකාවන්ට ඔප්පු ප‍්‍රදානය කෙරේ", "News Content": "හේමාස් මැනුෆැක්චරින් සමාගමේ සාඩම්බර නිෂ්පාදනයක් වන දීවා රෙදි සෝදන ඩිටර්ජන්ට් පවුඩර් සිය පාරිභෝගිකයින් වෙනුවෙන් වටිනා තිළිණ පිරිනමමින් දියත් කළ ‘‘දීවා නිධං එක්ක ඉඩම්’’ ප‍්‍රවර්ධන වැඩසටහනේ අවසන් ජයග‍්‍රාහකයින් සිව් දෙනා වෙත ඉඩම් ඔප්පු පිරිනැමීම කොළඹදී සිදු විය. ප‍්‍රවර්ධන වැඩසටහනේ වටිනාම ත්‍යාගය වූ කොළඹට නුදුරින් පර්චස් 10 බැගින් වූ වටිනා බිම් කොටස් හතරට අමතරව තරඟය විවෘතව පැවති දින 90ක කාලය තුළ දිනපතා සිදුකළ දිනුම් ඇදීම් වලින් පාරිභෝගිකයින් 90 දෙනෙකු වෙත හා ඔවුන්ට දීවා අලෙවි කළ වෙළෙඳ මහත්ම මහත්මීන් වෙත මුදල් ත්‍යාග පිරිනැමීමද සිදු කර ඇත. මෙම ඉඩම් පිරිනැමීමේ ප‍්‍රවර්ධන වැඩසටහන පසුගිය වසර 3ක කාලය පුරාවට කි‍්‍රයාත්මක කරන තිබේ. ඒ අනුව මේ වසරේ දී දිවයිනේ සියලූම ප‍්‍රදේශ ආවරණය වන පරිද්දෙන් ගම්-නගර වල ජීවත් වන පාරිභෝගිකයින් ලක්ෂයකට අධික පිරිසක් තරඟයට අයදුම්පත් ඉදිරිපත් කර තිබේ. ප‍්‍රවර්ධන වැඩසටහන මඟින් පිරිනැමෙන කොළඹට නුදුරු රුපියල් මිලියනය බැගින් වටිනාකමින් යුත් බිම් කොටස් 3ක හිමිකරුවන් එම අයදුම්පත් අතරින් සිදුකල දිනුම් ඇදීම් මගින් තෝරා ගෙන ඇත. මෙවර විශේෂත්වය වූයේ සිව්වැනි ඉඩම් හිමිකරු කාගිල්ස් ෆුඞ් සිටි පාරිභෝගිකයින් අතුරින් තෝරා ගැනීමයි. මෙවර ප‍්‍රවර්ධන වැඩසටහනේ පළමු බිම් කොටසට හිමිවූයේ පිළියන්දල පදිංචි බී.ඞී. නදීශා පි‍්‍රයන්ගි මහත්මියටය. ඉඩම් පිරිනැමීමේ මෙම ප‍්‍රවර්ධන වැඩසටහන වසර 3ක් පුරා කි‍්‍රයාත්මක වෙමින් පවතින අතර එය පාරිභෝගිකයින්ගේ හිතෛශි බවට කෘතගුණ දැක්වීමේ අරමුණින් කි‍්‍රයාත්මක කරනු ලබන එක් වැඩසටහනක් බව දීවා හි සන්නාම කළමණාකරු ශානක ප‍්‍රනාන්දු මහතා සඳහන් කළේය. නදීශා පි‍්‍රයන්ගනී ට අමතරව අඹේපුස්ස සිට තරඟයට එක් වූ කේ.ආර්.ඞී. කසුන් දංගල්ල හා හැටන් හි පදිංචි බී.බී. දේවිකා ද මෙම වැඩසටහනේ අගනා බිම් කොටස් වල හිමිකරුවන් බවට පත්විය. මෙම ජයග‍්‍රාහක ජයග‍්‍රාහිකාවන් තිදෙනාට අමතරව කාගිල්ස් ෆුඞ්සිටි ජාලය මගින් සිදුකළ දිනුම් ඇඳීම මගින් තෝරාගත් සිව්වැනි බිම් කොටසේ හිමිකරු වූයේ හෝමගම පදිංචි අයි.එම්. මුණතුංග ය. ජයග‍්‍රාහකයින් වෙත උණුසුම් සුභ පැතුම් එක් කරමින් හේමාස් හි වෙළෙඳ හා අලෙවි කළමණාකාරිනි ෆියෝනා මුණසිංහ මහත්මිය සඳහන් කළේ ‘‘ දීවා හි අරමුණ වන්නේ නිරතුරු හරවත් යමක් අපගේ පාරිභෝගිකයින් වෙත ලබා දෙමින් ඔවුන්ගේ ජීවිත සුපැහැදිලි වෙනසක් කරා යොමු කිරීම.’’ යන්නයි.", "URL": "https://sinhala.adaderana.lk/news.php?nid=37718", "Category": null, "Parent URL": null}