{"Source": "Adaderana", "Timestamp": "May 20, 2011 10:38 am", "Headline": "රතිඤ්ඤා කරලක් විසිවී අවුරුදු 5 ක දැරියක් මියයයි", "News Content": "මංගල උත්සවයකදී දැල්වූ රතිඤ්ඤා කරලක් විසිවී යාමෙන් වයස අවුරුදු 05 ක දැරියක් මියගොස් තිබේ. මීගමුව බෝලවලාන ජනජයගම ප‍්‍රදේශයේ ඊයේ(19) පස්වරුවේ පැවැති විවාහ මංගල උත්සවයකදී මෙම අනතුර සිදුව ඇතිබව මීගමුව පොලිසිය පැවසීය. දැල්වුණු රතිඤ්ඤා කරල වැදීමෙන් දැරිය මීගමුව රෝහලට ඇතුළත් කිරීමෙන් පසුව මියගොස් ඇත. ඇය මිනුවන්ගොඩ උන්නාරුව ප‍්‍රදේශයේ පදිංචිව සිටි ඇති අතර මීගමුව පොලිසිය අනතුර සම්බන්ධයෙන් වැඩිදුර පරික්‍ෂණ මෙහෙයවයි.", "URL": "https://sinhala.adaderana.lk/news.php?nid=16215", "Category": null, "Parent URL": null}