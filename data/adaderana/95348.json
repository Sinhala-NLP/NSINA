{"Source": "Adaderana", "Timestamp": "September 1, 2018 11:22 am", "Headline": "ඖෂධ වර්ග කිහිපයක මිල අඩුවෙයි", "News Content": "‍මිල අධික පිළිකා ඖෂධ 10ක් ඇතුළු තවත් ඖෂධ 13 ක සහ වෛද්‍ය උපකරණ 2 ක මිල පහත දමා තිබේ. අද (01) දිනයේ සිට ක්‍රියාත්මක වන පරිදි මෙම මිල ගණනන් පහත දමා ඇති බව සෞඛ්‍ය අමාත්‍යංශය සඳහන් කළේය. පේරාදෙණිය විශ්වවිද්‍යාල භූමියේ ඉදිකළ රාජ්‍ය ඖෂධ නීතිගත සංස්ථාවේ 39 වන ඔසුසල විවෘත කිරිමේ අවස්ථාවට එක්වෙමින් සෞඛ්‍ය අමාත්‍ය රාජිත සේනාරත්න මහතා මෙම අදහස් පල කළේය. ඒ අනුව ඉතා මිල අධික පිළිකා ඖෂධ 10ක ටෙන්ඩර් මිල පාලනයකට ලක් කර තිබේ. එමෙන්ම තෝරාගත් ඖෂධ වර්ග 13ක මිල උපරිම සිල්ලර මිල නියාමනය කර ඇති අතර දියවැඩියා රෝගීන් භාවිතා කරන රුධිර ග්ලූකොස් මාපක සහ රුධිර ග්ලූකෝස් මාපකවල භාවිත කරන පරික්ෂණ තීරු යන වෛද්‍ය උපකරණ වල උපරිම සිල්ලර මිල මෙලෙස නියාමනය කර ඇති ලබයි සෞඛ්‍ය අමාත්‍යංශය සඳහන් කළේය. මීට අමතරව තෝරාගත් ඖෂධ වර්ග 13 තුළ ජිවිතාරක්ෂක ප්‍රතිජීවක, ස්නායුගත රෝග ඖෂධ, ඉන්සියුලීන් ඇතුළු දියවැඩියා ඖෂධ, ඇඳුම රෝගය සඳහා භාවිත කරන ඖෂධ, ස්නායු රෝග ඖෂධ, අපස්මාර රෝග ඖෂධ සහ කොලෙස්ටරෝල් පාලනය කිරිමේ ඖෂධ සදහා භාවිත කරන ඖෂධ ද මිල මෙලෙස පහත දමා තිබේ.", "URL": "https://sinhala.adaderana.lk/news.php?nid=95348", "Category": null, "Parent URL": null}