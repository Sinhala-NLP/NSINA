{"Source": "Adaderana", "Timestamp": "September 5, 2010 11:19 am", "Headline": "මං තීරු ධාවනය ගැන රියදුරන්ට පාඩමක්", "News Content": "කොළඹ මහ නගර සභා සීමාව තුළ මාර්ග වල මං තීරු ධාවනය පිළිබඳ රියදුරන් දැනුවත් කිරීමේ වැඩපිළිවෙලක් ක්‍රියාත්මක කිරීමට පොලිසිය පියවර ගෙන තිබේ. බස්නාහිර පළාත් රථ වාහන පාලනය සහ කළමනාකරණය භාර නියෝජ්‍ය පොලිස්පති අශෝක විජේතිලක මහතාගේ උපදෙස් පරිදි මෙම වැඩසටහන ක්‍රියාත්මක කිරීමට නියමිතය. සැප්තැම්බර් මස 6, 7 සහ 8 යන තෙදින තුළ මෙම වැඩසටහන ක්‍රියාත්මක කරන බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. රිය අනතුරු අවම කිරීම සහ රථ වාහන තදබදය අවම කිරීම මෙම වැඩස‍ටහනේ අරමුණ බව ප්‍රිශාන්ත ජයකොඩි මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=10651", "Category": null, "Parent URL": null}