{"Source": "Adaderana", "Timestamp": "July 22, 2011 09:07 am", "Headline": "පාට යොදා ආහාර විකුණන ව්‍යාපාරිකයින්ට එරෙහිව දැඩි පියවර", "News Content": "කෘතිම වර්ණක යොදාගනිමින් මිනිස් පරිභෝජනයට නුසුදුසු ආහාර ද්‍රව්‍ය අලෙවි කරන ව්‍යාපාරිකයින්ට එරෙහිව දැඩි පියවර ගන්නා බව සෞඛ්‍ය අමාත්‍යාංශය පවසයි. ඊට එරෙහිව ක්‍රියාත්මකවීම සඳහා ආහාර පරීක්ෂකවරුන්ට දැඩි බලතල ලබාදෙන බව අමාත්‍යාංශය සඳහන් කරයි. කෘතිම වර්ණක යොදාගනිමින් මිනිස් පරිභෝජනයට නුසුදුසු ආහාර අලෙවි කරන බවට සෞඛ්‍ය අමාත්‍යාංශය වෙත ලැබුණු පැමිණිලිවලට මත මෙම පියවර ගෙන තිබේ. සුදු කැකුළු සහල් වර්ණක යොදාගනිමින් රතු කැකුළු සහල් ලෙස අලෙවිකළ බවට ද තොරතුරු ලැබී ඇති බව වාර්තා වේ.", "URL": "https://sinhala.adaderana.lk/news.php?nid=17557", "Category": null, "Parent URL": null}