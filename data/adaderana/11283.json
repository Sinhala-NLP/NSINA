{"Source": "Adaderana", "Timestamp": "October 4, 2010 03:11 pm", "Headline": "CDBනිට්ටඹුව,කඩුවෙල සහ වෙන්නප්පුව ශාඛාවන් නව නිවහනකට ගොඩවදියි", "News Content": "ඡායා රූ-CDB සාමාන්‍යාධිකාරී/අධ්‍යක්ෂ මහේෂ් නානයක්කාර මහතා විසින් ගනුදෙනු කරුවෙකුගේ තැන්පතුවක් භාරගත් අයුරු. සීමාසහිත සිටිසන්ස් ඩිවලොප්මන්ට් බිස්නස් ෆිනෑන්ස් සමාගම (CDB)නොබෝදා එහි නිට්ටඹුව, කඩුවෙල සහ වෙන්නප්පුව ශාඛා නව පරිශ‍්‍රවල පිහිටුවීය. පාරිභෝගික ජනතාවට සපයන ලීසිං සේවා සහ විවිධ ණය සේවා පුළුල් අන්දමින් ලබාදීමට සියලු පහසුකම්වලින් සමන්විත වන අයුරින් මෙම නව ශාඛා ස්ථාන ගත කර ඇත. පහසුවෙන් සහ ඉක්මනින් මෙම ශාඛා වෙත ළඟාවීමට මෙන්ම ගනුදෙනුකරුවන්ට වාහන නවතා තැබීමට ප‍්‍රමාණවත් ඉඩකඩ සහිතව නව නිට්ටඹුව ශාඛාව නිට්ටඹුවේ නුවරපාරේ අංක 2/1 දරණ ස්ථානයේ පිහිටුවා ඇති අතර,නව වෙන්නප්පුව ශාඛාව වෙන්නප්පුව කොළඹ පාරේ අංක 313 දරණ ස්ථානයේත්, කඩුවෙල ශාඛාව කඩුවෙල අවිස්සාවේල්ල පාරේ අංක 475/1 දරණ ස්ථානයේත් පිහිටුවා තිබේ. CDB ශාඛාවන් නව ස්ථානයන්හි ප‍්‍රතිෂ්ඨාපනය කිරීමේ ක‍්‍රියාවලිය තුළ එම ශාඛාවන් CDB වෙළද නාමයේ අගය වඩාත් පිළිඹිබු වන ලෙස නිර්මාණය සිදුකර ඇත. ඉතාමත් ඉහළ ප‍්‍රමිතියකට නිර්මාණය කර ඇති නව ශාඛාවන් තුළ CDB හි සුවිශේෂී නව ප‍්‍රෙවිශය පිළිබඳ හැඟීමක් ගනුදෙනුකරුවන්ට ඇතිවන අතර මෙම ආයතනය ශ‍්‍රී ලංකාවේ මූල්‍ය ක්ෂේත්‍රයේ ලබා ඇති සාර්ථකත්වයට දායකවී ඇති එක් ප‍්‍රධාන සාධකයක්වන්නේ එයයි. CDB සාමාන්‍යාධිකාරි / ප‍්‍රධාන විධායක නිලධාරි/අධ්‍යක්‍ෂ මහේෂ් නානායක්කාර මහතා විසින් ගනුදෙනුකරුවන් රැසකගේ සහභාගිත්වයෙන් නව පරිශ‍්‍රවල පිහිටුවන ලද ශාඛා උත්සවාකාරයෙන් විවෘත කරන ලදී. CDB මූල්‍ය සේවා ක්ෂේත්‍රය තුළ ප‍්‍රබල ආයතනයක් බවට පත්වී සිටින අතර CDBආයතනය ලංකාවේ ප‍්‍රමුඛ පෙළේ මූල්‍ය සමාගම් දහයට ඇතුළත්ය. 1982 අංක 78 දරණ මූල්‍ය සමාගම් පනත යටතේ ලියාපදිංචි මූල්‍ය සමාගමක් වන CDB ආයතනය රට පුරා පිහිටි ශාඛා 30 ක් හා සේවා මධ්‍යස්ථාන දෙකක් මගින් සිය ලීසිං හා විවිධ ණය සහ සේවා පුළුල් අන්දමින් සපයයි.", "URL": "https://sinhala.adaderana.lk/news.php?nid=11283", "Category": null, "Parent URL": null}