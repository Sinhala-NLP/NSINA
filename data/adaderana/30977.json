{"Source": "Adaderana", "Timestamp": "January 22, 2013 04:32 pm", "Headline": "කතුන් රට පටවන වංචනිකයෙක් අල්ලයි", "News Content": "කාන්තාවන් විදේශ රැකියා සඳහා යොමු කිරීමට ව්‍යාජ ලිපිලේඛන සකස් කළ විදේශ රැකියා ඒජන්සියක නියෝජිතයෙකු මරදාන ප්‍රදේශයේ දී අත්අඩංගුවට ගෙන තිබේ. විදේශ සේවා නියුක්ති කාර්යාංශයේ ගුවන්තොටුපළ ඒකකයේ නිලධාරීන් කණ්ඩායමක් විසින් අදාළ පුද්ගලයා පිළිබඳ තොරතුරු අනාවරණය කරගෙන ඇති බව සඳහන්ය. සෞදි අරාබියේ ගෘහ සේවය සඳහා යාමට සූදානමින් සිටි කාන්තාවන් දෙදෙනෙකු පරීක්ෂා කිරීමේ දී ඔවුන් සතුව තිබූ ලිපිලේඛන සඳහා ව්‍යාජ මුද්දර භාවිත කර ඇති බවට අනාවරණය වී තිබේ. ඒ අනුව ඔවුන්ගෙන් සිදුකළ ප්‍රශ්න කිරීම්වලදී අදාළ ඒජන්සි නියෝජිතයා පොලීසිය විසින් අත්අඩංගුවට ගත් බව විදේශ සේවා නියුක්ති කාර්යාංශය සඳහන් කළේය. මේ අතර ව්‍යාජ ලිපිලේඛන යොදා ගනිමින් විදේශ රැකියා සඳහා පිටත්ව යෑමට උත්සාහ කළ තවත් කාන්තාවන් සිව්දෙනෙකු ද ඊයේ අත්අඩංගුවට ගත් බව එම කාර්යාංශය පැවසුවේය.", "URL": "https://sinhala.adaderana.lk/news.php?nid=30977", "Category": null, "Parent URL": null}