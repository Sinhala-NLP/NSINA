{"Source": "Adaderana", "Timestamp": "December 26, 2014 02:50 pm", "Headline": "තොරතුරු තාක්ෂණ  දියුණුව සමග තරුණ තරුණියන් ඉදිරියට යා යුතුයි", "News Content": "දිනෙන් දින ඉහළ යන තොරතුරු තාක්ෂණ විද්‍යාවේ දියුණුව සමඟ ඉදිරියට යාමට මෙරට තරුණ තරුණියන් සූදානම් විය යුතු බව ජනාධිපති මහින්ද රාජපක්ෂ මහතා පවසයි. සියයට 4ක්ව පැවති තොරතුරු තාක්ෂණ දැනුම වර්තමානයේ දී සියයට 50 දක්වා ඉහළ නැංවීමට හැකි වී ඇති බව ජනාධිපතිවරයා පෙන්වාදෙයි. නැණසල දහස ව්‍යාපෘතිය සම්පූර්ණ කරමින් ගලිගමුව, බිසෝවෙල රජමහා විහාරස්ථානයේ දී දහස් වෙනි නැණසල මධ්‍යස්ථානය විවෘත කිරීමේ අවස්ථාවට සහභාගී වෙමින් ජනාධිපතිවරයා මේ බව තිබේ. ආගමික ස්ථාන මුල්කරගනිමින් නැණසල ව්‍යාපෘතිය දියත් කළේ ආගමට දහමට යොමුවු තරුණ පරපුරක් ගොඩනැගීමට බව ජනාධිපති මහින්ද රාජපක්ෂ මහතා එහිදී වැඩිදුරටත් සඳහන් කර ඇත. 2005 වසරේ ජනවාරි මස පළමු වැනිදා ඓතිහාසික කතරගම කිරිවෙහෙරේ දී ප්‍රථම නැණසල මධ්‍යස්ථානය විවෘත කරමින් එම ව්‍යාපෘතිය ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=48275", "Category": null, "Parent URL": null}