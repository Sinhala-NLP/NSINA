{"Source": "Adaderana", "Timestamp": "November 25, 2011 02:03 pm", "Headline": "ක්‍රිකට් නිලවරණය කල්දැම්මේ ක්‍රීඩා නීතියට අනුවයි", "News Content": "ශ්‍රී ලංකා ක්‍රිකට් ආයතනයේ නිලවරණය කල්දැමීමට තීරණය ක‍රනු ලැබුවේ ක්‍රීඩා නීතියට අනුගතව බව ක්‍රීඩා අමාත්‍යංශයේ අධ්‍යක්ෂ ජෙනරාල් රංජනී ජයකොඩි මහත්මිය පවසයි. මෙම වසරේ දී නිලවරණය පැවැත්වූයේ නම් ක්‍රීඩා නීතියට අනුව නැවත වරක් 2012 වසරේ මාර්තු මාසයේ දී නිලවරණය පැවැත්විය යුතු බව ඒ මහත්මිය පෙන්වා දී තිබේ. එමනිසා 2012 ජනවාරි මස 03 වන දින අදාළ නිලවරණය පැවැත්වීමට තීරණය කළ බව ද ඇය සඳහන් කළාය. ශ්‍රි ලංකා ක්‍රිකට් පරිපාලනයට නව නිලධාරී මණ්ඩලයක් පත්කරගැනීම සඳහා වන නිලවරණය පැවැත්වීමේ දිනය ලබන ජනවාරි මස 3 වැනිදා දක්වා කල් දැමීමට අද(25) තීරණය විය. අදාළ නිලවරණය ලබන දෙසැම්බර් මස 27 වැනි දින පැවැත්වෙන බව මීට පෙර නිවේදනය කර තිබුණි. කෙසේවෙතත් නිලවරණය සඳහා නාමයෝජනා කැඳවීම අද ආරම්භ විය. ඒ අනුව නාමයෝජනා කැඳවීම සඳහා අද සිට දෙසතියක කාලයක් ලබාදී තිබේ.", "URL": "https://sinhala.adaderana.lk/news.php?nid=20256", "Category": null, "Parent URL": null}