{"Source": "Adaderana", "Timestamp": "July 8, 2012 09:20 am", "Headline": "ගිං ගඟ අද්දර කසිප්පු ජාවාරම මාට්ටු", "News Content": "වෙන්නප්පුව පොලිස්බල ප්‍රදේශයට අයත් කම්මල,ගිං ගඟ අද්දර කැලෑවක පවත්වාගෙන ආ මහා පරිමාණ නීති විරෝධී මත්පැන් තිත්පොළක් වැටලීමට පොලීසිය සමත්ව තිබේ. අද(08) අලුයම 5.00 ට පමණ මෙම වැටලීම සිදුකරන ලද්දේ පුත්තලම දිසා විශේෂ විමර්ශන හා වැටලීම් ඒකකය විසින් බව අද දෙරණ වාර්තාකරු පවසයි. මෙම වැටලීමේදී බැරල් 28 ක්,නීති විරෝධී මත්පැන් බෝතල් 450 ක්,ගෝඩා බැරල් 48 ක්,දඟර 8 ක්,මත්පැන් ප්‍රවාහනය සඳහා භාවිතා කළ බෝට්ටුවක් සමග සැකකරුවන් තිදෙනකු අත්අඩංගුවට ගෙන තිබේ. මෙම භාණ්ඩ තොගය සහ සැකකරුවන් වැඩිදුර විමර්ශන කටයුතු සඳහා වෙන්නප්පුව පොලීසියට භාරදීමට නියමිතය.", "URL": "https://sinhala.adaderana.lk/news.php?nid=25597", "Category": null, "Parent URL": null}