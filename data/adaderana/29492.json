{"Source": "Adaderana", "Timestamp": "November 26, 2012 10:17 am", "Headline": "අතුරුදන් වූ නිර්වින්දන වෛද්‍යවරිය හමුවෙයි", "News Content": "අතුරුදන් වූ බවට වාර්තා වූ මාතර රෝහලේ නිර්වින්දන වෛද්‍යවරිය අනුරාධපුර ප්‍රදේශයේ සිටින බවට වාර්තා වී ඇතැයි පොලීසිය පවසයි. අදාළ වෛද්‍යවරිය ආගමික කටයුත්තක් සඳහා අනුරාධපුරට ගොස් සිටි බවට වාර්තා වන බව පොලිස් මාධ්‍ය ප්‍රකාශක ‍ජ්‍යේෂ්ඨ පොලිස් අධිකාරී ප්‍රිශාන්ත ජය‍කොඩි මහතා පැවසුවේය. මාතර රෝහලේ රාජකාරි නිමකර හික්කඩුවේ පිහිටි සිය නිවස වෙත මෝටර් රථයෙන් පැමිණෙමින් සිටිය දී අතුරුදන් වී ඇති බවට ඇයගේ ස්වාමිපුරුෂයා විසින් පසුගියදා පොලීසියට පැමිණිලි කර තිබිණි. මෙම අතුරුදන්වීම සම්බන්ධයෙන් ගාල්ල පොලීසිය සහ මාතර පොලීසිය විමර්ශනයන් ද ආරම්භ කර තිබූ බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=29492", "Category": null, "Parent URL": null}