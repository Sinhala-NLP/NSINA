{"Source": "Adaderana", "Timestamp": "July 15, 2019 07:16 am", "Headline": "රිය අනතුරක් තරුණයන් දෙදෙනෙකුගේ දිවි අහිමි කරයි", "News Content": "පුත්තලම-ආණමඩුව මාර්ගයේ කොට්ටුකච්චිය ප්‍රදේශයේ සිදුවී ඇති අනතුරකින් තරුණයින් දෙදෙනෙකු මිය ගොස් ඇත. ඊයේ (14) රාත්‍රී 10.30 ට පමණ මෙම අනතුර සිදුවී තිබේ. අනතුරින් මිය ගොස් ඇත්තේ පුත්තලම - කොට්ටුකච්චිය පදිංචි අවුරුදු වු 25ක් වු තරුණයින් දෙදෙනෙක්. ඉදිරියෙන් ගමන් කරමින් තිබූ ටිපර් රථයක පිටුපස ,යතුරු පැදිය ගැටීමෙන් අනතුර සිදුවී ඇති බව වාර්තා වේ. අනතුරෙන් තුවාල ලබා සිටි තරුණයින් දෙදෙනා ප්‍රතිකාර සදහා පුත්තලම මූලික රෝහල වෙත රැගෙන යමින් සිටින විට අතර මගදී මිය ගොස් ඇත. අනතුරට සම්බන්ධ ටිපර් රථය පොලිස් බාරයට ගෙන ඇති අතර,එහි රියදුරුව අත්අඩංගුවට ගෙන ඇත. පුත්තලම පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=114145", "Category": null, "Parent URL": null}