{"Source": "Adaderana", "Timestamp": "August 2, 2019 08:27 am", "Headline": "පදික මාරුවක් මත රිය අනතුරක්-ජීවිතයක් අහිමි වෙයි", "News Content": "පොළොන්නරුව පොලිස් වසමේ පොළොන්නරුව සුංගාවිල මාර්ගයේ පලුගස්දමන මහා විද්‍යාලය අසල පදික මාරුවේ දී රිය අනතුරක් සිදුව තිබේ. පොලොන්නරුව දෙසට ධාවනය වු යතුරුපැදියක් ප්‍රතිවිරුද්ධ දිශාවෙන් පැමිණි කැබ් රථයක් හා මුහුණ ගැටී අනතුරක් සිදුව ඇත. අනතුරින් බරපතළ තුවාල ලැබු යතුරුපැදිකරු පොළොන්නරුව රෝහලට ඇතුළත් කිරීමෙන් පසු මියගොස් ඇත. මෙසේ මියගොස් ඇත්තේ වයස අවුරුදු 21 ක් වු වේදිනිගම, සේනපුර ලිපිනයේ පදිංචි බමුණුරත්න මුදියන්සේලාගේ දිලුෂ ප්‍රසාද් සංජීව යන අයෙකි. මෘත ශරීරය මේ වන විට පොළොන්නරුව රෝහලේ මෘත ශරීරාගාරයේ තැන්පත් කර ඇත. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන තිබේ. පොළොන්නරුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115552", "Category": null, "Parent URL": null}