{"Source": "Adaderana", "Timestamp": "June 26, 2010 10:44 am", "Headline": "ප්‍රතිසංවිධාන යෝජනා 28 න් අවසන් ", "News Content": "එක්සත් ජාතික පක්ෂයේ ප්‍රතිසංවිධාන කටයුතු සම්බන්ධයෙන් යෝජනා ලබා ගැනීම ලබන 28 වනදායින් අවසන් කරන බව එම පක්ෂයේ පාර්ලිමේන්තු මන්ත්‍රී ජෝසප් මයිකල් පෙරේරා මහතා පවසයි. ප්‍රතිසංවිධාන කටයුතු සම්බන්ධයෙන් මේ දක්වා යෝජනා ඉදිරිපත් නොකළ මන්ත්‍රීවරුන්ට එදිනට සිය යෝජනා ඉදිරිපත් කළ හැකි බව හෙතෙම කියා සිටියේය. විශේෂයෙන්ම එක්සත් ජාතික පක්ෂයේ ඇතැම් පළාත් පාලන නියෝජිතයින්ගෙන් අදහස් ලබා ගැනීම පසුගිය කාලය තුළ මග හැරුණු බවත් ඔවුන්ට 28 වනදා සිරිකොත පක්ෂ මූලස්ථානයට පැමිණ සිය යෝජනා ලිඛිතව හෝ වාචිකව ලබා දිය හැකි බවත් මන්ත්‍රීවරයා පෙන්වාදෙයි. ලබන 28 වනදායින් පසුව ප්‍රතිසංවිධාන කටයුතු සම්බන්ධයෙන් වන අවසන් වාර්තාව සකස් කර පළමුව එය විපක්ෂ නායකවරයාට ලබා දීමට කටයුතු කරන බව ද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9222", "Category": null, "Parent URL": null}