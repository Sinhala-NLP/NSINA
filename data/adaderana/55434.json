{"Source": "Adaderana", "Timestamp": "December 1, 2015 08:43 am", "Headline": " මෝටර් රථයක් යතුරුපැදියේ ගැටී අයෙක් මරුට", "News Content": "ඉංගිරිය - පාදුක්ක මාර්ගයේ කිරිගල ප්‍රදේශයේ සිදුවු අනතුරකින් පුද්ගලයෙකු මියගොස් තිබේ.මෝටර් රථයක් යතුරුපැදියක ගැටීමෙන් මෙම අනතුර සිදුවී ඇති බව පොලීසිය සඳහන් කරයි. අනතුරෙන් තුවාල ලැබු යතුරුපැදිකරු ඉංගිරිය රෝහලට ඇතුළත් කිරීමේ දී මියගොස් තිබේ. මෙලෙස මියගොස් ඇත්තේ 38 හැවිරිදි හඳපාන්ගොඩ ප්‍රදේශයේ පදිංචිව සිටි තරුණයෙක් වන අතර පශ්චාත් මරණ පරීක්ෂණය අද සිදුකිරීමට නියමිතය.මේ අතර බෝපේ, ගුරුලාන ප්‍රදේශයේ සිදුවු අනතුරකින් යතුරුපැදිකරුවෙකු මියගොස් තිබේ. යතුරුපැදියක් ලොරි රථයක ගැටීමෙන් මෙම අනතුර සිදුවී ඇති බව පොලීසිය සඳහන් කරයි.අනතුරෙන් තුවාල ලැබු යතුරුපැදිකරු පාදුක්ක රෝහලට ඇතුළත් කිරීමෙන් අනතුරුව මියගොස් තිබේ. අනතුරෙන් මියගොස් ඇත්තේ 30 හැවිරිදි පාදුක්ක ප්‍රදේශයේ පදිංචිව සිටි පුද්ගලයෙකු වන අතර පශ්චාත් මරණ පරික්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=55434", "Category": null, "Parent URL": null}