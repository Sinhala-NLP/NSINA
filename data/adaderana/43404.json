{"Source": "Adaderana", "Timestamp": "May 22, 2014 10:39 pm", "Headline": "ලංගම කොන්දොස්තරට පුද්ගලික බස් රථ කොන්දොස්තර ගහලා ", "News Content": "ලංකා ගමනා ගමන මණ්ඩලයට අයත් වෙන්නප්පුව ඩිපෝවට අනියුක්තව සේවය කරන බස් රථයක කොන්දොස්තරවරයෙකුට පහර දුන් බව කියන පුද්ගලික බස් රථයක කොන්දොස්තරවරයෙකු මාදම්පේ පොලීසිය විසින් අත්අඩංගුවට ගෙන තිබේ. අද(22) දහවල් මාදම්පේ බස් නැවතුම්පල අසළදී මෙම පහර දීම සිදුවී ඇති බව අද දෙරණ වාර්තාකරු සඳහන් කළේය. පහර කෑමට ලක්වූ බව කියන ලංකා ගමනා ගමන මණ්ඩලයට අයත් වෙන්නප්පුව ඩිපෝවට අනියුක්තව කොන්දොස්තරවරයෙකු ලෙස සේවය කරන බාලසිංහම් විමලරාජ් යන අය මාදම්පේ ප්‍රාදේශීය රෝහලට ඇතුළත් කර ඇත. අදාළ කොන්දොස්තරවරුන් දෙපළ අතර ඇති වු බහින් බස් වීමකින් පසුව පුද්ගලික බස් රථයේ කොන්දොස්තරවරයා විසින් ලංගම බස් රථයේ කොන්දොස්තරවරයාට පහර දී ඇති බව පොලීසිය පැවසුවේය. අත්අඩංගුවට ගත් සැකකරු හලාවත දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43404", "Category": null, "Parent URL": null}