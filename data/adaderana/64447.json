{"Source": "Adaderana", "Timestamp": "September 26, 2016 09:55 am", "Headline": "අනතුරකින් සරසවි සිසුවෙක් මියයයි", "News Content": "මහනුවර - ගලහ මාර්ගයේ හිඳගල ප්‍රදේශයේ සිදු වූ රිය අනතුරකින් විශ්වවිද්‍යාල සිසුවෙකු මියගොස් තිබේ.ලොරි රථයක් සහ යතුරු පැදියක් එකිනෙක ගැටීමෙන් අනතුර සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ සිසුවා පේරාදෙණිය රෝහලට ඇතුළත් කිරීමෙන් පසු මියගොස් ඇත.මියගොස් ඇත්තේ පේරාදෙණිය විශ්වවිද්‍යාලයේ කළමනාකරණ පීඨයේ දෙවන වසර ඉගෙනුම ලැබූ රත්නපුර ප්‍රදේශයේ පදිංචිය සිටි 23 හැවිරිදි තරුණයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගත් බව පොලිසිය පැවසුවේය.මෘත ශරීරය සම්බන්ධයෙන් පශ්චාත් මරණ පරීක්ෂණය අද සිදු කිරීමට නියමිත අතර පේරාදෙණිය පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64447", "Category": null, "Parent URL": null}