{"Source": "Adaderana", "Timestamp": "October 24, 2013 02:38 pm", "Headline": " සමුළුව වර්ජනය කරන ලෙස ඉදිරිපත් කළ යෝජනාව සම්මතවෙයි ", "News Content": "පොදු රාජ්‍ය මණ්ඩලයීය රාජ්‍ය නායක සමුළුව වර්ජනය කරන ලෙස ඉල්ලා ඉන්දියාවේ තමිල්නාඩු පාර්ලිමේන්තුවේදී යෝජනාවක් සම්මත කරගෙන තිබේ. ඒ තමිල්නාඩු මහ ඇමතිනී ජයලලිතා ජයරාම් මහත්මිය විසින් තමිල්නාඩු පාර්ලිමේන්තුවට කරන ලද යෝජනාවක් මාර්ගයෙන් බව ඉන්දීය මාධ්‍ය වාර්තා කරයි. එසේම තමිල්නාඩු ජනතාවගේ හදවත් තේරුම්ගෙන ක්‍රියා කළ යුතුව ඇති බවද එහිදී ජයලලිතා මහත්මිය විසින් ඉන්දීය ආණ්ඩුවට ප්‍රකාශ කර තිබේ. තවද සිංහල ජනතාවට ලැබෙන වරප්‍රසාද ශ්‍රී ලංකාවේ වෙසෙන දෙමළ ජනයාටද ලැබිය යුතු බවද ජයලලිතා මහත්මිය එහදී වැඩිදුරටත් සඳහන් කර ඇති බව වාර්තා වෙයි.", "URL": "https://sinhala.adaderana.lk/news.php?nid=38352", "Category": null, "Parent URL": null}