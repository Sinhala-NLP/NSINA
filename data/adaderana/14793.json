{"Source": "Adaderana", "Timestamp": "March 12, 2011 10:17 am", "Headline": "වාරියපොළදී හොර නෝට්ටු සමග එක් අයෙක් අත්අඩංගුවට", "News Content": "ව්‍යාජ මුදල් නෝට්ටු තොගයක් සමග පුද්ගලයෙකු අත්අඩංගුවට ගෙන තිබේ. වාරියපොළ නගරයේ දී ඊයේ(11) පස්වරුවේ එම පුද්ගලයා අත්අඩංගුවට ගැනුනු බව පොලිසිය පවසයි. රුපියල් දහසේ නෝට්ටු 6 ක් මොහු ළඟ තිබී සොයාගෙන ඇත. මහමල්ගොල්ලෑව ප්‍රදේශයේ පදිංචිකරුවෙකු වන මොහු අද(12) වාරියපොළ මහේස්ත්‍රාත් අධිකරණයට ඉදිරිපත් කිරීමට නියමිතය. වාරියපොළ පොලිසිය, අපරාධ පරීක්ෂණ දෙපාර්තමේන්තුවේ ව්‍යාජ මුදල් නෝට්ටු අංශය සමග එක්ව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14793", "Category": null, "Parent URL": null}