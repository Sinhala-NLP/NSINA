{"Source": "Adaderana", "Timestamp": "July 15, 2018 03:35 pm", "Headline": "අධි බලැති ස්කෑනර් යන්ත්‍රයක් සමඟ 5ක් අත්අඩංගුවට", "News Content": "පොළොව අභ්‍යන්තරය පරික්ෂා කළ හැකි අධි බලැති ස්කෑනර් යන්ත්‍රයක් සමඟ පුද්ගලයින් පස් දෙනෙකු ත්‍රිකුණාමලය ප්‍රදේශයේ දී අත්අඩංගුවට ගෙන ඇත. ත්‍රිකුණාමලය පොලීසිය ලද තොරතුරක් මත වෑන් රථයක් පරික්ෂා කිරිමේ දී පුරාවිද්‍යාත්මක ස්ථාන හා නිධන් වස්තූන් පරික්ෂා කිරීමට යොදාගන්නා අදාළ ස්කෑනර් යන්ත්‍රය සමඟ සැකකරුවන් අත්අඩංගුවට ගෙන ඇති පොලිස් මාධ්‍ය ප්‍රකාශක කාර්යාලය සදහන් කළේය. සැකකරුවන් අවුරුදු 29ත් 45ත් අතර වයසේ පසුවන ත්‍රිකුණාමලය, අනුරාධපුර සහ හිදෝගම යන ප්‍රදේශවල පදිංචිකරුවන් බව සඳහන් වේ. ඔවුන් ත්‍රිකුණාමලය මහේස්ත්‍රාත් අධිකරණයට ඉදිරිපත් කිරීමට නියමිත අතර ත්‍රිකුණාමලය පොලීසිය මේ සම්බන්ධයෙන් වැඩිදුර විමර්ශන සිදුකරනු ඇති.", "URL": "https://sinhala.adaderana.lk/news.php?nid=92609", "Category": null, "Parent URL": null}