{"Source": "Adaderana", "Timestamp": "May 22, 2011 08:34 am", "Headline": "හිංසා ඉවසනු නොහැකිව ශ්‍රී ලාංකික කාන්තාවක් දිවිනසාගනියි", "News Content": "ඩුබායි හි සේවයට‍ ගිය මුන්දලම ප්‍රදේශයේ කාන්තාවක් ගෙළ වැළලාගෙන සිය දිවි හානිකර ගෙන ඇති බවට ‍තොරතුරු වාර්තා වී තිබේ. එරට රැඳී සිටීමට නොහැකි බවට ඇය අවස්ථා කිහිපයක දීම ප්‍රකාශ කළ බව ඇය‍ගේ භාරකරුවන් පවසයි. එහෙත් ප්‍රමාණවත් තරම් ‍මුදල් නොමැති වීම හේතුවෙන් ඇය ගෙන්වා ගැනීමට නොහැකි වූ බව ඩුබායි හි දී සිය දිවි නසාගත් බව කියන කාන්තාවගේ සැමියා අද දෙරණට ප්‍රකාශ කළේය. එසේම ඇය සමග එකී නිවසේ වාසය කළ බව කියන තවත් කාන්තාවක්ද යළි ශ්‍රී ලංකාවට පැමිණ ඇති බව දැන ගන්නට ඇතත් ඇයගෙන්ද මේවන තුරුත් දුරකථන ඇමතුමක් හෝ නොලැබුණු බැවින් මෙම මරණය සම්බන්ධයෙන් යම් සැකයක් පවතින බවද ඇගේ සැමියා කියා සිටියි. මේ අතර ඇයගේ සිරුර මෙරටට ගෙන්වා ගැනීමට ලක්ෂ 5ක පමණ මුදලක් ඉල්ලා සිටින බවද මිය ගිය කාන්තාවගේ මව ප්‍රකාශ කළාය. මේ සම්බන්ධයෙන් අද දෙරණ විදේශ සේවා නියුක්ති කාර්යාංශයෙන් විමසීමක් කිරීමේදී එහි දී එහි සභාපති නීතීඥ කීංස්ලි රණවක මහතා ප්‍රකාශ කර සිටියේ මේ සම්බන්ධයෙන් පැමිණිල්ලක් විදේශ සේවා කාර්යාංශය‍ට ලැබී ඇති අතර කඩිනමින් ඒ පිළිබඳව සොයා අවශ්‍ය පියවර ගැනීමට උපදෙස් ලබා දී ඇති බවයි.", "URL": "https://sinhala.adaderana.lk/news.php?nid=16244", "Category": null, "Parent URL": null}