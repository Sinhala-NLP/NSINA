{"Source": "Adaderana", "Timestamp": "December 20, 2015 10:26 am", "Headline": " මිලියන 24ක රත්‍රං සමඟ ‍බෝට්ටුව දැලේ!", "News Content": "තලෙයිමන්නාරම, ඌරුමලෙයි ප්‍රදේශයට උතුරු මුහුදේ දී නීති විරෝධී ලෙස ප්‍රවාහනය කරමින් තිබූ රත්‍රන් තොගයක් සමඟ සැකකරුවෙකු අත්අඩංගුවට ගෙන තිබේ.ධීවර බෝට්ටුවක් තුළ සඟවා නීති විරෝධී ලෙස රත්‍රන් තොගය ඉන්දියාවට රැගෙන යමින් තිබියදී නාවික හමුදාව විසින් සැකකරු අත්අඩංගුවට ගෙන ඇති බව සඳහන්ය.රුපියල් මිලියන 24ක් වටිනා රත්‍රන් කිලෝ 05ක් එහිදී නාවික හමුදා භාරයට ගෙන තිබේ.සැකකරු යාපනය රේගු නිළධාරී කාර්යාලය වෙත වැඩිදුර පරීක්ෂණ සඳහා භාරදීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=55830", "Category": null, "Parent URL": null}