{"Source": "Adaderana", "Timestamp": "May 22, 2010 01:08 pm", "Headline": "ඉන්දියාවේ ගුවන් අනතුරකින් 160ක් මියයයි", "News Content": "ඉන්දියාවේ සිදුවූ ගුවන් අනතුරකින් පුද්ගලයින් 160 දෙනෙකු ජීවිතක්ෂයට පත්ව තිබේ. මෙම අනතුර සිදුව ඇත්තේ දකුණු ඉන්දියාවේ මැංගලෝර් හි බජ්පේ ගුවන්තොටුපළට ගුවන් යානය ගොඩබැස්සවීමට උත්සහ කළ අවස්ථාවේදීය. ඩුබායි සිට ඉන්දියාව බලා ගමන් කළ ඉන්දීය ගුවන් සමාගමකට අයත් බෝයිං 737 වර්ග‍ෙය් මගී ගුවන් යානයක් මෙසේ අනතුරට ලක්ව ඇත. අනතුර සිදුවන අවස්ථාවේ දී එහි මගීන් 163 දෙනෙකු සහ කාර්ය මණ්ඩල‍‍යේ හය දෙනෙක් ද සිටි බව සඳහන්ය. කෙසේවෙතත් හයදෙනෙකු පමණ අනතුරින් දිවිගලවා ගැනීමට සමත්වී ඇති බව වාර්තා වේ. ගුවන් යානය ගොඩබැස්සවීමේ දී ගුවන් පථයෙන් ඉවතට ගමන් කිරීමත් සමග ගිනි ගැනීමෙන් ‍මෙම අනතුර සිදුව ඇති බව මැංගලෝර් ගුවන්තොටුපළ බලධාරීන් පවසයි.", "URL": "https://sinhala.adaderana.lk/news.php?nid=8559", "Category": null, "Parent URL": null}