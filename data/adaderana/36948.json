{"Source": "Adaderana", "Timestamp": "August 28, 2013 08:18 am", "Headline": "ගිනිගත්හේනේ ශිෂ්‍යත්ව අක්‍රමිකතාවක් - බෙදාදුන් ප්‍රශ්න පත්‍ර යළි ගත්තාලු!", "News Content": "05 ශිෂ්‍යත්ව විභාගයේදී හැටන් ගිනිගත්හේන ප්‍රාථමික පාසලේ පැවති විභාගයේ අක්‍රමිකතාවක් සිදුව ඇති බව වාර්තා වේ. විභාගයට පෙනීසිටි සිසුන් සහ ඔවුන්ගේ දෙමාපියන් පිරිසක් පවසන්නේ විද්‍යාලයේ විභාග ශාලාවක මෙය සිදුව ඇති බවයි. විභාගය ආරම්භයේ දී ප්‍රශ්න පත්‍ර බෙදාදීමෙන් පසුව යළි එම ප්‍රශ්න පත්‍ර එකතු කරගෙන ඇති අතර මදවේලාවකට පමණ පසුව නැවතත් ප්‍රශ්න පත්‍ර බෙදා දී ඇති බව සිසුන් පවසයි. යළි බෙදාදුන් ප්‍රශ්න පත්‍ර කලින් තමා පිළිතුරු ලිවීම ආරම්භ කළ ප්‍රශ්න පත්‍ර නොවීම හේතුවෙන් තමන් දැඩි අපහසුතාවයකට පත් වූ බව අදාළ විභාග ශාලාවේ දී ඊට මුහුණ දුන් සිසුවෙකු පැවසීය. මෙම සිද්ධිය නිසා සිය දරුවන් දැඩි මානසික පසුබෑමකට ලක්වූ බවට දෙමව්පියන් චෝදනා කරයි.", "URL": "https://sinhala.adaderana.lk/news.php?nid=36948", "Category": null, "Parent URL": null}