{"Source": "Adaderana", "Timestamp": "April 17, 2013 02:56 pm", "Headline": "පොලීසියට පාට් දැමූ ගම්පහ පුරපති අල්ලයි", "News Content": "ගම්පහ නගරාධිපති එරංග සේනානායක මහතා ගම්පහ පොලීසිය විසින් අත්අඩංගුවට ගෙන තිබේ. පොලිස් නිලධාරීන්ගේ රාජකාරියට බාධා කිරීමේ සිද්ධියක් සම්බන්ධයෙන් ඔහු අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පැවසුවේය. ඊයේ රාත්‍රී යක්කල මංසන්දියේ රාජකාරියේ යෙදී සිටි ගම්පහ පොලිස් ස්ථානයට අනුයුක්ත නිලධාරීන් දෙදෙනෙකුට නගරාධිපතිවරයා විසින් බැන තර්ජනය කර තිබේ. සැකකරු ගම්පහ මහේස්ත්‍රාත් අධිකරණයට ඉදිරිපත් කිරීමට කටයුතු යොදා ඇත.", "URL": "https://sinhala.adaderana.lk/news.php?nid=33342", "Category": null, "Parent URL": null}