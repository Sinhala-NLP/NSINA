{"Source": "Adaderana", "Timestamp": "November 1, 2018 04:18 pm", "Headline": "ලෙයින් එක්වුණු මොහොතක්", "News Content": "සිංහල, දමිළ, මුස්ලිම් ප්‍රජාව එක්ව ලේ දන් දීමේ පිංකමක් වැලිකන්ද ප්‍රදේශයේ සිදුවිය. අද(01) දිනයේ පොළොන්නරුව වැලිකන්ද බස් නැවතුම්පළේදී ලේ දන් දීමේ කටයුත්ත මේ වන විට සිදු කෙරුණ අතර, වැලිකන්ද තරුණ එකමුතුව මූලිකත්වයෙන් මෙම කටයුත්ත සිදු කරනු ලැබීය. මෙම ලේ දන්දීමේ පිංකමට ශ්‍රී ලංකා පොලිස් සහ යුද හමුදා නිලධාරීන් මෙන්ම සිංහල, දමිළ, මුස්ලිම් 200 දෙනෙක් පමණ මේ වන විට පැමිණ ඇති බව වැලිකන්ද තරුණ එකමුතුවේ සභාපති ප්‍රියන්ත ප්‍රේමදාස මහතා පැවසීය. අනුරාධපුර ශික්ෂණ රෝහලේ, ලේ බැංකුවේ කාර්ය මණ්ඩලය මෙම පිංකමට එක්ව සිටිය අතර වසර තිහක් පැවති කුරිරු යුද්ධය හමාර වී සිංහල, දමිළ, මුස්ලිම් ප්‍රජාව එකට එක්ව, වැලිකන්දේ සිදු කරන පළමු ලේ දන්දීමේ පිංකම මෙය වන බව ප්‍රියන්ත ප්‍රේමදාස මහතා ප්‍රකාශ කර සිටියේ ය.", "URL": "https://sinhala.adaderana.lk/news.php?nid=98554", "Category": null, "Parent URL": null}