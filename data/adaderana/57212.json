{"Source": "Adaderana", "Timestamp": "February 14, 2016 04:04 pm", "Headline": "ඇඹිලිපිටියේදී පොලිස් නිලධාරියෙකුට පහරදීමක් වෙලා", "News Content": "ඇඹිලිපිටිය නගරයේ දී පොලිස් නිලධාරියෙකුට පහරදීමක් සිදුව තිබේ.ඊයේ රාත්‍රී ඇඹිලිපිටිය නගරයේ ආපනශාලාවක් තුළ දී මෙම පහරදීම සිදුව ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.බීමතින් සිටි පිරිසක් විසින් අදාළ පහරදීම සිදුකර ඇති අතර තුවාල ලැබු පොලිස් නිලධාරියා ඇඹිලිපිටිය මූලික රෝහලේ ප්‍රතිකාර ලබන බව සඳහන්ය. පිංදෙණිය පොලිස් ස්ථානයට අනුයුක්තව සේවය කරන අදාළ පොලිස් නිලධාරියා අසනීප නිවාඩු මත ඊයේ ඇඹිලිපිටියේ පිහිටි සිය නිවස වෙත පැමිණ තිබු බව පොලිස් මාධ්‍ය ප්‍රකාශකවරයා පැවසුවේය.ඇඹිලිපිටිය පොලිස් ස්ථානයේ රාජකාරී කටයුතු කළ මෙම පොලිස් නිලධාරියා පොලීසිය සමග ඇති වු ගැටුමකදී තරුණයෙකු මියයාමේ සිද්ධියෙන් පසුව පිංදෙණිය පොලිස් ස්ථානයට මාරුකර යවා තිබුණි.", "URL": "https://sinhala.adaderana.lk/news.php?nid=57212", "Category": null, "Parent URL": null}