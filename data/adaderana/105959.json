{"Source": "Adaderana", "Timestamp": "March 13, 2019 07:13 am", "Headline": "බ්‍රිතාන්‍ය යුරෝපීය සංගමයෙන් ඉවත්වීම පිළිබඳ යෝජනාව යළි පරාජයට", "News Content": "යුරෝපීය සංගමයෙන් ඉවත්විමට අදාළ බ්‍රිතාන්‍ය අග්‍රාමාත්‍ය තෙරේසා මේ විසින් ඉදිරිපත් කළ යෝජනාව එරට පාර්ලිමේන්තුවේදී යළි පරාජයට පත්ව තිබේ. වැඩි ඡන්ද 149කින් අදාළ යෝජනාව පරාජය වී ඇති බව විදෙස් මාධ්‍ය වාර්තා කරයි. පසුගිය ජනවාරි මාසයේදී මෙම යෝජනාව පාර්ලිමේන්තුවට ඉදිරිපත් කෙරුණු අතර එය වැඩි ඡන්ද 230කින් පරාජයට පත් වුණි. කෙසේවෙතත් කොන්දේසි විරහිතව විරෝපීය සංගමයෙන් ඉවත්විය බවට තම ස්ථාවරයේ වෙනසක් නොවන බව බ්‍රිතාන්‍ය අග්‍රාමාත්‍ය තෙරේසා මේ ප්‍රකාශ කර ඇත්තේ. මෙවර ඡන්ද විමසීමේදී අදාළ යෝජනාවට විරුද්ධව ඡන්ද 391ක් ප්‍රකාශ වී ඇති අතර ඊට පක්ෂව ලැබී ඇත්තේ ඡන්ද 242ක් පමණයි.", "URL": "https://sinhala.adaderana.lk/news.php?nid=105959", "Category": null, "Parent URL": null}