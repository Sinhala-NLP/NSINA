{"Source": "Adaderana", "Timestamp": "December 25, 2016 09:48 am", "Headline": "  බෝල්ට්-ටිම් ඉදිරි තරගවලට සහභාගී වෙයි", "News Content": "බංග්ලාදේශ කණ්ඩායම සමග ඉදිරියේදී පැවැත්වීමට නියමිත ක්‍රිකට් තරගාවලියේ තරග කිහිපයකට පමණක් ට්‍රෙන්ට් බෝල්ට් සහ ටිම් සවුති සහභාගී කරවන බව නවසීලන්ත පුහුණුකරු මයික් හේසන් පවසයි.ඔහු පවසන්නේ දකුණු අප්‍රිකාව සමග ලබන වසරේ මාර්තු මාසයේ පැවැත්වීමට නියමිත ටෙස්ට් තරගාවලිය සඳහා ඔවුන් යොදාගැනීමේ අරමුණින් මෙම තීරණය ගත් බවයි.ඒ අනුව ට්‍රෙන්ට් බෝල්ට එක්දින තරගාවලියේ අවසන් තරගය සහ 20/20 තරගාවලිය සඳහා සහභාගී නොවන අතර ටිම් සවුති 20/20 තරගාවලිය සඳහා සහභාගී නොවන බව වාර්තා වෙයි.දෙරට අතර එක්දින තරග තුනක් 20/20 තරග තුනක් සහ ටෙස්ට් තරග දෙකක් පැවැත්වීමට නියමිතය. තරගාවලිය ආරම්භ කරමින් පළමු එක්දින තරගය හෙට(26) දිනයේ නවසීලන්තයේ ක්‍රයිස්චර්ච්හිදී පැවැත්වීමට සැලසුම් කර තිබේ.", "URL": "https://sinhala.adaderana.lk/news.php?nid=67347", "Category": null, "Parent URL": null}