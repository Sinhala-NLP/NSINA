{"Source": "Adaderana", "Timestamp": "January 25, 2010 11:33 am", "Headline": "ගණින්නෝ පිටත්ව යති", "News Content": "පිට පළාත් ඡන්ද ගණන් කිරීමේ මධ්‍යස්ථාන සදහා කොළඹ දිස්ත්‍රික්කයෙන් අනුයුක්ත‍ කෙරෙන නිලධාරීන් අද ‍එම පළාත් වෙත පිටත් කර හරින බව මැතිවරණ මහලේකම් කාර්යාලය පවසයි. දිස්ත්‍රික් තේරීම් භාර නිලධාරීවරුන් කළ ඉල්ලීමකට අනුව ඡන්ද ගණන් කිරීමේ මධ්‍යස්ථාන සඳහා විශේෂ නිලධාරීන් 2500 දෙනෙකු යෙදවීමට මැතිවරණ කොමසාරිස්වරයා තීරණය කර තිබුණි. ඒ අනුව විශේෂ උපදෙස් මාලාවක් සහ දැනුවත් කිරීමේ සම්මන්ත්‍රණ පසුගිය සතියේදී මෙම පිරිස වෙනුවෙන් මැතිවරණ කොමසාරිස්වරයා පවත්වා තිබුණි. මෙවර ජනාධිපතිවරණයේ ඡන්ද ගණන් කිරිම මධ්‍යස්ථාන 888 කදී සිදුකිරීමට නියමිතව ඇත..", "URL": "https://sinhala.adaderana.lk/news.php?nid=6235", "Category": null, "Parent URL": null}