{"Source": "Adaderana", "Timestamp": "January 25, 2019 01:25 pm", "Headline": "ජෝර්ජියා ප්‍රාන්තයේ වෙඩි තැබීම් දෙකකින් 4ක් ජීවිතක්ෂයට", "News Content": "අමෙරිකාවේ ජෝර්ජියා ප්‍රාන්තයේ සිදුවූ වෙඩි තැබීම් දෙකකින් පුද්ගලයින් සිව්දෙනෙකු මියගොස් තවත් අයෙකු තුවාල ලබා ඇත. ජෝර්ජියා ප්‍රාන්තයේ රොක්මාර්ට් නගරයේ ස්ථාන දෙකකදී ඊයේ රාත්‍රීයේ මෙම වෙඩි තැබීම් සිදුව ඇති බව විදෙස් මාධ්‍ය වාර්තා කළේය. වෙඩි තැබීම සිදුකළ සැකකරු සොයා එරට පොලීසිය විමර්ශන ආරම්භ කර ඇති අතර මත්ද්‍රව්‍ය ජාවාරම් හේතුවෙන් මෙම වෙඩි තැබීම් සිදුව ඇති බවට පොලීසිය සැක පළ කරයි.", "URL": "https://sinhala.adaderana.lk/news.php?nid=103050", "Category": null, "Parent URL": null}