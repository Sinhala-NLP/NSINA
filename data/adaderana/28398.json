{"Source": "Adaderana", "Timestamp": "October 18, 2012 03:48 pm", "Headline": "පස් නිවුන් දරුවන්ගෙන් එක් අයෙක් ජීවිතයෙන් සමුගනියි", "News Content": "ඉකුත් සඳුදා දින මහනුවර මහ රෝහලේදී උපත ලැබූ පස් නිවුන් දරුවන්ගෙන් එක් අයෙකු ජීවිතක්ෂයට පත්ව තිබේ. නිවුන්දරුවන් ලෙස උපත ලැබූ පස්වෙනි පිරිමි දරුවා අඩු බරැති උත්පත්තියකින් යුතුවූ බවත්, දරුවාගේ බර ග්රෑම් 535 ක් බවත් රෝහල් අධ්‍යක්ෂ,වෛද්‍ය ඩබ්ලිව්.ජී. ඒ දිසානායක මහතා පවසයි. කෑගල්ල නගර සභාවේ නාගරික මන්ත්‍රීවරයෙකුගේ 29 හැවිරිදි බිරිඳ විසින් ඉකුත් සඳුදා දින අලුයම මහනුවර මහ රෝහලේදී දරුවන් පස්දෙනකු ප්‍රසූත කරනු ලැබුවාය.", "URL": "https://sinhala.adaderana.lk/news.php?nid=28398", "Category": null, "Parent URL": null}