{"Source": "Adaderana", "Timestamp": "April 10, 2012 10:27 am", "Headline": "ගිනි අවි 03 ක් සමග තිදෙනෙකු අත්අඩංගුවට", "News Content": "විල්පත්තුව ජාතික වනෝද්‍යානයට මායිම්ව පිහිටි ගම්මාන දෙකක පුද්ගලයින් තිදෙනෙකු සතුව තිබී ගිනි අවි තුනක් සොයාගෙන තිබේ. ඇහැටුවාගම ගම්මානයේ පුද්ගලයින් දෙදෙනෙකු සහ දාදුගම ගම්මානයේ පුද්ගලයෙකු මෙලෙස අත්අඩංගුවට ගෙන ඇති බව විල්පත්තුව ජාතික වනෝද්‍යාන‍යේ වැටලීම් ඒකකය පවසයි. ඔවුන් සතුව තිබී එම ගිනි අවි සඳහා යොදා ගන්නා උණ්ඩ ද සොයාගෙන ඇති බව සඳහන්ය. අත්අඩංගුවට ගත් සැකකරුවන් තිදෙනා නොච්චියාගම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23410", "Category": null, "Parent URL": null}