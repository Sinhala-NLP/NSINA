{"Source": "Adaderana", "Timestamp": "September 9, 2011 09:44 am", "Headline": "බාල පෙට්‍රල් ගෙන්වූවන්ට එරෙහිව නීතිය ක්‍රියාත්මක කරන්න", "News Content": "බාල පෙට්‍රල් ගෙන්වා රටපුරා බෙදාහැරීමේ වංචාවට සම්බන්ධ පුද්ගලයන්ට එරෙහිව නීතිය ක්‍රියාත්මක කරන ලෙස ලංකා ඛනිජ තෙල් පොදු සේවක සංගමය බලධාරීන්ගෙන් ඉල්ලා සිටියි. අදාළ අපරාධයට සම්බන්ධ වරදකරුවන් පිළිබඳ තොරතුරු සාක්ෂි සහිතව අනාවරණය වී ඇති බව ඔවුන් පෙන්වා දෙයි. එම වංචාව සම්බන්ධයෙන් සොයාබැලීමට පත් කළ කමිටු වාර්තාව ද ඉදිරිපත් කර තිබේ. එහෙත් එම වංචාවන්ට සම්බන්ධ වු කිසිවෙකුටත් එරෙහිව නීතිය ක්‍රියාත්මක කිරීමට බලධාරීන් අපොහොසත් වී ඇති බව ලංකා ඛනිජ තෙල් පොදු සේවක සංගමයේ සංවිධායක ලේකම් ඩි.ජේ.රාජකරුණා මහතා සඳහන් කළේය.", "URL": "https://sinhala.adaderana.lk/news.php?nid=18607", "Category": null, "Parent URL": null}