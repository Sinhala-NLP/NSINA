{"Source": "Adaderana", "Timestamp": "January 31, 2017 12:17 pm", "Headline": "   රාජ්‍ය සේවයේ ප්‍රතිසංස්කරණයක් සිදුවිය යුතුයි", "News Content": "කාර්යක්ෂම පරිපාලන සේවයක් ඇති කිරීම සඳහා මෙරට රාජ්‍ය සේවයේ ප්‍රතිසංස්කරණයක් සිදුවිය යුතු බව සුසිල් ප්‍රේමජයන්ත අමාත්‍යවරයා පවසයි. අමාත්‍යවරයා පෙන්වා දෙන්නේ ඇතැම් රාජ්‍ය ආයතනවල පවතින පසුබෑමට හේතු වී ඇත්තේ ලෝකයට ගැලපෙන ආකාරයෙන් ප්‍රතිසංස්කරණයක් සිදුනොවීම බවයි.කඩුවෙල ප්‍රදේශයේ පැවති ජනහමුවකට එක්වෙමින් සුසිල් ප්‍රේමජයන්ත අමාත්‍යවරයා මේ බව කියා සිටියේය.මේ අතර මහ බැංකු බැඳුම්කර වංචාවට සම්බන්ධ සියලු පාර්ශවයන්ට එරෙහිව නීතිය ක්‍රියාත්මක කිරීමට ජනාධිපතිවරයා තීරණය කර ඇති බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර මහතා පවසයි.වළස්මුල්ල ප්‍රදේශයේ පැවති ජනහමුවකට එක්වෙමින් අමාත්‍යවරයා මෙම අදහස් පළ කර තිබේ.", "URL": "https://sinhala.adaderana.lk/news.php?nid=68884", "Category": null, "Parent URL": null}