{"Source": "Adaderana", "Timestamp": "March 19, 2018 05:59 pm", "Headline": "රට ගැන හිතන්නැතිව කටයුතු කරන පිරිස ජනතාව හඳුනාගත යුතුයි", "News Content": "රට ගැන නොසිතා දේශපාලන බලය ගැන පමණක් සිතා පුද්ගලික න්‍යාය පත්‍ර අනුව කටයුතු කරන පිරිස් ජනතාව විසින් හඳුනාගත යුතු බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ කෙතරම් විරුද්ධ දේශපාලන බලවේග පැමිණියද ජනතාව විශ්වාසය තැබූ තම ප්‍රතිපත්තිවල කිසිඳු වෙනසක් සිදු නොකරන බවයි. අද(19) යාපනය ශාන්ත ප්‍රැටික් විද්‍යා‍ලයේ නව තාක්ෂණික ගොඩනැගිල්ල සිසු අයිතියට පවරාදීමේ හා උපාධිධාරී ගුරු පත්වීම් ප්‍රධානය කිරීමේ අවස්ථාවට එක්වෙමින් ජනාධිපතිවරයා මෙසේ පැවසීය. ජපානයේ රැකියා සඳහා ලාංකික උපාධිධාරීන් යොමු කිරීමට ජපාන අග්‍රාමාත්‍යවරයා සමඟ තමා සාකච්ඡා පැවැත් වූ බවද ජනාධිපති මෛත්‍රීපාල සිරිසේන මහතා එහිදී වැඩිදුරටත් ප්‍රකාශ කල බව ජනාධිපති මාධ්‍ය අංශය සඳහන් කර තිබේ.", "URL": "https://sinhala.adaderana.lk/news.php?nid=85947", "Category": null, "Parent URL": null}