{"Source": "Adaderana", "Timestamp": "January 15, 2013 09:31 am", "Headline": "නිධන් හොරු අද උසාවියට", "News Content": "නිධන් වස්තු සොරා ගැනීමේ අරමුණින් අනවසර කැණීම් කටයුතු සිදුකළ පුද්ගලයින් පස් දෙනෙකු අද (15) දින බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතය. සැකකරුවන් ඊයේ පස්වරුවේ හපුතලේ, මාළිගාතැන්න ඇල්ලතොට ප්‍රදේශයේ දී අත්අඩංගුවට ගත් බව හපුතලේ පොලීසිය පවසයි. මොවුන් ප්‍රදේශයේ රක්ෂිතයක මෙලෙස කැණීම් කටයුතු සිදුකරමින් සිටි බව සඳහන්ය. පොලීසිය ලද තොරතුරකට අනුව සිදුකළ වැටලීමක දී මෙම සැකකරුවන් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=30773", "Category": null, "Parent URL": null}