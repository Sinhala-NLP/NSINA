{"Source": "Adaderana", "Timestamp": "November 26, 2010 10:02 am", "Headline": "චීන චිත්‍රපට උළෙල අද ඇරඹෙයි", "News Content": "චීන ජන සමාජයේ විවිධ පැතිකඩ පිළිබඳ විවරණයක් සිදුකරන සිනමා කෘතීන් ඇතුළත් චින චිත්‍රපට උළෙල ශ්‍රි ලංකා ජාතික චිත්‍රපට සංස්ථා සිනමා ශාලාවේ දි අද(26) ආරම්භ වේ. මේ මස 30 වැනි දින දක්වා පැවැත්වෙන මෙම චිත්‍රපට උළෙලේ ආරම්භක උත්සවය අද පස්වරු 6 ට ජනමාධ්‍ය හා ප්‍රවෘත්ති අමාත්‍යවරයාගේ සහ චීන තානාපතිවරයාගේ ප්‍රධානත්වයෙන් ආරම්භ කෙරෙයි. මෙම චිත්‍රපට සිනමාලෝලීන්ට හෙට සිට නොමිලේ නැරඹීමට අවස්ථාව ලබාදෙන බව ශ්‍රි ලංකා ජාතික චිත්‍රපට සංස්ථාව පවසයි. චීනය හා ශ්‍රී ලංකාව අතර පවතින මිත්‍ර සබඳතා තවදුරටත් වර්ධනය කරගැනී‍මේ අරමුණින් මෙම චිත්‍රපට උළෙල සංවිධානය කර තිබේ.", "URL": "https://sinhala.adaderana.lk/news.php?nid=12408", "Category": null, "Parent URL": null}