{"Source": "Adaderana", "Timestamp": "January 30, 2016 09:58 am", "Headline": "නීති විරෝධීව ගිනි අවි ළඟ තබාගත් 2ක් කොටු", "News Content": "නීති විරෝධීව ගිනි අවි ළඟ තබාගත් පුද්ගලයෙකු කළුතර, පාදාගොඩ ප්‍රදේශයේදී අත්අඩංගුවට ගෙන තිබේ.අත්අඩංගුවට ගත් සැකකරු සතුව තිබී මෙරට නිෂ්පාදනය කරන ලද බෝර 12 වර්ගයේ ගිනි අවියක්, ගල්කටස් වර්ගයේ ගිනි අවියක් සහ රිවොල්වරයක් සහ එම උණ්ඩ 04ක් සොයාගත් බව පොලීසිය පවසයි.මෙලෙස අත්අඩංගුවට ගෙන ඇත්තේ 75 හැවිරිදි පාදාගොඩ ප්‍රදේශයේ පදිංචි අයෙක් බව සඳහන්ය.ඔහු කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.මේ අතර බුලත්සිංහල, දෙල්මැල්ල ප්‍රදේශයේදීද බෝර 03 ගිනි අවියක් සහ උණ්ඩ 04ක් සමග පුද්ගලයෙකු අත්අඩංගුවට ගෙන තිබේ.සැකකරු අයගම ප්‍රදේශයේ පදිංචි 42 හැවිරිදි පුද්ගලයෙකු බව පොලීසිය පවසයි.", "URL": "https://sinhala.adaderana.lk/news.php?nid=56780", "Category": null, "Parent URL": null}