{"Source": "Adaderana", "Timestamp": "October 18, 2016 09:40 am", "Headline": " ජී.එස්.පී සහනය ලබා ගැනීමේ අවසන් වටයේ සාකච්ඡා සාර්ථකයි", "News Content": "ජී.එස්.පී ප්ලස් සහනය මේ වසර අවසන් වන විට ලබා ගැනීමට හැකිවෙතැයි බලාපොරොත්තුවෙන් සිටින බව ශ්‍රී ලංකාව පවසා තිබේ.ඒ යුරෝපා සංගමයේ නියෝජිතයින් සමග බ්‍රසල්ස් හි පැවැති සාකච්ඡාවලදීය.අදාළ සාකච්ඡා සඳහා අග්‍රාමාත්‍ය රනිල් වික්‍රමසිංහ මහතා ඇතුළු පිරිසක් එක්ව සිටිති.ජාතික ප්‍රතිපත්ති හා ආර්ථික කටයුතු අමාත්‍ය නි‍රෝෂන් පෙරේරා මහතා පැවසුවේ අග්‍රාමාත්‍ය රනිල් වික්‍රමසිංහ මහතා යුරෝපා සංගමයේ නි‍යෝජිතයින් සමග මේ සම්බන්ධයෙන් සාකච්ඡාවට කිහිපයක් පැවැත්වූ බවයි.එම සාකච්ඡා සාර්ථක වූ බවද රාජ්‍ය අමාත්‍යවරයා කියයි.මානව හිමිකම් කඩවීම් චෝදනා පදනම් කරගනිමින් යුරෝපා සංගමය විසින් ශ්‍රී ලංකාවට ජී.එස්.පී ප්ලස් සහනය අහිමි කළ අතර මේ නිසා 2009 වසරේ සිට මේ දක්වා එකී සහනය ශ්‍රී ලංකාවට නොලැබේ.කෙසේ වුවද මෑතකදී බලයට පත්වූ මෛත්‍රිපාල සිරිසේන - රනිල් වික්‍රමසිංහ ආණ්ඩුව යටතේ එම සහනය යළි ලබා ගැනීම සඳහා පසුගිය ජූනි මාසයේදී ශ්‍රී ලංකාව යුරෝපා සංගමයෙන් ඉල්ලීමක් කර තිබුණි.", "URL": "https://sinhala.adaderana.lk/news.php?nid=65138", "Category": null, "Parent URL": null}