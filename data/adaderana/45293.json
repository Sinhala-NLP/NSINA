{"Source": "Adaderana", "Timestamp": "August 12, 2014 10:54 am", "Headline": "රත්තරන් හොරෙක් මාට්ටු", "News Content": "පිටකොටුව ප්‍රදේශයේ සිදුවූ රන් ආභරණ කොල්ලයක් සම්බන්ධයෙන් පුද්ගලයෙකු අත්අඩංගුවට ගෙන තිබේ. ව්‍යාපාරික ස්ථානයක කළමනාකරුවෙකුට පහරදී ඔහු සතු රන් දම්වැල කොල්ලකා පලාගිය බවට පිටකොටුව පොලීසියට ලද පැමිණිල්ලක් ලැබී තිබුණි. ඒ අනුව සැකකරු අත්අඩංගුවට ගෙන ඇති අතර ඔහු සතුව තිබී කොල්ලකන ලද එක් ලක්ෂ 14,000ක් පමණ වටිනාකමින් යුතු රන් දම්වැල ද සොයාගෙන ඇත. සැකකරු රත්මලාන ප්‍රදේශයේ පදිංචිකරුවෙකු වන අතර ඔහු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45293", "Category": null, "Parent URL": null}