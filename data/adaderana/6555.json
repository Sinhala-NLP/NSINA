{"Source": "Adaderana", "Timestamp": "February 8, 2010 10:19 am", "Headline": "ළමා සොල්දාදුවන්ට ඉක්මනින් නිදහස", "News Content": "රැඳවුම් භාරයේ සිටින එල්. ටී. ටී. ඊ ළමා සොල්දාදුවන්ව සිටි සියළුම ළමුන් මැයි මාසය වන විට නිදහස් කරන බව ශ්‍රී ලංකාව පවසයි. වසරක පුනරුත්ථාපන වැඩසටහනකින් පසු මෙසේ මෙම ළමුන් ඔවුන්ගේ දෙමාපියන් සහ ඥාතීන් වෙත භාරදීමට ශ්‍රී ලංකා රජය කටයුතු කරන බව ළමා ආරක්ෂණ අධිකාරියේ ප්‍රධානී ජගත් වැල්ලවත්ත මහතා BBC සන්දේශය වෙත සඳහන් කර තිබේ. එක්සත් ජාතීන්ගේ සංගමයට අනුව රැඳවුම් භාරයේ සිටින හිටපු එල්. ටී. ටී. ඊ සාමාජිකයන්ගෙන් 40%ක් පමණ වයස අවුරුදු 18ට අඩු ළමුන් බව ද සඳහන්ය. එමෙන්ම පවතින වාර්තා අනුව දැනට එල්. ටී. ටී. ඊ සාමාජිකයන් 11, 000ක් පමණ රැඳවුම් භාරයේ සිටී.", "URL": "https://sinhala.adaderana.lk/news.php?nid=6555", "Category": null, "Parent URL": null}