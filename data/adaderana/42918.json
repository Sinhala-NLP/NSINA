{"Source": "Adaderana", "Timestamp": "May 1, 2014 04:39 pm", "Headline": "සීමාව පැන්න ලාංකික ධීවරයින් ඉන්දීය දැලේ", "News Content": "ඉන්දීය මුහුදු සීමාව උල්ලංඝණය කරමින් ධීවර කටයුතු වල නිරත වු ශ්‍රී ලාංකික ධිවරයින් 05 දෙනෙකු එරට වෙරළාරක්ෂක බලධාරින් විසින් අත්අඩංගුවට ගෙන තිබේ. ඉන්දීය පාරාඩීප් වෙරළ තීරයට නාවුක සැතපුම් 139ක් පමණ ඈතින් පිහිටි මුහුදු ප්‍රදේශයේ දී මොවුන් අත්අඩංගුවට ගෙන ඇති බව ඉන්දිය මාධ්‍ය වාර්තා කරන්නේය. අදාළ ධීවරයින් ගමන්ගත් ධීවර යාත්‍රාවට වෙනත් යාත්‍රාවකින් ඉන්ධන සපයමින් සිට ඇති අතර ලාංකික ධිවරයින් ගමන්ගත් ධීවර යාත්‍රාව ඉන්දීය වෙරළාරක්ෂක බලධාරින් බාරයට ගෙන ඇත. කෙසේ වෙතත් ධීවරයින් සතුව කිසිදු ආයුධයක් නොතිබු බව ද ඉන්දීය පොලිසිය සිදුකළ විමර්ශන වලදී තොරතුරු අනාවරණය වී ඇති බව සඳහන්ය.", "URL": "https://sinhala.adaderana.lk/news.php?nid=42918", "Category": null, "Parent URL": null}