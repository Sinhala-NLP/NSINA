{"Source": "Adaderana", "Timestamp": "July 19, 2010 11:53 am", "Headline": "ප්‍රජාතන්ත්‍රවාදී රාමුව යටතේ මණ්ඩලයේ තීරණ එක හිතින් බාරගන්න සූදානම් ", "News Content": "අද දිනයේ රැස්වීමට නියමිත එක්සත් ජාතික පක්ෂ කෘත්‍යාධිකාරී මණ්ඩල රැස්වීමේදී පක්ෂයේ සහ පාක්ෂිකයන්ගේ අභිවෘද්ධිය සහ උන්නතිය උදෙසා තීරණයකට එනු ඇතැයි තමා අපේක්ෂා කරන බව එම පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා පවසයි. මෙහිදි පක්ෂයේ ඉදිරි ගමන වෙනුවෙන් ප්‍රගතිශීලි වැඩසටහන් රැසක් අනුමත කර ගැනීමට බලාපොරොත්තු වන බව ඔහු සඳහන් කළේය. එක්සත් ජාතික පක්ෂයේ පවතින ප්‍රජාතන්ත්‍රවාදී රාමුව යටතේ කෘත්‍යාධිකාරී මණ්ඩලය විසින් ලබාදෙන තීන්දු තීරණ එක්සිත්ව භාර ගැනීමට සූදානම් බව ද සජිත් ප්‍රේමදාස මහතා ප්‍රකාශ කළේය. කෙසේ වෙතත් එක්සත් ජාතික පක්ෂයේ ප්‍රතිසංවිධානය කාලීන අවශ්‍යතාවයක් බව ද ඔහු පැවසුවේය.", "URL": "https://sinhala.adaderana.lk/news.php?nid=9702", "Category": null, "Parent URL": null}