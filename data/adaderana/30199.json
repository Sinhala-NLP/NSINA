{"Source": "Adaderana", "Timestamp": "December 24, 2012 08:33 am", "Headline": "ජල ගැල්මෙන් පාචනය සහ සමේ රෝග", "News Content": "ජල ගැලීමෙන් හානි වූ ප්‍රදේශවල ජනතාවට මේ වන විට පාචනය සහ සමේ රෝග වැළඳීමේ අවදානමක් මතුව ඇති බව සෞඛ්‍ය අංශ පවසයි. පාචනය සහ සමේ රෝග වැළඳුණු පුද්ගලයින් කිහිප දෙනෙකු අදාළ ප්‍රදේශවලින් හමුවූ බව ද සෞඛ්‍ය අංශ සඳහන් කළේය. මේ වන විට එම පුද්ගලයින් අදාළ ප්‍රතිකාර සඳහා යොමු කොට ඇති බව සඳහන්ය. මීට අමතරව මෙම රෝගී තත්ත්වයන් පැතිරයාම සඳහා දැන‍ට ජනතාව රැදී සිටින කඳවුරු සහ ජල ගැලීමට ලක්වූ ප්‍රදේශවල ජනතාව වෙනුවෙන් සායන කටයුතු ආරම්භ කොට ඇති බව මහජන සෞඛ්‍ය පරීක්ෂකවරු සඳහන් කළේය. මේ අතර ජලය බැසගිය ප්‍රදේශවල ළිං ‍ක්ලෝරීන කරණය කිරී‍මේ කටයුතු මේ වන ආරම්භ කර ඇති බව ද සෞඛ්‍ය අංශ පැවසීය.", "URL": "https://sinhala.adaderana.lk/news.php?nid=30199", "Category": null, "Parent URL": null}