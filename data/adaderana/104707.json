{"Source": "Adaderana", "Timestamp": "February 20, 2019 06:14 pm", "Headline": "මහින්ද නම් කරන කෙනෙක් තමයි ජනතාව පිළිගන්නේ", "News Content": "ශ්‍රී ලංකා නිදහස් පක්ෂයට ජනාධිපතිවරණයට ඉදිරිපත් වී තනිව ජයග්‍රහනය කිරීමට හැකියාවක් නොමැති බව උතුරුමැද පළාත් හිටපු ප්‍රධාන අමාත්‍ය එස්.එම්. රංජිත් මහතා පවසයි. අද(20) පෙරවරුවේ රාජාංගනය ප්‍රදේශයේදී මාධ්‍ය වෙත අදහස් දක්වමින් ඔහු මේ බව සඳහන් කළේය. මාධ්‍යවේදීන් විසින් අසන ලද පැනයකට පිළිතුරු දෙමින් හිටපු ප්‍රධාන අමාත්‍යවරයා කියා සිටියේ, ජනාධිපතිවරයා ශ්‍රි ලංකා නිදහස් පක්ෂයෙන් නැවතත් ජනාධිපතිධූරය සඳහා තරග වදින බවක් ප්‍රකාශ කර නොමැති බවත්, ඒවා දේශාපාලන වාසි ලබා ගැනීමට නොයෙක් පුද්ගලයින් විසින් ගනු ලබන තීරණ බව ද හිටපු ප්‍රධාන අමාත්‍යවරයා පැවසීය. කෙසේ වෙතත් ශ්‍රි ලංකා පොදුජන පෙරමුණ යනු මෙරට ඇති ප්‍රධාන දේශපාලන පක්ෂයක් බවත්, රටේ සියලු ජනතාව එක්ව මේය ඇති කර තිබෙන බවත්, රංජිත් මහතා කියා සිටියේය. රටේ ජනතාවගේ මුලික ප්‍රශ්න විසඳා ගන්න මේ වන විට තීරණාත්මක තත්ත්වයකට පිවිස ඇති බවත්, ජනතාව සෑම විටම එම ප්‍රශ්නවලට විසඳුම් සොයන බව ද කියා සිටියේය. ඒ සඳහා ඇති﻿ හොඳම විසඳුම මහින්ද රාජපක්ෂ මහතා වන බවත්, එතුමා විසින් නම් කරනු ලබන කෙනෙක් මේ රටේ පිළිගන්නා බව ද සඳහන් කළේය.", "URL": "https://sinhala.adaderana.lk/news.php?nid=104707", "Category": null, "Parent URL": null}