{"Source": "Adaderana", "Timestamp": "January 28, 2011 12:15 pm", "Headline": "වසා දැමුණු මහනුවර ගෝතමී බාලිකාව සඳුදා සිට යළි විවෘතයි", "News Content": "නායයෑමේ අවදානමක් හේතුවෙන් දින නියමයක් නොමැතිව වසා දමා තිබූ මහනුවර ගෝතමී බාලිකා විද්‍යාලය ලබන සඳුදා(31) සිට විවෘත කිරීමට තීරණය කර තිබේ. මධ්‍යම පළාත් ප්‍රධාන අමාත්‍ය සරත් ඒකනායක මහතා අද(28) පෙරවරුවේ එම විද්‍යාලයේ සිදුකළ සංචාරයෙන් අනතුරුව පාසල යළි විවෘත කිරීමට තීරණය කෙරෙනු බව වාර්තා වේ. කෙසේවෙතත් ඉරිතලා අවදානම් තත්ත්වයක් මතුව තිබෙන ගොඩනැගිලි වෙත සිසුවියන් ඇතුළත් නොකිරීමට ද ප්‍රධාන අමාත්‍යවරයා උපදෙස් ලබාදී තිබේ. විද්‍යා‍ලයේ සිසුවියන්ගේ ජීවිත අවදානමට ලක්වන ආකාරයේ කිසිදු සිදුවීමක් සඳහා ඉඩ නොතබන බව ප්‍රධාන අමාත්‍ය සරත් ඒකනායක මහතා පවසයි.", "URL": "https://sinhala.adaderana.lk/news.php?nid=13811", "Category": null, "Parent URL": null}