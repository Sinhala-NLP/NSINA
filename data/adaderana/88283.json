{"Source": "Adaderana", "Timestamp": "April 30, 2018 11:26 am", "Headline": "ප්‍රහාරයකින් පුද්ගලයින් 40 දෙනෙකු මරුට", "News Content": "ජිහාඩ් සාමාජිකයින් විසින් සිදු කළ ප්‍රහාර දෙකකින් මාලි රාජ්‍යයේ ගිනිකොන දිග ප්‍රදේශයේ පුද්ගලයින් 40 දෙනෙකු පමණ මියගොස් ඇති බව විදෙස් වාර්තා සඳහන් කරයි. ටුවාරෙග් නමැති ජන කොට්ඨාසයේ සාමාජිකයින් මෙලෙස මියගොස් ඇති බව විදෙස් වාර්තා පෙන්වා දෙයි. පසුගිය බ්‍රහස්පතින්දා සහ සිකුරාදා යන දිනවල ජිහාඩ් සාමාජිකයින් විසින් අදාළ ප්‍රහාර එල්ල කර ඇති බව ද සඳහන්ය. ටුවාරෙග් සාමාජිකයින් ජිහාඩ් කඳවුරුවලට එල්ල කළ ප්‍රහාරවලට ප්‍රතිචාර ලෙස ඔවුන් මෙම ප්‍රහාර එල්ල කර තිබේ.", "URL": "https://sinhala.adaderana.lk/news.php?nid=88283", "Category": null, "Parent URL": null}