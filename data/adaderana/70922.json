{"Source": "Adaderana", "Timestamp": "March 15, 2017 04:52 pm", "Headline": "සංචාරකයින් මිලියන 20 ක් 2020 දී අපේක්ෂිතයි", "News Content": "2020 වන විට ගුවන් තොටුපළ තුළ සංචාරකයින් මිලියන 20 ක් හැසිරවිය හැකි ආකාරයට එහි පහසුකම් සංවර්ධනය කරන බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා පවසයි. අද (15) කොළඹ පැවති මාධ්‍ය හමුවකට එක් වෙමින් අමාත්‍යවරයා මේ බව පැවසීය. එමෙන්ම ගුවන් තොටු පොළේ දෙවැනි පර්යන්තයේ ඉදිකිරීම් කොන්ත්‍රාත්තුව ලබාදී එමඟින් වසරකට ගුවන් මගීන් මිලියන 10 ක් හැසිරවිය හැකි ස්ථානයක් බවට කටුනායක ගුවන් තොටුපොළ පත් කරන බව ද අමාත්‍යවරයා මෙහිදී වැඩි දුරටත් කියා සිටියේ ය. මේ අතර කටුනායක ගුවන් තොටුපොළේ ගුවන් ධාවන පථයේ අලුත් වැඩියා කටයුතු මේ වන විට බොහෝ දුරට අවසන් බවත් එය නියමිත දිනයට පෙර අවසන් කිරීමට හැකි බවත් මෙම මාධ්‍ය හමුවේ දී අමාත්‍යවරයා තව දුරටත් කියා සිටියේ ය. මේ සඳහා රුපියල් බිලියන 49 ක් වැය කර ඇති බව ද ඔහු පැවසීය.", "URL": "https://sinhala.adaderana.lk/news.php?nid=70922", "Category": null, "Parent URL": null}