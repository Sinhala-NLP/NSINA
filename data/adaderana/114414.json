{"Source": "Adaderana", "Timestamp": "July 18, 2019 11:21 am", "Headline": "හෙරොයින් ළඟ තබා තරුණයෙක් පෝරකයට තීන්දුයි", "News Content": "හෙරොයින් මත්කුඩු ග්‍රෑම් 10.28ක් සන්තකයේ තබා ගෙන ජාවාරම් කිරීමේ චෝදනාවට වරදකරු කෙරුණු තරුණයකුට කොළඹ මහාධිකරණය විසින් මරණීය දණ්ඩනය නියම කර තිබේ. කොළඹ මහාධිකරණ විනිසුරු ශෂී මහේන්ද්‍රන් මහතා විසින් මෙම තීන්දුව ලබාදුන්නේ කොළඹ, මරදාන ප්‍රදේශයේ පදිංචි 25 හැවිරිදි අවිවාහක තරුණියෙකුට බව අද දෙරණ වාර්තාකරු පවසයි. 2016 වසරේ ජුනි මස 6 වන දා කොළඹ උතුර පොලිස් දූෂණ මර්දන ඒකකය විසින් මරදාන ප්‍රදේශයේ සිදුකළ වැටලීමකදී මෙම විත්තිකරු අත්අඩංගුවට ගෙන තිබුණි. ඉන් අනතුරුව නීතිපතිවරයා විසින් ඔහුට එරෙහිව කොළඹ මහාධිකරණය හමුවේ අධිචෝදනා ගොනු කළේය. දීර්ඝ නඩු විභාගයකින් පසුව තීන්දුව ප්‍රකාශයට පත් කළ මහාධිකරණ විනිසුරුවරයා පැමිණිල්ල විසින් විත්තියට එල්ල කර තිබෙන චෝදනා සාධාරණ සැකයකින් තොරව සනාථ වී ඇති බව කියාසිටියේය. ඒ අනුව විනිසුරුවරයා විසින් ඔහුට මරණීය දණ්ඩනය නියම කළේය.", "URL": "https://sinhala.adaderana.lk/news.php?nid=114414", "Category": null, "Parent URL": null}