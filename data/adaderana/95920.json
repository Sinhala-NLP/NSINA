{"Source": "Adaderana", "Timestamp": "September 11, 2018 01:56 pm", "Headline": "අනුරාධපුරේ සුළඟක් නිසා නිවාස 40 කට හානි", "News Content": "අනුරාධපුර, කහටගස්දිගිලිය, දිගන් හල්මිල්ලෑව ප්‍රදේශයට බලපෑ තද සුළං තත්ත්වයකින් නිවාස 40 කට පමණ අර්ධ හානි සිදුව තිබේ. ආපදා කලමනාකරණ මධ්‍යස්ථානය සඳහන් කළේ මෙම තද සුළං තත්ත්වය හේතුවෙන් තවත් නිවාස කිහිපකයට පූර්ණ හානි සිදුව ඇති බවයි. මේ හේතුවෙන් කිසිඳු පුද්ගලයෙකුට අනතුරක් සිදුව නොමැති අතර පීඩාවට පත් වූ පුද්ගලයින් මේ වන විට ආරක්ෂිත ස්ථානවල රඳවා තැබීමට පියවර ගෙන තිබේ. ගස් කඩා වැටීම හේතුවෙන් ප්‍රදේශයේ මාර්ග රැසක්ද අවහිර වී පවතින අතර ප්‍රදේශයට විදුලිය සහ ජල සැපයුමද ඇණහිට ඇති බව ආපදා කලමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=95920", "Category": null, "Parent URL": null}