{"Source": "Adaderana", "Timestamp": "June 11, 2015 12:53 pm", "Headline": "දින සියයේ වැඩපිළිවෙළ ගැන සෑහීමකට පත්විය හැකියි ", "News Content": "වත්මන් ආණ්ඩුවේ දින සියයේ වැඩපිළිවෙළ පිළිබඳ සෑහිමකට පත්විය හැකි බව අස්ගිරි පාර්ශවයේ මහනායක අතිපූජ්‍ය ගලගම ශ්‍රී අත්තදස්සී නාහිමියන් පවසයි. උන්වහන්සේ පවසන්නේ රටේ සුභසාධනය වෙනුවෙන් ආණ්ඩුව සිදුකරන ක්‍රියාවලියට විපක්ෂයද සහය දැක්විය යුතු බවයි.මහනුවර උරුමය සුරැකීමේ පදනමේ සභාපති නිමල් ප්‍රේමවංශ මහතා අස්ගිරි මහනාහිමි බැහැදැකීමට පැමිණි අවස්ථාවේ අදහස් දක්වමින් අස්ගිරි පාර්ශවයේ මහනායක අතිපූජ්‍ය ගලගම ශ්‍රී අත්තදස්සී නාහිමි මේ බව කියා සිටියේය. මහනුවර දළදා මාළිඟාව ආශ්‍රිතව මත්පැන්හල්, සූදූ ක්‍රීඩා කරන ස්ථාන පවත්වාගෙන යාම හෝ මොටර් රථ ධාවන තරඟ පැවැත්වීම අනුමත නොකරන බවද අස්ගිරි පාර්ශවයේ මහනායක අතිපූජ්‍ය ගලගම ශ්‍රී අත්තදස්සී නාහිමි එහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=51926", "Category": null, "Parent URL": null}