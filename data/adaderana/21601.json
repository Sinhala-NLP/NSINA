{"Source": "Adaderana", "Timestamp": "January 24, 2012 10:01 am", "Headline": "හෙට ගාල්ලට පැය 09 ක් වතුර නෑ", "News Content": "ගාල්ල, බීක්ක සේවා ජලාශයට ජලය සපයන නල මාර්ගයට අලුතින් නලයක් සම්බන්ධ කිරීම හේතුවෙන් හෙට(25) දිනය තුළ ගාල්ල නගරයේ ප්‍රදේශ කිහිපයකට ජල සැපයුම අත්හිටුවීමට තීරණය කර තිබේ. හෙට උදෑසන 8 සිට පස්වරු 5 දක්වා පැය 9 ක කාලයක් ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසයි. ඒ අනුව ගාල්ල නගර සීමාවට අයත් ප්‍රදේශවලට අදාළ කාල සීමාව තුළ ජල සැපයුම අත්හිටුවන අතර ජලය අරපිරිමැස්මෙන් භාවිත කරන ලෙස ජල සම්පාදන මණ්ඩලය එම ප්‍රදේශවාසීන්ගෙන් ඉල්ලා සිටියි. දුරකථන අංක 1939 ඔස්සේ ඒ පිළිබඳ වැඩිදුර තොරතුරු ලබාගත හැකිය.", "URL": "https://sinhala.adaderana.lk/news.php?nid=21601", "Category": null, "Parent URL": null}