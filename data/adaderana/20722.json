{"Source": "Adaderana", "Timestamp": "December 16, 2011 09:16 am", "Headline": "බෝට්ටුවක් පෙරළී එක් අයෙක් අතුරුදහන්", "News Content": "මඩකළපුව, මෝදර මෝයකට ප්‍රදේශයේ දී බෝට්ටුවක් පෙරළීමෙන් පුද්ගලයෙකු අතුරුදහන්ව තිබේ. අනතුර සිදුවන අවස්ථාවේ දී බෝට්ටුවේ ගමන් කළ තවත් දෙදෙනෙකු දිවි බේරාගෙන ඇති බව පොලිසිය පැවසීය. ඔවුන් මඩකළපුව රෝහලේ ප්‍රතිකාර ලබමින් සිටියි. අතුරුදන් වූ පුද්ගලයා මාමන්ගම, සහයමලර් පල්ලියපාර ප්‍රදේශයේ පදිංචිව සිටි 24 හැවිරිදි ‍අයෙකු බව පොලිසිය පැවසීය. මේ අතර මීරිගම, දිවුලපිටිය මාර්ගයේ බාඳුරාගොඩ විද්‍යාලය ඉදිරිපිට සිදුවූ යතුරුපැදි අනතුරකින් තුවාල ලබා ජාතික රෝහලේ ප්‍රතිකාර ලබමින් සිටි පුද්ගලයෙකු මියගොස් තිබේ. මින්නේරිය, ගිරිතලේ කොතලාවල මාර්ගයේ සිදුවූ යතුරුපැදි අනතුරකින් තුවාල ලබා පොළොන්නරුව රෝහලේ ප්‍රතිකාර ලබමින් සිටි 31 හැවිරිදි අයෙකු ද මියගොස් ඇති බව මින්නේරිය පොලිසිය සඳහන් කරයි.", "URL": "https://sinhala.adaderana.lk/news.php?nid=20722", "Category": null, "Parent URL": null}