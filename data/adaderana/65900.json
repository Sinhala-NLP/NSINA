{"Source": "Adaderana", "Timestamp": "November 10, 2016 12:57 pm", "Headline": " ශ්‍රී ලංකා- සිම්බාබ්වේ  දෙවන ටෙස්ට් තරඟයේ අවසන් දිනය අදයි", "News Content": "සංචාරක ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වෙන දෙවන ටෙස්ට් තරඟයේ අවසන් දිනය අදයි.ඊයේ(09) දිනයේ තරඟය නතර කරන විට සිය දෙවන ඉනිම ක්‍රීඩාකරමින් සිටි සිම්බාබ්වේ කණ්ඩායම කඩුලු 07ක් දැවී ලකුණු 180ක් ලබා සිටියේය.පන්දු යැවීමේදී රංගන හේරත් කුඩුලු 05ක් බිද හෙලීමට සමත් වුණි.ශ්‍රී ලංකා කණ්ඩායම පළමු ඉනිම සඳහා ලකුණු 504ක් ලබාගත් අතර ඊට පිළිතුරු වශයෙන් සිම්බාබ්වේ කණ්ඩායමට පළමු ඉනිම සඳහා ලබාගත හැකි වූයේ ලකුණු 272ක් පමණි.දෙවන ඉනිම සඳහා ශ්‍රී ලංකා කණ්ඩායම කඩුලු 09ක් දැවී ලකුණු 258ක් ලබා සිටියදී පන්දුවට පහරදීමේ අවස්ථාව සිම්බාබ්වේ කණ්ඩායමට ලබාදුනි.ඒ අනුව සිම්බාබ්වේ කණ්ඩායම කඩුලු 03ක් අතැතිව ශ්‍රී ලංකාවට වඩා ලකුණු 311ක් පිටුපසින් සිටියි.", "URL": "https://sinhala.adaderana.lk/news.php?nid=65900", "Category": null, "Parent URL": null}