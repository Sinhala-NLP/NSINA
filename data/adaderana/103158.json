{"Source": "Adaderana", "Timestamp": "January 27, 2019 01:21 pm", "Headline": "ශ්‍රී ලංකා නිදහස් පක්ෂය ප්‍රතිසංවිධාන කටයුතු අරඹයි", "News Content": "කුරුණෑගල දිස්ත්‍රික්කයේ ගල්ගමුව ශ්‍රී ලංකා නිදහස් පක්ෂ ප්‍රතිසංවිධාන කටයුතු ආරම්භ කර තිබේ. ඒ පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර මහතාගේ ප්‍රධානත්වයෙන් ඊයේ (26) මෙම ප්‍රථිසංවිධානය කිරීමේ කටයුතු ආරම්භ කළේය. මෙහිදි පක්ෂ මහලේකම් දයාසිරි ජයසේකර ,තරුණ පෙරමුනේ සභාපති ශාන්ත බණ්ඩාර හා වයඹ හිටපු මහඇමති අතුල විජේසිංහ මහතාද අදස් දැක් විය. එහිදි අදහස් දැක්වු දයාසිරි ජයසේකර මහතා පැවසුවේ සෑම දෙනා එකමුතුව පළාත් සභා ඡන්දය පැවැත්වීමට ආණ්ඩුවට බල කරමින් උද්ඝෝණ ව්‍යාපාරයක් පැවැත්විය යුතු බවයි. එමෙන්ම නීතිය ක්ෂේත්‍රයෙන්ද මේ සඳහා කඩිනම් පියවර ගත යුතු බව ඒ මහතා පැවසීය. කුමන පැතිවරණය පැවැත්විය යුතුද යන්න සම්බනධයෙන් තීරණ ගැනිමේ අයිතිය තිබේන්නේ මැතිවරණ කොමිෂන් සභාවට බවත් ඒ සම්බනධයෙන් ප්‍රකාශ නිකුත් කිරිමට එක්සත් ජාතික පක්ෂයට කිසිදු අයිතියක් නොමැති බවත් මහලේකම් දයාසිරි ජයසේකර මහතා පැවසීය.", "URL": "https://sinhala.adaderana.lk/news.php?nid=103158", "Category": null, "Parent URL": null}