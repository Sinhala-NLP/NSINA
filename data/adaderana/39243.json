{"Source": "Adaderana", "Timestamp": "December 1, 2013 01:06 pm", "Headline": "ත්‍රීවිලරයෙන් මුව මස් ගෙනයද්දී මාට්ටු", "News Content": "මුව මස් තොගයක් ත්‍රිරෝද රථයකින් ප්‍රවාහනය කරමින් සිටි පුද්ගලයෙකු සෙවනගල , කොවුල්ආර ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යබලකාය විසින් සිදුකළ වැටලීමක දී සැකකරු අත්අඩංගුවට ගෙන ඇති බව සඳහන්ය. ත්‍රිරෝද රථයේ තිබී මුව මස් කිලෝ ග්‍රෑම් 60ට අධික ප්‍රමාණයක් සොයාගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා උඩවලව වනජීවී කාර්යාලය වෙත භාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=39243", "Category": null, "Parent URL": null}