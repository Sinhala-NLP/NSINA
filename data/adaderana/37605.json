{"Source": "Adaderana", "Timestamp": "September 22, 2013 04:23 pm", "Headline": "ශ්‍රීලමුකො ස්වාධීන වෙන බව කියයි", "News Content": "උතුරු , මධ්‍යම සහ වයඹ පළාත් සභාවල ස්වාධිනව කටයුතු කිරීමට බලාපොරොත්තුවන බව මුස්ලිම් කොංග්‍රසය පවසයි. එම පක්ෂයේ ජාතික සංවිධායක රෆීක් රජාබ්දීන් මහතා සඳහන් කළේ මෙවර පළාත් සභා මැතිවරණයේදී ශ්‍රී ලංකා මුස්ලිම් කොංග්‍රසය බලාපොරොත්තු වූ ප්‍රමාණයට වඩා ජයක් හිමිව ඇති බවය. උතුරු සහ මධ්‍යම පළාත් වලින් එක් මන්ත්‍රීධුරය බැගින් සහ වයඹ පළාතෙන් මන්ත්‍රීධුර දෙකක් මුස්ලිම් කොංග්‍රසයට ලැබී ඇත. ඉදිරියේදී ස්වාධිනව තම පක්ෂය මුස්ලිම් ජනතාවගේ අයිතීන් වෙනුවෙන් එම පළාත් සභාවල කටයුතු කිරීමට තීරණය කර ඇති බව රජාබ්දීන් මහතා සඳහන් කළේය.", "URL": "https://sinhala.adaderana.lk/news.php?nid=37605", "Category": null, "Parent URL": null}