{"Source": "Adaderana", "Timestamp": "June 21, 2018 05:18 pm", "Headline": "යුද හමුදාවේ බලය සියයට විසි පහකින් අඩු කිරීමට නියෝගයක් ලැබිලා", "News Content": "යුද හමුදාවේ බලය සියයට විසි පහකින් අඩු කර කඳවුරු කිහිපයක් ඉවත් කිරිම සදහා ජුලි මස අවසන් විමට පෙර සිදු කිරීමට හමුදා නියෝගයක් නිකුත් කර ඇති බව ජාතික නිදහස් පෙරමුණ පවසයි. අද (21) පැවති මාධ්‍ය හමුවකදි එම පක්ෂයේ නියෝජ්‍ය නායක පාර්ලිමේන්තු මන්ත්‍රි ජයන්ත සමරවීර මහතා මේ කරුණු අනාවරණ කළේය. යුද හමුදාව තුළ ක්‍රියාත්මක සංස්ථා යථායෝග්‍ය කිරීමේ නියෝගය ජුලි මාසය අවසන් වීමට පෙර ක්‍රියාත්මක කරන ලෙස හමුදාවට දැනුම්දීමක් ලැබී ඇති බවද ඒ මහතා පැවසීය. ඒ යටතේ හමුදා බලඇණි 33 ක් අහෝසි වන අතර හමුදා නිලයන් 1000 ක් සෙසු නිලයන් 23266 ක් ඉවත් වන බවද පාර්ලිමේන්තු මන්ත්‍රි ජයන්ත සමරවීර මහතා පැවසීය. තවද මේ යටතේ ඉතා වැදගත් මරමස්ථානවල පවතින කඳවුරු 100 ක් ඉවත් වන බවද ඒ මහතා ප්‍රකාශ කළේය. මේ ක්‍රියාත්මක වන්නේ දෙමළ බෙඳුම්වාදී ඩයස්පෝරාවට යහපාලන ආණ්ඩුව විසින් ලබාදුන් පොරොන්දු ඉටු කිරීමක් බවද ඒ මහතා වැඩිදුරටත් සඳහන් කළේය. කෙසේ වෙතත් අප මේ සම්බන්ධයෙන් කළ විමසීමකදි යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මහතා සඳහන් කළේ මෙම කරුණු අසත්‍යයක් බවත් එම චෝදනා සියල්ල යුද හමුදාව ප්‍රතික්ෂේප කරන බවයි.", "URL": "https://sinhala.adaderana.lk/news.php?nid=91274", "Category": null, "Parent URL": null}