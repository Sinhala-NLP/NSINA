{"Source": "Adaderana", "Timestamp": "February 8, 2012 09:33 am", "Headline": "කාසියේ වාසිය ශ්‍රී ලංකාවට -පළමුව පන්දුවට පහරදෙයි", "News Content": "ශ්‍රී ලංකාව හා ඉන්දියාව අතර අද(08) පැවැත්වෙන එක්දින තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට තීරණය කර තිබේ. මෙම තරගය ශ්‍රී ලංකාව, ඕස්ට්‍රේලියාව සහ ඉන්දියාව අතර පැවැත්වෙන තුන්කොන් එක්දින ක්‍රිකට් තරගාවලියේ ශ්‍රී ලංකාව සහභාගී වන ප්‍රථම තරගය වේ. ඕස්ට්‍රේලියාවේ පර්ත් ක්‍රීඩාංගණයේ පැවැත්වෙන මෙම තරගය දිවා රාත්‍රී තරගයක් ලෙස පැවැත්වෙයි. එම තරගාවලියේ ඉන්දියාව සමඟ පැවති ප්‍රථම තරගයේ දී ලකුණු 65 ක ජයක් හිමිකර ගැනීමට ඕස්ට්‍රේලියානු කණ්ඩායම සමත් විය. තරගාවලිය තරග 12 න් සමන්විතය. අද පැවැත්වෙන තරගය ශ්‍රී ලංකාව සහ ඉන්දියානු කණ්ඩායම් ලෝක කුසලාන තරගාවලියට පසුව හමුවන ප්‍රථම අවස්ථාව වේ.", "URL": "https://sinhala.adaderana.lk/news.php?nid=21949", "Category": null, "Parent URL": null}