{"Source": "Adaderana", "Timestamp": "October 23, 2012 08:30 am", "Headline": "පස් කන්දට යටවූ දියණිය නොනැගිටින නින්දක", "News Content": "අත්තනගල්ල, අලවල ප්‍රදේශයේ නිවසකට පස් කන්දක් කඩා වැටීම හේතුවෙන් කුඩා දරුවෙකු මියගොස් තිබේ. පවතින අධික වර්ෂාවත් සමඟ ඊයේ (22) පස්වරුවේ මෙම නිවස මතට පස් කන්දක් කඩා වැටී ඇති අතර එහිදී එම නිවසේ පදිංචි කාන්තාවක් ද තුවාල ලබා රෝහල් ගත කර ඇති බව ආපදා කළමනාකරණ මධ්‍යස්ථානය සඳහන් කළේය. පස් කන්දට යටවු වයස අවුරුදු දෙකහමාරක් පමණ වන ගැහැණු දරුවා අද පෙරවරු 5.00 ට පමණ සොයා ගෙන ඇතැයි සඳහන්ය. මේ අතර වර්ෂාවත් සමඟ දිවයිනේ දිස්ත්‍රික් කිහිපයක පස්කඳු කඩා වැටීම්, ඉවුරු කඩා වැටීම් සහ නායයෑමේ අවදානමක් පවතින බව ජාතික ගොඩනැගිලි පර්යේෂණ සංවිධානය පවසයි. ජනතාව ඒ පිළිබඳ වැඩි අවධානයක් යොමුකළ යුතු බව එම සංවිධානයේ නායයෑම් හා අධ්‍යයන සේවා අංශ ප්‍රධානී ආර්.එම්.එස් බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=28536", "Category": null, "Parent URL": null}