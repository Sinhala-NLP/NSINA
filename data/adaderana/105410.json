{"Source": "Adaderana", "Timestamp": "March 3, 2019 05:10 pm", "Headline": "2019 සඳහා අයවැය යෝජනාවලිය සකස් කර අවසන්", "News Content": "2019 වසර සඳහා වන අයවැය යෝජනාවලිය සකස් කිරීමේ කටයුතු මේ වන විට අවසන් කර ඇති බව මුදල් අමාත්‍ය මංගල සමරවීර මහතා සහ මුදල් අමාත්‍යාංශ ලේකම් ආචාර්ය ආර්.එච්.එස්.සමරතුංග මහතා අද (03) දිනයේ පානදුර ගොරකාන ප්‍රදේශයේ පිහිටි අමාත්‍යවරයාගේ නිවසේ දී ඊට අදාළ අවසන් කටයුතු සැලසුම් කළ බව මුදල් අමාත්‍යාංශය සඳහන් කළේය. අයවැය යෝජනාවලිය ලබන 05 වන අගහරුවාදා පස්වරු 1.30ට මුදල් අමාත්‍යවරයා විසින් පාර්ලිමේන්තුවට ඉදිරිපත් කිරීමට නියමිතයි. අයවැය දෙවන වර කියවීමේ විවාදය 06 වැනිදා සිට 12 වැනිදා දක්වා පැවැත්වෙන අතර කාරක සභා අවස්ථා විවාදය 13 වැනිදා සිට අප්‍රේල් මස 05 වැනිදා දක්වා පැවැත් වේ. අයවැයට අදාළ තෙවන වර ඡන්ද විමසීම 05 වැනිදා පස්වරුවේ පැවැත්වීමට නියමිතයි.", "URL": "https://sinhala.adaderana.lk/news.php?nid=105410", "Category": null, "Parent URL": null}