{"Source": "Adaderana", "Timestamp": "March 22, 2014 06:40 pm", "Headline": "20-20 ශ්‍රී ලංකාව පළමු ජය ලබයි", "News Content": "පන්දුවාර 20-20 ලෝක කුසලාන ක්‍රිකට් තරඟාවලියේ දකුණු අප්‍රිකාවට එරෙහිව පැවැති තරඟයෙන් ලකුණු 5ක තියුණු ජයක් ලබා ගැනීමට ශ්‍රී ලංකා කණ්ඩායමට මීට මොහොතකට පෙර සමත් විය. මෙම තරඟයේ පළමුවෙන් පන්දුවට පහරදුන් ශ්‍රී ලංකාව කඩුලු 7ට ලකුණු 165ක් ලබාගත්තේය. පිළිතුරු වශයෙන් දකුණු අප්‍රිකාවට ලබාගත හැකි වුයේ කඩුලු 8ක් දැවී ලකුණු 160ක් පමණි. මෙම තරඟයේදී කුසල් පෙරේරා ශ්‍රී ලංකාව වෙනුවෙන් ලකුණු 61ක් ලබාගත් අතර දකුණු අප්‍රිකානු පිල වෙනුවෙන් ජේ.පී. ඩුමිනි ලකුණු 39ක් ලබා ගත්තේය. පන්දු යැවීමේදී ශ්‍රී ලංකාව වෙනුවෙන් සචිත්‍ර සේනානායක ලකුණු 22ට කඩුලු 2ක් බිඳ හෙළීමට සමත් වූ අතර දකුණු අප්‍රිකානු කණ්ඩායමේ ඉම්රාන් තහීර් ලකුණු 26ට කඩුලු 3ක් බිඳ දැමීය. බංග්ලාදේශයේ, චිතගොන් හි මෙම තරඟය පැවැත්විණ.", "URL": "https://sinhala.adaderana.lk/news.php?nid=41994", "Category": null, "Parent URL": null}