{"Source": "Adaderana", "Timestamp": "January 5, 2015 02:50 pm", "Headline": "එ.ජා.ප. ඉරණම ගැන ජනපති කණගාටුවෙන් ", "News Content": "එක්සත් ජාතික පක්ෂ නායකයින්ට අද කටයුතු කිරීමට සිදුව තිබෙන්නේ එදා ඔවුන්ගේම නායකයින් ඝාතනය කළ අය සමඟ වීම, කණගාටුවට කරුණක් බව ජනාධිපති මහින්ද රාජපක්ෂ මහතා පවසයි. ජනාධිපතිවරයා අවධාරණය කළේ තම නායකයින් ඝාතනය කළ කෲර ත්‍රස්තවාදයට යළි ඉඩ නොතබා රට රැක ගැනීමට සියළුදෙනා එක්විය යුතු බවයි. අද(05) පෙරවරුවේ පස්සර පැලවත්ත ප්‍රදේශයේ පැවති ජන හමුවකට එක් වෙමින් ජනාධිපති මහින්ද රාජපක්ෂ මහතා මේ අදහස් පලකළේය. එක්සත් ජාතික පාක්ෂිකයන්ට තම පක්ෂය, ලකුණ පමණක් නොව තම අභිමානය ද අහිමි වී ඇති බව පෙන්වා දුන් ජනාධිපතිවරයා රට පාවා දෙන ගිවිසුම් වලට එරෙහිව මාතෘභුමිය වෙනුවෙන් යුතුකම් ඉටු කිරීමට එක්වන ලෙසට ද ජනාතාවගෙන් ඉල්ලීමක් කළේය.", "URL": "https://sinhala.adaderana.lk/news.php?nid=48472", "Category": null, "Parent URL": null}