{"Source": "Adaderana", "Timestamp": "January 31, 2013 10:05 am", "Headline": "සංචාරය නිමකළ ශ්‍රී ලංකා පිල යළි මව්බිමට ", "News Content": "ඔස්ට්‍රේලියානු සංචාරය නිම කළ ශ්‍රී ලංකා ක්‍රිකට් කණ්ඩායම දිවයිනට පැමිණියේය. ඔස්ට්‍රේලියානු කණ්ඩායම සමග ශ්‍රී ලංකා කණ්ඩායම ටෙස්ට් තරඟ 3 ට එක්දින ක්‍රිකට් තරඟ 5 ට සහ විස්සයි විස්ස තරඟ 2 ට සහභාගී විණි. ටෙස්ට් තරඟ 3 ම පරාජය වූවද එක්දින තරඟාවලිය 2 ට 2 ක් ලෙස සමකර ගැනීමටත් විස්සයි විස්ස තරඟාවලිය ජයග්‍රහණය කිරීමටත් ශ්‍රී ලංකා කණ්ඩායමට හැකි විය. එක්දින සහ විස්සයි විස්ස තරඟවලදී කණ්ඩායම දැක්වූ දක්ෂතා පිළිබඳව සතුටට පත් වන බව දිවයිනට පැමිණි ශ්‍රී ලංකා කණ්ඩායමේ හිටපු නායක මහේල ජයවර්ධන සඳහන් කළේය. කණ්ඩායමේ නායකත්වයෙන් ඉවත් වුව ද පිතිකරුවෙකු ලෙස ඉදිරි තරඟ සඳහා ශ්‍රී ලංකා කණ්ඩායම නියෝජනය කරන බව මහේල ජයවර්ධන පැවසීය.", "URL": "https://sinhala.adaderana.lk/news.php?nid=31227", "Category": null, "Parent URL": null}