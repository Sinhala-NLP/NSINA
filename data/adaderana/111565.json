{"Source": "Adaderana", "Timestamp": "June 8, 2019 12:39 pm", "Headline": "උතුරු කොළඹ පැල්පත් ජනයා වෙනුවෙන් නිවාස 7500 ක්", "News Content": "උතුරු කොළඹ පැල්පත් නිවාසවල ජීවත් වන ජනතාව වෙනුවෙන් නිවාස 7500 ක් ලබන ජුලි මාසයේදී ලබා දීමට කටයුතු කරන බව නාගරික සංවර්ධන අධිකාරිය පවසයි. ඒ අනුව නිවාස 2500 බැගින් ඇතුළත් නිවාස ව්‍යාපෘති 03 ක් ලබා දීමට නියමිත බව එම අධිකාරිය සඳහන් කළේය. මීට අමතරව විදේශීය බැංකුවකින් රුපියල් මිලියන 28 ක ණය මුදලක් නාගරික සංවර්ධන අධිකාරිය වෙත ලැබී ඇත. එම අරමුදල් යොදා ගනිමින් නිවාස 5500 ක් ඇතුළත් නිවාස ව්‍යාපෘති 8 ක් ආරම්භ කිරීමට නියමිතව ඇත. ටෙන්ඩර් පටිපාටියකට අනුව අදාල නිවාස ඉදිකිරීම සඳහා ඉදිකිරීම් ආයතනවල සහය ලබා ගැනීමට කටයුතු කරන බව නාගරික සංවර්ධන අධිකාරිය සඳහන් කළේය.", "URL": "https://sinhala.adaderana.lk/news.php?nid=111565", "Category": null, "Parent URL": null}