{"Source": "Adaderana", "Timestamp": "June 17, 2014 10:24 am", "Headline": "තියුණු ආයුධයකින් පහරදී තරුණයෙක් ඝාතනය කරයි ", "News Content": "කෝපායි, කොණ්ඩාවිල් නැගෙනහිර ප්‍රදේශයේ දී තියුණු ආයුධයකින් පහර දී තරුණයෙකු ඝාතනය කර තිබේ. ඊයේ(16) පස්වරුවේ කිසියම් පිරිසක් අදාළ තරුණයාගේ නිවසට ඇතුළු වී තියුණු ආයුධ වලින් පහරදී ඝාතනය කර ඇති බව පොලීසිය සඳහන් කළේය. සිද්ධියෙන් තුවාල ලැබූ අදාළ තරුණයාගේ සහෝදරයෙකු සහ සහෝදරියක ද ප්‍රතිකාර සඳහා යාපනය රෝහලට ඇතුළත් කර තිබේ. මෙලෙස මියගොස් ඇත්තේ කොණ්ඩාවිල්, අරසඩි පාර ප්‍ර දේශයේ පදිංචිව සිටි විසි හැවිරිදි තරුණයෙකි. පැරණි ආරවුලක් මත මෙම ඝාතනය සිදුව ඇති බව පොලීසිය සිදුකළ මූලික පරීක්ෂන වලදී අනාවරණය වී ඇති බව සඳහන් වෙයි. සිද්ධිය සම්බන්ධයෙන් එක් පුද්ගලයෙකු අත්අඩංගුවට ගෙන ඇති අතර යාපනය පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=44017", "Category": null, "Parent URL": null}