{"Source": "Adaderana", "Timestamp": "May 17, 2010 04:41 pm", "Headline": "කැලණි ගඟ පිටාර ගැලුවොත් සහන සූදානම්", "News Content": "කැලණි ගඟ පිටාර ගැලුවහොත් කොළඹ ප්‍රදේශයේ අවතැන්වන ජනතාවට සහන සැලසීම සඳහා අවශ්‍ය පියවර මේ වන විටත් ගෙන ඇතැයි දිස්ත්‍රික් ලේකම් ඒ.ජේ. සිල්වෙස්ටර් මහතා පවසයි. මේ වන විටත් ආපදා කළමනාකරණ අමාත්‍යාංශය ඒ සඳහා අවශ්‍ය කරන මුදල් ප්‍රතිපාදන ලබාදී ඇති බව ඒ මහතා සඳහන් කළේය. එම මුදල් ප්‍රාදේශීය ලේකම්වරුන් වෙත බෙදාදීමට ද පියවර ගෙන ඇති බවත්,කොළඹ දිස්ත්‍රික්කයට අද රාත්‍රීය තෙක් අධික ලෙස වැසි ඇතිවුවහොත් කැලණි ගඟ පිටාර ගැලිය හැකි බවත් දිස්ත්‍රික් ලේකම්වරයා කියා සිටියේය. මේ වන විට කැලණි ග‍ඟේ ජල මට්ටම ශීඝ්‍රයෙන් ඉහළ ‍ගොස් ඇති බැවින් කොළඹ නගරයේ වැසි ජලය බැසයාමට බාධා එල්ල වී තිබේ.", "URL": "https://sinhala.adaderana.lk/news.php?nid=8458", "Category": null, "Parent URL": null}