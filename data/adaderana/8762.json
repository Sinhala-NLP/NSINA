{"Source": "Adaderana", "Timestamp": "June 2, 2010 03:00 pm", "Headline": "රාජ්‍ය පරිපාලනය නංවන්න අදහස් ඉල්ලයි", "News Content": "රාජ්‍ය පරිපාලන ක‍්ෂේත්‍රය නව මාවතකට යොමු කිරීම සඳහා අදහස් ඉදිරිපත් කරන ලෙස රාජ්‍ය කළමනාකරණ ප්‍රතිසංස්කරණ අමාත්‍ය රත්නසිරි වික්‍රමනායක මහතා මහජනතාවගෙන් ඉල්ලා සිටියි. තම අමාත්‍යාංශයේ කටයුතු තනිව හෝ සෙමෙන් සිදුකළ නොහැකි බව අමාත්‍යවරයා පෙන්වාදෙයි. රාජ්‍ය කළමනාකරණ ප්‍රතිසංස්කරණ අමාත්‍යාංශයේ ඉදිරි වැඩපිළිවෙළ සම්බන්‍ධයෙන් ජාතික පරිපාලන ප්‍රතිසංස්කරණ කවුන්සිලයේ නිලධාරීන් සමග පැවති සාකච්ඡාවකදී රත්නසිරි වික්‍රමනායක මහතා මේ බව පැවසීය. එහිදී වැඩිදුරටත් අදහස් දැක්වූ ඔහු සඳහන් කළේ ජනාධිපතිවරයා විසින් පත්කළ ජාතික පරිපාලන ප්‍රතිසංස්කරණ සභාව මගින් ප්‍රධාන අරමුණු 6 ක් ඉටුකරගැනීමට අපේක්ෂා කරන බවයි.", "URL": "https://sinhala.adaderana.lk/news.php?nid=8762", "Category": null, "Parent URL": null}