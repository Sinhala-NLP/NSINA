{"Source": "Adaderana", "Timestamp": "June 25, 2014 08:35 am", "Headline": "ලියාපදිංචි අලි ඇතුන් දැන් ඉන්නේ 140යි!", "News Content": "මෙරට මේ වනවිට ලියාපදිංචි අලි ඇතුන් සංඛ්‍යාව 140ක් පමණ වනබව වනජීවි සංරක්ෂණ දෙපාර්තමේන්තුව පවසයි. එම දෙපාර්තමේන්තුවේ අධ්‍යක්ෂ ජනරාල් එච්.ඩී. රත්නායක මහතා සදහන් කළේ ලියාපදිංචි කර නොමැති අලි ඇතුන් පිළිබඳව වැටලීම් දිවයිනපුරා ක්‍රියාත්මක කරන බවයි. පසුගිය කාලසිමාව තුළ දෙපාර්තමේන්තුවට ලැබුණු පැමිණිළි වලට අනුව සිදුකළ එවැනි වැටලීම් රැසක් සාර්ථක කර ගැනීමට හැකිවු බව රත්නායක මහතා පවසයි. 1991 වසරේ දී මෙරට ලියාපදිංචි අලි ඇතුන් සංඛ්‍යාව 350 ක් පමණවු අතර ඉන් 92ක් පමණ මේ වනවිට මියගොස් ඇත. තවත් අලි ඇතුන් 90 දෙනෙකු පමණ සත්වොද්‍යානය භාරයේ සිටින බව වනජිවී අධ්‍යක්ෂ ජනරාල් එච්.ඩී. රත්නායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=44211", "Category": null, "Parent URL": null}