{"Source": "Adaderana", "Timestamp": "March 18, 2010 01:13 pm", "Headline": "ඉඩම් අහිමිවූවන්ට වන්දි ලබාදීමට පියවර", "News Content": "මාර්ග ඉදිකිරීම් හේතුවෙන් ඉඩම් අහිමිවූ පුද්ගලයින්ට වන්දි ලබාදිම සඳහා ලබන අයවැයෙන් විශේෂ ප්‍රතිපාදන වෙන් කරන බව ජනාධිපති ජ්‍යෙෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා පවසයි. වන්දි ලබාදීමේ දී රාජ්‍ය බැංකුවල එම මුදල් තැන්පත් කිරීම සඳහා එකඟවන පුද්ගලයින්ට රජයේ සහතිකයක් ලබාදීමට සැලසුම් කර ඇති බව ද ඒ මහතා සඳහන් කළේය. ගම්පහ ප්‍රදේශයේ පැවති රැස්වීමක් අමතමින් බැසිල් රාජපක්ෂ මහතා කියා සිටියේ ඇතැම් නිලධාරීන් මීට විරුද්ධ වුව ද එය ක්‍රියාවට නංවන බවය.", "URL": "https://sinhala.adaderana.lk/news.php?nid=7347", "Category": null, "Parent URL": null}