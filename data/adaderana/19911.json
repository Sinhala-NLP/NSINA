{"Source": "Adaderana", "Timestamp": "November 10, 2011 03:16 pm", "Headline": "ශ්‍රී ලාංකික ධීවරයින් සිව්දෙනකු ඉන්දීය අත්අඩංගුවට ", "News Content": "ඉන්දීය මුහුදු තීරයට ඇතුළු වූ ශ්‍රී ලාංකික ධීවරයින් සිව්දෙනකු ඉන්දීය වෙරළ ආරක්ෂක බලකාය විසින් අත්අඩංගුවට ගෙන තිබේ. රාමේශ්වරම් මුහුදු තීරයේදී මෙම පිරිස අත්අඩංගුවට පත්ව ඇති බව ඉන්දීය මාධ්‍ය වාර්තා කරයි. මෙම පිරිස ගමන් කළ ධීවර යාත්‍රාවේ දෝෂයක් හේතුවෙන් මොවුන් ඉන්දීය මුහුදු තීරයට ගසාගෙන ගොස් ඇති බව මූලික ප්‍රශ්න කිරිම් වලදී අනාවරණය වී තිබේ. කෙසේ වෙතත් පසුව මෙම ධීවරයින් සිව්දෙනා වැඩිදුර විමර්ශන කටයුතු සඳහා රාමේශ්වරම් පොලීසියට බාර දී ඇති බව ඉන්දීය මාධ්‍ය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19911", "Category": null, "Parent URL": null}