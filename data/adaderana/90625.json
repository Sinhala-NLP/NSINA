{"Source": "Adaderana", "Timestamp": "June 9, 2018 04:41 pm", "Headline": "පොලිස් නිලධාරින් 600 ඝාතනය වූ ස්ථානයේ ස්මාරකයක් හදන්න මර්වින් මුල්ගල් තබයි", "News Content": "කොටි ත්‍රස්තවාදින් විසින් 1990 ජුනි 11 වෙනි දින අමිපාර දිස්ත්‍රික්කයේ කංචිකුඩිආරැ ප්‍රදේශයේ පොලිස් නිලධාරින් 600 ඝාතන කළ ස්තානයේ ස්මාරකයක් හැදිම සඳහා හිටපු අමාත්‍ය මර්වින් සිල්වා මහතා විසින් මුල්ගල් තබනු ලැබීය. අම්පාර දිස්ත්‍රික්කයේ කල්මුනේ, සමන්තුරේ ,අක්කරපත්තුව ,පොතුවිල් යන පොලිස් ස්ථානවල පොලිස් නිලදාරින්ට සුදු කොඩි දමා යටත්වෙන ලෙසට රජයෙන් උපදෙස් ලැබුණ අතර ඉන්පසුව කොටි ත්‍රස්තවාදින් පැමිණ පොලිස් නිලධාරින් බස් රථවල දමාගෙන ගොස් තිරැක්කෝවිල් රෑපස්කුලම් අමානුෂික ලෙස ඝාතනය කරනු ලැබිය. අද (09) දහවල් 12.30 ට පමණ හිටපු අමාත්‍ය මර්වින් සිල්වා මහතා සහ විර දුටුගැමුණු සංවිධානයේ සාමාජිකයින් පිරිසක් පැමිණ පොලිස් නිලධාරින් ඝාතනය කරන ලද ස්මාරකයක් හැදිම සඳහා සිහිවටන කණුවක් සිටවනු ලැබිය. හිටපු අමාත්‍යවරයා සිහිවටන කණුව එම ස්ථානයේ සිටවනු ලැබුවේ මෙම මස 11 වෙනි දින මෙම ස්ථානයේ පැවැත්විමට නියමිත සැමරැම් උත්සවය සඳහා සකස් කරමින් තිබු ස්ථානයේදිය. උතුරැ නැගෙනහිර පිරිවෙණ බාර නියෝජ්‍ය අධ්‍යාපන අධ්‍යක්ෂක අම්පාර මහාවාපි විහාරාධිපති අරන්තලාව බෞද්ධ මධ්‍යස්ථානාධිපති පුලුකුණාව රජමහා විහාරාධිපති ශාස්ත්‍රපති කිරිදිවැල සෝමරතන හිමියන් ඇතුල මහා සංඝරත්නය මෙම අවස්ථාවෙදී පිරිත් දේශනා කරනු ලැබිය.", "URL": "https://sinhala.adaderana.lk/news.php?nid=90625", "Category": null, "Parent URL": null}