{"Source": "Adaderana", "Timestamp": "June 28, 2017 03:52 pm", "Headline": " ත්‍රී රෝද රථ මගියා මරුට - රියදුරුට බරපතළයි!", "News Content": "කොළඹ-ගාල්ල මාර්ගයේ මීවිටියාගොඩ පොලිස් බලප්‍රදේශයේ ගොඩගම, 93 වන සැතපුම් කණුව අසළ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ.ත්‍රී රෝද රථයක් මාර්ගයෙන් ඉවතට පැන අසළ විදුලි කණුවක ගැටීමෙන් මෙම අනතුර සිදුව ඇති බවත්, එහිදී ත්‍රී රෝද රථයේ පිටුපස අසුනේ ගමන් කරමින් සිටි පුද්ගලයෙකු එම ස්ථානයේදීම ජීවිතක්ෂයට පත්ව ඇති බවත් පොලීසිය පවසයි.ත්‍රී රෝද රථයේ රියදුරුද, බරපතළ තුවාල ලබා කරාපිටිය ශික්ෂණ රෝහලට ඇතුළත් කර තිබේ.මෙම අනතුරෙන් ජීවිතක්ෂයට පත්ව ඇත්තේ වයස අවුරුදු 59ක් වූ කුමාරගේවත්ත, බත්තරමුල්ල පදිංචිව සිටි ලක්ෂ්මන් පිංතු නමැති අයෙකි.මෘත ශරීරය දැනට ගාල්ල, කරාපිටිය ශික්ෂණ රෝහලේ තැන්පත් කර ඇති අතර රියදුරුගේ නොසැලකිලිමත්භාවය හා අපරීක්ෂාකාරී රිය ධාවනය හේතුවෙන් මෙම අනතුර සිදුව ඇති බව මූලික පරීක්ෂණවලදී අනාවරණය වී තිබේ.මීටියාගොඩ පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74659", "Category": null, "Parent URL": null}