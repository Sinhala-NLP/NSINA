{"Source": "Adaderana", "Timestamp": "March 9, 2019 09:18 am", "Headline": "නිදාසිටි අයෙක්ට වෙඩි තබා පලා යයි", "News Content": "අද (08) අළුයම 5.00 ට පමණ මාවනැල්ල පොලිස් වසමේ දනාගම ප්‍රදේශයේ දී නිවසක නිදාගෙන සිටි පුද්ගලයෙකුට යතුරුපැදියකින් පැමිණි නාඳුනන පුද්ගලයන් දෙදෙනෙකු විසින් වෙඩි තබා පලා ගොස් ඇත. තුවාලකරු වයස අවුරුදු 37ක පුද්ගලයෙකු වන අතර ඔහුව මාවනැල්ල රෝහලට ඇතුළත් කර පසුව වැඩිදුර ප්‍රතිකාර සඳහා මහනුවර රෝහලට රැගෙන ගොස් ඇත. සැකකරුවන් අත්අඩංගුවට ගැනීම සඳහා මාවනැල්ල පොලීසිය වැඩිදුර විමර්ශන කටයුතු සිදුකරනු ලබයි.", "URL": "https://sinhala.adaderana.lk/news.php?nid=105749", "Category": null, "Parent URL": null}