{"Source": "Adaderana", "Timestamp": "March 3, 2013 10:59 am", "Headline": "අවශ්‍යතාවය සංසි‍ඳෙයි - ගිනි අවිය නැතිවෙයි", "News Content": "මාතලේ නාවුල පොලීසියේ රථවාහන අංශයට අනුයුක්තව සේවය කළ නිලධාරීයෙකු හදිසි අවශ්‍යතාවයක් සඳහා වැසිකිළියකට ගොස් එහි කවුළුවක තැබු ගිනි අවිය හා උණ්ඩ 8ක් අතුරුදහන්වීම සම්බන්ධයෙන් විශේෂ පරීක්ෂණයක් ආරම්භ කර තිබේ. අදාළ පොලිස් කොස්තාපල් නිලධාරියා රාජකාරියේ නිරතව සිටියදී ඊයේ පස්වරුවේ අසළ පංසලකට ගොස් සිය අපහසුතාවය මගහරවාගෙන නැවත පැමිණ ඇත්තේ සිය රාජකාරි ගිනි අවිය සහ උණ්ඩ අමතක වීමෙන් බව අප වාර්තාකරු කියයි. ඒ අනුව මාතලේ ජ්‍යේෂ්ඨ පොලිස් අධිකාරීවරයා විසින් මේ සම්බන්ධයෙන් විශේෂ පරීක්ෂණයක් ආරම්භ කර ඇතැයි ද හෙතෙම පවසයි.", "URL": "https://sinhala.adaderana.lk/news.php?nid=32070", "Category": null, "Parent URL": null}