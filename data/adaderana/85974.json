{"Source": "Adaderana", "Timestamp": "March 20, 2018 09:47 am", "Headline": "ලොරි රථයක් පෙරළෙයි - 2ක් රෝහලට (ඡායාරූප සහිතයි)", "News Content": "නුවරඑළියේ සිට රුවන්වැල්ල දක්වා ගමන්කළ පෞද්ගලික සමාගමක අයත් භාන්ඩ ප්‍රවාහනය කරමින් තිබු ලොරි රථයක් නානුඔය, රදැල්ල ප්‍රදේශයෙදී මාර්ගයෙන් ඉවතට පැන පෙරළීයාමෙන් අනතුරක් සිදුව ඇති බව නානුඔය පොලීසිය පවසයි. එම අනතුරෙන් පුදගලයින් දෙදෙනෙකු බරපතළ තුවාල ලබා නුවරඑළිය මහා රෝහලට ඇතුළත්කොට තිබේ. මෙලෙස රෝහල්ගත කර ඇත්තතේ ලොරි රථයේ රියදුරු සහා රිය සහායකයා බව පොලීසිය සඳහන් කරයි. තිරිංග ක්‍රියා විරහිතවී ලොරි රථය මෙසේ අනතුරට පත්ව ඇති අතර ලොරිරථයේ ඉදිරි පස රෝදයද අනතුරෙන් ගැලවී ඇත. සිද්ධිය සම්බන්දයෙන් නානුඔය පොලීසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=85974", "Category": null, "Parent URL": null}