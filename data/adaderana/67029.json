{"Source": "Adaderana", "Timestamp": "December 14, 2016 03:21 pm", "Headline": "රැකියා හිඟයක් නෑ - සුදුසුකම් ඇති අය‍ හිඟයි", "News Content": "රටේ නව පරපුර වෘත්තීය හා තාක්ෂණික දැනුමෙන් පිරිපුන් මානව සම්පතක් ලෙස ගොඩනැගීමට අවශ්‍ය මඟ පෙන්වීම සහ සම්පත් නොඅඩුව ලබාදීමට රජය කටයුතු කරන බව ජනාධිපති මෛත්‍රීපාල සිරිසේන මහතා පවසයි.වර්තමානයේ මෙරට පවතින්නේ රැකියා හිඟයක් නොව රැකියාවලට අවශ්‍ය සුදුසුකම් ඇති අයගේ හිඟයක් බව ජනාධිපතිවරයා පෙන්වාදෙයි.හික්කඩුව, සීනිගම ශ්‍රී ජිනරතන වෘත්තීය හා තෘතීය අධ්‍යාපන පුහුණු මධ්‍යස්ථානය සිසු අයිතියට පවරාදීම වෙනුවෙන් අද පැවති උත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.කොළඹ, හුණුපිටිය ගංගාරාම විහාරාධිපති පුජ්‍ය ගලබොඩ ඥානීස්සර නාහිමිගේ ජන්ම දිනය නිමිත්තෙන් මෙම පුහුණු මධ්‍යස්ථානය සිසු අයිතියට පවරාදීම සිදුකළ බව ජනාධිපති මාධ්‍ය අංශය පැවසුවේය. මෙම අවස්ථාවට අග්‍රාමාත්‍ය රනිල් වික්‍රමසිංහ මහතා ඇතුළු මැති ඇමතිවරුන් පිරිසක් ද සහභාගි වී සිටියහ.", "URL": "https://sinhala.adaderana.lk/news.php?nid=67029", "Category": null, "Parent URL": null}