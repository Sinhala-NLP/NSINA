{"Source": "Adaderana", "Timestamp": "July 21, 2018 02:30 pm", "Headline": "අඹගස්වැව රිය අනතුරකින් පුද්ගලයෙකු මරුට", "News Content": "මහව, අඹගස්වැව ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. කන්ටේනර් රථයක් සහ කුඩා ලොරි රථයක් මුහුණට මුහුණ ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ ලොරි රථයේ රියදුරු වාරියපොල රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ එළමුල්ල, උඩකොටස ප්‍රදේශයේ පදිංචිව සිටි 30 හැවිරිදි පුද්ගලයෙකි. අනතුර සම්බන්ධයෙන් කන්ටේනර් රථයේ රියදුරු අත්අඩංගුවට ගෙන ඇති අතර මහව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92972", "Category": null, "Parent URL": null}