{"Source": "Adaderana", "Timestamp": "January 30, 2019 05:59 pm", "Headline": "මැතිවරණය තියන්නේ නැතුව අස්වෙනවා කියලා කෑ ගහලා වැඩක් නෑ", "News Content": "මැතිවරණ කොමිෂන් සභාවේ සභාපතිවරයා කළ යුත්තේ තමන් ධුරයෙන් ඉල්ලා අස්වන බව ප්‍රකාශ කිරීම නොව පැරණි ක්‍රමයට පළාත් සභා මැතිවරණය පැවැත්වීම බව විපක්ෂ නායක මහින්ද රාජපක්ෂ මහතා පවසයි. මීගමුව ප්‍රදේශයේ පුද්ගලික අවන්හලක් විවෘත කිරීමේ අවස්ථාවට ඊයේ(29) එක්වීමෙන් අනතුරුව මාධ්‍ය වෙත අදහස් පළ කරමින් ඔහු මේ බව සඳහන් කළේය. මහින්ද දේශප්‍රිය මහතා ධූරයෙන් ඉවත් වෙනවා යැයි පැවසීම බොරු කථාවක් බවත්, කළ යුතුව ඇත්තේ ඉවත් වීම නොව, මැතිවරණ කොමසාරිස් වශයෙන් මැතිවරණය පැවැත් වීම බව ද මහින්ද රාජපක්ෂ මහතා මෙහිදී කියා සිටියේය. පැරණි ක්‍රමයට මැතිවරණය අනිවාර්යයෙන් පැවැත් විය හැකි බවත්, මැතිවරණයක් පැවැත්වීමේ දී එයට විරුද්ධ අයෙක් සිටී නම් අධිකරණය යා හැකි බව ද රාජපක්ෂ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=103387", "Category": null, "Parent URL": null}