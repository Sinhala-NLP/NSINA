{"Source": "Adaderana", "Timestamp": "March 17, 2012 08:28 am", "Headline": "මෙරටට එරෙහිව උද්ඝෝෂණය කළ ඉන්දීය සිසුන් පිරිසක් අත්අඩංගුවට", "News Content": "උද්ඝෝෂණයක නිරත වූ ඉන්දීයාවේ පොන්ඩිචෙරි ප්‍රදේශයේ පිහිටි නීති විද්‍යාල සිසුන් පිරිසක් අත්අඩංගුවට ගෙන තිබේ. එක්සත් ජාතීන්ගේ මානව හිමිකම් කවුන්සිලයට අමෙරිකාව විසින් ශ්‍රී ලංකාවට සම්බන්ධව ඉදිරිපත් කිරීමට නියමිත යෝජනාවට සහය පළකරමින් මෙම සිසුන් උද්ඝෝෂණයේ නිරතව ඇති බව ඉන්දීය මාධ්‍ය වාර්තා කරයි. මෙහිදී සිසුන් 50 දෙනෙකු එහිදී අත්අඩංගුවට ගෙන ඇති බව සඳහන්ය. උද්ඝෝෂණයේ නිරත වූ පිරිස උසස් අධ්‍යාපන ආයතනය වෙත ගමන් කිරීමට උත්සාහ කිරීමේ දී මෙලෙස අත්අඩංගුවට ගෙන ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=22851", "Category": null, "Parent URL": null}