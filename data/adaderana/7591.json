{"Source": "Adaderana", "Timestamp": "March 31, 2010 12:06 pm", "Headline": "මිලිබෑන්ඩ්ගෙන් ශ්‍රීලංකාවට පණිවිඩයක්", "News Content": "ශ්‍රීලංකාවේ මානව හිමිකම් කඩවීම් පිළිබඳ ගැටලුව ඉක්මනින් නිරාකරණය කර ගනු ඇතැයි තමන් හදපත්ලෙන් විශ්වාස කරන බව බ්‍රිතාන්‍ය විදෙස් කටයුතු ලේකම් ඩේවිඩ් මිලිබෑන්ඩ් මහතා පවසයි. යුරෝපා කොමිසම ශ්‍රී ලංකාව සමග වෙ‍ළෙඳාම සම්බන්ධයෙන් සුහද ප්‍රතිපත්තියක් අනුගමනය කළ බවද හෙතෙම කියා සිටියේය. එසේ වුවද මානව හිමිකම් පිළිබඳ වු ප්‍රශ්න නිසා ජී.එස්.පී ප්ලස් සහනය ලබාදීම තාවකාලිකව අත්හිටුවීමට සිදු වූ බවද ඔහු සඳහන් කර තිබේ. එහෙත් ශ්‍රී ලංකාව ඉතා ඉක්මනින් මෙම ගැටලු නිරාකරණය කරගනු ඇතැයි තමා විශ්වාස කරන බව ඩේවිඩ් මිලිබෑන්ඩ් අද ශ්‍රීලංකාව පිළිබඳ නිවේදනයක් නිකුත් කරමින් පවසා ඇත.", "URL": "https://sinhala.adaderana.lk/news.php?nid=7591", "Category": null, "Parent URL": null}