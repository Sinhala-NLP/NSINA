{"Source": "Adaderana", "Timestamp": "February 24, 2017 07:51 am", "Headline": "නීත්‍යානුකූල සංක්‍රමණිකයා රටට ආශිර්වාදයක් ", "News Content": "නීති විරෝධී සංක්‍රමණිකයින් පිළිබඳ අන්තර්ජාතික වශයෙන් එක්ව කටයුතු කිරීමේ අවශ්‍යතාව මතුව ඇති බව ජනාධිපති මෛත්‍රීපාල සිරිසේන මහතා පවසයි.කොළඹදී පැවැති සංක්‍රමණික සෞඛ්‍ය පිළිබඳ දෙවන අන්තර්ජාතික උපදේශන සමුළුවේ සමාප්ති අවස්ථාවට එක්වෙමින් ජනාධිපතිවරයා මේ බව ප්‍රකාශ කළේය.එහිදී ජනාධිපති මෛත්‍රීපාල සිරිසේන මහතා පෙන්වා දුන්නේ නීත්‍යානුකූල සංක්‍රමණිකයා රටට ආශිර්වාදයක් වන අතර නීති විරෝධී සංක්‍රමණිකයා එම රටට සෞඛ්‍ය මෙන්ම සමාජයීය , ආර්ථික දේශපාලන ගැටළු රැසක් ඇති කරන බවයි.රටවල් 19ක සහභාගීත්වයෙන් දින 03ක් පැවැති සංක්‍රමණික සෞඛ්‍ය පිළිබඳ දෙවන අන්තර්ජාතික උපදේශක සමුළුව තුළදී කොළඹ ප්‍රකාශනයද එළිදැක්වුණි.", "URL": "https://sinhala.adaderana.lk/news.php?nid=70031", "Category": null, "Parent URL": null}