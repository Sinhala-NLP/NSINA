{"Source": "Adaderana", "Timestamp": "August 14, 2013 11:23 am", "Headline": "වාස් ගුණවර්ධන සහ ඔහුගේ පුත් රවිඳු ගුණවර්ධන යළිත් 27 තෙක් රිමාන්ඩ් ", "News Content": "බම්බලපිටියේ ව්‍යාපාරික මොහොමඩ් සියාම් ඝාතනයේ සැකකරුවන් වන හිටපු නියෝජ්‍ය පොලිස්පති වාස් ගුණවර්ධන මහතා සහ ඔහුගේ පුතා ඇතුළු සැකකරුවන් 09 දෙනෙකු යලිත් රක්ෂිත බන්ධනාගාර ගත කර තබේ. ඒ අනුව ඔවුන් අගොස්තු මස 27 වන දින දක්වා රක්ෂිත බන්ධනාගාරගත කරන ලෙස කොළඹ අතිරේක මහේස්ත්‍රාත් ඒ.එම්.සහබ්දීන් මහතා නියෝග කර ඇත. අදාළ සැකකරුවන් පිරිස අද(14) කොළඹ අතිරේක මහේස්ත්‍රාත්වරයා හමුවට ඉදිරිපත් කළේය. මෙම සිද්ධියේ 09 වන සැකකරුට ලබන 21 වන දින ගාල්ල අධිකරණයේ විභාග වන නඩුවකට පෙනීසිටිය යුතු බව එහි දී නීතීඥවරුන් සඳහන් කරන ලදී. ඒ අනුව ඒ සඳහා අවසර ලබා දෙන ලෙස ද නීතීඥවරුන් අධිකරණයෙන් ඉල්ලා සිටියේය. අදාළ කරුණු සලකාබැලූ කොළඹ අතිරේක මහේස්ත්‍රාත්වරයා එම ඉල්ලීමට අවසර දෙන ලදී.", "URL": "https://sinhala.adaderana.lk/news.php?nid=36620", "Category": null, "Parent URL": null}