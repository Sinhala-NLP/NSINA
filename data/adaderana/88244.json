{"Source": "Adaderana", "Timestamp": "April 29, 2018 11:40 am", "Headline": "LTTE ක්‍රියාකාරකම්වලට සහය දැක්වූ පුද්ගලයින් 4 කට තමිල්නාඩුවේදී සිරදඬුවම් නියම වෙයි ", "News Content": "එල්.ටි.ටි.ඊ. සංවිධානයේ ක්‍රියාකාරකම්වලට සහය දැක්වු පුද්ගලයින් සිව්දෙනෙකුට ඉන්දියාවේ තමිල්නාඩු ප්‍රන්ත අධිකරණයක් විසින් සිරදඞුවම් නියම කර තිබේ. තමිල්නාඩු රාමනාදන්පුරම් අධිකරණය විසින් මෙම දඞුවම් නියම කර ඇත්තේ තහනමට ලක්ව ඇති එල්.ටි.ටි.ඊ. සංවිධානය පුනර්ජීවනය කිරීමට උත්සාහ දැරීමේ චෝදනාව මත බව සඳහන්ය. 2014 වසරේ රාමේෂ්වරම්හිදී මොවුන් සිව්දෙනා අත්අඩංගුවට ගෙන තිබිණි. දීර්ඝ නඩු විභාගයකින් අනතුරුව ඉන් දෙදෙනෙකුට වසර 10 බැගින් සිරදඞුවම් නියම කර ඇති අධිකරණය සෙසු දෙදෙනාට වසර තුනහමාරක සිරදඞුවම් නියම කර තිබේ. සිරදඞුවම් නියම වූවන් අතර හිටපු එල්.ටි.ටි.ඊ. සාමාජිකයෙකු සහ ශ්‍රී ලාංකික දෙමළ ජාතිකයෙකු වන බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=88244", "Category": null, "Parent URL": null}