{"Source": "Adaderana", "Timestamp": "April 20, 2011 04:44 pm", "Headline": "මගකොටන සබරගමු බස් 25 සිට කම්බස් ", "News Content": "සබරගමුව පළාතේ කෙටි ගමන්වාර පමණ ඉක්මවා ප්‍රමාද කරන බස් රථ සහ ප්‍රවේශපත්‍ර නිකුත් නොකරන බස් රථ වලට එරෙහිව ලබන 25 වැනිදා සිට දැඩි ක්‍රියාමාර්ග ගන්නා බව සබරගමුව පළාත් මාර්ගස්ථ මගී ප්‍රවාහන අධිකාරිය පවසයි. ප්‍රවේශ පත්‍ර ‍නිකුත් නොකරන සහ ගාස්තුවට අනුකූලව ඉතිරි මුදල් ලබා නොදෙන පෞද්ගලික බස් රථ රැසක් සම්බන්ධයෙන් පැමිණිලි ලැබී ඇති බව එම අධිකාරියේ සාමාන්‍යධිකාරි දමිත් ප්‍රියන්ත බටවල මහතා සඳහන් කරයි. මෙවැනි සිද්ධීන් සම්බන්ධයෙන් දැඩි ලෙස අවධානය යොමු කරන ලෙස පළාත් ප්‍රධාන අමාත්‍යවරයා ද දැනුම් දී ඇතැයි බටවල මහතා කියා සිටියේය. එවැනි පැමිණිලි ලැබුනහොත් වැටලීම් මගින් එවැනි බස් රථ හඳුනාගැනීමට කටයුතු කරන බවද ඔහු වැඩිදුරටත් ‍ප්‍රකාශ කළේය.", "URL": "https://sinhala.adaderana.lk/news.php?nid=15591", "Category": null, "Parent URL": null}