{"Source": "Adaderana", "Timestamp": "September 28, 2017 11:15 am", "Headline": " සැකයක් නෑ-ලබන මාර්තු පළාත් සභා මැතිවරණය", "News Content": "කිසිදු සැකයකින් තොරව එළඹෙන 2018 මාර්තු මාසයේ දී පළාත් සභා මැතිවරණය පවත්වන බව ග්‍රාමීය ආර්ථික කටයුතු පිළිබඳ අමාත්‍ය පී.හැරිසන් මහතා පවසයි. අනුරාධපුර ප්‍රදේශයේ දී පැවති ජනහමුවකට එක් වෙමින් ඔහු මෙම අදහස් පළ කළේය. ප්‍රාදේශීය සභා මැතිවරණය කොට්ඨාශ ක්‍රමයට පැවැත්වීමට තීන්දු වී ඇති බවත්, පළාත් සභා මැතිවරණ ද කොට්ඨාශ ක්‍රමයට පැවැත්වීමට අවශ්‍ය අනපනත් පාර්ලිමේන්තුව තුළ සම්මත කර ගත් බවත් අමාත්‍යවරයා මෙහිදී වැඩි දුරටත් කියා සිටියේය. එමෙන්ම ප්‍රාදේශීය සභා මැතිවරණය එළඹෙන ජනවාරි මාසයේ දී පැවැත් වෙනු ඇති බව ද අමාත්‍යවරයා පැවසීය.", "URL": "https://sinhala.adaderana.lk/news.php?nid=78104", "Category": null, "Parent URL": null}