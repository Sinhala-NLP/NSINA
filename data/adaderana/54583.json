{"Source": "Adaderana", "Timestamp": "October 21, 2015 11:42 am", "Headline": "ජගත් සංවිධාන නියෝජිතයෙක් අද දිවයිනට", "News Content": "එක්සත් ජාතීන්ගේ සංවිධානයේ දේශපාලන කටයුතු පිළිබඳ සහකාර මහ ලේකම් මිරොස්ලාව් ජෙන්කා මහතා නිල සංචාරයක් සඳහා අද දිවයිනට පැමිණීමට නියමිතව තිබේ.දින පහක නිල සංචාරයක් සඳහා ඒ මහතා දිවයිනට පැමිණෙන බව එක්සත් ජාතීන්ගේ සංවිධානය සඳහන් කළේය.එක්සත් ජාතීන්ගේ මහා මණ්ඩල රැස්වීමේ දී මහලේකම් බැන්කී මූන් මහතා සහ ජනාධිපති මෛත්‍රීපාල සිරිසේන මහතා අතර පැවති සාකච්ඡාවලින් අනතුරුව එක්සත් ජාතීන්ගේ සංවිධානයේ ඉහළ පෙළේ නිලධාරියෙකු මෙරටට පැමිණෙන පළමු අවස්ථාව මෙය වේ.සංචාරය අතරතුර දී සහකාර මහ ලේකම් මිරොස්ලාව් ජෙන්කා මහතා ශ්‍රී ලංකා රජයේ ඉහළ පෙළේ නිලධාරීන් සමඟ සාකච්ඡා පැවැත්වීමට නියමිත අතර එහිදී ශ්‍රී ලංකාවේ දිගුකාලීන සාමය ගොඩනැංවීම සඳහා එක්සත් ජාතීන්ගේ සංවිධානය ක්‍රියාත්මක කරන වැඩසටහන පිළිබඳව දැනුම්දෙනු ඇත. එමෙන්ම ලබන 24 වන දින කොළඹ දී පැවැත්වෙන එක්සත් ජාතීන්ගේ දින සැමරුම් උත්සවයට ද ඔහු සහභාගිවීමට නියමිතය.", "URL": "https://sinhala.adaderana.lk/news.php?nid=54583", "Category": null, "Parent URL": null}