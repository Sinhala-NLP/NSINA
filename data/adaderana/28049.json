{"Source": "Adaderana", "Timestamp": "October 5, 2012 06:20 pm", "Headline": "ජනතාවට සේවයක් නැති බලයකින් ඵලක් නෑ", "News Content": "විධායකය, ව්‍යවස්ථාදායකය සහ අධිකරණය සිටිය යුත්තේ බලය පෙන්වීමට නොව ජනතාවට සේවය කිරීමට බව ජනාධිපති මහින්ද රාජපක්ෂ මහතා පවසයි. රටේ සංවර්ධන වැඩපිළිවෙලේදී සියලු පාර්ශවයන් එකඟත්වයෙන් ජනතා අපේක්ෂාවන් ඉටුකිරීම වෙනුවෙන් කැපවිය යුතු බව ජනාධිපතිවරයා පෙන්වාදෙන්නේය. සබරගමුව පළාත් සභා ශ්‍රවණාගාරයේ අද (05) පැවති රත්නපුර දිස්ත්‍රීක් කමිටු රැස්වීමේ දී ජනාධිපති මහින්ද රාජපක්ෂ මහතා මේ බව ප්‍රකාශ කළේය. මේ අතර රත්නපුර, ගොඩකවෙල රාහුල ජාතික පාසලේ නව රංග ශාලාව සහිත තෙමහල් ගොඩනැගිල්ල ජනාධිපතිවරයාගේ ප්‍රධානත්වයෙන් අද පෙරවරුවේ සිසු අයිතියට පත් කෙරිණ.", "URL": "https://sinhala.adaderana.lk/news.php?nid=28049", "Category": null, "Parent URL": null}