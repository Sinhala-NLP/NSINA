{"Source": "Adaderana", "Timestamp": "February 23, 2012 02:59 pm", "Headline": " මානව හිමිකම් නංවන්න ව්‍යවස්ථා සංශෝධනයක් වුණත් කරනවා ", "News Content": "ජාතික මානව හිමිකම් ක්‍රියාකාරී සැලසුම(NHRAC) ක්‍රියාවට නැංවීම සඳහා කටයුතු කරන බව ආණ්ඩු පක්ෂයේ ප්‍රධාන සංවිධායක,අමාත්‍ය දිනේශ් ගුණවර්ධන මහතා පවසයි. ඒ සඳහා ආණ්ඩුක්‍රම ව්‍යවස්ථාවට සංශෝධනයක් ගෙන ඒමට වුවද කටයුතු කිරීමට රජය සූදානම් බව අමාත්‍යවරයා අද පාර්ලිමේන්තුවේදී කියා සිටියේය. ඊයේ දිනයේ පාර්ලිමේන්තුවේදී ස්ථාවර නියෝග යටතේ විශේෂ ප්‍රකාශයක් කරමින් විපක්ෂ නායක රනිල් වික්‍රමසිංහ මහතා කියා සිටියේ මෙරට පාර්ලිමේන්තුවට ඉදිරිපත් නොකළ ලියවිල්ලක් ජිනීවාහිදී එක්සත් ජාතීන්ගේ මානව හිමිකම් කවුන්සිලයේ සමුළුවට ඉදිරිපත් කිරීමට ආණ්ඩුව කටයුතු කරන බවයි. ඊට පිළිතුරු ලබාදෙමින් ආණ්ඩු පක්ෂ ප්‍රධාන සංවිධායකවරයා මේ බව කියා සිටි වග අද දෙරණ පාර්ලිමේන්තු වාර්තාකරු පවසයි.", "URL": "https://sinhala.adaderana.lk/news.php?nid=22340", "Category": null, "Parent URL": null}