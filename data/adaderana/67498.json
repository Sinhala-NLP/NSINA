{"Source": "Adaderana", "Timestamp": "December 30, 2016 08:42 am", "Headline": " සිරියාවේ සටන් විරාමයක් ප්‍රකාශයට පත් කරයි", "News Content": "සිරියානු රජයේ සහ කැරලි කණ්ඩායම් අතර සටන් විරාමයක් ප්‍රකාශයට පත් කර තිබේ.ඊයේ(29) මධ්‍යම රාත්‍රියේ සිට එය ක්‍රියාත්මක වන බව රුසියාව සහ තුර්කිය පවසයි.එම රටවල් දෙක පහසුකම් සලසන්නන් ලෙස ඉදිරිපත්ව සිටින අතර රුසියානු ජනාධිපති ව්ලැද්මීර් පුටින් සඳහන් කර ඇත්තේ සිරියානු රජය සහ කැරලිකරුවන් අතර ගිවිසුම් 03කට අත්සන් තබා ඇති බවයි.ඒ අනුව දෙපාර්ශවය අතර මාසයක් තුළ සාම සාකච්ඡා ආරම්භ කිරීමට ද එකඟතාව පළ කර තිබේ.මෙම සටන් විරාමය සඳහා සිරියාව තුළ සටන් වදින ප්‍රධාන කැරලි කණ්ඩායම් කිහිපයක් එකඟතාව පළ කර ඇති අතර අයි.එස් සටන්කාමින් සහ ජබාට් ෆටාහ් අල් - ෂාම් නැමැති සංවිධාන ඊට එකඟතාව පළ කර නොමැති බව වාර්තා වෙයි.", "URL": "https://sinhala.adaderana.lk/news.php?nid=67498", "Category": null, "Parent URL": null}