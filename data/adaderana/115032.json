{"Source": "Adaderana", "Timestamp": "July 26, 2019 06:54 am", "Headline": "මහ බැංකු අධිපති-නීතිපති අද විශේෂ කාරක සභාව හමුවට", "News Content": "පාස්කු ඉරිදා ප්‍රහාරය පිළිබඳ සොයා බලන පාර්ලිමේන්තු විශේෂ කාරක සභාව අද(26) යළි රැස්වෙයි. අද දිනයේ නීතිපතිවරයා සහ මහ බැංකු අධිපතිවරයා කාරක සභාව හමුවේ සාක්ෂි ලබා දීමට නියමිතයි. අප්‍රේල් 21 වනදා ශ්‍රී ලංකාවේ විවිධ ස්ථානවල සිදු වු ත්‍රස්තවාදී ප්‍රහාර පිළිබඳ සොයා බලා පාර්ලිමේන්තුවට වාර්තා කිරීම සඳහා වන පාර්ලිමේන්තු විශේෂ කාරක සභාව අද පෙරවුරු 09.00ට රැස්වෙයි. අද දිනයේ ශ්‍රී ලංකා මහ බැංකු අධිපති ආචාර්ය ඉන්ද්‍රජිත් කුමාරස්වාමි සහ නීතිපති දප්පුල ද ලිවේරා කාරක සභාව හමුවේ පෙනී සිටීමට නියමිතව තිබේ. මේ අතර ඊයේ දිනයේ පොලිස් විශේෂ කාර්යය බලකායේ අණදෙන නිළධාරි ජ්‍යෙෂ්ඨ නියෝජ්‍ය පොලිස්පති එම්. ආර් ලතීෆ්, හිටපු පොලිස්පති එන්.කේ ඉලංගකෝන් යන මහත්වරුන් තේරීම් කාරක සභාව හමුවේ සාක්ෂි ලබාදීම සිදුකළේය.", "URL": "https://sinhala.adaderana.lk/news.php?nid=115032", "Category": null, "Parent URL": null}