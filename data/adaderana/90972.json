{"Source": "Adaderana", "Timestamp": "June 16, 2018 12:55 pm", "Headline": "තැපැල් සේවකයින්ගේ ගැටළුවට විසඳුම් ලබාදීමේ අරමුණින් සංදේශයක් ජනපති අතට", "News Content": "තැපැල් සේවකයින්ගේ ගැටළුවට විසඳුම් ලබාදීමේ අරමුණින් ජනාධිපතිවරයාට විශේෂ සංදේශයක් ලබාදීමට බලාපොරොත්තු වන බව තැපැල් හා විදුලි සංදේශ නිළධාරීන්ගේ සංගමය පවසයි. එහි ප්‍රධාන ලේකම් එච්.කේ කාරියවසම් මහතා සදහන් කළේ ලබන සදුදා දිනයේ මධ්‍යම තැපැල් හුවමාරුව අසල සිට පා ගමනින් ගොස් එම සංදේශය ජනාධිපතිවරයාට භාරදිමට කටයුතු කරන බවයි. මේ අතර තැපැල් දෙපාර්තමේන්තුවේ වෘත්තිය සමිති විසින් ක්‍රියාත්මක වැඩවර්ජනයේ යෙදී සිටින සියලුම කාර්යය මණ්ඩලයට සිය සේවා ස්ථානවෙත හැකි ඉක්මනින් වාර්තා කරන ලෙස තැපැල්පති රෝහණ අබේරත්න මහතා ඉල්ලීමක් කර තිබේ. වෘත්තිය සමිති ඉදිරිපත් කරනු ලබන ගැටළු සාධාරණ බව පිළිගන්නා අතර ඉදිරි මාසයක කාලසීමාව තුළ සියලු දෙනාටම පිළිගත හැකි පොදු විසදුමකට යාමට කටයුතු කරන බව තැපැල්පතිවරයා සඳහන් කළේය.", "URL": "https://sinhala.adaderana.lk/news.php?nid=90972", "Category": null, "Parent URL": null}