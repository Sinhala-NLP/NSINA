{"Source": "Adaderana", "Timestamp": "December 3, 2014 09:58 am", "Headline": "තුන්වන එක්දින තරඟය අදයි -  නලා සංඥා තහනම් වෙයි ", "News Content": "ශ්‍රී ලංකා කණ්ඩායම සහ සංචාර එංගලන්ත කණ්ඩායම අතර තරග 07කින් යුත් එක් දින ක්‍රිකට් තරගාවලියේ තෙවන තරගය අද පැවැත්වීමට නියමිතව තිබේ. ඒ හම්බන්තොට, සුරියවැව මහින්ද රාජපක්ෂ ක්‍රීඩාංගනයේදීය. දිවා රාත්‍රී තරඟයක් ලෙස පැවැත්වෙන මෙම තරගය අද(03) පස්වරු 2.30ට ආරම්භ වීමට නියමිතය. දෙරට අතර පෙරපැවැති එක්දින තරඟ දෙකෙන්ම ජය ලබා ගැනීමත් සමඟ තරග 02 ට බිංදුවක් ලෙස ශ්‍රී ලංකා කණ්ඩායම ඉදිරියෙන් පසුවෙයි. මේ අතර ක්‍රිකට් තරඟ නැරඹීමට යාමේදී නරඹනන්ට අත් නලා ක්‍රීඩාපිටිය තුළට රැගෙන යාම තහනම් කර තිබේ. ශ්‍රී ලංකා ක්‍රිකට් ආයතනය විසින් මෙම තහනම නිවේදනය කර ඇති බව සඳහන්ය. ක්‍රීඩාපිටිය තුළ තුලදී නරඹන්නන්ට සිදුවන අපහසුතාව මගහැරීම සදහා ශ්‍රී ලංකා ක්‍රිකට් ආයතනය විසින් මෙම තීරණය ගෙන ඇති බව වාර්තා වෙයි. අදාළ තහනම අද(03) පස්වරුවේ හම්බන්තොට, සුරියවැව මහින්ද රාජපක්ෂ ක්‍රීඩාංගණයේ දී ආරම්භ වන තෙවන එක්දින තරඟයේ සිට ක්‍රියාත්මක කිරීමට නියමිත බව ශ්‍රී ලංකා ක්‍රිකට් ආයතනය පැවසුවේය. කෙසේ වෙතත් ක්‍රීඩාපිටිය තුළ සැළසුම් කළ ක්‍රීඩාභාණ්ඩ වාදනය කිරීම තහනම් නොවන බව ශ්‍රී ලංකා ක්‍රිකට් ආයතනය වැඩිදුරටත් සදහන් කළේය.", "URL": "https://sinhala.adaderana.lk/news.php?nid=47759", "Category": null, "Parent URL": null}