{"Source": "Adaderana", "Timestamp": "February 4, 2017 10:09 am", "Headline": " බිල් ෂෝටන්ගෙන් ශ්‍රී ලාංකිකයින්ට සුභාශිංසන", "News Content": "ඔස්ට්‍රේලියාවේ සිටින ශ්‍රී ලාංකිකයින්ට 69 වන ජාතික නිදහස් දිනයට සුභ පැතුම් එක් කරන බව ඔස්ට්‍රේලියා පාර්ලිමේන්තුවේ විපක්ෂ නායක බිල් ෂෝටන් මහතා පවසයි.සුභ පැතුම් පණිවුඩයක් නිකුත් කරමින් ඒ මහතා මේ බව ප්‍රකාශ කර තිබේ.අද වන විට ශ්‍රී ලංකාව හා ඔස්ට්‍රේලියාව අතර පැවති රාජ්‍ය තාන්ත්‍රික සබඳතාවයට වසර 70ක් සපිරෙන බවත්, ඒ සම්බන්ධතාවය තවදුරටත් ශක්තිමත් කර ගැනීමට ඔස්ට්‍රේලියාව කටයුතු කරන බවත් ඒ මහතා පවසයි.ඒමෙන්ම ශ්‍රී ලාංකිකයින් හා ඔස්ට්‍රේලියාව අතර ආර්ථික, සමාජ, සංස්කෘතික, දේශපාලනික හා සන්නිවේදන යන සියලුම සම්බන්ධතාවයන් වර්ධනය කර ගනිමින් කටයුතු කිරීමට අපේක්ෂා කරන බවත්, ඒ සඳහා අවශ්‍ය සැලසුම් ක්‍රියාත්මක කරන බවත් ඔහු පෙන්වා දෙයි.", "URL": "https://sinhala.adaderana.lk/news.php?nid=69106", "Category": null, "Parent URL": null}