{"Source": "Adaderana", "Timestamp": "January 26, 2014 02:53 pm", "Headline": "අරලගංවිල ආගන්තුක පාෂාණ වැටුණ තැනට පොලිස් ආරක්ෂාව", "News Content": "පොළොන්නරුව, අරලගංවිල ප්‍රදේශයේ ආගන්තුක පාෂාණ කොටස් පතිත වු ප්‍රදේශයට පොලිස් ආරක්ෂාව ලබා දී තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේ අරලගංවිල පොලිස් ස්ථානයේ විශේෂ පොලිස් කණ්ඩායමක් ඒ සඳහා යොදවා ඇති බවයි. මිට වසර එකහමාරකට පමණ පෙර අදාළ ස්ථානයට පතිත වු ආගන්තුක පාෂාණ කොටස් පිළිබඳව විද්‍යාඥයින් විසින් පරීක්ෂණ පවත්වනු ලැබීය. ඒ අනුව අදාළ ස්ථානය ආරක්ෂා කිරිම සඳහා පියවර ගන්නා ලෙස පොලිසියට උපදෙස් ලැබි ඇති බව අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=40658", "Category": null, "Parent URL": null}