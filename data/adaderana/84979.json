{"Source": "Adaderana", "Timestamp": "February 28, 2018 01:17 pm", "Headline": "තේ දළු කඩපු වතුකම්කරුවන්ට බඹරු විදලා", "News Content": "බගවන්තලාව පොලිස් වසමට අයත් කර්කස්වෝල්ඩි වතුයායේ එල්බොඩ කොටසේ තේ දළු නෙලමින් සිටි වතුකම්කරුවන් පිරිසකට එල්ලවු බඹර ප‍්‍රහාරයෙන් තුවාල ලැබු වතුකමිකරුවන් දසදෙනෙකු බගවන්තලාව ප‍්‍රාදේශිය රෝහල වෙත ඇතුලත් කර ඇත. අද (28) උදැසන 10.00ට පමණ තේ දලූ නෙලමින් සිටියදී තේ පදුරක් මත බැඳ තිබු බඹර කුඩුවක් ඇවිස්සී තමන්ට පහරදුන් බව බඹර ප‍්‍රහාරයෙන් තුවාල ලබා නේවාසිකව ප‍්‍රතිකාර ලබන වතුකම්කරුවන් කියා සිටියේය. මෙම බඹර ප‍්‍රහාරයෙන් තුවාල ලැබු වතුකම්කරු කාන්තාවන් අටදෙනෙකු හා වතුකම්කරුවන් දෙදෙනෙකු රෝහල් ගත කර ඇති බව බගවන්තලාව ප‍්‍රාදේශිය රෝහලේ දිස්ති‍්‍රක් වෛද්‍ය නිළධාරි ඒ.එස්.කේ ජයසූරිය මහතා පැවසීය.", "URL": "https://sinhala.adaderana.lk/news.php?nid=84979", "Category": null, "Parent URL": null}