{"Source": "Adaderana", "Timestamp": "August 18, 2019 10:33 pm", "Headline": "අතුරුදන් වු තිදරු පියෙකුගේ අස්ථි තේ වත්තකින් මතු වෙයි", "News Content": "මීට මාස 9 කට ප්‍රථම අතුරුදහන් වු තිදරු පියෙකුගේ සිරුරේ අස්ථි කොටස් අද (18) බගවන්තලාව කොටියාගල වත්ත ප්‍රදේශයේ තේ වතුයායක තිබී හමුවී ඇත. මෙසේ අස්ථි කොටස් හමු වී ඇත්තේ බගවන්තලාව කොටියාගල වත්තේ පහල කොටසේ පදිංචි එස්.සෙල්වම් (45) වයසැති අයගේ අස්ථි කොටසුයි. අතුරුදහන් වු අයගේ බිරිඳ සහ දරුවන් විසින් අස්ථි කොටස් තිබි හමු වු ස්ථානයේ තිබු ඇදුම් කොටස් වලින් මෙම අතුරුදහන් වු අයෙගේ අස්ථි කොටස් බවද හඳුනාගෙන ඇත. අතුරුදහන් වු අය භාවිතා කරන ලද ජංගම දුරකථනය ඔස්සේ බගවන්තලාව පොලිසිය විසින් විමර්ෂණයක් ආරම්භ කර ඇත. හිමිකරුගේ ජංගම දුරකථනයේ ඉමි අංකය අනුව සැකපිට අයෙක් අත්අඩංගුවට ගෙන ප්‍රශ්න කිරිමේදි එම ජංගම දුරකථනය තේ වතුයායේ තිබි අහුලාගත් බව සැකකරු පවසා ඇත. පසුව තේ වතුයායේ අද කළ මෙහෙයුමකදි මෙම අස්ථි කොටස් සොයා ගැනිමට බගවන්තලාව පොලිසිය සමත් වි ඇත. අස්ථි කොටස් සම්බන්ධයෙන් හැටන් මහෙස්ත්‍රාත්වරයාගේ ස්ථාන පරික්ෂාවෙන් පසු අස්ථි කොටස් මහෙස්ත්‍රාත්වරයාගේ නියෝග පරිදි අදාල ස්ථාන වෙත යොමු කරන බව බගවන්තලාව පොලිසිය පැවසිය.", "URL": "https://sinhala.adaderana.lk/news.php?nid=116865", "Category": null, "Parent URL": null}