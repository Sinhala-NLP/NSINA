{"Source": "Adaderana", "Timestamp": "January 11, 2017 09:17 am", "Headline": "උතුරේ පාසල් 13 දා නිවාඩුයි", "News Content": "උතුරු පළාතේ සියලු පාසල්වලට ලබන ‍13 වන දින නිවාඩු දිනයක් ලෙස ප්‍රකාශයට පත් කර තිබේ.තෛපොංගල් උත්සවය නිමිත්තෙන් මෙම නිවාඩුව ලබාදී ඇති බව උතුරු පළාත් අධ්‍යාපන ලේකම් ආර්.රවීන්ද්‍රන් මහතා සඳහන් කළේය.ඒ අනුව 13දා ලබාදෙන නිවාඩුව වෙනුවට ලබන 21 වන සෙනසුරාදා පාසල් පවත්වන බව ඔහු කියා සිටියේය. තෛපොංගල් උත්සවය නිමිත්තෙන් දෙමළ පාසල් සඳහා එළඹෙන සිකුරාදා දිනය නිවාඩු දිනයක් බවට ප්‍රකාශ කිරීමේ බලය පළාත් අධ්‍යාපන අමාත්‍යාංශ වෙත ලබාදී ඇති බව අධ්‍යාපන අමාත්‍යාංශය සඳහන් කළේය. මේ අතර 2017 වසර සඳහා පළමු ශ්‍රේණියට පාසල් සිසුන් ඇතුළත් කරගැනීම අද දිවයින පුරා පාසල්වල සිදුකෙරුණි.එහි ජාතික උත්සවය අධ්‍යාපන අමාත්‍ය අකිල විරාජ්කාරියවසම් මහතාගේ ප්‍රධානත්වයෙන් කිරිබත්ගොඩ විහාරමහාදේවී බාලිකා විද්‍යාලයේ දී පැවති අතර එම අවස්ථාවට අධ්‍යාපන රාජ්‍ය අමාත්‍ය වී.රාධක්‍රිෂ්ණන් මහතා සහ අමාත්‍ය සරත් ෆොන්සේකා මහතා ඇතුළු පිරිසක් සහභාගී වී සිටියේය.", "URL": "https://sinhala.adaderana.lk/news.php?nid=67966", "Category": null, "Parent URL": null}