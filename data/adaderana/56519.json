{"Source": "Adaderana", "Timestamp": "January 21, 2016 10:18 am", "Headline": "සැකකරුවන් දෙදෙනෙකු කොටු", "News Content": "මත්ද්‍රව්‍ය ප්‍රවාහනය කරමින් සිටි පුද්ගලයෙකු අලවතුගොඩ, බලකඩුව ප්‍රදේශයේදී අත්අඩංගුවට ගෙන තිබේ.සැකකරු, කුලී පදනම මත ලබාගත් ත්‍රීරෝද රථයකින් ගංජා මිශ්‍රිත මත්ද්‍රව්‍ය කිලෝ ග්‍රෑම් 29ක් ප්‍රවාහනය කරමින් සිට ඇති බව පොලීසිය පවසයි.අත්අඩංගුවට ගත් සැකකරු මාතලේ ප්‍රදේශයේ පදිංචිකරුවෙකු වන අතර ඔහු මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.මේ අතර ගංජා ලඟ තබාගෙන සිටි පුද්ගලයෙකු උහන, නාමල්ඔය ප්‍රදේශයේදී අත්අඩංගුවට ගෙන තිබේ.සැකකරු සතුව තිබී ගංජා කිලෝ ග්‍රෑම් 02යි මිලි ග්‍රෑම් 403ක් සොයාගත් බව පොලීසිය පවසයි.සැකකරු එම ප්‍රදේශයේම පදිංචිකරුවෙකු වන අතර ඔහු අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=56519", "Category": null, "Parent URL": null}