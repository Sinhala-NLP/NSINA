{"Source": "Adaderana", "Timestamp": "July 19, 2010 08:18 am", "Headline": "කතරගම දේවාල පෙරහැරේ 8 වන දිනය අදයි", "News Content": "රුහුණු කතරගම මහ දේවාලයේ වාර්ෂික ඇසළ මංගල්‍යයේ 8 වැනි දිනයේ පෙරහැර අද වීදි සංචාරය කරයි. ඊයේ පැවති පෙරහැර මංගල්‍යයට දෙවියන්ට ආවේණික වු නැටුම් අංග රැසක් එක්වී තිබීම වි‍ශේෂත්වයකි. පෙරහැර මංගල්‍යය නැරඹීම සඳහා විශාල ජනකායක් කතරගම පුදබිමට පැමිණි බව අද දෙරණ වාර්තාකරු සඳහන් කළේය. පසුගිය 12 වැනිදා ආරම්භ වු කතරගම මහ දේවාලයේ වාර්ෂික මංගල්‍යය ලබන 25 වැනි දින දක්වා පැවැත්වෙන අතර 26 වැනි දින උදෑසන මැණික් ග‍ඟේ දිය කැපීමේ මංගල්‍යයෙන් එය නිමාවට පත්වීමට නියමිතය.", "URL": "https://sinhala.adaderana.lk/news.php?nid=9689", "Category": null, "Parent URL": null}