{"Source": "Adaderana", "Timestamp": "February 14, 2015 12:48 pm", "Headline": "  හමුදා නිලධාරීන් 10 ක් යළිත් සේවයේ පිහිටුවයි ", "News Content": "2010 ජනාධිපතිවරණයෙන් පසුව අනිවාර්යය නිවාඩු යැවු හමුදා නිලධාරීන් 10 දෙනකු යළිත් වරක් සේවයේ පිහිටුවා තිබේ.වැඩ බලන යුධ හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා සඳහන් කළේ ජනාධිපති මෛත්‍රීපාල සිරිසේන මහතා උපදෙස් මත අදාළ නිලධාරීන් යළි සේවයෙහි පිහිටුවීමට යුධ හමුදාපතිවරයා පියවර ගෙන ඇති බවයි.ඒ අනුව මේජර් ජනරාල්වරයකු, බ්‍රිගේඩියර්වරු 5දෙනෙකු කර්නල්වරයකු, ලුතිනල් කර්නල්වරයකු සහ කපිතාන්වරු දෙදෙනකු මෙලෙස යළි සේවයේ පිහිටුවා ඇති බව බ්‍රිගේඩියර් ජයනාත් ජයවීර මහතා ප්‍රකාශ කළේය.අදාළ නිලධාරීන්ට ලබන සදුදා දින යුධ හමුදාපතිවරයා මුණ ගැසෙන ලෙස ද දැනුම් දී තිබේ.", "URL": "https://sinhala.adaderana.lk/news.php?nid=49348", "Category": null, "Parent URL": null}