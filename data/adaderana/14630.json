{"Source": "Adaderana", "Timestamp": "March 5, 2011 12:50 pm", "Headline": "ආගමට පටහැනිව ලබන ආදායම කෙටි කලකින් බිඳ වැටෙනවා", "News Content": "ජාතීන් අතර සමගිය ගොඩනැගීම මගින් ලංකාව ලෝක‍යේ ප්‍රබල රටක් බවට පත් කළ හැකි බව අගමැති දි.මු. ජයරත්න මහතා පවසයි. සියලුම ආගම් මගින් ජීවිතය යහපත් අයුරින් හැඩ ගස්වා ගත යුතු ආකාරය පිළිබඳ පෙන්වාදී ඇති බව ඔහු සඳහන් කරයි. ඇතැම් පුද්ගලයින් ආගමට පටහැනි ආකාරයෙන් මුදල් උපයමින් සිටින බව හෙතෙම පෙන්වාදෙයි. එසේ ලබාගත් ආදායම කෙටි කාලයකින් බිඳ වැටෙන බව අග්‍රාමාත්‍යවරයා පවසයි. ශ්‍රී ලංකාව තුළ බහු ආගමික හා බහු වාර්ගික ජනතාව සහයෝගීතාවයෙන් ජීවත් වීම ලෝකයටම ආදර්ශයක් බව දි.මු.ජයරත්න මහතා අවධාරණය කරයි. කිරින්ද ප්‍රදේශයේ අද පැවති ආගමික උත්සවයකට සහභාගී වෙමින් අග්‍රාමාත්‍යවරයා මේ අදහස් පළ කළේය.", "URL": "https://sinhala.adaderana.lk/news.php?nid=14630", "Category": null, "Parent URL": null}