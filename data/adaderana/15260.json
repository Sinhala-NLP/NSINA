{"Source": "Adaderana", "Timestamp": "April 4, 2011 09:05 am", "Headline": "ශ්‍රී ලංකා කණ්ඩායමට ජනපති සතුට පළකරයි", "News Content": "ලෝක කුසලාන ක්‍රිකට් තරගාවලියේ අනුශූරතාව දිනාගත් ශ්‍රී ලංකා ක්‍රිකට් කණ්ඩායම අද(04) පස්වරුවේ ජනාධිපති මහින්ද රාජපක්ෂ මහතා හමුවීමට නියමිතව තිබේ. ජනාධිපතිවරයාගේ ඇරයුමකට අනුව අරලියගහ මන්දිරයේ දී මෙම හමුව පැවැත්වෙනු ඇති බව ජනාධිපති මාධ්‍ය අංශය සඳහන් කරනු ලැබීය. ශ්‍රී ලංකා ක්‍රිකට් කණ්ඩායමට සුබපැතීම මෙම හමුවේ අරමුණ වී ඇත. ශ්‍රී ලංකා ක්‍රිකට් කණ්ඩායමේ සියලු ක්‍රිඩකයින් ඊයේ(03) දිවයිනට පැමිණියේය. ඉන්දියාව හා ශ්‍රී ලංකාව අතර පසුගිය 02 වන දින මුම්බායිහි පැවති ලෝක කුසලාන අවසන් තරගයේදී ශ්‍රී ලංකාව පරදා කඩුලු 06 ක ජයක් ලබමින් ඉන්දීය කණ්ඩායම 2011 ලෝක කුසලානය දිනාගනු ලැබීය.", "URL": "https://sinhala.adaderana.lk/news.php?nid=15260", "Category": null, "Parent URL": null}