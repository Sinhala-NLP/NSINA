{"Source": "Adaderana", "Timestamp": "June 13, 2016 05:30 pm", "Headline": " ගම්මන්පිල CIDයට", "News Content": "පිවිතුරු හෙළ උරුමය පක්ෂයේ නායක පාර්ලිමේන්තු මන්ත්‍රී උදය ගම්මන්පිල මහතා අපරාධ පරීක්ෂණ දෙපාර්තමේන්තුව වෙත ප්‍රකාශයක් ලබා දී තිබේ.එම දෙපාර්තමේන්තුව මගින් සිදුකරන විමර්ශනයකට අදාළව ප්‍රකාශයක් ලබාදීම සඳහා අද(13) උදෑසන මන්ත්‍රීවරයා එහි ගොස් ඇති බව වාර්තා වෙයි.ව්‍යාජ ඇටර්නි බලපත්‍රයක් මගින් ඔස්ට්‍රේලියානු සමාගමකට අයත් කොටස් විකිණීම සම්බන්ධයෙන් සිදුකෙරෙන විමර්ශනයකට අදාළව මන්ත්‍රීවරයාගෙන් ප්‍රකාශය ලබාගෙන තිබේ. පැය 06ක පමණ කාලයක් උදය ගම්මන්පිල මහතාගෙන් ප්‍රකාශ සටහන් කරගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=61058", "Category": null, "Parent URL": null}