{"Source": "Adaderana", "Timestamp": "July 28, 2017 05:50 pm", "Headline": "සම්බෝධි විහාරයේ අලියා තාවකාලිකව මුදා හරින්න නියෝග", "News Content": "කොළඹ 07 සම්බෝධි විහාරස්ථානයේ විහාරාධිපති දරණාගම කුසලධම්ම හිමි නමින් ලියාපදිංචි කර ඇති අලියා තාවකාලිකව මුදාහරින ලෙස කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා නියෝග කර තිබේ. ඓතිහාසික මහනුවර ශ්‍රී දළදා මාලිගාවේ සහ සතර මහ දේවාලයන්හි පෙරහැර කටයුතුවලට යොදා ගැනිම සඳහා එම අලියා තාවකාලිකව මුදාහරින ලෙසයි මහේස්ත්‍රාවරයා නියෝග කර ඇත. දරණාගම කුසලධම්ම හිමි විසින් අධිකරණයට මෝසමක් ඉදිරිපත් කරමින් සිදු කළ ඉල්ලීමක් සලකා බැලීමෙන් අනතුරුව කොළඹ ප්‍රධාන මහේස්ත්රාදත් ලාල් රණසිංහ බණ්ඩාර මහතා රුපියල් මිලියන 10ක ඇප බැදුම්කරයකට යටත්ව එම අලියා මුදාහරින ලෙස නියෝග කර තිබේ. ලබන අගෝස්තු මස 15 වනදා අලියා නැවත වනජිවි අධ්යටක්ෂ ජනරාල්වරයා වෙත බාරදෙන ලෙස ද මහේස්ත්‍රාත්වරයා කොන්දේසියක් පැනවූ බව අද දෙරණ අධිකරණ වාර්තාකරු සඳහන් කළේය. අධිකරණ නියෝග මත වනජිවි දෙපාර්තමේන්තුව බාරයට ගෙන සිටි අලි ඇතුන් 15 දෙනෙකු මහනුවර ශ්‍රී දළදා මාලිගාවේ පෙරහැර සඳහා පමණක් මුදාහැරිමට කොළඹ මහේස්ත්‍රාත් අධිකරණය මීට පෙර ද නියෝග කළේය.", "URL": "https://sinhala.adaderana.lk/news.php?nid=75724", "Category": null, "Parent URL": null}