{"Source": "Adaderana", "Timestamp": "May 1, 2018 08:35 am", "Headline": "හෙරොයින් එක්ක 5ක් කොටු වෙයි", "News Content": "හෙරොයින් මත් කුඩු ළඟ තබා ගෙන සිටි සැකකරුවන් 05 දෙනෙකුව හලාවත කොට්ඨාස විෂ මත් ද්‍රව්‍ය නාශක කාර්යංශයේ නිලධාරීන් විසින් අත්අඩංගුවට ගෙන ඇත. එක් දිනක් පුරා කරන ලද වැටලීම් වලදී මෙම අත්අඩංගුවට ගැනීම් සිදු කර තිබේ. හලාවත පොලිස් වසමේ කරවිටාගාරය - දඹකැලේ ප්‍රදේශයේදී හෙරොයින් මත් කුඩු මිලි ග්‍රෑම් 2050 ක් සමඟ එක් සැකකරුවෙකුව අත්අඩංගුවට ගෙන තිබේ. 34 හැවිරිදි සැකකරු හෙරොයින් පානය කිරීමට ඇබ්බැහිවී සිටි අයෙකු බවට හෙලිවී ඇත. මාදම්පේ පොලිස් වසමේ තඹගල්ල ප්‍රදේශයේදී තරුණයින් සිව් දෙදෙනෙකුව විෂ මත් ද්‍රව්‍ය නාශක කාර්යංශයේ නිලධාරීන් විසින් අත්අඩංගුවට ගෙන ඇත. එහිදී 23 හැවිරිදි සැකකරුවෙකු සතුව හෙරොයින් මිලි ග්‍රෑම් 85 ක්ද,25 හැවිරිදි සැකකරුවෙකු සතුව හෙරොයින් මිලි ග්‍රෑම් 70 ක්ද තිබී ඇත.23 හැවිරිදි තවත් සැකකරුවෙකු සතුව හෙරොයින් මිලි ග්‍රෑම් 80 ක් සහ 28 හැවිරිදි සැකකරුවෙකු සතුව හෙරොයින් මිලි ග්‍රෑම් 75 ක් තිබී වැටලීම කළ නිලධාරීන් විසින් තම බාරයට ගෙන තිබේ. සැකකරුවන් හලාවත අධිකරණයට ඉදිරිපත් කිරීම ​සඳහා හලාවත සහ මාදම්පේ පොලීසි වෙත බාර දී තිබේ. හලාවත කොට්ඨාස බාර පොලිස් අධිකාරී සුරන්ජිත් කුමාරපේලි මහතාගේ උපදෙස් මත කොට්ඨාස විෂ මත් ද්‍රව්‍ය නාශක ඒකකයේ ස්ථානාධිපති උප පොලිස් පරීක්ෂක කීර්තිපාල මහතා ඇතුළු නිලධාරීන් විසින් මෙම වැටලීම සිදුකර ඇත.", "URL": "https://sinhala.adaderana.lk/news.php?nid=88322", "Category": null, "Parent URL": null}