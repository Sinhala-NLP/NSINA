{"Source": "Adaderana", "Timestamp": "November 4, 2011 04:33 pm", "Headline": "වැරදි තීරණ ගත් නායකයින් තවදුරටත් නායකත්වයේ සිටින්නේ කෙසේද?", "News Content": "අවස්ථා ගණනාවකදී වැරදි තීරණ ගනු ලැබු නායකයින් තවදුරටත් ජනතා විමුක්ති පෙරමුණේ නායකත්වයේ සිටින්නේ කෙසේදැයි අමාත්‍ය විමල් වීරවංශ මහතා ප්‍රශ්න කර සිටියි. අභියෝග මධ්‍යයේ දේශපාලනයට පැමිණි ජනතා විමුක්ති පෙරමුණ මෙරටට සැලකිය යුතු වැඩ කොටසක් ඉටුකළ දේශපාලන පක්ෂයක් බව වීරවංශ මහතා සඳහන් කරයි. රට වෙනුවෙන් ජයග්‍රහණ ලබා ගැනීම සඳහා ගනු ලැබු ඓතිහාසික තීරණ වර්තමානයේ වැරදි තීරණ වශයෙන් වත්මන් පක්ෂ සාමාජිකත්වය හඳුන්වා දීම කණගාටුදායක බව විමල් වීරවංශ මහතා ප්‍රකාශ කරයි. රතු කොඩිය යටතේ මෙරටට දිනාදුන් ජයග්‍රහණ කිසිවෙකුත් අමතක නොකළ යුතු බව කොළඹ මහජන පුස්තකාල ශ්‍රවනාගාරයේ පැවති උත්සවයකදී විමල් වීරවංශ අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=19786", "Category": null, "Parent URL": null}