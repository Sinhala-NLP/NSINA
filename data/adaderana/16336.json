{"Source": "Adaderana", "Timestamp": "May 26, 2011 09:52 am", "Headline": "පොහොර සහනාධාරයේ වාසිය ගෙන ජාතික නිෂ්පාදනයට දායකවෙන්න", "News Content": "පොහොර සහනාධාරය මේ වන විට සියලු වැවිලි භෝග සඳහා ද ලබාදෙන බැවින් ‍එහි වාසිය ලබාගෙන ජාතික නිෂ්පාදන ක්‍රියාවලියට සෘජුව දායකවන ලෙස සියලු වගාකරුවන්ගෙන් රජය ඉල්ලා සිටියි. වී වගාව සඳහා පමණක් පොහොර සහනාධාරය ලබාදීමට වාර්ෂිකව රජය වැය කරන මුදල රුපියල් මිලියන 20,000 කි. මෙම සහනාධාරය තේ, රබර්, පොල් හා මහාපරිමාණ වැවිලිකරුවන්ට ද ලබාදීමට රජය තීරණය කිරීමත් සමග ඒ වෙනුවෙන් රුපියල් මිලියන 50,000 ක මුදලක් වෙන්කර තිබේ. අදාළ වාසිය ලබාගෙන කෘෂිකර්මාන්තයෙන් රට ස්වයංපෝෂිත කිරීම සඳහා වැවිලිකරුවන් උනන්දු විය යුතු බව රජය අවධාරණය කර සිටියි.", "URL": "https://sinhala.adaderana.lk/news.php?nid=16336", "Category": null, "Parent URL": null}