{"Source": "Adaderana", "Timestamp": "July 7, 2018 06:56 am", "Headline": "රටේ දියුණුවට රාජ්‍ය සේවයේ අවංකභාවය අත්‍යවශ්‍ය කරුණක්", "News Content": "රටේ දියුණුව සඳහා රාජ්‍ය සේවයේ අවංකභාවය අත්‍යවශ්‍ය කරුණක් බව අල්ලස් හෝ දූෂණ චෝදනා විමර්ශන කොමිෂන් සභාවේ අධ්‍යක්ෂ ජනරාල් සරත් ජයමාන්න මහතා පවසයි. ඔහු පෙන්වාදෙන්නේ රට ඉදිරියට ගෙනයාම සඳහා රාජ්‍ය සේවකයින් හට සැළකිය යුතු කාර්යභාරයක් සිදුකළ හැකි බවයි. කොළඹ පැවති සම්මන්ත්‍රණයක් අමතමින් සරත් ජයමාන්න මහතා මේ බව සඳහන් කළේය. එම උත්සවයේදී අදහස් දැක්වූ හිටපු විගණකාධිපති සරත් මායාදුන්නේ මහතා විගණන වාර්තාවක් රටේ ජනතාවට වැදගත් වන ආකාරය පැහැදිලි කළේය.", "URL": "https://sinhala.adaderana.lk/news.php?nid=92119", "Category": null, "Parent URL": null}