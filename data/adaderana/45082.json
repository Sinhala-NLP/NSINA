{"Source": "Adaderana", "Timestamp": "August 2, 2014 04:53 pm", "Headline": "පිල්ලේගේ කමිටුව ඉන්දියාවට විසා ඉල්ලුවේ නෑ ", "News Content": "ශ්‍රි ලංකාව සම්බන්ධයෙන් පරීක්ෂණ සිදුකරන ජාත්‍යන්තර පරීක්ෂණ කණ්ඩායම ඉන්දියාවට පැමිණ පරීක්ෂණ සිදු කිරිම සඳහා මේ වන තෙක් ඉල්ලීම් සිදුකර නොමැති බව ඉන්දිය රජය පවසයි. ඒ පිළිබඳව ඉල්ලීමක් කළහොත් ඒ සම්බන්ධයෙන් තිරණයක් ගනු ලබන බව ඉන්දිය රජය ප්‍රකාශ කළේය. ඉන්දිය විදේශ කටයුතු අමාත්‍යංශයේ ප්‍රකාශක සෙයිඩ් අක්බුදීන් පවසා ඇත්තේ ඉන්දියාව අදාළ පරීක්ෂණය පිළිබඳව පැහැදිලි ස්ථාවරයක සිටින බවයි. ඒ ශ්‍රි ලංකාව සම්බන්ධයෙන් පරීක්ෂණ සිදුකරන කණ්ඩායමට ඉන්දියාවට පැමීණීමට වීසා ප්‍රතික්ෂේප කළ බවට පළ වන මාධ්‍ය වාර්තා සම්බන්ධයෙන් මාධ්‍යවේදියෙකු නැගු ප්‍රශ්නයකට පිළිතුරු දෙමින් ඉන්දිය විදේශ කටයුතු අමාත්‍යංශ ප්‍රකාශකයා මෙම අදහස් ප්‍රකාශ කර තිබේ. කෙසේ වෙතත් මෙහිදි අක්බුදීන් පවසා ඇත්තේ ඉන්දිය මාධ්‍ය හෝ එක්සත් ජාතින්ගේ සංවිධානය අදාළ වාර්තා නිකුත් කර නොමැති බවයි. වෙනත් මාධ්‍ය වාර්තා සඳහා ප්‍රතිචාර දැක්විමට තමන්ට හැකියාවක් නොමැති බව ද විදේශ අමාත්‍යංශ ප්‍රකාශකයා මෙහිදි පවසා තිබේ. එක්සත් ජාතින්ගේ සංවිධානය විසින් ශ්‍රි ලංකාව සම්බන්ධයෙන් ගෙන ආ යෝජනාවට ඉන්දියාව විරුද්ධත්වය ප්‍රකාශ කළ බව පෙන්වා දෙන සෙයිඩ් අක්බුදීන් එම තිරණයේ වෙනසක් නොමැති බව ද වැඩිදුරටත් පවසා තිබේ.", "URL": "https://sinhala.adaderana.lk/news.php?nid=45082", "Category": null, "Parent URL": null}