{"Source": "Adaderana", "Timestamp": "March 20, 2018 06:05 pm", "Headline": "භාවනා කරලා පොලිසිය දුවන්න බෑ-මෙහෙම වෙඩි තියද්දි පොලීසියක් ඕනෙ නෑ", "News Content": "මහනුවර, තෙල්දෙණිය ප්‍රදේශයේ ඇති වු කලහකාරි සිදුවීම සම්බන්ධයෙන් පොලීසිය කඩිනමින් වාර්තාවක් ලබා දිය යුතු බව පාර්ලිමේන්තු මන්ත්‍රී රවී කරුණානායක මහතා පැවසීය. මැද කොළඹ පැවති උත්සවයකට සහභාගී වීමෙන් අනතුරුව මාධ්‍ය වෙත අදහස් දක්වමින් ඔහු මෙම අදහස් පළ කළේය. යහපාලනයේ දුර්වලතාවයක් හේතුවෙන් සමහර දේ අතපසු වන බවත් පසුගිය රජය කාලයේ මෙන් සුදුවෑන් සංස්කෘතිය අද පැවතුණේ නම් කිසිදු ගැටළුවක් නොමැති බව ද මන්ත්‍රීවරයා මෙහිදී මාධ්‍ය වෙත කියා සිටියේය. කෙසේ වෙතත් පොලීසියේ සියයට 99 ක් ඉතා හොඳ සේවයක් ඉටු කරන බවත් ඉහළ නිලතල දරණ අය පහළ සිටින නිලධාරින්ට නිසි පරිදි නියෝග ලබා නොදෙන බවත් මන්ත්‍රීවරයා මෙහිදී සඳහන් කළේය. භාවනා කිරීම තුළින් පොලිස් දෙපාර්තමේන්තුව නඩත්තු කළ නොහැකි බවත්, එය ක්‍රියාව තුළින් පෙන්විය යුතු බව ද තැන් තැන්වල වෙඩි තැබීම් සිදු වන විට පොලීසිය අවශ්‍ය නොවන බව ද රවී කරුණානායක මහතා කියා සිටියේය.", "URL": "https://sinhala.adaderana.lk/news.php?nid=86016", "Category": null, "Parent URL": null}