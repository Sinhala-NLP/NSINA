{"Source": "Adaderana", "Timestamp": "August 20, 2018 10:37 am", "Headline": "රජයේ දැනුවත්කමින් බුදු දහමට අපහාස වීම කණගාටුවක්", "News Content": "රජයේ වගකීව යුතු පුද්ගලයන්ගේ දැනුවත් කමින් බුදු දහමට අපහාස වන ආකාරයේ වැඩසටහන් නිර්මාණය වන්නේනම් එය කණගාටුවට කරුණක් බව හිටපු ජනාධිපති මහින්ද රාජපක්ෂ මහතා පවසයි. ඊයේ (19) පස්වරුවේ ගම්පහ පැවති ආගමික උත්සවයකට සහභාගී වෙමින් හිටපු ජනාධිපතිවරයා මේ බව සඳහන් කළේය. රජය මැදිහත් වී මෙවැනි ක්‍රියා තහනම් කල යුතු බවත් එය රජයේ වගකීම බවත් ඒ මහතා පැවසීය. තමා රට පාලනය කළ සමයේ නම් එවැනි ක්‍රිය සම්බන්ධයෙන් වගකීම ගන්නා බවත් වර්තමානයේ එවැනි වඟකිව යුත්තේක් සිටිද යන්න පිළිබඳ නොදන්නා බවත් හිටපු ජනාධිපති මහින්ද රාජපක්ෂ මහතා පවසයි.", "URL": "https://sinhala.adaderana.lk/news.php?nid=94705", "Category": null, "Parent URL": null}