{"Source": "Adaderana", "Timestamp": "November 10, 2013 07:17 pm", "Headline": "පොදුරද ජනතා සංසදයත් ඇරඹේ", "News Content": "පොදුරාජ්‍ය මණ්ඩලයීය ජනතා සංසද සමුළුව අද පස්වරුවේ ගාල්ල කොටුපවුර අභියසදී ජනාධිපති මහින්ද රාජපක්ෂ මහතාගේ ප්‍රධානත්වයෙන් ආරම්භ කර තිබේ. එම සමුළුව හික්කඩුව ඡායාචාන්ස් හෝටලයේ දී පැවැත්වෙන අතර එයට ලබන 14 වන දින දක්වා නියෝජිතයින් රැස්වේ. ජනතා සංසදය සඳහා රටවල් 43ක නියෝජිතයින් 230 දෙනෙකු පමණ සහභාගි වන බව සඳහන්ය. අද පෙරවරුවේ පොදුරද තරුණ සමුළුව ආරම්භ කෙරුණු අතර එය ද ලබන 14 වැනිදා දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=38741", "Category": null, "Parent URL": null}