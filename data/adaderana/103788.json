{"Source": "Adaderana", "Timestamp": "February 6, 2019 01:03 pm", "Headline": "මධුෂ්ව ලංකාවට ගෙන්න ගන්න කිසිදු ගිවිසුමක් අවශ්‍ය නෑ", "News Content": "මෙරට අපරාධකරුවෙකු විදෙස් රටකදී අත්අඩංගුවට ගැනීමෙන් අනතුරුව ඔහු මෙරටට ගෙන්වාගැනීමේ ක්‍රමවේදයන් පිළිබඳ ශ්‍රී ලංකා විවෘත විශ්වවිද්‍යාලයේ නීති අධ්‍යන අංශ ප්‍රධානී ජ්‍යෙෂ්ඨ කථිකාචාර්ය නීතිඥ රාජා ගුණරත්න මහතාගෙන් අද දෙරණ විමසීමක් කළේය. එහිදි ඒ මහතා පැවසුවේ අපරාධකරුවන් ගෙන්වා ගැනීම සඳහා පනවා ඇති නව නිති රීති අනුව දෙරට අතර කිසිදු ගිවිසුමක් අවශ්‍ය නොවන බවයි. යම් කිසි විදේශීකයෙක් මෙරටට පැමිණ අපරාධයක් සිදුකර කළේ නම් එම අපරාධකරු ඔහුගේ රටට යැවිමට කටයුතු කළ යුතු අතර ලංකාවේ පුද්ගලයෙන් වෙනත් රටකදි එවැන්නක් සිදු කර ඇත්නම් අනිවාර්යයෙන් එම සැකකරුන් මෙරටට එවිය යුතු බවත් විවෘත විශ්වවිද්‍යාලයේ නීති අධ්‍යන අංශ ප්‍රධානී ජ්‍යෙෂ්ඨ කථිකාචාර්ය නීතිඥ රාජා ගුණරත්න මහතා පැහැදිලි කළේය. වැඩිදුර අදහස් දැක්වු ඒ මහතා පැවසුවේ ඊයේ (05) දිනයේදි ඩුබාහීදි අත්අඩංගුවට ගත් ප්‍රධාන පෙළේ අපරාධකරුවෙකු වු මාකඳුරේ මධූෂ් නැමැත්තා ඇතුළු අපරාධකරුවන් 25 දෙනා මෙරටට ගෙන එමට කිසිඳු නීතිමය බදාවක් නොමැති බවයි. එම අපරාධකරුවන් පිරිස මෙරටට රැගෙන එමෙන් අනතුරුව මෙරට නීති අනුව අපරාධ නඩු කටයුතු සිදු කළ හැකි බවද ජ්‍යෙෂ්ඨ කථිකාචාර්ය නීතිඥ රාජා ගුණරත්න මහතා අද දෙරණට පැවසී.", "URL": "https://sinhala.adaderana.lk/news.php?nid=103788", "Category": null, "Parent URL": null}