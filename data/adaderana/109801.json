{"Source": "Adaderana", "Timestamp": "May 12, 2019 02:59 pm", "Headline": "දෙරණ 60+ season 2 අවසන් මහා තරගය අද", "News Content": "මෙරට ජ්‍යෙෂ්ඨ පුරවැසියන් වෙනුවෙන් පිදෙන ඩයලොග් ප්‍රශංසා දෙරණ සික්ස්ටි ප්ලස් සීසන් ටූ අවසන් මහා තරගය බත්තරමුල්ල අපේගම පරිශ්‍රයේදී අද (12) පැවැත්වීමට නියමිතය. ඒ අනුව අද රාත්‍රී 7.30 සිට ටීවී දෙරණ ඔස්සේ එම ප්‍රාසාංගික අත්දැකීම නැරඹීමට ප්‍රේක්ෂකයින්ට අවස්ථාව උදා වෙයි. වයස අවුරුදු 60ට වැඩි ජ්‍යෙෂ්ඨ පුරවැසියන්ගේ ගායන කෞශල්‍යයට ඉඩ ප්‍රස්ථාව ලබාදෙමින් මෙරට මාධ්‍ය ආයතනයක් සංවිධාන කළ පළමු රියැලිටි අත්දැකීමේ දෙවන අදියරේ අවසන් වටය අද බත්තරමුල්ල අපේ ගම පරිශ්‍රයේදී පැවැත්වීමට නියමිතයි. 12,000 කට වැඩි තරගකරුවන් පිරිසක් අතුරින් ජයතිලක විතානාරච්චි, ක්ලැරිස් ලින්ඩ්සේ, රෙක්සි මැක්සිමස් යන තරගකරුවන් අවසන් මහා වේදිකාවේ අද රාත්‍රියේ තරගවැදීමට නියමිතය. ඒ අනුව අද රාත්‍රී 7.30 සිට ටීවී දෙරණ ඔස්සේ එම ප්‍රාසාංගික අත්දැකීම නැරඹීමට ප්‍රේක්ෂකයින්ට අවස්ථාව උදා වේ.", "URL": "https://sinhala.adaderana.lk/news.php?nid=109801", "Category": null, "Parent URL": null}