{"Source": "Adaderana", "Timestamp": "August 8, 2013 07:21 am", "Headline": "ධීවරයින් මුදාගන්න ඉන්දියාව මැදිහත්වෙයි", "News Content": "මෙරට මුහුදු සීමාවේදී අත්අඩංගුවට ගත් ඉන්දීය ධීවරයින් නිදහස් කර ගැනීම සඳහා විශේෂ සාකච්ඡාවක් ඉන්දියාවේ ශ්‍රී ලංකා මහ කොමසාරිස් ප්‍රසාද් කාරියවසම් මහතා සමඟ ඉන්දීය රජයේ නියෝජිතයින් විසින් පවත්වා තිබේ. අදාළ සාකච්ඡාව ඊයේ ඉන්දීය විදේශ කටයුතු අමාත්‍යංශය සමඟ පැවති බව ඉන්දීය මාධ්‍යය වාර්තා කරයි. පසුගිය මාස 2 ක කාලය තුළ ඉන්දීය ධීවරයින් 114 දෙනෙකු යාත්‍රා 21 ක් සමඟ ශ්‍රී ලංකා නාවික හමුදාව විසින් අත්අඩංගුවට ගෙන තිබේ. ඔවුන් නිදහස් කර ගැනීමට අවශ්‍ය කටයුතු සකස් කර දෙන ලෙස ඉන්දීය විදේශ කටයුතු අමාත්‍යංශ ශ්‍රී ලංකා මහ කොමසාරිස් ප්‍රසාද් කාරියවසම් මහතාගෙන් ඉල්ලීමක් කර ඇති බව වාර්තා වේ. ඒ අනුව ශ්‍රී ලංකා බලධාරීන් සමඟ සාකච්ඡා කොට ඉන්දීය ධීවරයින් නිදහස් කර දීම සඳහා පියවර ගන්නා බව මහකොමසාරිස්වරයා එකඟතාව පළ කර තිබේ.", "URL": "https://sinhala.adaderana.lk/news.php?nid=36465", "Category": null, "Parent URL": null}