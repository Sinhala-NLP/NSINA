{"Source": "Adaderana", "Timestamp": "July 12, 2012 09:09 am", "Headline": "උතුරේ මැතිවරණය ගැන කරුණානිධිට සැකයක්", "News Content": "උතුරු පළාත් මැතිවරණය ලබන වසරේ පවත්වන බවට ජනාධිපති මහින්ද රාජපක්ෂ මහතා විසින් කර ඇති ප්‍රකාශය තුළ සැඟවුනු අර්ථයක් ඇති බව තමිල්නාඩු ඩී.එම්.කේ පක්ෂයේ නායක එම්. කරුණානිධි මහතා පවසයි. චෙන්නායිහීදී මාධ්‍යවේදීන් පිරිසක් අමතමින් කරුණානිධි මහතා මෙම අදහස් පල කර ඇති බව ඉන්දීය මාධ්‍ය වාර්තා කරයි. උතුරු පළාත් මැතිවරණය ලබන වසරේ සැප්තැම්බර් මාසයේ පවත්වන බවට ජනාධිපති මහින්ද රාජපක්ෂ මහතා පසුගියදා ඉන්දියාවේ \"ද හින්දු \" පුවත්පතට ප්‍රකාශ කර තිබුණි. උතුරේ මැතිවරණය කල් දැමීම තුළින් එම ප්‍රදේශයේ ජනතාවගේ අයිතිවාසිකම් උල්ලංඝණය වන බව එම ප්‍රකාශය සම්බන්ධයෙන් අදහස් දක්වමින් කරුණානිධි මහතා මේ බව පවසා තිබේ.", "URL": "https://sinhala.adaderana.lk/news.php?nid=25712", "Category": null, "Parent URL": null}