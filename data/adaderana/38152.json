{"Source": "Adaderana", "Timestamp": "October 15, 2013 10:20 am", "Headline": "රිය අනතුරකින් පදිකයෙක් මරුට ", "News Content": "මහනුවර ප්‍රදේශයේ සිදුවු රිය අනතුරකින් පදිකයෙකු මියගොස් තිබේ. පොලීසිය පැවසුවේ මාර්ගය හරහා ගමන් කළ පදිකයෙකු බස් රථයක ගැටීමෙන් අනතුර සිදුව ඇති බවයි. අනතුරෙන් තුවාල ලැබු පුද්ගලයා මහනුවර රෝහලට ඇතුළත් කිරීමෙන් අනතුරුව මියගොස් ඇති බව වාර්තා වෙයි. මියගොස් ඇත්තේ 69 හැවිරිදි කටුගස්තොට ප්‍රදේශයේ පදිංචිව සිටි අයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද(15) මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38152", "Category": null, "Parent URL": null}