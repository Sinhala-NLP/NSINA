{"Source": "Adaderana", "Timestamp": "October 17, 2013 02:05 pm", "Headline": "පාසල් සිසුවියක් දුම්රියට පැන සියදිවි හානිකරගනියි ", "News Content": "බණ්ඩාරවෙල දී පාසල් සිසුවියක් දුම්රියට පැන සියදිවි හානි කරගෙන ඇති බව පොලීසිය පවසයි. බණ්ඩාරවෙල දුම්රිය ස්ථානය ආසන්නයේදී සිසුවිය දුම්රියට පැන ඇති බව වාර්තා වෙයි. අද(17) උදෑසන බදුල්ල සිට කොළඹ දක්වා ධාවනය වූ විශේෂ දුම්රියකට පැන මෙසේ මියගොස් ඇත්තේ අවුරුදු 18 ක වැලිමඩ මධ්‍ය මහා විද්‍යාලයේ සිසුවියකි. මෘත ශරීරය බණ්ඩාරවෙල රෝහලේ මෘත ශරීරාගාරයේ තැන්පත් කර ඇති අතර බණ්ඩාරවෙල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38198", "Category": null, "Parent URL": null}