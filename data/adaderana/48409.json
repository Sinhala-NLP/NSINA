{"Source": "Adaderana", "Timestamp": "January 2, 2015 08:23 am", "Headline": "මැතිවරණ වැඩපිළිවෙළට පොලීසියෙන් 71,000ක්", "News Content": "ලබන 6 වැනිදා සිට මැතිවරණය නිමවී සතියක් ගත වනතෙක් මැතිවරණ නීති සම්බන්ධයෙන් ක්‍රියාකිරීම සඳහා පොලිස් නිලධාරීන් 71,000ක් යොදවන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. එක් ඡන්ද මධ්‍යස්ථානයකට ආයුධ සන්නද්ධ පොලිස් නිලධාරීන් තිදෙනෙකු බැගින් ද ගණන් කිරීමේ මධ්‍යස්ථාන ඇතුළත සහ පිටත පොලීසිය සහ පොලිස් විශේෂ කාර්යය බලකාය ද යොදවන බව අජිත් රෝහණ මහතා සඳහන් කළේය. විශේෂ මාර්ග බාධක සහ කැරලි මර්දන කණ්ඩායම් ඇතුළුව රාජකාරී සඳහා පොලිස් නිලධාරින් 66,100 දෙනෙකු සහ විශේෂ කාර්යය බලකා සෙබළුන් 5000ක් සේවයේ යොදවන බව ඊයේ පැවති මාධ්‍ය හමුවකදී පොලිස් මාධ්‍ය ප්‍රකාශකවරයා පැවසීය.", "URL": "https://sinhala.adaderana.lk/news.php?nid=48409", "Category": null, "Parent URL": null}