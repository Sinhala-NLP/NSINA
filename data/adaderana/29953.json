{"Source": "Adaderana", "Timestamp": "December 14, 2012 02:04 pm", "Headline": "පුරාවස්තු සෙවු 6ක් දැලේ", "News Content": "පුරාවස්තු ලබා ගැනීමේ අරමුණින් කැනීම් කරමින් සිටි පුද්ගලයින් 6 දෙනෙකු කොටවෙහෙර ප්‍රදේශයේ දී අත්අඩංගුවට ගෙන තිබේ. කොටවෙහෙර රස්නායකපුර ප්‍රදේශයේ ඉඩමක කැනීම් කටයුතු කරමින් සිටියදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබි කැනීම් කටයුතු සඳහා උපයෝගී කරගත් උපකරණ කිහිපයක් සොයාගෙන තිබේ. සැකකරුවන් නිකවැරටිය මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29953", "Category": null, "Parent URL": null}