{"Source": "Adaderana", "Timestamp": "July 25, 2016 08:59 am", "Headline": "කළු ගඟ මහ වේල්ලේ නිධන් තැන්පත් කිරීම අද", "News Content": "මොරගහකන්ද කළු ගඟ සංවර්ධන ව්‍යාපෘතියේ කළු ගඟ වේල්ලේ නිධන් වස්තු තැන්පත් කිරීම අද සිදු කෙරුණි.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(25) පෙරවරුවේ යෙදුණු සුභ මොහොතින් නිධන් වස්තු තැන්පත් කර තිබේ.අග්‍රාමාත්‍ය රනිල් වික්‍රමසිංහ මහතා ඇතුළු මැති ඇමතිවරුන් විශාල පිරිසක් සහභාගී වූ මෙම අවස්ථාවේදී මහා සංඝරත්නය වෙත දානමය පිංකමක් ද සංවිධාන කර තිබුණි.මොරගහකන්ද කළු ගඟ සංවර්ධන ව්‍යාපෘතිය සඳහා රුපියල් කෝටි 15,000ක මුදලක් ඇස්තමේන්තු කර තිබේ.උතුරු මැද, වයඹ සහ නැගෙනහිර පළාත්වල ඉඩම් ලක්ෂ 03ක් අස්වැද්දීම මෙම ව්‍යාපෘතියේ අරමුණ වන අතර අදාළ පළාත්වල සියලූම පානීය ජල අවශ්‍යතා ද මෙමගින් සැපයීමට නියමිතය.පරාක්‍රම සමුද්‍රය මෙන් 06 ගුණයක විශාලත්වයකින් යුතු ජලාශ දෙකක් ඉදිකෙරෙන මෙම ව්‍යාපෘතිය මගින් මෙගා වොට් 25ක විදුලි ජනනයක් ද සිදු කිරීමට සැළසුම් කර තිබේ.මොරගහකන්ද ජලාශයේ කළු ගඟ සංවර්ධන ව්‍යාපෘතියට ජලය පිරවීම තවත් මාස 04ක් තුළ ආරම්භ කිරීමට නියමිතය.", "URL": "https://sinhala.adaderana.lk/news.php?nid=62406", "Category": null, "Parent URL": null}