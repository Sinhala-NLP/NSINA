{"Source": "Adaderana", "Timestamp": "August 17, 2013 01:03 pm", "Headline": "පුද්ගලයෙකුට තැලුවැයි අරණායක ප්‍රා.සභාපති අල්ලයි", "News Content": "පුද්ගලයෙකුට පහරදීමේ සිද්ධියක් සම්බන්ධයෙන් අරණායක ප්‍රාදේශීය සභාවේ සභාපති දිනේෂ් ගුණරත්න මහතා අත්අඩංගුවට ගෙන තිබේ. ඒ පිළිබඳ ලැබුණු පැමිණිල්ලකට අනුව සභාපතිවරයා අත්අඩංගුවට ගත් බව වැඩබලන පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. පෙරේදා දිනයේ අදාළ පහරදීම සිදුව ඇති අතර පහරකෑමෙන් තුවාල ලැබූ පුද්ගලයා මේ වන විට කෑගල්ල රෝහලේ ප්‍රතිකාර ලබන බව සඳහන්ය. සිද්ධිය සම්බන්ධයෙන් අරණායක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36700", "Category": null, "Parent URL": null}