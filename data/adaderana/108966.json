{"Source": "Adaderana", "Timestamp": "April 30, 2019 03:56 pm", "Headline": "2018 A/Lවිභාගයේ නැවත සමීක්ෂණ ප්‍රතිඵල නිකුත් කරයි", "News Content": "2018 අධ්‍යයන පොදු සහතික පත්‍ර උසස් පෙළ විභාගයේ නැවත සමීක්ෂණ ප්‍රතිඵල නිකුත් කර තිබේ. විභාග කොමසාරිස් ජනරාල් සනත් පූජිත මහතා පැවසුවේ නැවත සමීක්ෂණය සඳහා අයදුම් කළ විභාග අපේක්ෂකයින්ට විභාග දෙපාර්තමේන්තුවේ www.doenets.lk වෙබ් අඩවියට පිවිස සිය විභාග අංකය ඇතුළත් කර ප්‍රතිඵල ලබාගත හැකි බවයි. 2018 උසස් පෙළ විභාගයට පෙනී සිටි අයදුම්කරුවන් 68,009 දෙනෙකු නැවත සමීක්ෂණය සඳහා අයදුම්කර තිබූ බව සඳහන්. ප්‍රතිඵල සම්බන්ධයෙන් කිසියම් විමසීමක් ඇත්නම් නම් විභාග දෙපාර්තමේන්තුවේ 1911 ක්ෂණික දුරකතන අංකයෙන් හෝ 0112 784 208 යන දුරකතන අංක අමතා තොරතුරු ලබාගත හැකි බව ද විභාග කොමසාරිස් ජනරාල්වරයා සඳහන් කළේය.", "URL": "https://sinhala.adaderana.lk/news.php?nid=108966", "Category": null, "Parent URL": null}