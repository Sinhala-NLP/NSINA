{"Source": "Adaderana", "Timestamp": "January 14, 2010 11:13 am", "Headline": "මානව හිමිකම් කොමිසමෙන් ශ්‍රීලංකාවට රතු එළියක්...!", "News Content": "එක් පුද්ගලයකු මරණයට පත්කරමින් තංගල්ලේදී සිදුවූ ප්‍රහාරය, ජනාධිපතිවරණය ඉතාමත් අයහපත් තත්වයට හැරෙමින් පවතින බවට කෙරෙන සංඥාවක් බව ආසියානු මානව හිමිකම් කොමිසම ප්‍රකාශ කරයි. විරැද්ධ පාක්ෂික අපේක්ෂිකයකයෙකුගේ ආධාරකරුවන් රැගත් බස් රථයක් ඉලක්ක කර ගනිමින් සිදූවූ මෙම ප්‍රහාරය පූර්ව මැතිවරණ සමය සංවිධානාත්මක ප්‍රචණ්ඩත්වයක් කරා රැගෙන යන බව ෙපන්වා ෙදන්නක් බව අාසියානු මානව හිමිකම් ෙකාම්සම නිකුත් කළ නිෙවිදෙය් සදහන් ෙව්.. එම නිවේදනයේ වැඩිදුරටත් මෙසේ දැක්වේ. ආරක්ෂාව සැපයීමේදී පොලීසිය දක්වන අසමත්කම එවැනි ප්‍රචණ්ඩත්වයක් ඇතිවීමට ප්‍රබල හේතුවකි. ප්‍රධාන පොලිස් පරීක්ෂක ඇතුළු පොලීසියේ උසස් නිලධාරීන්ගේ ක්‍රියා පටිපාටිය පෙන්වා දෙන්නේ ඔවුන් මෙම මැතිවරණ ව්‍යාපාරය තුළ විවෘතවම පදවියේ සිටින ජනාධිපතිවරයාට සහය දක්වන බවය. එම තත්වය රටට ඉදිරිපත් කරන්නේ සාධනීය පණිවිඩයක් නොවේ. පොලීසියේ ශක්තිමත් මැදිහත් වීමද සමග නිදහස් හා සාමකාමී මැතිවරණයක් සඳහා නීතිය ක්‍රියාත්මක කිරීම මැතිවරණ කොමසාරිස් ඇතුළු මැතිවරණ කටයුතු අධීක්ෂණය කරන සියළුම නිලධාරීන්ගේ වගකීමකි. ශ්‍රී ලාංකීය ජනතාවට සහ ජාත්‍යන්තර ප්‍රජාවට ආමන්ත්‍රණය කරමින් ආසියානු මානව හිමිකම් කොමිසම, මෙම මිනීමැරුම පිළිබඳ ප්‍රබල අවධානය යොමුකරන ලෙසත්, මැතිවරණ කාල සීමාව තුළ ව්‍යාප්තවෙමින් පවතින මෙම ප්‍රචණ්ඩ ක්‍රියා නවතාලීම සඳහා ගතහැකි සියළුම ක්‍රියා මාර්ග ගන්නා ෙලසත් ඉල්ලා සිටියි.", "URL": "https://sinhala.adaderana.lk/news.php?nid=6062", "Category": null, "Parent URL": null}