{"Source": "Adaderana", "Timestamp": "July 18, 2018 09:45 am", "Headline": "අධික වේගය නිසා මඟ වැරදුන වෑන් රථය අනතුරක", "News Content": "කොළඹ සිට තලවකැලේ දක්වා අධික වේගයෙන් ධාවනය වු වැන් රථයක් මාර්ගයෙන් ඉවතට පැන අනතුරට පත් වී ඇති බව වටවල පොලිසිය පවසයි. අද (18) අලුයම 3.00 ට පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ වටවල රොසැල්ල මංසන්ධියේදිය. අධික වේගයෙන් ධාවනය වී ඇති වැන් රථයේ රියදුරාට නින්ද යාමෙන් ධාවනය වෙමින් තිබු වැන් රථය මාර්ගයේ පැති ආරක්ෂිත කණුවක්ද කඩාගෙන මාර්ගයේ ප්‍රතිවිරුද්ධ දිශාවට ධවනය වි කන්දක හැපි මෙම අනතුර සිදු වි ඇති බවයි වටවල පොලිසිය කියා සිටියේය. මෙම අනතුරින් වැන් රථයේ ගමන් ගත් කිසිවෙකුටත් තුවාල සිදු වී නොමැති බව අනතුර පිලිබද පරික්ෂණ පවත්න වටවල පොලීසිය පවසයි .", "URL": "https://sinhala.adaderana.lk/news.php?nid=92748", "Category": null, "Parent URL": null}