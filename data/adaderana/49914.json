{"Source": "Adaderana", "Timestamp": "March 12, 2015 10:22 am", "Headline": "හිටපු ජනපති අටමස්ථාන වන්දනාවේ", "News Content": "හිටපු ජනාධිපති මහින්ද රාජපක්ෂ මහතා අනුරාධපුරයට ගොස් අටමස්ථානය වැඳපුදාගෙන ආශිර්වාද ලබාගෙන තිබේ.ඊයේ පස්වරුවේ මහින්ද රාජපක්ෂ මහතා අටමස්ථානාධිපති උතුරු මධ්‍යම පළාතේ ප්‍රධාන සංඝනායක පූජ්‍ය පල්ලෙගම සිරිනිවාස නාහිමියන් ප්‍රධාන අටමස්ථානයේ විහාරාධිකාරී හිමිවරුන් බැහැ දැක ආශිර්වාද ලබාගත් බව අද දෙරණ වාර්තාකරු සඳහන් කළේය.අනතුරුව හිටපු ජනාධිපතිවරයා ශ්‍රී මහා බෝ සමිඳුන් වැඳ පුදාගෙන සිවුරක් පළඳවා අටපිරිකර පූජාවක්ද සිදුකර තිබේ.මහින්ද රාජපක්ෂ මහතා රුවන්වැලි මහ සෑ රදුන්ද වැඳ පුදාගැනීමෙන් අනතුරුව අටමස්ථානයට අයත් අනෙකුත් වෙහෙර විහාරස්ථාන වැඳපුදාගෙන ආශිර්වාද ලබාගත් බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=49914", "Category": null, "Parent URL": null}