{"Source": "Adaderana", "Timestamp": "April 21, 2019 10:05 pm", "Headline": "පිපිරීම්වලට අදාළව පුද්ගලයින් 13ක් CCD මඟින් අත්අඩංගුවට", "News Content": "අද(21) සිදුවූ පිපිරීම්වලට අදාළව පුද්ගලයින් 13දෙනෙකු කොළඹ අපරාධ කොට්ඨාශය විසින් අත්අඩංගුවට ගෙන තිබෙන බව පොලිස් මාධ්‍ය ප්‍රකාශ පොලිස් අධිකාරි රුවන් ගුණසේකර මහතා සඳහන් කළේය. එම සැකකරුවන් 13දෙනාගෙන් 10 දෙනෙකු වැඩිදුර විමර්ශන සඳහා අපරාධ පරික්ෂණ දෙපාර්තමේන්තුව වෙත භාර දී තිබේ. විමර්ශන ඉතා සාර්ථකයව සිදුවන බවත් දෙමටගොඩ ප්‍රදේශයේ දී සිදුවීම සම්බන්ධයෙන් සිදු කරනු ලබන විමර්ශනවලදී එයට අදාළව මෙම අත්අඩංගුවට ගැනීම් සිදු කර ඇති රුවන් ගුණසේකර මහතා පැවසීය.", "URL": "https://sinhala.adaderana.lk/news.php?nid=108390", "Category": null, "Parent URL": null}