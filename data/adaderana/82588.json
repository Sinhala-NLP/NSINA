{"Source": "Adaderana", "Timestamp": "January 6, 2018 11:53 am", "Headline": "විග්නේස්වරන්ගේ ඉල්ලීම කුණු කූඩයට දැමූ බ්‍රිතාන්‍ය පාර්ලිමේන්තු කණ්ඩායම", "News Content": "යාපනයේ සංචාරයක නිරත බ්‍රිතාන්‍ය පාර්ලිමේන්තුවේ මන්ත්‍රී කණ්ඩායම අද (06) දින උතුරු පළාත් ප්‍රධාන අමාත්‍ය සී.වී.විග්නේස්වරන් මහතා හමුවීම ප්‍රතික්ෂේප කොට තිබේ. ප්‍රධාන අමාත්‍යවරයා කල ඉල්ලීමට මන්ත්‍රී කණ්ඩායම පවසා ඇත්තේ පසුගිය මාසයේදී බ්‍රිතාන්‍ය මහ කොමසාරිස්වරයා පැමිණ ප්‍රධාන අමාත්‍යවරයාව හමු වූ නිසා මෙවර හමුවීම අනවශ්‍ය බවයි. යාපනයට පැමිණෙන බ්‍රිතාන්‍ය පාර්ලිමේන්තු කණ්ඩායම උතුරු පළාත් ආණ්ඩුකාර රෙජිනෝල්ඩ් කුරේ මහතා සහ යාපනය ආරක්ෂක සේනාංක ආඥාපති මේජර් ජනරාල් දර්ශන හෙට්ටිආරච්චි මහතා හමු වීමට නියමිතය. නල්ලූර් කෝවිලේ පැවැත්වෙන විශේෂ පූජාවකටද බ්‍රිතාන්‍ය පාර්ලිමේන්තු කණ්ඩායම සහභාගිවීමට නියමිතය.", "URL": "https://sinhala.adaderana.lk/news.php?nid=82588", "Category": null, "Parent URL": null}