{"Source": "Adaderana", "Timestamp": "May 25, 2016 12:57 pm", "Headline": "දේශපාලනඥයින් හා රාජ්‍ය නිලධාරීන් බෙදිලා බෑ", "News Content": "රජයක වගකීම් ඉටුකිරීමේ දී දේශපාලනඥයින් සහ රාජ්‍ය නිලධාරීන් බෙදී වෙන්විය නොහැකි බව ජනාධිපති මෛත්‍රීපාල සිරිසේන මහතා පවසයි. කැපවීමෙන් සහ පරිත්‍යාගශීලිව සිය වගකීම සහ යුතුකම් රට වෙනුවෙන් ඉටුකිරීම සියලුදෙනාගේ වගකීම බව ජනාධිපතිවරයාපෙන්වා දෙන්නේය.මාර්ග සංවර්ධන අධිකාරියේ 30 වන වර්ෂ පූර්ණ සැමරුම වෙනුවෙන් සේවක දායකත්වය ඇගයීමේ තිළිණ ප්‍රදානෝත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.නව සැලසුම් ඔස්සේ සිය ආයතන ව්‍යුහාත්මක වෙනස්කම්වලට භාජන කරමින් සංවර්ධන අරමුණු ජය ගැනීමට සියලු රාජ්‍ය ආයතන කැපවිය යුතු බව ජනාධිපතිවරයා එහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=60476", "Category": null, "Parent URL": null}