{"Source": "Adaderana", "Timestamp": "February 21, 2019 07:51 am", "Headline": "කටුනායක අධිවේගී මාර්ගයේ රියදුරන්ට පණිවිඩයක්", "News Content": "කොළඹ කටුනායක අධිවේගී මාර්ගයේ අත්‍යාවශ්‍ය නඩත්තු කටයුත්තක් හේතුවෙන් එක් මංතීරුවක් තාවකාලිකව වසා තබන බව මාර්ග සංවර්ධන අධිකාරිය පවසයි. මේ හේතුවෙන් අදාල ස්ථානයන්හි රථ වාහනවල වේගය සඳහන් කර ඇති වේග සීමාවන්ට අනුකූලව තනි මංතීරුවේ ආරක්ෂාකාරි ලෙස ධාවනය කරන ලෙසට මාර්ග සංවර්ධන අධිකාරිය සියලු රියදුරන්ට දැනුම් දෙයි. මේ මස අවසන් වන තෙක් අදාල අත්‍යාවශ්‍ය නඩත්තු කටයුතු සිදු වන බව මාර්ග සංවර්ධන අධිකාරියේ අධිවේගී මර්ග මෙහෙයුම් හා නඩත්තු අංශයේ අධ්ය ක්ෂ එස්. ඕපනායක මහතා සඳහන් කළේය.", "URL": "https://sinhala.adaderana.lk/news.php?nid=104725", "Category": null, "Parent URL": null}