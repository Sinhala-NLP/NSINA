{"Source": "Adaderana", "Timestamp": "October 29, 2016 11:10 am", "Headline": " ලාංකික ධීවරයින් 9ක් අත්අඩංගුවට ", "News Content": "පුල්මුඩේ මුහුදු ප්‍රදේශයේදී නීතිවිරෝධී ලෙස ධීවර කටයුතුවල නිරතව සිටි ශ්‍රී ලාංකික ධීවරයින් 09 දෙනෙකු නාවික හමුදාව විසින් අත්අඩංගුවට ගෙන තිබේ.ත්‍රිකුණාමල නාවික හමුදා කඳවුරේ නිලධාරීන් විසින් අදාළ ධීවරයින් පිරිස අත්අඩංගුවට ගත් බව නාවික හමුදාව පැවසුවේය.එහිදී ඔවුන් සතුව තිබූ ඩිංගි බෝට්ටු 02ක් සහ තවත් උපකරණ කිහිපයක් නාවික හමුදා බාරයට ගෙන තිබේ.අත්අඩංගුවට ගත් පුද්ගලයින් සහ උපරණ වැඩිදුර විමර්ශන සඳහා කුච්චවේලි පොලීසියට බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65509", "Category": null, "Parent URL": null}