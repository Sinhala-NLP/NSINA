{"Source": "Adaderana", "Timestamp": "July 17, 2018 05:31 pm", "Headline": "ලෝක දේශගුණ විපර්යාස අවදානම් දර්ශකයේ ලංකාව රතු ඉර පනියි", "News Content": "මෙම වසර වන විට ලෝක දේශගුණ විපර්යාස අවදානම් දර්ශකයේ සිව්වන ස්ථානයේ පසුවන බව ආපදා කලමනාකරණ රාජ්‍ය අමාත්‍ය පාලිත රංගේ බණ්ඩාර මහතා පවසයි. අද(17) සිය අමාත්‍යංශයේ පැවති මාධ්‍ය හමුවකට එක්වෙමින් ඔහු මේ බව සඳහන් කළේය. ලෝක දේශගුණ විපර්යාස අවදානම් දර්ශකයේ සිව්වන ස්ථානය යනු ඉතාමත් අවදානම් තත්ත්වයක් බව අමාත්‍යවරයා පෙන්වා දෙයි. ජර්මන් වොච් ආයතනය මඟින් ප්‍රකාශයට පත් කරන ලද ලෝක දේශගුණ විපර්යාස අවදානම් දර්ශකයේ 4 වන ස්ථානයට ශ්‍රී ලංකාව හඳුනාගෙන ඇති අතර 2016 වසරේදී ශ්‍රි ලංකාව සිටියේ එහි 98 වන ස්ථානයේයි. මේ අතර අවුරුදු 25 ඉක්මවු ගොඩනැඟිලි සඳහා ගොඩනැඟිලි තත්ත්ව වාර්තාවක් ගොඩනැඟිලි පර්යේෂණ අංශයෙන් ලබා ගත යුතු බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=92720", "Category": null, "Parent URL": null}