{"Source": "Adaderana", "Timestamp": "January 16, 2013 08:15 am", "Headline": "අකුරු කරන තැන්හි පොලිස් පෙට්ටි", "News Content": "ඌව පළාතේ සෑම පාසලකම පොලිස් පැමිණිලි පෙට්ටි ස්ථාපිත කරන ලෙස පළාත් නියෝජ්‍ය පොලිස්පති එම්.කේ ලතීෆ් මහතා උපදෙස් ලබා දී තිබේ. පළාතේ සියලු පොලිස් ස්ථානාධිපතිවරුන් වෙත ඔහු මෙලෙස උපදෙස් ලබා දී ඇති බව සඳහන්ය. දැනට ස්ථාපිත කර ඇති පැමිණිලි පෙට්ටි ඔස්සේ බොහෝ සමාජ ගැටලු හඳුනාගැනීමට හැකි වූ බව හෙතෙම පවසයි. පොලිස් නිලධාරීන් පුහුණු කිරිමේ පස්දින නේවාසික වැඩමුළුවක් අමතමින් ඌව පළාත් නියෝජ්‍ය පොලිස්පති මේ බව කියා සිටියේය.", "URL": "https://sinhala.adaderana.lk/news.php?nid=30799", "Category": null, "Parent URL": null}