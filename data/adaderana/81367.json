{"Source": "Adaderana", "Timestamp": "December 11, 2017 07:48 pm", "Headline": "නාපාන පේමසිරි නාහිමයන්ගේ 96 වන ඡන්ම දිනයට මහින්දගෙන් සුබ පැතුම්", "News Content": "මහින්ද රාජපක්ෂ මහතා ශ්‍රී ලංකා රාමඤ්ඤ මහා නිකායේ මහ නායක අතිපූජ්‍ය නාපාන පේමසිරි නාහිමියන් බැහැ දැක තිබේ. ශ්‍රී ලංකා රාමඤ්ඤ මහා නිකායේ මහ නායක අතිපූජ්‍ය නාපාන පේමසිරි නාහිමියන් වැඩවෙසෙන මහනුවර, මැණික්හින්න හුරිකඩුව ශ්‍රී විද්‍යාසාගර මහ පිරිවෙන වෙත අද උදැසන ගිය රාජපක්ෂ මහතා උන්වහන්සේගේ සුව දුක් වීමසා ඇත. පූජ්‍ය නාපාන පේමසිරි නායක හිමිපාණන් වහන්සේගේ අනුහයවන ජන්ම දිනය පසුගියදාට යෙදී තිබූ අතර ඒ නිමිත්තෙන් උන්වහන්සේ වෙත ජන්ම දින සුබ පැතුම් පළ කළ රාජපක්ෂ මහතා දීර්ඝායුෂ ද ප්‍රාර්ථනා කර තිබේ. අනතුරුව උන්වහන්සේගේ සුව දුක් විමසමින් කෙටි පිළිසදරක නිරත වී ඇත. පාර්ලිමේන්තු මන්ත්‍රී ලොහාන් රත්වත්තේ මහතා ද මෙම අවස්ථාවට එක්ව සිටියේය.", "URL": "https://sinhala.adaderana.lk/news.php?nid=81367", "Category": null, "Parent URL": null}