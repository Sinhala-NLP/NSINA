{"Source": "Adaderana", "Timestamp": "October 27, 2013 04:09 pm", "Headline": "සොරබොරවැව දරුවාට විදුලිසැර වදී", "News Content": "මහියංගනය, සොරබොරවැව ප්‍රදේශයේ දී 11 හැවිරිදි දරුවෙකු විදුලි සැර වැදී මියගොස් තිබේ. අසල්වාසී නිවසකට විදුලිය ලබාදීමට උත්සාහ කිරීමේ දී අද උදෑසන මෙම අනතුර සිදුව ඇති බව මහියංගනය පොලීසිය පැවසුවේය. අනතුර සිදුවන අවස්ථාවේ දී නිවෙස්වල වැඩිහිටියන් කිසිවෙකුත් සිට නොමැති බව වාර්තා වේ‍. මෘත ශරීරය මහියංගනය රෝහලේ මෘත ශරීරාගාරයේ තබා ඇති අතර සිද්ධිය සම්බන්ධයෙන් මහියංගනය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38418", "Category": null, "Parent URL": null}