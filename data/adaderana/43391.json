{"Source": "Adaderana", "Timestamp": "May 22, 2014 12:52 pm", "Headline": "තංගල්ල උසාවියෙන් පිටව ගිය සැකකරුට වෙඩි ", "News Content": "තංගල්ල මහේස්ත්‍රාත් අධිකරණය ආසන්නයේ සිදුවු වෙඩි තැබීමකින් පුද්ගලයෙකු තුවාල ලබා තිබේ. තංගල්ල මහේස්ත්‍රාත් අධිකරණය ආසන්නයේ කඳුරුපොකුණ මාර්ගයේදී අද දහවල් මෙම වෙඩි තැබීම සිදුව ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය. පුද්ගලයින් තිදෙනෙකු මෙම වෙඩි තැබීම සඳහා පැමිණ ඇති බව සඳහන්ය. තුවාල ලැබු පුද්ගලයා පුද්ගල ඝාතනයක් සහ ස්ත්‍රී දූෂණ චෝදනාවක සැකකරුවෙකු වන අතර ඊට අදාළ නඩු විභාගය සඳහා ඔහු අද දිනයේ තංගල්ල මහේස්ත්‍රාත් අධිකරණය වෙත පැමිණ ඇති බව පොලිස් මාධ්‍ය ප්‍රකාශකවරයා සඳහන් කළේය. නඩු විභාගයෙන් අනතුරුව ආපසු යමින් සිටිය දී අදාළ පුද්ගලයා වෙඩි ප්‍රහාරයට ලක්ව ඇති අතර තුවාල ලැබු ඔහු ප්‍රතිකාර සඳහා තංගල්ල රෝහලට ඇතුළත් කර ඇත.", "URL": "https://sinhala.adaderana.lk/news.php?nid=43391", "Category": null, "Parent URL": null}