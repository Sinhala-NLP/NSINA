{"Source": "Adaderana", "Timestamp": "January 24, 2010 09:42 am", "Headline": "මැතිවරණ ප්‍රචණ්ඩ ක්‍රියාවල අඩුවීමක්", "News Content": "මැතිවරණ ප්‍රචණ්ඩ ක්‍රියා පසුගිය දින දෙක තුළ කිසියම් අඩු වීමක් දක්නට ‍ලැබෙන බව පැෆරල් සංවිධානය පවසයි. තත්වය සඳහා පොලීසිය මැදිහත් වීම වඩාත් හොඳින් සිදු විය යුතු බවද ජනාධිපතිවරණයේ දී පහර දීම් හේතුවෙන් රෝහල් ගත කළ පුද්ගලයි‍න්ගේ සංඛ්‍යාව 150 ක් පමණ වන බවද එහි විධායක අධ්‍යක්ෂ රෝහණ හෙට්ටිආරච්චි මහතා සඳහන් කලේය. කෙසේ වෙතත් 1999 සිට 2005 කාලය තුළ ප්‍රචණ්ඩ ක්‍රියා සිදු වීම් වල අඩුවීමක් දක්නට ලැබුණද මෙවර ජනාධිපතිවරණයේ දී එය වර්ධනය වී ඇති බවද, 2005 ජනාධිපතිවරණයේ දී කිසිදු මනුෂ්‍ය ඝාතනයක් සිදු නොවුනද මෙවර ජනාධිපතිවරණයේ දී මනුෂ්‍ය ඝාතන 4 ක් සිදු වී ඇති බවද පැෆරල් සංවිධානය සඳහන් කළේය.", "URL": "https://sinhala.adaderana.lk/news.php?nid=6209", "Category": null, "Parent URL": null}