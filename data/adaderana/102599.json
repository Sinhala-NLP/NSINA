{"Source": "Adaderana", "Timestamp": "January 18, 2019 01:57 pm", "Headline": "ශිෂ්‍යාවන් දෙදෙනෙක් මත් කළ බෝතලය", "News Content": "විදුහලේ ක්‍රීඩා උත්සවකට සහභාගී වී සිටියදී එකම බෝතලයක ජලය පානය කළ බව කියන ඇල්ල මහා විද්‍යාලයේ ශිෂ්‍යාවන් දෙදෙනෙක් බදුල්ල මහ රෝහලට ඇතුළත් කර ඇත. ඔවුන් දෙදෙනා සිහිසුන්ව සිටියදී ඊයේ (17) දවල් මෙසේ රෝහල් ගත කර ඇත. අවුරුදු 16 සහ 17 යන වයස් කාණ්ඩ වල පසුවන ඔවුන් දෙදෙනාගේ තත්ත්වය බරපතළ බව රෝහල් ප්‍රකාශකයෙක් පවසා ඇත. මෙම ජලය මිතුරියන් තිදෙනෙක් විසින් පානය කර ඇතත් එක් ශිෂ්‍යාවකට රෝගී තත්වයක් මතුනොවූ බව ගුරුතුමියක් පවසා ඇත. මේ අතර රොහල් ගත කළ ශිෂ්‍යාවන් දෙදෙනාට මත්ද්‍රව්‍යයක් ශරීර ගත වී ඇතැයි සැක කරන බවත් ඒ පිළිබඳව පරීක්ෂා කිරීම සඳහා ජල බෝතලය තම භාරයට ගත් බවත් බදුල්ල හදිසි ප්‍රතිකාර ඒකකයේ වෛද්‍ය පාලිත රාජපක්ෂ මහතා පැවසීය.", "URL": "https://sinhala.adaderana.lk/news.php?nid=102599", "Category": null, "Parent URL": null}