{"Source": "Adaderana", "Timestamp": "August 25, 2019 06:39 am", "Headline": "කකුලෙන් ඇද්දොත් පෑන ක්‍රියාත්මක කරනවා-මෛත්‍රී ගුණරත්න", "News Content": "බදුල්ල මහ නගර සභාවේ සියළු දෙනාම නිවැරදිව සිය රාජකාරිය සිදු කළ යුතු බවත් එමෙන්ම නිසි ලෙස කටයුතු නොකර අනෙකාගේ කකුලෙන් නොඅදින ලෙසත් ඌව පළාත් ආණ්ඩුකාර මෛත්‍රී ගුණරත්න මහතා පවසයි. ඔහු ඒ බව පැවසුවේ ඊයේ (24) බදුල්ල මහ නගර සභාවේ කසල කළමනාකරණ වැඩසටහනකට සහභාගිවෙමින්. එහිද ඔහු අවධාණය කළේ සිය රාජකාරිය නිසි ලෙස සිදු නොකර අනෙකාටද රාජකාරි කිරීමට ඉඩ නොදී ඔවුන්ගේ කකුලෙන් අදිනා පිරිසට එරෙහිව සිය පෑන ක්‍රියාත්මක කරණ බවයි. එහිද වැඩිදුරටත් අදහස් දැක්වු ආණ්ඩුකාරවරයා., \"මම තීන්දු තීරණ ගනන බය නැහැ . හෙට මේ ආණ්ඩුකාර කම දාලා ගෙදර යන්න කියනවානම් ඒකත් කරන්න මම ලෑස්තියි නමුත් හරිදේ කරලා . හරිදේ තමයි මම හැමදාම කරනනේ . මට හරි දේ කියන්නේ මොකක්ද ජනතාවට යහපතක් වෙන දේ තමයි හරිදේ කියන්නේ. අපේ අනාගත පරම්පරාව කොහොමද ආරක්ෂා වෙන්නේ ..අන්න ඒ වෙනුවෙන් කරලා හෙට උනත් ගෙදර යන්න මම ලෑස්තියි . නමුත් කවුරුහරි ඒ වැඩපිළිවෙල ට කකුලෙන අදිනවා නම් ඒකට බාධා කරනවානම් අපිට සිද්දවෙනවා පෑණ ක්‍රියාත්මක කරන්න . ඒකත් මට හොදට පුරුදුයි. තීන්දු තීරණ ගන්න බය නම් මේ තනතුරුවලට ඇවිල්ලා තීරණ ගන්න බය නම් මේ තනතුරුවල ට ඇවිල්ල වැඩකරන්න බැහැ . මම රාජ්‍ය නිළධාරින් සියළු දෙනාටම කියලා තියෙන්නේ ගන්න තියෙන ඕනම තීන්දුවක් ගන්න වගකීම මම බාරගන්නම් කියලා නැතිනම් මේක කරන්න බැහැ . තීන්දු දහයක් ගන්නකොට එකක් දෙකක් වරදින්න පුළුවන්. ඒත් සියයට අසූවක සාර්ථකත්වයක් තියෙනවා නම් ප්‍රශ්ණයක් නැහැ . එවැනි ඕනම තීන්දුවකට මම සහයෝගය දෙනවා යැයිද ආණ්ඩුකාර මෛත්‍රී ගුණරත්න මහතා පැවසීය .", "URL": "https://sinhala.adaderana.lk/news.php?nid=117400", "Category": null, "Parent URL": null}