{"Source": "Adaderana", "Timestamp": "May 29, 2014 04:04 pm", "Headline": "ඉන්දීය ගංජා ලංකාවට නොඑයි", "News Content": "නීති විරෝධි අයුරින් ශ්‍රී ලංකාවට එවීමට සුදානම් කර තිබු ගංජා තොගයක් ඉන්දියාවේ කියු පොලිසිය විසින් සොයාගෙන තිබේ. ගංජා කිලෝග්‍රෑම් 100ක ප්‍රමාණයක් මෙලෙස සොයාගෙන ඇති බව සඳහන්ය. එරට දනුෂ්කෝඩි වෙරළ තීරයට ආසන්න අරිච්චමුණායි ප්‍රදේශයේදී මෙම ගංජා තොගය සොයාගෙන ඇත. මෙම ගංජා ඉන්දියාවේ පම්බන් ප්‍රදේශයෙන් ගෙන්වා ඇති බවට එරට පොලිසිය සැක කරයි. සිද්ධිය සම්බන්ධයෙන් මේ වන තෙක් සැකකරුවන් අත්අඩංගුවට ගෙන නොමැති අතර දනුෂ්කෝඩි පොලිසිය වැඩිදුර විමර්ශන සිදුකරන බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=43579", "Category": null, "Parent URL": null}