{"Source": "Adaderana", "Timestamp": "July 7, 2019 11:13 am", "Headline": "මහින්දගේ හිතේ ගෝඨාභය නෑ කියලා මනාව පැහැදිලියි-මුජිබර්", "News Content": "ශ්‍රී ලංකා පොදුජන පෙරමුණේ ජනාධිපති අපේක්ෂකයා ගෝඨාභය රාජපක්ෂ මහතා බවට මහින්ද රාජපක්ෂ මහතා විසින් තවමත් ප්‍රකාශ නොකරන්නේ ගෝඨාභය රාජපක්ෂ මහතාට ඇති අකැමත්ත නිසා බව එක්සත් ජාතික පක්ෂ පාර්ලිමේන්තු මන්ත්‍රී මුජිබර් රහුමාන් මහතා පවසයි. කොළඹ පැවති මාධ්‍ය හමුවකට එක් වෙමින් ඒ මහතා මේ බව සඳහන් කළේය. මේ වන තෙක්ම මහින්ද රාජපක්ෂ මහතා විසින් හිටපු ආරක්ෂක ලේකම්වරයා ජනාධිපති අපේක්ෂකයා ලෙස පත් කිරීම පිළිබඳ නිශ්චිත මතයක් ප්‍රකාශ කර නොමැති අතරම පොදු ජන පෙරමුණේ මන්ත්‍රීවරුන්ද අපේක්ෂකයා පත් විය යුත්තේ මහින්ද රාජපක්ෂ මහතාගේ ආශිර්වාදයෙන් බවට පත් කරන්නේ නිශ්චිත අදහසක් දැක්විය නොහැකි නිසාවෙන් බවත් ඔහු කියා සිටියි. විපක්ෂ නායක මහින්ද රාජපක්ෂ මහතාට ගෝඨාභය රාජපක්ෂ මහතා සමඟ කටයුතු කර දීර්ඝ කාලීන අත්දැකීම් ඇති බැවින් ඔහුට ගෝඨාභය රාජපක්ෂ පිළිබඳව කැමැත්තක් නැති බව පෙනී යන බව වැඩිදුරටත් කියා සිටියේය.", "URL": "https://sinhala.adaderana.lk/news.php?nid=113558", "Category": null, "Parent URL": null}