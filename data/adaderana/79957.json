{"Source": "Adaderana", "Timestamp": "November 15, 2017 02:25 pm", "Headline": " ඊසාන දිග මුහුදු ප්‍රදේශයේ ප්‍රබල භූ කම්පනයක්", "News Content": "ඊසාන දිග මුහුදු ප්‍රදේශයේ ප්‍රබල භූ කම්පනයක් හටගෙන තිබේ. දකුණු කොරියාවේ ඊසාන දිග මුහුදු ප්‍රදේශයේ ඇති වූ මෙම භූ කම්පනය රිච්ටර් මාපකයේ ඒකක 5.5 ක් ලෙස එහි ප්‍රභලත්වය සටහන්ව ඇති බව විදෙස් මාධ්‍ය වාර්තා කළේය. පොහැන්ග් වරාය නගරයේ සිට කිලෝමීටර් 06 ක් උතුරු දෙසට වන්නට භූ කම්පනය හටගෙන ඇති අතර කිලෝමීටර් 300 කට වැඩි දුරකින් පිහිටි සියෝල් නගරයටද එහි බලපෑම දැනී ඇති බව සඳහන්ය. කෙසේවෙතත් භූ කම්පනයෙන් සිදුවූ හානි පිළිබඳ මෙතෙක් වාර්තා වී නොමැති බව විදෙස් වාර්තා පෙන්වා දෙයි. මෙම භූ කම්පනය උතුරු කොරියාවටද දැනී ඇති බව අමෙරිකානු භූ විද්‍යා සමීක්ෂණ මධ්‍යස්ථානය ප්‍රකාශ කර ඇත.", "URL": "https://sinhala.adaderana.lk/news.php?nid=79957", "Category": null, "Parent URL": null}