{"Source": "Adaderana", "Timestamp": "March 1, 2019 11:08 am", "Headline": "පොලීසියට එරෙහිව රජරට විශ්වවිද්‍යාලයේ සිසුන් උද්ඝෝෂණයක", "News Content": "රජරට විශ්ව විද්‍යාලයේ සිසුන් පිරිසක් ඊයේ (28) එම විශ්ව විද්‍යාලය ඉදිරිපිටදි උද්ඝෝෂණයක නිරත විය. ඒ උසස් ජාතික ඩිප්ලෝමා සිසුන් පිරිසක් පසුගියදා කොළඹදී පැවැත්වූ විරෝධතාවක් විසුරුවා හැරීම සඳහා පොලිසිය අනුගමනය කරන ලද ක්‍රියා පිළිවෙතට විරෝධය පළ කරමින්. මහපොළ ශිෂ්‍යත්වය වැඩි කිරීම ඇතළු ඉල්ලීම් කිහිපයක් මුල් කර ගනිමින් උසස් ජාතික ඩිප්ලෝමා සිසුන් පිරිසක් පසුගිය 26 දා කොළඹදී විරෝධතාවයක නිරත වූ අතර පොලීසිය කඳුලු ගෑස් හා අධිපීඩන ජල ප්‍රහාරයක් එල්ලකර එම සිසුන් විසිරුවා හැරියේය. රජරට විශ්වවිද්‍යාලයේ සිසුන් පිරිසක් ඊයේ මෙලෙස විරෝධතාවක නිරත වුණේ එයට විරෝධය පලකිරීමේ අරමුණින්.", "URL": "https://sinhala.adaderana.lk/news.php?nid=105260", "Category": null, "Parent URL": null}