{"Source": "Adaderana", "Timestamp": "March 13, 2014 10:46 am", "Headline": "කච්චතිව් මංගල්‍යයට ඉන්දියාවෙන් 3500ක්", "News Content": "කච්චතිව් දුපතේ පිහිටි ශාන්ත අන්තෝනි දේවස්ථානයේ පැවැත්වෙන වාර්ෂික මංගල්‍යය සඳහා මෙවර ඉන්දියානු බැතිමතුන් 3500ට අධික පිරිසක් සහභාගි වීමට නියමිත බව වාර්තා වේ. මෙවර ශාන්ත අන්තෝනි දේවස්ථානයේ වාර්ෂික මංගල්‍යය ලබන 16 වනදින පැවැත්වීමට නියමිතය. ඒ සඳහා සහභාගි වීමට ඉන්දියානු බැතිමතුන් 3500 ක් පමණ මේ වනවිටත් අවසර ඉල්ලා ඇති බව නාවික හමුදාව සඳහන් කළේය. විදේශ කටයුතු අමාත්‍යංශය ඔස්සේ අදාළ අවසරපත් නිකුත් කිරීමට කටයුතු කරමින් සිටින බව නාවික හමුදාව පැවසුවේය. ඉන්දියානු බැතිමතුන්ට අමතරව මෙරට කිතුණු බැතිමතුන් විශාල පිරිසක් කච්චතිව් දුපතේ පිහිටි ශාන්ත අන්තෝනි දේවස්ථානයේ වාර්ෂික මංගල්‍යයට සහභාගි වෙති. කච්චතිව් දුපතේ පැවැත්වෙන වාර්ෂික මංගල්‍යයට අවශ්‍ය සියලු පහසුකම් නාවික හමුදාව විසින් සැපයීමට නියමිතය.", "URL": "https://sinhala.adaderana.lk/news.php?nid=41763", "Category": null, "Parent URL": null}