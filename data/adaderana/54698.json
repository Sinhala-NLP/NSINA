{"Source": "Adaderana", "Timestamp": "October 27, 2015 10:35 am", "Headline": "පකිස්ථානුවන් තිදෙනෙක් මාට්ටු", "News Content": "නීති විරෝධී ලෙස මෙරට රැඳී සිටී එකම පවුලේ පකිස්ථාන ජාතිකයින් තිදෙනෙකු නාරාහේන්පිට, පොල්හේන්ගොඩ ප්‍රදේශයේ දී අත්අඩංගුවට ගෙන තිබේ.බස්නාහිර පළාත් උතුරු අපරාධ කොට්ඨාසයට ලද තොරතුරක් මත වලංගු වීසා බලපත්‍ර නොමැතිව මෙරට කුලී නිවසක රැඳී සිටියදී ඔවුන් අත්අඩංගුවට ගෙන ඇති බව සඳහන්ය.මෙලෙස අත්අඩංගුවට ගෙන ඇත්තේ එකම පවුලේ මව, දුව සහ පුතා බව පොලීසිය පැවසුවේය.ඔවුන් අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව හෙට දිනය දක්වා මිරිහාන අතරමැදි කඳවුරේ රඳවා තැබීමට නියෝග කර ඇත.", "URL": "https://sinhala.adaderana.lk/news.php?nid=54698", "Category": null, "Parent URL": null}