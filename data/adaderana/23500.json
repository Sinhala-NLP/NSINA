{"Source": "Adaderana", "Timestamp": "April 14, 2012 11:27 am", "Headline": "හෝමාගම වෙඩි තැබීමකින් එක් අයෙකුට තුවාලයි", "News Content": "හෝමාගම ප්‍රදේශයේ දී සිදු වූ වෙඩි තැබීමක් හේතුවෙන් පුද්ගලයෙකු තුවාල ලබා තිබේ. හෝමාගම, කොස්වත්ත ප්‍රදේශයේ නිවසක ‍ජනේලයකට එල්ල කළ වෙඩි තැබීමකින් එහි සිටි පදිංචිකරුවෙකු මෙලෙස තුවාල ලබා ඇති බව පොලිසිය සඳහන් කරයි. තුවාලකරුවා හෝමාගම රෝහලේ මේ වන විට ප්‍රතිකාර ලබමින් සිටියි. අද(14) අලුයම සිදු වූ මෙම වෙඩි තැබීමේ සිද්ධියට සම්බන්ධ සැකකරුවන් මේ වන තෙක් හඳුනාගෙන නොමැති අතර හෝමාගම පොලිසිය වැඩිදුර විමර්ශන කටයුතු ආරම්භ කර ඇත.", "URL": "https://sinhala.adaderana.lk/news.php?nid=23500", "Category": null, "Parent URL": null}