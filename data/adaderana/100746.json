{"Source": "Adaderana", "Timestamp": "December 14, 2018 01:12 pm", "Headline": "විනය පිරිහී ගිය විට ඊට එරෙහිව නැගී සිටිය යුතුයි", "News Content": "විනය පිරිහුනු සෑම අවස්ථාවකම නීර්භීතව ඊට එරෙහිව නැගී සිටීමට කටයුතු කරන බව කථානායක කරූ ජයසූරිය මහතා පවසයි. පිළියන්දල පැවති ආගමික උත්සවයකට එක් වෙමින් ඒ මහතා මේ අදහස් පළ කළේය. පිළියන්දල නිවුන්ගම නන්දාරාම විහාරස්ථානයේ අභිනවයෙන් ඉදිකළ විහාර ගොඩනැඟිල්ල සසුනට පූජා කිරිම ඊයේ(13) පස්වරුවේ කථානායක කරූ ජයසූරිය මහතාගේ ප්‍රධානත්වයෙන් සිදු කෙරුණි. එම අවස්ථාවට කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ අනුනායක අතිපූජ්‍ය මහාචාර්ය කොටපිටියේ රාහුල හිමි ඇතුලු ස්වාමීන්වහන්සේලා එක්ව සිටියේය. මෙහිදී වැඩි දුරටත් අදහස් දක්වමින් අද සමාජය ධනයට බලයට යට වී විනය කැඩි ගොස් ඇති බවත්, විනය කඩවී ගියහොත් එය රටට විශාල හානියක් ඇති කරන බව ද කථානායකවරයා සඳහන් කරයි.", "URL": "https://sinhala.adaderana.lk/news.php?nid=100746", "Category": null, "Parent URL": null}