{"Source": "Adaderana", "Timestamp": "May 22, 2019 04:06 pm", "Headline": "පකිස්ථාන-ඇෆ්ගනිස්ථාන් ජාතිකයින් වව්නියාවට ගෙනාවේ ආරක්ෂාවට", "News Content": "පකිස්ථානයෙන් සහා ඇෆ්ගනිස්තානයේ සිට මෙරටට ආ සරණාගතයින්ගෙන් පිරිසක් ජීවිතාරක්ෂාව වෙනුවෙන් පූන්තෝට්ටම් පුනරුත්තාපන කඳවුරට රැගෙනවිත් ඇති බව පුනරුත්තාපන කොමසාරිස් මේජර් ජෙනරාල් ජානක රත්නායක මහතා පවසයි. අද(22) වවුනියාව පූන්තෝට්ටම් පුනරුත්තාපන මධ්‍යස්ථානයේදී ඔහු මේ බව කියා සිටියේය. පුනරුත්තාපනය ලැබු හිටපු එල්.ටී.ටී.ඊ සාමාජිකයින් පිරිසක් වෙත ස්වයං රැකියා වෙනුවෙන් ආධාර ලබා දීමේ වැඩසටහනකට එක්වෙමින් ඒ මහතා මෙම අදහස් පළ කළේය. එහිදී පුනරුත්තාපන කොමසාරිස් ජනරාල් වැඩි දුරටත් අදහස් දක්වමින් මෙසේ පැවසීය. මේ පකිස්ථානයෙන් සහ ඇෆ්ගනිස්ථානයෙන් ලංකාවට ආ සරණාගතයින් සම්බන්ධයෙන් වගකීම තිබෙන්නේ රජයට. එතකොට රජය විසින් තීරණයක් අරන් තියනවා එක්සත් ජාතීන්ගේ සරණගාතයින් පිළිබඳ වූ කාර්යාලය සමග මේ සම්බන්ධයෙන් සාකච්ඡා කරලා ඒ අය සමබන්ධයෙන් අවසන් තීරණයක් ගන්න. දැනට වව්නියාව පූන්තොට්ටම පුනරුත්තාපන කඳවුරට පකිස්ථානයෙන් හා ඇෆ්ගනිස්ථානයෙන් ආ සරණාගතයින් පිරිමි පුද්ගලයින් 35 දෙනෙකු පමණ ගෙනැවිත් තියනවා. නමුත් මේ සරණාගතයින් ගෙනාවේ පුනරුත්තාපනය කිරීමට නොවෙයි ජීවිත ආරක්ෂාව සඳහා මේ අය උපරිම වුනොත් තවත් මාසයක් දෙකක් මෙහෙ ඉඳියි. ඉන් පසුව මේ අය නැවත ඒ අයගේ රටට හෝ පුරවැසි භාවය ලබාගෙන තුන්වන රටකට යැවීමට රජය පියවර ගනියි කියල විශ්වාශ කරනවා. නමුත් ලොකු ප්‍රමාණයක් එයි කියල හිතන්න බැහැ මොකද මේ අය හිටපු ප්‍රදේශවල දැන් ආරක්ෂාව තහවුරු වෙලා තියනවා ආරක්ෂක තත්ත්වය දවසින් දවස හොඳ වෙලා තියනවා එහෙම වුනොත් ඒ සරණාගතයින් මෙහෙට එමෙන් වැලකී සිටියි.“", "URL": "https://sinhala.adaderana.lk/news.php?nid=110457", "Category": null, "Parent URL": null}