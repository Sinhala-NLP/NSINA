{"Source": "Adaderana", "Timestamp": "March 2, 2012 09:53 am", "Headline": "තම්මැන්නාවේ තවත් මැණික් නිධි තිබේදැයි නිරීක්ෂණ අරඹයි", "News Content": "කතරගම, තම්මැන්නාව අවට මැණික් නිධිය ආසන්න ප්‍රදේශවල තවත් මැණික් නිධි පවතී ද යන්න පිළිබඳව පරීක්ෂණ පවත්වන බව ජාතික මැණික් හා ස්වර්ණාභරණ අධිකාරිය පවසයි. අමෙරිකානු විශේෂඥයින් 6 දෙනෙකුගෙන් සමන්විත කණ්ඩායමක් ඒ සඳහා සහයෝගය ලබාදෙන බව එම අධිකාරියේ අධ්‍යක්ෂ ජනරාල් නිමල් බණ්ඩාර මහතා ප්‍රකාශ කළේය. අදාළ පිරිස ඊයේ(01) දිනයේ තම්මැන්නාව මැණික් නිධිය පිහිටි ප්‍රදේශයේ නිරික්ෂණ කටයුතු සිදුකළ බව නිමල් බණ්ඩාර මහතා සඳහන් කළේය. නව තාක්ෂණික ක්‍රම යටතේ මෙම නිරීක්ෂණ කටයුතු සිදුවන බවත්, මාස කිහිපයක් තුළ ඒ සම්බන්ධව වාර්තාවක් ලබාගත හැකිවනු ඇති බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=22523", "Category": null, "Parent URL": null}