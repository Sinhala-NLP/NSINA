{"Source": "Adaderana", "Timestamp": "October 15, 2018 05:09 pm", "Headline": "ගෙවල් පහක් කාසල්රි ජලාශයට", "News Content": "නායයෑම සක්‍රිය වි තිබු නොර්වුඩ් නිව්වැලිගම ප්‍රදේශයේ හැටන් බගවන්තලාව බලංගොඩ මස්කෙලිය ප්‍රධාන මාර්ගයේ අඩි 100 පමණ කොටසක් සහ ඒ අසල පිහිටි නිවාස පහක් අද(15) උදෑසන 11.30 පමණ කාසල්රි ජාලාශයට ඇදි ගොස් ජලාශයේ තැන්පත් වි ඇති බව අද දෙරණ වාර්තාකරු පවසයි. නොර්වුඩ් පොලිස් වසමට අයත් නිව්වැලිගම ප්‍රදේශයේ ප්‍රධාන මර්ගයේ කොටසක් හා නිවාස පහක් නායයෑමේ අවධානමට සක්‍රිය විම හේතුවෙන් එහි පදිංචි පවුල් 5 කට අයත් සමාජිකයන් 23 දෙනෙකු ස්ථිරවම ඉවත් කරනු ලැබුවේය. ඊයෙ(14) උදෑසන වන විට ප්‍රධාන මාර්ගය අඩි 10 පමණ ගිලා බැස තිබු අතර අද උදැසන 11.30 පමණ මාර්ගයට ඉහළින් වු විශාල පස් කන්ඳක් සමඟ ප්‍රධාන මාර්ගයේ විශාල කොටසක් හා නිවාස 5ක් කාසල්රි ජලාශයට ඇදි ගොස් ජාලාශයේ තැන්පත් වී ඇත. ඒ අසලම තවත් නිවාස කිහිපයක් නායයාමට සක්‍රිය වි ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=97730", "Category": null, "Parent URL": null}