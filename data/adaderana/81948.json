{"Source": "Adaderana", "Timestamp": "December 22, 2017 09:22 pm", "Headline": "ශ්‍රී ලංකාවට ලකුණු 261 ක ඉලක්කයක්", "News Content": "ශ්‍රී ලංකාව සහ ඉන්දියාව අතර දෙවන විස්සයි විස්ස තරඟයේ ශ්‍රී ලංකා නායකයාගේ ආරාධනයෙන් පළමුව පන්දුවට පහරදුන් ඉන්දීය කණ්ඩායම පන්දුවාර 20 තුල කඩුලු 05ක් දැවී ලකුණු 260ක් රැස් කිරීමට සමත් විය. ඉන්දීය කණ්ඩායමේ නායක රෝහිත් ශර්මා 118ක් ලබා ගැනීමට සමත් වූ අතර ඔහුගේ ඉනිමට හතරේ පහර 12ක් සහ හයේ පහර 10ක් ඇතුළත් විය. අද තරඟයේදී ඉන්දීය කණ්ඩායමේ නායක රෝහිත් ශර්මා පන්දුවාර 20 තරඟයකදී රැස්කළ වේගවත්ම ශතකයට හිමි ලෝක වාර්තාව සම කිරීමට සමත් විය. ඉන්දීය කණ්ඩායම වෙනුවන් ආරම්භක පිතිකරු ලෝකේශ් රාහුල් ලකුණු 89ක් රැස් කළ අතර මහේන්ද්‍ර සිං දෝනි ලකණු 27ක් රැස් කළේය. පන්දු යැවීමේදී නුවන් ප්‍රදීප් සහ තිසර පෙරේරා කඩුලු 02ක් බිඳ දැමූ අතර දුෂ්මන්ත චමීර එක් කඩුල්ලක් දාවා ගැනීමට සමත් විය. ජයග්‍රහණය සඳහා පන්දුවාර 20ක් තුළ ශ්‍රී ලංකා කණ්ඩායමට ලකුණු 261 ක ඉලක්කයක් හිමිව තිබේ.", "URL": "https://sinhala.adaderana.lk/news.php?nid=81948", "Category": null, "Parent URL": null}