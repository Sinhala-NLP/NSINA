{"Source": "Adaderana", "Timestamp": "November 20, 2017 09:19 pm", "Headline": "සීතලට කන්න එළවලුවලට වඩා මස්-මාළුවලට ඉල්ලුම", "News Content": "එළවලු පරිභෝජනය කරනවට වඩා මස් හෝ මාලු පරිභෝජනය කිරිම ලාබදායි බව එළවලු වගාවේ තෝ තැන්නක් වන නුවරඑළිය දිස්ත‍්‍රික්කයේ ජනතාව පවසයි. උත්සව සමය එලබෙත්ම මධ්‍යම කදුකරයේ පිහිටි නුවරඑළිය, මහනුවර වැනි දිස්ත‍්‍රික්කවල එළවලු මිල සිඝ‍්‍රයෙන් ඉහළ මට්ටමක පවතින බව ජනතාව කියා සිටිති. විශේෂයෙන්ම පසුගිය සතියට වඩා මෙම සතිය තුළදි එළවලු මිල දෙගුණයකින් ඉහළ ගොස් තිබිමත් සමඟ ජනතාව දැඩි අපහසුතාවයකට පත්ව තිබේ. විශේෂයෙන්ම නුවරඑළිය දිස්ත‍්‍රික්කය හා කදුකර ප‍්‍රදේශවල වගාකෙරෙන ලික්ස් කිලෝවක මිල රුපියල් 240 ක්, කැරට් කිලෝවක් රුපියල් 240ක්, බෝංචි 180 ක් හා ගෙඩි ගෝවා කිලෝවක මිල රුපියල් 140 ක වශයෙන් පැවතින. එමෙන්ම අමු මිරිස් කිලෝවක මිල රුපියල් 800 ත් 1000 ත් අතර මිලකට අලෙවි කෙරෙයි. එමෙන්ම කරවිල කිලෝවක මිල රුපියල් 280ක් වශයෙන් හා ලොකු ලුණු කිලෝවක මිල රුපියල් 240 ත් 280ත් අතර පවති. පොල් ගෙඩියක මිල රුපියල් 90.00කි. අනෙකුත් එළවලු වර්ගවල මිලද ඉතා ඉහළ අගයක් ගෙන තිබේ. ජනතාව පවසන්නේ මෙලෙස ආහාර ද‍්‍රව්‍යවල මිල ඉහළයාමත් සමඟ තම ජීවිකාව පවත්වාගෙන යාම දැඩි අසිරූතාවයකට පත්ව අති බවයි. එළවලු වෙළෙන්දන් පවසන්නේ පසුගිය දිනවල පැවැති වර්ෂාව නිසා වෙලද පොළට එළවලු ලැබිමේ හිඟයක් පවතින බැවින් මිල ඉහළ ගොස් ඇති බවයි.", "URL": "https://sinhala.adaderana.lk/news.php?nid=80265", "Category": null, "Parent URL": null}