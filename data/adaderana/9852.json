{"Source": "Adaderana", "Timestamp": "July 26, 2010 04:54 pm", "Headline": "අමෙරිකාවේ තවත් සිවිල් ඝාතන තොරතුරු හෙළිවෙයි", "News Content": "ඇෆ්ගනිස්ථාන සිවිල් වැසියන් අමෙරිකානු හමුදා සෙබළුන් අතින් ඝාතනය වූ බවට තොරතුරු ඇතුළත් හමුදා වාර්තා ගණනාවක් අන්තර්ජාලය‍ වෙත මුදා හැරීමට\"විකි ලීක්ස්\"නම් වෙබ් අඩවිය පියවර ගෙන තිබේ. එම තොරතුරු මුදා හැරීම අමෙරිකාවේ රාජ්‍ය ආරක්ෂාවට තර්ජනයක් බව අමෙරිකාව පවසයි. කෙසේ වෙතත් මෙවැනි රහස් තොරතුරු රැසක් එකවර නිකුත් වීම අමෙරිකානු ඉතිහාසයේ සිදු වූ සුවිශාල අතපසුවීමක් බව දේශපාලන විචාරකයින් සඳහන් කරයි. සිද්ධීන් 144 කට අදාළ තොරතුරු තමන් සතු බව\"විකි ලීක්ස්\"නම් වෙබ් අඩවිය නිකුත් කර ඇති තොරතුරු වලින් සඳහන් කර ඇත. එහි එක් සිද්ධියක් ලෙස ඇෆ්ගනිස්ථානයේ දරුවන් ප්‍රවාහනය කරමින් තිබූ බස් රථයකට අමෙරිකානු හමුදා සෙබළුන් ප්‍රහාරයක් එල්ල කරන සිද්ධියක් ඇතුළත් කර තිබේ. ඇෆ්ගනිස්ථානු සිවිල් වැසියන් ඝාතනයට ලක් වූ තවත් අවස්ථා ගණනාවක තොරතුරු අනාවරණය කිරීමට තමන් සූදානම් බව විකි ලීක්ස් වෙබ් අඩවිය සඳහන් කර ඇත.", "URL": "https://sinhala.adaderana.lk/news.php?nid=9852", "Category": null, "Parent URL": null}