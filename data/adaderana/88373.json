{"Source": "Adaderana", "Timestamp": "May 2, 2018 08:33 am", "Headline": "මිනුවන්ගොඩ රිය අනතුරකින් පුද්ගලයින් දෙකක් මරුට", "News Content": "මිනුවන්ගොඩ, දෙවලපල ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. ත්‍රීරෝද රථයක් පදික මාරුවක ගමන්කරමින් සිටි පුද්ගලයින් දෙදෙනෙකුගේ ගැටී ඇති අතර එහිදී ත්‍රීරෝද රථයද පෙරළී, ඉදිරියෙන් පැමිණි බස් රථයක ගැටී ඇති බව පොලීසිය සඳහන් කළේය. අනතුරෙන් ත්‍රීරෝද රථයේ රියදුරු හා පදිකයින් දෙදෙනා බරපතළ තුවාල ලබා මිනුවන්ගොඩ රෝහලට ඇතුළත් කිරීමෙන් අනතුරුව ඔවුන් දෙදෙනා මියගොස් තිබේ. මියගොස් ඇත්තේ දෙවලපළ, පේරලන්ද හා ගණිහිමුල්ල ප්‍රදේශ වල පදිංචිව සිටි 47 හා 58 හැවිරිදි පුද්ගලයින් දෙදෙනෙකි. ත්‍රීරෝද රථයේ රියදුරු වැඩිදුර ප්‍රතිකාර සඳහා ගම්පහ රෝහල වෙත මාරු කර යවා ඇති අතර අනතුර සම්බන්ධයෙන් මිනුවන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88373", "Category": null, "Parent URL": null}