{"Source": "Adaderana", "Timestamp": "August 21, 2016 09:59 am", "Headline": " පිටස්තර ළමුන්ට පුත්තලම දිස්ත්‍රික්කයෙන් උසස් පෙළ වරම් දීලා  ", "News Content": "අධ්‍යයන පොදු සහතික පත්‍ර උසස් පෙළ විභාගය සඳහා වෙනත් දිස්ත්‍රික්කවල විභාග අපේක්ෂකයන් පුත්තලම දිස්ත්‍රික්කයෙන් පෙනී සිටි බව කියන සිද්ධියක් සම්බන්ධයෙන් විමර්ශනයක් සිදුකිරීමට වයඹ පළාත් අධ්‍යාපන දෙපාර්තමේන්න්තුව තීරණය කර තිබේ.වයඹ පළාත් අධ්‍යාපන අධ්‍යක්ෂ ජේ.පී.එන්.තිලකරත්න මහතා විසින් පුත්තලම සහ හලාවත කලාප අධ්‍යාපන අධ්‍යක්ෂවරුන් වෙත මේ පිළිබඳ කඩිනම් විමර්ශනයක් සිදුකරන ලෙස උපදෙස් දී ඇති බව වාර්තා වෙයි.වෙනත් දිස්ත්‍රික්කවල සිසු සිසුවියන් 21 දෙනෙකු නාත්තණ්ඩිය ප්‍රදේශයේ විද්‍යාලයක පැවති විභාග මධ්‍යස්ථානයේ දී මෙවර උසස් පෙළ විභාගය සඳහා පෙනී සිට ඇති බවට ලංකා විදුහල්පති සංගමය විභාග කොමසාරිස් ජනරාල්වරයා වෙත පැමිණිලි කර තිබුණි.එමෙන්ම පුත්තලම දිස්ත්‍රික්කයේ තවත් පාසල් 8කට මෙවැනිම සිද්ධීන් වාර්තා වී ඇති බව ලංකා විදුහල්පති සංගමය සඳහන් කරයි.", "URL": "https://sinhala.adaderana.lk/news.php?nid=63282", "Category": null, "Parent URL": null}