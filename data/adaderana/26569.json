{"Source": "Adaderana", "Timestamp": "August 14, 2012 08:46 am", "Headline": "ඔස්ට්‍රේලියා ගමන මීගමුවෙන් නවතියි", "News Content": "මුහුදු මාර්ගයෙන් ඔස්ට්‍රේලියාව බලා යාමට තැත්කළ පුද්ගලයින් අට දෙනෙකු මීගමුව, කරදූව ප්‍රදේශයේ වෙරළ තීරයේ දී අත්අඩංගුවට ගෙන තිබේ. මීගමුව, දූව නාවික හමුදා කඳවුරේ නිලධාරීන් පිරිසක් විසින් මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් වැඩිදුර පරීක්ෂණ කටයුතු සඳහා මීගමුව පොලිසියට භාර දී ඇත. සැකකරුවන් අද (14) දින මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26569", "Category": null, "Parent URL": null}