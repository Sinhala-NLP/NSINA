{"Source": "Adaderana", "Timestamp": "September 29, 2011 08:17 am", "Headline": "මැතිවරණයට අදාළව 80 දෙනෙකු අත්අඩංගුවට", "News Content": "ඉදිරි පළාත් පාලන ආයතන ඡන්ද විමසීමට අදාළව පුද්ගලයින් 80 දෙනෙකු අත්අඩංගුවට ගෙන ඇති බව පොලිසිය පවසයි. ඡන්ද විමසීමට අදාළව පැමිණිලි 73 ක් මේ වන විට ලැබී ඇති බව මැතිවරණ මහලේකම් කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා ප්‍රකාශ කළේය. ඉන් පැමිණිලි 40 ක් නීතී වීරෝධී පෝස්ටර් ඇලවීමට අදාළ පැමිණිලි බව ගාමිණි නවරත්න මහතා සඳහන් කළේය. අදාළ පැමිණිලි අතරින් වැඩි ප්‍රමාණයක් කොළොන්නාව, කොළ‍ඹ සහ ගල්කිස්ස යන ප්‍රදේශවලින් වාර්තා වී තිබේ. මීට අමතරව නීතී විරෝධී ලෙස මැතිවරණ ප්‍රචාරක කටයුතු සඳහා යොදා ගත් වාහන 11ක් පොලිසිය භාරයට ගෙන ඇති බව ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19027", "Category": null, "Parent URL": null}