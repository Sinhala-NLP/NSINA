{"Source": "Adaderana", "Timestamp": "February 6, 2011 04:58 pm", "Headline": "බිරිඳ මැරූ සැමියා අත්අඩංගුවට", "News Content": "ලිඳුල , තුන්බිස්වත්ත ප්‍රදේශයේ දී තියුණු ආයුධයකින් පහරදී කාන්තාවක් ඝාතනය කිරීමේ සිද්ධිය සම්බන්ධයෙන් සැකකරුවෙකු අත් අඩංගුවට ගෙන තිබේ. අත් අඩංගුවට ගෙන ඇත්තේ මියගිය කාන්තාවගේ ස්වාමිපුරුෂයා බව පොලිසිය සඳහන් කරයි. ඊයේ රාත්‍රී 9.00ට පමණ මෙම ඝාතනය සිදුව තිබුණි. පවුල් ආරවුලක් දුරදිග යාමෙන් ඝාතනය සිදුකර ඇති බව මූලික පොලිස් පරීක්ෂණ වලින් අනාවරණය වී තිබේ. සැකකරු අද(06)නුවරඑළිය මහේස්ත්‍රාත්වරයා වෙත ඉදිරිපත් කිරීමට නියමිතව තිබු අතර ලිඳුල පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=14031", "Category": null, "Parent URL": null}