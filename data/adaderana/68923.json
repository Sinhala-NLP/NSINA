{"Source": "Adaderana", "Timestamp": "February 1, 2017 10:45 am", "Headline": " මිනිස් ඡාවාරම්කරුවන් 4ට චෝදනා", "News Content": "දෙමළ සංක‍්‍රමණිකයන් පිරිසක් නීති විරෝධීව කැනඩාවට රැගෙන යාමට සම්බන්ධ වූ බව කියන සිද්ධියට අදාළ නඩුවක් වැන්කුවර් ශ්‍රේෂ්ඨාධිකරණයේ විභාග කර තිබේ.මිනිස් ජාවාරම් චෝදනා යටතේ අදාළ නඩුව ගොනු කර තිබුණි.ශ්‍රී ලාංකීය දෙමළ සංක‍්‍රමණිකයන් 492ක් රැගෙන කැනඩාව බලා නීතිවිරෝධීව යාත්‍රා කිරීමට මූලිකත්වය ගත් පුද්ගලයින් තිදෙනෙකුට එරෙහිව මෙම නඩුව විභාග කර ඇත.අදාළ නඩුව ජූරි සභාවක් ඉදිරියේ විභාගයට ගත් අතර එහිදී මිනිස් ජාවාරම් සම්බන්ධයෙන් චෝදනා එල්ල වී ඇති පුද්ගලයින් තිදෙනා වරදකරුවන් නොවන බවට ප්‍රකාශයට පත්විය.එනම් මෙම පිරිස මානුෂීය අරමුණකින් මෙය සිදු කර ඇති බව ප්‍රකාශය විය.ඒ යටතේ අදාළ චෝදනාවලින් ඔවුන් නිදහස් වී තිබේ.මේ අතර 2009 වර්ෂයේදී පුද්ගලයින් 72 රැගෙන නීති විරෝධීව කැනඩාවට යාමට උත්සහ කළ පුද්ගලයින් සිව්දෙනෙකුට එරෙහි නඩුවකදී අදාළ පුද්ගලයින් වරදකරුවන් වී තිබේ.මිනිස් ජාවාරම් චෝදනා යටතේ අදාළ නඩුව විභාග වූ අතර එහිදී එම නඩුව විනිසුරුවරයෙකු ඉදිරියේ විභාගයට ගෙන තිබුණි.මෙම නඩුවට අදාළ පිරිස විසින් නැවත තම නඩුව ජූරි සභාවක් ඉදිරියේ තම විභාගයට ගන්නා ලෙස පෙත්සමක් ඉදිරිපත් කර ඇත.එනම් පුද්ගලයින් 472 රැගෙන නීති විරෝධීව කැනඩාවට යාමට උත්සහ කළ පිරිසට අදාළ නඩුව ජූරියක් ඉදිරියේ විභාගවීමත්, ඒ මඟින් ඔවුන් සිදු කර ඇත්තේ මානුෂීය ක්‍රියාවක් බවට ඔප්පුවීම හා ඔවුන් අදාළ චෝදනාවලින් නිදහස්වීමත් සමඟිනි.ඒ අනුව තමන් පිරිසද එම අරමුණින් ක්‍රියා කළ බවත්, තමන්ටත් සාධාරණයක් අවශ්‍ය බව පෙන්වා දෙමින් ඔවුන් මෙම ඉල්ලීම සිදු කර ඇති බව වාර්තා වෙයි.", "URL": "https://sinhala.adaderana.lk/news.php?nid=68923", "Category": null, "Parent URL": null}