{"Source": "Adaderana", "Timestamp": "May 21, 2019 12:46 pm", "Headline": "සිසුන්ගේ පැමිණීම සාමාන්‍යයි", "News Content": "පාසල් වෙත සිසුන්ගේ පැමිණීම අද දිනයේ සාමාන්‍ය තත්ත්වයකට පත්ව ඇති බව වාර්තා වේ. පසුගිය සතියට සාපේක්ෂව දිවයිනේ සියළු ප්‍රදේශවල පාසල් වෙත සිසුන් පැමිණීමේ සැලකිය යුතු වර්ධනයක් දක්නට ලැබෙන බවයි අද දෙරණ ප්‍රාදේශීය වාර්තාකරුවන් සදහන් කළේය. පාස්කු ඉරුදින ප්‍රහාර මාලාවෙන් අනතුරුව මේ මස 06 වනදා සිට අදියර දෙකක් යටතේ දෙවන පාසල් වාරය ආරම්භ කෙරුණි. කෙසේවෙතත් පසුගිය සති දෙක පුරා සිසුන් සැලකිය යුතු පිරිසක් පාසල් වෙත පැමිණ තිබුණේ නැත. මේ අතර තම තමන්ගේ මැතිවරණ කොට්ඨාශවල පිහිටි පාසල් වෙත ගොස් පාසල්වල ආරක්ෂක තත්ත්වයන් සොයාබලා ළමුන් පාසලට පැමිණීම සදහා දිරි ගන්වන ලෙසට විපක්ෂ නායක මහින්ද රාජපක්ෂ මහතා පාර්ලිමේන්තු මන්ත්‍රීවරුන් සහ පළාත් පාලන නියෝජිතයින්ට උපදෙස් ලබා දී තිබුණි. පසුගිය දිනවල මෙන්ම ඉදිරි දිනවල ද පාසල් ආශ්‍රිතව විශේෂ ආරක්ෂක වැඩපිළිවෙලක් යෙදීමට පියවර ගෙන ඇති බව අධ්‍යාපන අමාත්‍ය අකිල විරාජ් කාරියවසම් මහතා අද දෙරණට සදහන් කළේය.", "URL": "https://sinhala.adaderana.lk/news.php?nid=110359", "Category": null, "Parent URL": null}