{"Source": "Adaderana", "Timestamp": "February 1, 2016 03:30 pm", "Headline": "විග්නේෂ්වරන් කණගාටු වෙයි ", "News Content": "දෙමළ මහජන සභාවේ කටයුතු සඳහා සහභාගී නොවන ලෙසට දෙමළ ජාතික සන්ධාන මන්ත්‍රීවරුන් පිරිසක් තමාගෙන් ඉල්ලීම් කළ බව උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා පවසයි.අමාත්‍යවරයා පැවසුවේ එවැනි ඉල්ලීමක් සිදු කිරිම සම්බන්ධයෙන් උතුරු පළාත් සභා මන්ත්‍රීවරුන් පිළිබඳව තමා කණගාටු වන බවයි.යාපනය වීරසිංහම් ශාලාවේ පැවැති දෙමළ මහජන සභාවේ ප්‍රතිපත්ති ප්‍රකාශය එළිදැක්විමේ අවස්ථාවට එක්වෙමින් ප්‍රධාන අමාත්‍යවරයා මේ බව සඳහන් කළේය.දෙමළ මහජන සභාව දේශපාලන පක්ෂවලට බලපෑමක් නොකරන දෙමළ ජනතාවගේ ගැටළු විසදීම සඳහා බිහිකළ විද්වත් කමිටුවක් බවට අවස්ථා ගණනකදී ප්‍රකාශ කර ඇතත් උතුරු පළාත් සභා මන්ත්‍රීවරුන් තමා විශ්වාස නොකිරිම කණගාටුවට කරුණක් බව අමාත්‍යවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=56845", "Category": null, "Parent URL": null}