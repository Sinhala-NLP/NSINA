{"Source": "Adaderana", "Timestamp": "February 7, 2014 09:02 am", "Headline": "රුපියල් කෝටියක් වටිනා වල්ලපට්ටා ‍තොගයක් රේගු දැලේ", "News Content": "වල්ලපට්ටා ශාක කොටස් තොගයක් කටුනායක ගුවන් තොටුපොළ හරහා රැගෙන යාමට උත්සහ කළ පුද්ගලයෙකු ගුවන් තොටුපොළ රේගුව විසින් අත්අඩංගුවට ගෙන තිබේ. වල්ලපට්ටා ශාක කොටස් කිලෝග්‍රෑම් 16ක් පමණ සැකකරු විසින් රැගෙන යාමට උත්සහ දරා ඇති අතර ඒවායේ වටිනාකම රුපියල් කෝටියක් පමණ වන බව රේගුව ප්‍රකාශ කරයි. ඔහු කොළඹ ග්‍රෑන්ඩ්පාස් ප්‍රදේශයේ පදිංචි 31 හැවිරිදි පුද්ගලයෙකි. ගුවන් තොටුපොළ ජෛව විවිධත්ව ඒකකය විසින් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=40935", "Category": null, "Parent URL": null}