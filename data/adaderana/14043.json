{"Source": "Adaderana", "Timestamp": "February 7, 2011 09:04 am", "Headline": "පුංචි ඡන්දයේ නීරීක්ෂණයට විදේශීය නීරීක්ෂකයන් අවශ්‍ය නෑ", "News Content": "මෙවර මැතිවරණය නීරීක්ෂණය සඳහා විදේශීය නීරීක්ෂකයන් ගෙන්වීමේ අවශ්‍යතාවක් නැතැයි පැෆ්රල් සංවිධානය පවසයි. මෙය පළාත් පාලන මැතිවරණයක් බැවින් විදේශීය විදේශිකයන් අවශ්‍ය නොවන බව එහි විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. මැතිවරණ නීරීක්ෂණ කටයුතු සඳහා මේ වන විටත් සිය සංවිධානය මඟින් දේශීය නීරීක්ෂකයන් යොමුකර ඇති බව ද ඔහු ප්‍රකාශ කළේය. සෑම පළාත් පාලන ආයතනයකටම එක් නීරීක්ෂකයෙකු බැගින් යොදවා ඇති බව රෝහණ හෙට්ටිආරච්චි මහතා වැඩිදුරටත් අවධාරණය කළේය. මැතිවරණය ආසන්නයේ දී තවත් නීරීක්ෂකයන් යොදවන බව ද ඔහු පැවසුවේය.", "URL": "https://sinhala.adaderana.lk/news.php?nid=14043", "Category": null, "Parent URL": null}