{"Source": "Adaderana", "Timestamp": "January 3, 2013 03:41 pm", "Headline": "හිලරි ක්ලින්ටන් රෝහලෙන් පිටව යයි", "News Content": "හදිසි රෝගී තත්ත්වයක් හේතුවෙන් රෝහල් ගත කෙරුණු අමෙරිකානු රාජ්‍ය ලේකම් හිලරි ක්ලින්ටන් සුවය ලබා රෝහලෙන් පිට‍ව ‍ගොස් තිබේ. වෛද්‍ය ප්‍රතිකාරවලින් අනතුරුව ඇය මේ වන විට යහපත් සෞඛ්‍ය තත්ත්වයෙන් පසුවන බව විදෙස් මාධ්‍ය වාර්තා කරයි. මොළය සහ හිස් කබල අතර රුධිර කැටියක් සිරවීම හේතුවෙන් රාජ්‍ය ලේකම්වරිය පසුගියදා නිව්යොර්ක් හි පෙරෙස්බෙටේරියන් රෝහලට ඇතුළත් කරනු ලැබීය. රුධිරය කැටි ගැසීම වැළැක්වීම සඳහා අවශ්‍ය ඖෂධ ලබාදීමෙන් අනතුරුව ඇය ඊයේ (02) දි‍නයේ රෝහලෙන් පිටව ගොස් ඇති බව වාර්තා වේ. 65 වන වියේ පසුවන හිලරි ක්ලින්ටන් පසුගිය ඉරිදා දිනයේ දී රෝහල් ගතකෙරිණි.", "URL": "https://sinhala.adaderana.lk/news.php?nid=30467", "Category": null, "Parent URL": null}