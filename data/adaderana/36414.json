{"Source": "Adaderana", "Timestamp": "August 6, 2013 10:05 am", "Headline": "අල්ලස් චෝදනා ලැබූ වළල්ලාවිට ප්‍රාදේශීය සභාපතිට ඇප!", "News Content": "පස් ප්‍රවාහනයට බලපත්‍රයක් නිකුත් කිරීමට බෙන්තොට ප්‍රාදේශීය සභා සභාපති ගයාන් ක්‍රිෂාන්ත සිරිමාන්නගෙන් රුපියල් ලක්ෂ 15ක අල්ලසක් ගැනීමේ චෝදනාවට රිමාන්ඩ් කර සිටි වළල්ලාවිට ප්‍රාදේශීය සභාවේ සභාපති උදේනි අතුකෝරාළ මහතා ඇප මත නිදහස් කර තිබේ. කොළඹ අතිරේක මහේස්ත්‍රාත් ගිහාන් පිලපිටිය මහතා විසින් එකී නියෝගය ලබාදී ඇත. ඒ අනුව සැකකරු රුපියල් 50,000ක හා රුපියල් ලක්ෂ 25ක ශරීර ඇප 2ක් මත මුදාහැර ඇති අතර රටින් පිටවීමද, එම නඩුවේ සාක්ෂිකරුවන්ට බලපෑම් නොකළ යුතු බවද නියෝග කර තිබේ. එසේ වුවහොත් ඇප අවලංගු කරන බවද නියෝග කර ඇත. වළල්ලාවිට ප්‍රාදේශීය සභා සභාපතිවරයා අල්ලස් හෝ දුෂණ විමර්ශන කොමිසමේ නිලධාරීන් විසින් පසුගිය මස 05දා අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=36414", "Category": null, "Parent URL": null}