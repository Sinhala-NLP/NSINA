{"Source": "Adaderana", "Timestamp": "October 5, 2011 05:00 pm", "Headline": "පොලිස් රාජකාරියට බාධා කළාට මාවනැල්ල ප්‍රා.සභාපති රිමාන්ඩ්", "News Content": "පොලිස් රාජකාරියට බාධා කිරීමේ චෝදනාවට වරදකරු වූ මාවනැල්ල ප්‍රාදේශීය සභාවේ සභාපතිවරයා රක්ෂිත බන්ධනාගාර ගතකර තිබේ. නීතිවිරෝධී ලෙස ප්‍රවාහනය කරමින් තිබියදී පොලිස් භාරයට ගත් දැව තොගයක් නිදහස් කරගැනීමේ අරමුණින් ප්‍රාදේශීය සභා සභාපතිවරයා සිය රාජකාරී කටයුතුවලට බාධා කළ බවට පොලිසිය අධිකරණය හමුවේ කරුණු දක්වා තිබුණි. ඒ අනුව මාවනැල්ල මහේස්ත්‍රාත් අධිකරණය අදාළ ප්‍රාදේශීය සභා සභාපතිවරයා අත්අඩංගුවට ගැනීම සඳහා ඊයේ වරෙන්තු නිකුත් කරන ලදී. ඒ අනුව අද දිනයේ පොලිසිය වෙත භාරවූ ප්‍රාදේශීය සභා සභාපතිවරයා අධිකරණයට ඉදිරිපත් කිරීමෙන් පසු ලබන 12 වැනිදා දක්වා රක්ෂිත බන්ධනාගාර ගතකිරීමට ‍මාවනැල්ල මහේස්ත්‍රාත් ශ්‍රීනිත් වි‍ජේසිංහ මහතා නියෝග ‍කළේය.", "URL": "https://sinhala.adaderana.lk/news.php?nid=19164", "Category": null, "Parent URL": null}