{"Source": "Adaderana", "Timestamp": "July 10, 2018 03:41 pm", "Headline": "රටේ අපරාධ ගැන නලීන්ගෙන් හෙළිදරව්වක්", "News Content": "පසුගිය වසරවලට සාපේක්ෂව මෙරට සිදුවන අපරාධවල අඩුවීමක් දක්නට ඇති බව රාජ්‍ය පරිපාලන, නීතිය හා සාමය පිළිබඳ නියෝජ්‍ය අමාත්‍ය නලීන් බණ්ඩාර මහතා පවසයි. අද(10) පැවති මාධ්‍ය හමුවකට එක්වෙමින් නියෝජ්‍ය අමාත්‍යවරයා මේ බව සඳහන් කළේය. හිටපු ආරක්ෂක ලේකම් ගෝඨාභය රාජපක්ෂ මහතා පසුගිය දිනක කළ ප්‍රකාශයකට පිළිතුරු දෙමින් අමාත්‍යවරයා සඳහන් කරේ වර්තමානයේ නිතීයේ ආධිපත්‍ය බිඳවැටී නොමැති බවත් නීතියේ අධිපත්‍ය බිඳවැටී තිබුණේ හිටපු ආරක්ෂක ලේකම්වරයා ගේ කාලයේ දී බවත්ය. මේ අතර පසුගිය කාලය තුළ සිදු කළ වැටලීම් හේතුවෙන් වෙළඳපොළේ මත් කුඩු සුලභ වීම හේතුවෙන් එක් පැකැට්ටුවක් සඳහාවු මිල ඉහළ ගොස් ඇති බව ද නියෝජ්‍ය අමාත්‍යවරයා මෙහිදී සඳහන් කළේය. රුපියල් 700කට පැවති මත් කුඩු පැකට්ටුවක් අද වන විට රුපියල් 2500ක වැනි මිලකට අලෙවි වන බවත් එයින් මේ බව පෙනී යන බව වැඩිදුරටත් අමාත්‍යවරයා පැවසීය.", "URL": "https://sinhala.adaderana.lk/news.php?nid=92307", "Category": null, "Parent URL": null}