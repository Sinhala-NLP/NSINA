{"Source": "Adaderana", "Timestamp": "May 26, 2010 09:39 am", "Headline": "වෙසක් වෙනුවෙන් විශේෂ දුම්රියක්", "News Content": "වෙසක් සතිය නිමිත්තෙන් විශේෂ දුම්රිය සේවයක් අද සිට ක්‍රියාත්මක කිරීමට දුම්රිය දෙපාර්තමේන්තුව පියවර ගෙන තිබේ.. ඒ අනුව අද සහ හෙට කොටුව දුම්රිය ස්ථානයෙන් පස්වරු 1.25 ට ගමන් ආරම්භ කරන විශේෂ දුම්රිය පස්වරු 6.20 ට අනුරාධපුරයට ළඟා වීමට නියමිතය. මීට අමතරව හෙට සහ අනිද්දා දිනවල අනුරාධපුරයෙන් පෙරවරු 8.45 ට කොළඹ කොටුව බලා විශේෂ දුම්රියක් ධාවනයට එක් කර තිබේ. මරදාන ‍දුම්රිය ස්ථානයේ සිට උදෑසන 10.00 ට කළුතර දක්වාත් කළුතර සිට පෙරවරු 11.50 ට මරදාන දක්වාත් විශේෂ දුම්රිය ධාවනය කෙරෙන බව දුම්රිය වාණිජ අධිකාරී විජය සමරසිංහ මහතා සඳහන් කළේය. මීට අමතරව දිනපතා මරදාන සිට පානදුර දක්වා ධාවනය වන දුම්රිය, දකුණු කළුතර දක්වා ගමන් කරවීමට ද තීරණය කර තිබේ.. අනුරාධපුරය, අටමස්ථානය සහ කළුතර බෝධිය වැඳපුදා ගැනීමට පැමිණෙන බැතිමතුන්ගේ පහසුව සඳහා මෙම පියවර ගෙන ඇතැයි සඳහන් වේ.", "URL": "https://sinhala.adaderana.lk/news.php?nid=8628", "Category": null, "Parent URL": null}