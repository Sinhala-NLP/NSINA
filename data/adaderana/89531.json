{"Source": "Adaderana", "Timestamp": "May 21, 2018 04:45 pm", "Headline": "ගංවතුර බලන්න ගිහින් අවසන් ගමන් යයි ", "News Content": "ගාල්ල - තවලම - හබරකඩ ප්‍රදේශයේ ජලයෙන් යටවූ ප්‍රදේශ නැරඹීමට ගිය පුද්ගලයෙකු දියේ ගිළී ඇතැයි හිනිදුම පොලීසිය පවසයි. ඔහු තවලම හබරකඩ ප්‍රදේශයේ පදිංචි ඇළබඩ ගමගේ සිරිල් නමැති 56 හැවිරිදිපස් දරු පුද්ගලයෙකි. ඔහු අතුරුදහන්ව ඇතැයි කියන ප්‍රදේශය තුළ නාවුක හමුදාව විසින් පැය කිහිපයක් පුරා සිදුකළ මෙහෙයුමකින් පසු ඔහුගේ සිරුර සොයා ගැනීමට හැකිවී ඇත. ඔහුගේ සිරුර මේ වන විට ඇල්පිටිය රෝහල වෙත රැගෙන ගොස් ඇති අතර හිනිදුම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=89531", "Category": null, "Parent URL": null}