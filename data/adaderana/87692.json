{"Source": "Adaderana", "Timestamp": "April 19, 2018 02:30 pm", "Headline": "ඇමෝනියා ටැංකියකට වැටී මියගිය සංඛ්‍යාව ඉහළට", "News Content": "හොරණ, බැල්ලපිටිය ප්‍රදේශයේ රබර් කර්මාන්ත ශාලාවක ඇමෝනියා අඩංගු ටැංකියකට වැටීමෙන් මියගිය සංඛ්‍යාව 5 දක්වා ඉහළ ගොස් තිබේ. අද(19) දහවල් 1.20ට පමණ මෙය සිදුවු අතර එහිදී අදාළ රබර් කර්මාන්ත ශාලාවේ සේවකයෙකු ඇමෝනියා සහිත ටැංකිය පිරිසිදු කිරීමට යෑමේ දී ඒ තුළට වැටී ඇත. එම පුද්ගලයා බේරා ගැනීම සඳහා ගම්වාසීන් පිරිසක් පැමිණ තිබේ. එයින් පුද්ගලයින් 15 දෙනෙකු සිහිසුන් වීමෙන් හොරණ රෝහල වෙත ඇතුළත් කර බව ද පොලීසිය පවසයි. රෝහල් ගත කිරීමෙන් අනතුරුව එම පිරිසෙන් පුද්ගලයින් සිව් දෙනෙකු මිය ගොස් ඇති අතර ඒ අනුව ටැංකියට වැටුණු පුද්ගලයා ඇතුළු පුද්ගලයින් 5 දෙනෙකු මෙම සිදුවීමෙන් මිය ගොස් ඇති බව පොලිස් මාධ්‍ය ප්‍රකාශක කාර්යාලය පවසයි. කෙසේ වෙතත් සිදුවීම සම්බන්ධයෙන් හොරණ පොලීසීය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=87692", "Category": null, "Parent URL": null}