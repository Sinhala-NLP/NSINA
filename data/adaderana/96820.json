{"Source": "Adaderana", "Timestamp": "September 27, 2018 05:20 pm", "Headline": "රනිල්ට ජනාධිපති පුටුවේ වාඩි වීමට ඉඩ නොතැබිය යුතුයි", "News Content": "නව ආණ්ඩුක්‍රම ව්‍යවස්ථාවකින් හෝ ව්‍යවස්ථා සංශෝදනයකින් රටේ ජනතාව මුහුණ දී ඇති මුලික ගැටළුවලට විසඳුමක් නොලැබෙන බව පිළිගන්නා බව ජනතා විමුක්ති පෙරමුණ පවසයි. ජන හමුවකට එක් වෙමින් ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා මේ බව ප්‍රකාශ කළේය. මේ වන විට රුපියල වේගෙන් කඩා වැටෙමින් තිබෙන බවත් ආර්ථිකය අර්බුධයකට පත්ව ඇති බවත් පොලිස්පතිවරයාගේ හැසිරීම සම්බන්ධයෙන් බියක් ඇති බවද ඒ මහතා ප්‍රකාශ කළේය. මේ ගැටළු සියල්ලටම විසඳුමක් නොලැබෙන බවට පිළිගන්නා බවද ඒ මහතා පැවසීය. 20 වන ආණ්ඩුක්‍රම ව්‍යවස්ථා සංශෝධනය හරහා අග්‍රාමාත්‍ය රනිල් වික්‍රමසිංහ මහතාගේ යටි අරමුණක් ඉටු කිරීමට උත්සහ කරන බවට එල්ල වන චෝදනා විහිළුසහගත බවද අනුර කුමාර දිසානායක මහතා පැවසීය. රනිල් වික්‍රමසිංහ මහතාට ජනාධිපති පුටුවේ වාඩිවීමට නොහැකි බවත් රනිල් වික්‍රමසිංහ මහතාට ජනාධිති පුටුවේ වාඩි වීමට ඉඩ නොතැබිය යුතු බවද ඒ මහතා ප්‍රකාශ කළේය. ජයග්‍රහණය කළ හැකි එකම මැතිවරණය ජනාධිපතිවරණය යැයි අග්‍රාමාත්‍යවරයා සිතන බවත් ඒ අනුව සුළු ජාතික ඡන්දවලින් ජයග්‍රහණය කිරීමට හැකි යැයි ඔවුන් විශ්වාස කරන බවද ඒ මහතා ප්‍රකාශ කළේය. අග්‍රාමාත්‍ය රනිල් වික්‍රමසිංහ මහතා වටා සිටින උපදේශකයන් කුමක් සඳහන් කළද රනිල් වික්‍රමසිංහ මහතාට ජනාධිපති පුටුවෙහි වාඩිවීමට නොහැකි බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96820", "Category": null, "Parent URL": null}