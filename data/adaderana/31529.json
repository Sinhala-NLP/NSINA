{"Source": "Adaderana", "Timestamp": "February 11, 2013 10:29 am", "Headline": "තහනම් මස් සමග පුද්ගලයෙක් දැලේ", "News Content": "දඩයම් කරන ලද කබැල්ලෑවෙකුගේ සහ මීමින්නෙකුගේ මස් ළඟ තබා ගෙන සිටි බව කියන පුද්ගලයෙකු බෝර 12 ගිනි අවියක්ද සමග සාලියවැව පොලීසිය විසින් අත්අඩංගුවට ගෙන තිබේ. අත්අඩංගුවට ගෙන ඇත්තේ ඉහල පුලියන්කුලම 18 කණුව ප්‍රදේශයේ පදිංචිකරුවෙකු බව අප වාර්තාකරු පවසයි. සැකකරු සන්තකයේ තිබී ඝාතනය කරන ලද කබැල්ලෑවෙකුගේ මස් කිලෝ ග්‍රෑම් 03 ක්, එම සතාගේ හිස ඇතුළු ශරීරයේ කොටස්ද, මීමින්නෙකුගේ මස් කිලෝ ග්‍රෑම් 01 ක් සහ එම සතාගේ ශරීරයේ කොටස්ද පොලීසිය විසින් සොයාගෙන ඇත. සැකකරු පුත්තලම දිසා අධිකරණය වෙත ඉදිරිපත් කිරීමට නියමිත බව අප වාර්තාකරු පවසයි.", "URL": "https://sinhala.adaderana.lk/news.php?nid=31529", "Category": null, "Parent URL": null}