{"Source": "Adaderana", "Timestamp": "June 7, 2019 01:38 pm", "Headline": "යුද්ධයෙන් පසු ජර්මනියේ බිහිවු දරුණුතම ඝාතකයා", "News Content": "මනුෂ්‍ය ඝාතන 85කට වැරදිකරුවූ ජර්මනියේ හිටපු හෙද නිලධාරියෙකුට ජීවිතාන්තය දක්වා සිර දඬුවම් නියම කිරීමට එරට අධිකරණයක් පියවර ගෙන ඇත. ඔහු ජර්මනියේ උතුරුදිග රෝහල් දෙකකදී මෙම මනුෂ්‍ය ඝාතන සිදුකර ඇති බවට සඳහන්ය. මෙය ඉතාමත් සංකීර්ණ නඩු විභාගයක් බවත් නීල්ස් හූගල් ගේ ඝාතන රටාව තේරුම් ගැනීම අසීරු බවත් තීන්දුව ප්‍රකාශයට පත්කරමින් විනිසුරුවරයා ප්‍රකාශ කළේය. හොගෙල්ස් හෙද නිලධාරියෙකු ලෙස සේවය කරන කාලයේ මෙම ඝාතන සිදුකර ඇත. එම තීන්දුව ලබාදෙන විටත් ඔහු 2015 වර්ෂයේ සිදුකළ මනුෂ්‍ය ඝාතන දෙකකට වරදකරු වී සිරදඬුවම් විඳිමින් සිටියේය. මෑත ඉතිහාසයේ ජර්මනියේ සිටි භයානකම මිනීමරුවකු ලෙස හූගල් සැළකෙනවා. එමෙන්ම එරට පශ්චාත් යුද ඉතිහාසය තුළ වාර්තා වූ දරුණුම දාම ඝාතකයෙක් වන්නේද ඔහුයි. කෙසේ වෙතත් තමා සිදුකළේ මරණ 65ක් පමණක් බව හූගල් පවසයි. මාරාන්තික මාත්‍රා වලින් ඖෂධ ලබාදීමෙන් මරණ කිහිපයක් සිදුකර ඇතැයි ඔප්පු වී ඇත.", "URL": "https://sinhala.adaderana.lk/news.php?nid=111514", "Category": null, "Parent URL": null}