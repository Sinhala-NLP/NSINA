{"Source": "Adaderana", "Timestamp": "August 23, 2017 10:40 am", "Headline": " පෞරාණික අකුණු සන්නායක අලෙවි කරන්න යද්දී මාට්ටු ", "News Content": "රුපියල් කෝටි 10 ක පමණ වටිනාකමකින් පෞරාණික අකුණු සන්නායක 04 ක් අලෙවි කිරීමට උත්සාහ කළ පුද්ගලයින් සිව් දෙනෙකු නාවික හමුදාව විසින් අත්අඩංගුවට ගෙන තිබේ.එම අකුණු සන්නායක තඹ තහඩු ටිපර් රථයකින් රැගෙන යමින් සිටියදී කළුතර, දොඩංගොඩ සහ නෑබඩ අතර ප්‍රදේශයේදී සැකකරුවන් අත්අඩංගුවට ගත් බව නාවික හමුදාව සඳහන් කළේය.නාවික හමුදාවට ලද බුද්ධි තොරතුරක් මත බටහිර නාවික විධානයට අයත් නාවිකයින් පිරිසක් සහ පොලිස් විශේෂ කාර්ය බලකා නිලධාරීන් පිරිසක් එක්ව මෙම වැටලීම සිදුකර තිබේ.අත්අඩංගුවට ගත් සැකකරුවන්, අකුණු සන්නායක සහ ටිපර් රථය ඉදිරි නීතිමය කටයුතු සඳහා පොලිස් විශේෂ කාර්ය බලකාය වෙත බාර දුන් බවයි නාවික හමුදාව සඳහන් කළේය.", "URL": "https://sinhala.adaderana.lk/news.php?nid=76581", "Category": null, "Parent URL": null}