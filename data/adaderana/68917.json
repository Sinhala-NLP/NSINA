{"Source": "Adaderana", "Timestamp": "February 1, 2017 09:29 am", "Headline": "බුර්කාව තහනම් කිරීමට අවධානය", "News Content": "ඔස්ට්‍රියාව තුළ ඉස්ලාම් කාන්තාවන් සඳහා සම්පූර්ණ මුහුණු ආවරණය කෙරෙන බුර්කාව පැළඳීම තහනම් කිරීමට අවධානය යොමුව තිබේ.ඒ සඳහා එරට රජයේ එකඟත්වය පළ වී ඇති බව විදෙස් මාධ්‍ය වාර්තා කරයි.අධිකරණ, පාසල් ආදී පොදු ස්ථාන වල කාන්තාවන්ට මෙම බුර්කාව පැළඳීම තහනම් කෙරෙනු ඇති බව වාර්තා වේ.එමෙන්ම එරට රාජ්‍ය සේවයේ යෙදෙන ඉස්ලාම් කාන්තාවන්ට බුර්කාව පැළඳීම සම්පූර්ණයෙන් තහනම් කිරීමට ඔස්ට්‍රියානු රජයේ අවධානය යොමුව ඇති බව සඳහන්වේ.මේ වන විට ඕස්ට්‍රියාව තුළ බුර්කාව පළඳින එරට පුරවැසි කාන්තාවන් 150 දෙනෙකු පමණ සිටින බවට ගණන් බලා ඇති අතර සංචාරක වීසා මත රැදී සිටින සංඛ්‍යාව ඊට වැඩි බව වාර්තා වේ.", "URL": "https://sinhala.adaderana.lk/news.php?nid=68917", "Category": null, "Parent URL": null}