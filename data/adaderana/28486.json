{"Source": "Adaderana", "Timestamp": "October 21, 2012 02:34 pm", "Headline": "හෙරොයින් ජාවාරම්කරුවන් තිදෙනෙක් දැලේ", "News Content": "හෙරොයින් ජාවාරම්වල නිරත වු පුද්ගලයින් තිදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. ඔරුගොඩවත්ත සහ දෙමටගොඩ යන ප්‍රදේශවල සිදුකළ වැටලීම්වල දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී හෙරොයින් ග්‍රෑම් 13 ක් සොයාගෙන තිබේ. සැකකරුවන් සම්බන්ධයෙන් වැඩිදුර පරීක්ෂණ පැවැත්වීම සඳහා පොලිස් මත්ද්‍රව්‍ය නාශක කාර්යාංශය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=28486", "Category": null, "Parent URL": null}