{"Source": "Adaderana", "Timestamp": "January 22, 2014 11:48 am", "Headline": "ඇන්ටාර්ක්ටික් සාගරයේ සිරවී සිටි විද්‍යාඥයින් ගොඩබිමට ", "News Content": "ඇන්ටාර්ක්ටික් සාගරයේ ඝණ හිම තට්ටු මත සිරවීමෙන් අනතුරට පත් රුසියානු නෞකාවේ සිටි විද්‍යාඥයින් පිරිස ඔස්ට්‍රේලියාව වෙත ළඟාවි තිබේ. රුසියානු විද්‍යාඥයින් 52කු රැගත් ෂොකැල්ස්කි නම් නෞකාව පසුගිය දෙසැම්බර් 24 වනදා ඇන්ටාර්ක්ටික් සාගරයේ දී අනතුරට පත් වුණි. අදාළ නෞකාව බේරාගැනීම සඳහා චීනයේ සහ ප්‍රංශයේ අයිස් කඩන නෞකා 02ක් ඇන්ටාර්ක්ටික් සාගරය බලා පිටත් වුවද එම මෙහෙයුම් අසාර්ථක වු බව විදෙස් මාධ්‍ය වාර්තා කළේය. කෙසේ වෙතත් රුසියානු නෞකාවේ සිරවි සිටි විද්‍යාඥයින් පිරිස බේරාගැනීම සඳහා ඔස්ට්‍රේලියාවෙන් පිටත්ව ගිය අවුරෝරා ඔස්ට්‍රාලිස් නම් නෞකාව ටැස්මේනියන් වරාය වෙත පැමිණ ඇති බව සඳහන් වෙයි. අදාළ නෞකාව බේරා ගැනීම සඳහා වියදම් වු මුළු මුදල කුමන රාජ්‍යයක් විසින් ලබාදෙන්නේ ද යන ගැටළුවට මෙතෙක් විසඳුමක් ලැබී නොමැත.", "URL": "https://sinhala.adaderana.lk/news.php?nid=40551", "Category": null, "Parent URL": null}