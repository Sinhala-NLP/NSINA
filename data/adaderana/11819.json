{"Source": "Adaderana", "Timestamp": "October 29, 2010 08:54 pm", "Headline": " හෙරොයින් සමග 13 දෙනෙකු පුත්තලමේදී කොටුවෙයි ", "News Content": "පුත්තලම සහ අවට ස්ථාන 3ක හෙරොයින් අලෙවි කළ සහ ළඟ තබාගත් පුද්ගලයින් 13 දෙනෙකු පුත්තලම සුරාබදු කාර්යාලයේ නිලධාරීන් විසින් අත්අඩංගුවට ගෙන තිබේ. අද(29) පෙරවරුවේ පුත්තලම නගරය ආසන්නයේ සිදුකළ වැටලීමක දී මොවුන් අත්අඩංගුවට ගෙන ඇති බව වාර්තා වේ. ඔවුන් සතුව තිබී හෙරොයින් අඩංගු පැකට් 725 ක් ද සුරාබදු නිලධාරීන් භාරයට ගෙන ඇති බව සඳහන්ය. අත්අඩංගුවට ගත් පුද්ගලයින්ගෙන් ‍දෙදෙනෙකු කොළඹ ප්‍රදේශයේ සිට පුත්තලම ප්‍රදේශයට හෙරොයින් ගෙනවිත් බෙදාහරින පුද්ගලයින් බවට අනාවරණය වී ඇති බව සුරාබදු කාර්යාලය සඳහන් කරයි.", "URL": "https://sinhala.adaderana.lk/news.php?nid=11819", "Category": null, "Parent URL": null}