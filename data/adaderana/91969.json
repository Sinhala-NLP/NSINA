{"Source": "Adaderana", "Timestamp": "July 4, 2018 12:53 pm", "Headline": "අත්අඩංගුවට ගත් හිටපු අගමැතිට චෝදනා ගොනු කරයි", "News Content": "අත්අඩංගුවට ගත් හිටපු මලයාසියානු අග්‍රාමාත්‍ය නජීබ් රසාක් හට එරට අධිකරණයක් හමුවේ චෝදනා ගොනු කර තිබේ. ක්වාලාලාම්පුර් හි අධිකරණයක් හමුවේ බලය අයුතු ලෙස භාවිත කිරීම, මුල්‍ය වංචා සහ අල්ලස් ලබාගැනීම් ආදී කරුණුවලට අදාළව හිටපු අග්‍රාමාත්‍යවරයාට චෝදනා ගොනු කර ඇති බව විදෙස් මාධ්‍ය සඳහන් කළේය. නජීබ් රසාක් එරට ඉතිහාසයේ අධිකරණයක් හමුවේ පෙනී සිටි අග්‍රාමාත්‍ය ධුරය දැරූ පළමු පුද්ගලයා බවට පත්වන අතර අද දිනයේ ක්වාලාලාම්පූර් අධිකරණය අසල ඔහුගේ ආධාරකරුවන් විශාල පිරිසක් රැස්ව සිට ඇති බව සඳහන්ය. 64 හැවිරිදි නජීබ් රසාක්ට එල්ල වී ඇති චෝදනා ඔප්පු වුවහොත් ඔහුට වසර 20 කට අධික සිර දඩුවමක් නියම වනු ඇති බව විදෙස් විචාරකයින් පෙන්වා දෙයි.", "URL": "https://sinhala.adaderana.lk/news.php?nid=91969", "Category": null, "Parent URL": null}