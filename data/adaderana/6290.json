{"Source": "Adaderana", "Timestamp": "January 27, 2010 04:30 pm", "Headline": "මහින්දට විශිෂ්ට ජයක්", "News Content": "6 වන විධායක ජනාධිපතිවරයා තෝරා පත් කර ගැනීම වෙනුවෙන් පැවති ජනාධිපතිවරණ ඡන්ද විමසීමෙන් මහින්ද රාජපක්ෂ මහතා විශිෂ්ට ජයග්‍රහණයක් ලබා තිබේ. මේ වන විට සියලුම දිස්ත්‍රික්කවල මේ වන විට සියලුම දිස්ත්‍රික්කවල නිල ඡන්ද ප්‍රතිඵල නිකුත් වී අවසන්ය. එම මැතිවරණ ප්‍රතිඵලයට අනුව මහින්ද රාජපක්ෂ මහතා ලබාගෙන ඇති මුළු ඡන්ද සංඛ්‍යාව පනස් නම ලක්ෂ 27,717 කි. එය ප්‍රතිශතයක් ලෙස ගත් කළ සියයට 57 . 89 කි. ප්‍රකාශයට පත් කර ඇති ඡන්ද ප්‍රතිඵලය අනුව සරත් ‍ෆොන්සේකා මහතා‍ට ලැබී ඇති මුළු ඡන්ද සංඛ්‍යාව හතලිස් එක් ලක්ෂ 10,176 කි. එය ප්‍රතිශතයක් ලෙස ගත් කළ සියයට 40 . 14 ක් වේ. ඒ අනුව මහින්ද රාජපක්ෂ මහතා වැඩි ඡන්ද දහ අට ලක්ෂ 17,541 ලබ‍ාගෙන ඉදිරයෙන් සිටි. මහින්ද රාජපක්ෂ මහතා මේ වන විට ගාල්ල , මාතර , හම්බන්තොට , අනුරාධපුර , පොළොන්නරුව , කොළඹ , ගම්පහ , රත්නපුර , කෑගල්ල , බදුල්ල , මොණරාගල , මහනුවර , මාතලේ , පුත්තලම , කුරුණෑගල යන දිස්ත්‍රික්ක විශිෂ්ට ලෙස ජයග්‍රහණය කර තිබේ. මෙම සෑම දිස්ත්‍රික්කයක්ම සියයට 60 ට අදික ඡන්ද ප්‍රතිශතයකින් මහින්ද රාජපක්ෂ මහතා ජයග්‍රහණය කර තිබීම විශේෂත්වකි. ජනාධිපතිවරණ ඉතිහාසය තුළ ප්‍රධාන අපේක්ෂකයෙකුට ලක්ෂ 59 ඉක්මවා ඡන්ද ප්‍රමාණයක් ලබා ගත් පළමු අවස්ථාව මෙය ලෙස සැළකෙයි. තේරි පත්වු 6 වන විධායක ජනාධිපතිවරයා මැතිවරණ කොමසාරිස් දයානන්ද දිශානායක මහතා විසින් නිල වශයෙන් ප්‍රකාශට පත් කිරීමට නියමිතය. ඔහු තව නොබො වෙලාවකින් එය ප්‍රකාශයට පත් ‍කරණු ඇති බව මැතිවරණ කොමසාරිස් කාර්යාලය පවසයි.", "URL": "https://sinhala.adaderana.lk/news.php?nid=6290", "Category": null, "Parent URL": null}