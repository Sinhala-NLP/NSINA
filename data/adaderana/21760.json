{"Source": "Adaderana", "Timestamp": "January 31, 2012 09:17 am", "Headline": "ගුරුමාරු මණ්ඩල නොකැඳවීම නිසා ස්ථාන මාරුවීම් ඇනහිටලා", "News Content": "ජාතික පාසල් ගුරුමාරු මණ්ඩල නොකැඳවීම නිසා ගුරුවරුන් රැසකගේ ස්ථාන මාරුවීම් ඇනහිට ඇති බව ලංකා ගුරු සේවා සංගමය පවසයි. ජාතික ගුරුමාරු ප්‍රතිපත්තියට අනුව වාර්ෂික ස්ථාන මාරුවීම් ඉල්ලා සිටි ජාතික පාසල් ගුරුවරුන් 3800 ගේ පමණ ගුරු මාරුවීම් මේ වන විට ඇන හිට ඇති බව එම සංගමයේ ප්‍රධාන ලේකම් ජෝසප් ස්ටාලින් මහතා ප්‍රකාශ කළේය. අධ්‍යාපන අමාත්‍යාංශය ගුරුමාරු මණ්ඩලය බල රහිත කර මාරුවීම් සියල්ල අධ්‍යාපන ලේකම්වරයාට අවශ්‍ය පරිදි තනිමතයට සිදුකරන බවට ජෝසප් ස්ටාලින් මහතා චෝදනා කරයි. මෙම තත්ත්වය දැඩි පිළිකුළෙන් යුතුව හෙළාදකින බව ද අද දෙරණ වෙත අදහස් දක්වමින් ඒ මහතා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=21760", "Category": null, "Parent URL": null}