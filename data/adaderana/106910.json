{"Source": "Adaderana", "Timestamp": "March 28, 2019 03:58 pm", "Headline": "දෙවන ත්‍රිපුද්ගල විශේෂ මහාධිකරණය වැඩ අරඹයි-පළමු නඩුව වෛද්‍යවරයෙක්ට එරෙහිව", "News Content": "අල්ලස් චෝදනාවක් සම්බන්ධයෙන් කුලියාපිටිය රෝහලේ කායික විශේෂඥ වෛද්‍යවරයෙකුට එරෙහිව දෙවන ත්‍රිපුද්ගල විශේෂ මහාධිකරණය හමුවේ අල්ලස් කොමිසම අද(28) නඩු පවරනු ලැබුවේය. දෙවන ත්‍රිපුද්ගල විශේෂ මහාධිකරණය හමුවේ ගොනු කෙරෙන පළමු නඩුව මෙයයි. 2016 වසරේ ජූනි මස පලවනදා සහ එම වසරේ අගෝස්තු 31 දා දක්වා කාලසීමාව තුළ රසායනාගාර වාර්තා පිළිබඳ ටෙන්ඩරය ලබා දීම සඳහා \"සත්සුව \" නැමති පුද්ගලික රසායනාගාරයේ හිමිකරු වන අතුල රත්නසිරි යන අයගෙන් රුපියල් 75,000 ක අල්ලසක් ලබා ගැනීම සම්බන්ධයෙන් අල්ලස් කොමිසම විසින් එම වෛද්‍යවරයාට එරෙහිව මෙම නඩුව ගොනු කර තිබේ.", "URL": "https://sinhala.adaderana.lk/news.php?nid=106910", "Category": null, "Parent URL": null}