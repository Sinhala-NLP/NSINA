{"Source": "Adaderana", "Timestamp": "May 9, 2016 09:25 am", "Headline": "3වන පුහුණු තරගයේ 2වන දිනය අද", "News Content": "සංචාරක ශ්‍රී ලංකා කණ්ඩායම සහ එංගලන්ත එසෙක්ස් කණ්ඩායම අතර තුන්දින පුහුණු තරගයේ දෙවන දිනය අදයි.තරගයේ සිය ප්‍රථම ඉනිම සඳහා පන්දුවට පහර දෙමින් සිටින එංගලන්ත එසෙක්ස් කණ්ඩායම කඩුලු 02ක් බිඳ වැටී ලකුණු 81 ක් ලබා ගෙන සිටියි.මෙම තරගයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන්ට සියලු ක්‍රිඩකයින් දැවී ලබා ගත හැකි වූයේ ලකුණු 254 ක් පමණි.එහිදී ශ්‍රී ලංකා කණ්ඩායම වෙනුවෙන් කුසල් මෙන්ඩිස් ලකුණු 66ක් ලබා ගත් අතර ඇන්ජලෝ මැතිව්ස් ලකුණු 30ක් ලබා ගත්තේය.", "URL": "https://sinhala.adaderana.lk/news.php?nid=59954", "Category": null, "Parent URL": null}