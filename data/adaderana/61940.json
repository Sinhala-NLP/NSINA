{"Source": "Adaderana", "Timestamp": "July 10, 2016 01:01 pm", "Headline": "මංගලටත් විශ්වාසභංගයක් ගේනවා", "News Content": "විදේශ කටයුතු අමාත්‍ය මංගල සමරවීර මහතාට එරෙහිව විශ්වාසභංග යෝජනාවක් ඉදිරිපත් කිරීමට බලාපොරොත්තු වන බව ඒකාබද්ධ විපක්ෂය පවසයි.පාර්ලිමේන්තු මන්ත්‍රී උදය ගම්මන්පිල මහතා සඳහන් කළේ මෙරටට විදෙස් විනිසුරුවරුන් ගෙන නොඑන බවට ජනාධිපතිවරයා පැහැදිලි ප්‍රකාශයක් සිදු කර තිබීයදීත් මංගල සමරවීර මහතා වෙනත් මතයක් දරන බවයි.රටේ ආණ්ඩුක‍්‍රම ව්‍යවස්ථාව උල්ලංඝණය කරමින් විදේශ විනිසුරුවරුන් ගෙන්වා නඩු ඇසීමට ඉඩක් දීමට තමා කිසිසේත් සූදානම් නොමැති බව ජනාධිපතිවරයා අවධාරණය කර ඇතැයි මන්ත්‍රීවරයා පෙන්වාදෙයි.එසේ තිබියදී විදේශ අමාත්‍යවරයා වෙනත් මතයක් දරන බවත්, ඒ අනූව ඉදිරියේදී විදේශ කටයුතු අමාත්‍යවරයාට එරෙහිව විශ්වාසභංගයක් ගෙන ඒමට ඇති හැකියාව සොයාබලන බවත් ඒ මහතා පැවසීය.", "URL": "https://sinhala.adaderana.lk/news.php?nid=61940", "Category": null, "Parent URL": null}