{"Source": "Adaderana", "Timestamp": "June 14, 2019 10:24 am", "Headline": "අධික වේගය නිසා මගියෙකුගේ ජීවිතය මහමඟ නවතී", "News Content": "අධික වේගයෙන් ධාවනය වු යතුරුපැදියක ගැටී ප්‍රධාන මාර්ගය හරහා මාරු වෙමින් සිටි මගියෙකු ජිවිතක්ෂයට පත් වි ඇති බව තලවකැලේ පොලීසිය පවසයි. ඊයේ (13) රාත්‍රි 7.30 පමණ මෙම අනතුර සිදු වි ඇත්තේ හැටන් නුවරඑලිය ප්‍රධාන මාර්ගයේ තලවකැලේ නගර සතොස ශඛාව අසලදීය. අනතුරෙන් මිය ගොස් ඇත්තේ නානුඔය ප්‍රදේශයේ පදිංචි සුබ්‍රමණියන් ජෙයරාජ් නැමති 47 හැවිරිදි දෙදරු පියෙකි. අධික වේගයෙන් ධාවනය වි ඇති යතුරුපැදියට ප්‍රධාන මාර්ගය හරහා මාරුවෙමින් සිටි මගියා ගැටි අඩි කිහිපයක් ඉදිරියට විසි වි මගියා බරපතළ ලෙස තුවාල ලබා ලිඳුල රෝහල වෙත ඇතුළත් කිරීමෙන් පසු ඔහු වැඩි දුර ප්‍රතිකාර සඳහා නුවරඑලිය මුලික රෝහල වෙත මාරු කර යැවිමේදි ඔහු ජිවිතක්ෂයට පත් වි ඇති බවයි අනතුර පිළිබඳව පරික්ෂණ පවත්වන තලවකැලේ පොලීසියේ රථ වාහන අංශයේ නිලධාරින් කියා සිටියේය. යතුරුපැදිකරු සැකපිට අත්අඩංගුවට ගෙන ඇති බවත්, යතුරුපැදිකරුගේ අධික වේගය අනතුරට හේතු වි ඇති බවත්, සැකකරු නුවරඑළිය මහෙස්ත්‍රාත් අධිකරණය වෙත ඉදිරිපත් කරන බව තලවකැලේ පොලිසිය පැවසීය.", "URL": "https://sinhala.adaderana.lk/news.php?nid=111945", "Category": null, "Parent URL": null}