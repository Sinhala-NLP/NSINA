{"Source": "Adaderana", "Timestamp": "April 19, 2019 06:23 pm", "Headline": "හෙරොයින් පාර්සලය අරන් දුවද්දී සැකකරු පොලීසියට මාට්ටු", "News Content": "හෙරොයින් කිලෝ ග්‍රෑම් 1 යි ග්‍රෑම් 37 ක් සමඟ සැකකරුවෙකු වත්තල පොලිස් වසමේ දික්ඕවිට ප්‍රදේශයේ දී අත්අඩංගුවට ගෙන තිබේ. අද(19) සවස 2.30 ට පමණ වත්තල පොලිස් ස්ථානයට ලද තොරතුරක් මත වැටලීම සිදු කර ඇත. එහිදී හෙරොයින් සහිත පාර්සලයක් සන්තකයේ තබා ගෙන සිට දිව යන අවස්ථාවේ දී පොලීසිය මෙම සැකකරු අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ වයස අවුරුදු 35 ක් වු සමුපකාර වත්ත, වෙරළ පාර, දික්ඕවිට , වත්තල ලිපිනයේ පදිංචි රණවක ආරච්චිගේ සුරංග සුජීව අල්විස් නැමැත්තෙකි. වත්තල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=108249", "Category": null, "Parent URL": null}