{"Source": "Adaderana", "Timestamp": "March 20, 2012 10:24 am", "Headline": "පින්නවල අලි බලන්නන්ට ජාත්‍යන්තර පුහුණුවක්", "News Content": "පින්නවල අලි අනාථාගාරයේ අලි බලන්නන් ජාත්‍යන්තර තත්ත්වයෙන් පුහුණු කිරීමට පියවර ගෙන තිබේ. අලීන්ගේ හැසිරීම් රටා අධ්‍යයනය, පෙරදිග හා අපරදිග වෙදකම මෙන්ම අලින්ට ආමන්ත්‍රණය කරන භාෂාව පිළිබඳව මෙහිදි අලි බලන්නන් දැනුවත් කිරීමට නියමිතය. පේරාදෙනිය විශ්ව විද්‍යාලයේ පශු වෛද්‍ය පීඨයේ පශ්චාත් උපාධි ආයතනය හා එක්ව ජාතික සත්වෝද්‍යාන දෙපාර්තමේන්තුව මෙම වැඩසටහන ක්‍රියාත්මක කර ඇත. ඊයේ(19) දිනයේ ආරම්භ වු මෙම වැඩමුළුව දින තුනක් පුරා න්‍යායාත්මක හා ප්‍රායෝගික අධ්‍යයනයන්ගෙන් යුක්තව පින්නවල අලි අනාථාගාරයේ දී පැවැත්වෙයි.", "URL": "https://sinhala.adaderana.lk/news.php?nid=22917", "Category": null, "Parent URL": null}