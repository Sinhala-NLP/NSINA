{"Source": "Adaderana", "Timestamp": "April 1, 2018 04:36 pm", "Headline": "එංගලන්ත නවසීලන්ත ටෙස්ට් තරඟයේ තෙවන දිනය අද", "News Content": "එංගලන්ත කණ්ඩායම සහ නවසීලන්ත කණ්ඩායම අතර දෙවන ටෙස්ට් ක්‍රිකට් තරගයේ තෙවන දිනය අදයි. අද දිනයේ සිය දෙවන ඉනිම සඳහා පන්දුවට පහරදෙමින් සිටින එංගලන්ත කණ්ඩායම මීට ටික වේලාවකට පෙර එක් කඩුල්ලක් බිද දැවී ලකුණු 113ක් ලබා සිටියේය. එංගලන්ත කණ්ඩායම සිය ප්‍රථම ඉනිම සඳහා සියලු දෙනා දැවී ලකුණු 307ක් ලබාගැනීමට සමත් විය. ඊට පිළිතුරු ලෙස නවසීලන්ත කණ්ඩායම සිය පළමු ඉනිම සඳහා සියලු දෙනා දැවී ලකුණු 278ක් ලබාගත්තේය. ඒ අනුව එංගලන්ත කණ්ඩායම 09ක් අතැතිව ලකුණු 142ක් නවසීලන්ත කණ්ඩායමට වඩා ඉදිරියෙන් පසු වේ.", "URL": "https://sinhala.adaderana.lk/news.php?nid=86711", "Category": null, "Parent URL": null}