{"Source": "Adaderana", "Timestamp": "November 29, 2017 07:56 am", "Headline": "  පස් කන්දක් කඩා වැටී උඩරට දුම්රිය ධාවනයට බාධා", "News Content": "පස් කඳු දෙකක් කඩා වැටීම හේතුවෙන් උඩරට දුම්රිය මාර්ගයේ දුම්රිය ධාවනයට බාධා එල්ල වී තිබේ. අද (29) අළුයම ඔහිය සහ ඉදල්ගස්හින්න අතර ප්‍රදේශයේ ස්ථාන දෙකකදී දුම්රිය මාර්ගයට මෙලෙස පස් කඳු කඩා වැටී ඇති බව වාර්තා වෙයි. මේ හේතුවෙන් කොළඹ සිට බදුල්ල බලා ධාවනය වූ රාත්‍රී තැපැල් දුම්රිය අතරමඟ නතර කිරීමට සිදුවූ බව දුම්රිය ප්‍රධාන පාලක මැදිරිය සඳහන් කළේය. පස් කඳු ඉවත් කර දුම්රිය මාර්ගය යථා තත්ත්වයට පත් කිරීමේ කටයුතු ආපදා කළමනාකරණ මධ්‍යස්ථානය හා යුධ හමුදාව එක්ව මේ වන විට සිදු කරන බව පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=80714", "Category": null, "Parent URL": null}