{"Source": "Adaderana", "Timestamp": "June 28, 2016 09:35 am", "Headline": " කේරළ ගංජා සමග 1ක් මාට්ටු ", "News Content": "කේරළ ගංජා තොගයක් සමග පුද්ගලයෙකු පෑලියගොඩ ප්‍රදේශයේ දී අත්අඩංගුවට ගෙන තිබේ.පෑලියගොඩ අපරාධ විමර්ශන අංශයේ නිලධාරීන්ට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය. එහිදී සැකකරු සතුව තිබී කේරළ ගංජා කිලෝග්‍රෑම් එකක් සිය භාරයට ගත් බව පොලීසිය පැවසුවේය. සැකකරු වැල්ලම්පිටිය ප්‍රදේශයේ පදිංචි 44 හැවිරිදි අයෙකු වන අතර ඔහු අද(28) දින අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.‍", "URL": "https://sinhala.adaderana.lk/news.php?nid=61569", "Category": null, "Parent URL": null}