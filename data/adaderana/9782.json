{"Source": "Adaderana", "Timestamp": "July 22, 2010 05:09 pm", "Headline": "සමුගන්නේ නවකයින්ට අවස්ථාව දෙන්නයි", "News Content": "නවක ක්‍රීඩකයින්ට අවස්ථාව ලබාදීම සඳහා තමන් ටෙස්ට් ක්‍රිකට් දිවියෙන් සමුගන්නට තීරණය කළ බව ශ්‍රී ලංකා පිළේ සුපිරි දඟපන්දු යවන්නා වන මුත්තයියා මුරලිදරන් පවසයි. අද ගාල්ල ජාත්‍යන්තර ක්‍රිකට් ක්‍රීඩාංගණයේදී පැවති ශ්‍රී ලංකාව හා ඉන්දියාව අතර පැවති පළමු ටෙස්ට් තරගය අවසන් වීමෙන් පසු පැවති මාධ්‍ය හමුවේදී ඔහු මේ බව කියා සිටියේය. මුත්තයියා මුරලිදරන්ගෙන් ශ්‍රී ලංකා කණ්ඩායමට ලැබුණු සහයෝගය ඉමහත් සේ අගය කරන බවත්,එය අනූපමේය සේවයක් බවත් ශ්‍රී ලංකා පිළේ නායක කුමාර් සංගක්කාර් මෙම මාධ්‍ය හමුවට එක්වෙමින් කියා සිටියේය. මුරලිදරන්ගෙන් තවදුරටත් ශ්‍රී ලංකා පිළට උපදෙස් ලබා ගන්නට අපේක්ෂා කරන බවත් කුමාර් සංගක්කාර් වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9782", "Category": null, "Parent URL": null}