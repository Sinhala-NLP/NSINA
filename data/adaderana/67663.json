{"Source": "Adaderana", "Timestamp": "January 3, 2017 01:59 pm", "Headline": " මම පක්ෂය වෙනුවෙන් ගොඩක් දේවල් කළා ", "News Content": "තමා වත්මන් ආණ්ඩුව නියෝජනය කරන්නේ ශ්‍රී ලංකා නිදහස් පක්ෂයේ මධ්‍යම කාරක සභාව ගත් තීරණයක් අනුව බව තිරසර සංවර්ධන හා වනජීවී නියෝජ්‍ය අමාත්‍ය සුමේධා ජී.ජයසේන මහත්මිය පවසයි.ඉතිහාසයේ සිට මේ දක්වා පක්ෂය වෙනුවෙන් තමා විශාල කැපකිරීමක් සිදුකළ බව ඇය පෙන්වා දෙයි.ශ්‍රී ලංකා නිදහස් පක්ෂයේ පාක්ෂිකයින්ගේ ආරක්ෂාව සහ ග්‍රාමීය ජනතාවට සේවය කිරීමේ අරමුණින් වත්මන් ආණ්ඩුවට එක්වු බව පවසන නියෝජ්‍ය අමාත්‍යවරිය එම අරමුණුවලට යාමේදී යම් යම් අඩුපාඩු සිදුවිය හැකි බව සඳහන් කරයි.බඩල්කුඹුර ප්‍රාදේශීය ලේකම් කාර්යාලයේ පැවති උත්සවයකට එක්වෙමින් නියෝජ්‍ය අමාත්‍ය සුමේධා ජී.ජයසේන මහත්මිය මෙම අදහස් පළ කළේය.එහිදී වැඩිදුරටත් අදහස් දැක්වු ඇය සඳහන් කළේ ජාතික ආණ්ඩුව නියෝජනය කරන ශ්‍රී ලංකා නිදහස් පක්ෂයේ මැති ඇමතිවරුන් සෑම විටම රට ජනතාව සහ පක්ෂය ආරක්ෂා කරගැනීමට උත්සාහ දරන බවයි.", "URL": "https://sinhala.adaderana.lk/news.php?nid=67663", "Category": null, "Parent URL": null}