{"Source": "Adaderana", "Timestamp": "March 6, 2012 10:46 am", "Headline": "ගනුදෙනුකරුවන් වෙනුවෙන් කොමර්ෂල් බැංකුව හා Hutch අත්වැල් බැඳගනියි", "News Content": "ඡායාරූප සටහන-වමේ සිට දකුණට Hutch ආයතනයේ සාමාන්‍යාධිකාරී/අලෙවි සංජය සෙනරත්, Hutch ආයතනයේ සාමාන්‍යාධිකාරී/විකුණුම් අතුල දිසානායක, අතිරේක කළමනාකරු/ වෙළඳ ජාල සංවර්ධන මුබාරක් සධාර්, Hutch ආයතනයේ ප‍්‍රධාන මෙහෙයුම් නිලධාරී ආනන්ද් ප‍්‍රකාශ් , කොමර්ෂල් බැංකු සහකාර සාමාන්‍යාධිකාරී සනත් බණ්ඩාරනායක, කොමර්ෂල් බැංකු ප‍්‍රධාන සන්නිවේදන නිලධාරී රොහාන් මුත්තයියා, කොමර්ෂල් බැංකු සහකාර සාමාන්‍යාධිකාරී/අලෙවි හස්රාත් මුණසිංහ, කොමර්ෂල් බැංකු කළමණාකරු/අලෙවි අර්ජුන හේරත්, කොමර්ෂල් බැංකු E-Banking ප‍්‍රධානී ප‍්‍රදීප් බන්දුවංශ, කොමර්ෂල් බැංකු ගිණුම් හිමි Hutch පාරිභෝගිකයින්ට සේවාවන් රැසක් පැය 24 තුළ එම බැංකු පද්ධතිය තුළින් ලබාගැනීමට හැකිවන පරිදි නව වැඩපිළිවෙලක් ක‍්‍රියාත්මක කිරීමට Hutch ආයතනය හා කොමර්ෂල් බැංකුව කටයුතු යොදා ඇත. මෙම සේවාවන් තම පාරිභෝගිකයින්ට ලබාදීම වෙනුවෙන් Hutch ආයතනය හා කොමර්ෂල් බැංකුව අතර ගිවිසුමක් කොළඹ පිහිටි එම බැංකු මූලස්ථානයේදී පසුගියදා අත්සන් තැබිණි. එම ගිවිසුම අත්සන් කිරීම කොමර්ෂල් බැංකුව වෙනුවෙන් එහි නියෝජ්‍යය සාමාන්‍යාධිකාරී මෙහෙයුම් සනත් බණ්ඩාරනායක හා Hutch ආයතනය වෙනුවෙන් ප‍්‍රධාන මෙහෙයුම් නිලධාරී ආනන්ද් ප‍්‍රකාශ් යන මහත්වරුන්ගේ සහභාගීත්වයෙන් සිදුවිය. එම ආයතන අතර ඇතිකරගත් නව ගිවිසුමත් සමග කොමර්ෂල් බැංකු ගිණුම් හිමි Hutch ගනුදෙනුකරුවන්ට දිවයින පුරා පිහිටි කොමර්ෂල් බැංකු ශාඛා තුළින් ජල විදුලි බිල්පත් ගෙවීම්, Reload කිරීම්, පසුගෙවුම් බිල්පත් ගෙවීම් වැනි දෑ කළ හැකිවේ. මේ සඳහා 8823 ට SMS එකක් යැවීමෙන් අවශ්‍යය සේවාව ලබාගත හැකිවේ. මෙම සේවාව ආරම්භ කිරිමේ ගිවිසුම් අත්සන් කිරීමෙන් අනතුරුව Hutch ආයතනයේ ප‍්‍රධාන මෙහෙයුම් නිලධාරි ආනන්ද ප‍්‍රකාශ් මහතා කියා සිටියේ \"අපගේ ප‍්‍රධාන අරමුණ පාරිභෝගිකයින්ට දැනෙන යමක් කරන්නයි. එම නිසා අපගේ සේවාවන් තවදුරටත් ව්‍යාප්ත කිරිම සඳහා මෙම ඇතිකරගත් ගිවිසුම් වලට ඉදිරියේදීත් යොමුවීමට අපි බලාපොරොත්තු වෙනවා. ඒ වගේම මෙම සේවාව තුළින් අප පාරිභෝගිකයන්ට මෙන්ම කොමර්ෂල් බැංකුවටත් විශාල වාසියක් වන බව මට විශ්වාසයි. ආයතනයක් ලෙස විශාල වශයෙන් අපගේ ජාලය පුළුල් කරගැනීමට පසුගිය වසරේත් මේ වසරේත් ආයෝජනය කර ඇති අතර එතුළින් අපගේ පාරිභෝගිනයින්ට අසම සම සේවාවක් ලබාදීමට අපට හැකිවී තිබෙනවා\" කොමර්ෂල් බැංකු මූලස්ථානය නියෝජනය කරමින් මෙම අවස්ථාවට සහභාගීවූ කොමර්ෂල් බැංකුවේ නියෝජ්‍ය සාමාන්‍යාධිකාරී මෙහෙයුම් සනත් බණ්ඩාරනායක මහතා පෙන්වා දුන්නේ, කොමර්ෂල් බැකුවේ ප‍්‍රධාන කාර්යාලය මෙන්ම දිවයින පුරා විහිදි ඇති බැංකු ශාඛා ජාලය තුළින් තම පාරිභෝගිකයින් වෙනුවෙන් නව පහසුකම් සලසාදීමට කොමර්ෂල් බැංකුව නිරන්තරව කැපවී සිටින ආයතනයක් බවයි. Hutch ආයතනය හා එක්ව ආරම්භ කළ නව වැඩපිළිවෙල තුළින් අප ආයතන දෙකේම ගනුදෙනුකරුවන්ගේ විශ්වාසය වඩ වඩාත් තහවුරු කරගැනීමට අවස්ථාවක් ලැබෙන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=22612", "Category": null, "Parent URL": null}