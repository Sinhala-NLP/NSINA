{"Source": "Adaderana", "Timestamp": "January 31, 2019 06:53 pm", "Headline": "ඒකීය රාජ්‍ය සංකල්පය පිළිගන්නෙ නෑ", "News Content": "ඒකීය රාජ්‍ය සංකල්පය තමා පිළිනොගන්නා බව උතුරු පළාත් හිටපු ප්‍රධාන අමාත්‍ය සී.වී විග්නේෂ්වරන් මහතා පැවසීය. කොළඹ අධිකරණ සංකීර්ණය අසලදී මාධ්‍ය වෙත අදහස් දක්වමින් සී.වී විග්නේෂ්වරන් මහතා මේ බව කියා සිටියේය. ඔහු පවසන්නේ ඒකීය රාජ්‍ය සංකල්පය උතුරේ ගැටළුවට විසඳුමක් නොවන බවත් ඒකීය රාජ්‍ය ලෙස පවසන විට සිංහල පරිපාලනය යනුවෙන් එහි තේරුම ඇති වන බවත්ය. සී.වී විග්නේෂ්වරන් මහතා වැඩි දුරටත් අදහස් දක්වමින් පැවසූවේ මිනිසුන්ව රැවටීම උදෙසා විවිධ ප්‍රකාශ සිදු කරන බවයි. ඔරුමිත්තනාඩු ලෙසින් දෙමළ භාෂාවෙන් පවසන බවත් එමඟින් අදහස් වන්නේ එක්සත් රට ලෙසින් වන නමුත් ඒකීය රට වශයෙන් අදහස් වීමක් සිදු නොවන බව ඔහු ප්‍රකාශ කලේය.", "URL": "https://sinhala.adaderana.lk/news.php?nid=103457", "Category": null, "Parent URL": null}