{"Source": "Adaderana", "Timestamp": "June 20, 2013 05:09 pm", "Headline": "රටේ සිටින්නේ රටට වැඩදායී එකම පරපුරක්", "News Content": "දක්ෂ දරුවන් සහ අදක්ෂ දරුවන් වශයෙන් කොටස් දෙකක් මෙරට නොමැති බව ජනාධිපති මහින්ද රාජපක්ෂ මහතා පවසයි. රට තුළ සිටින්නේ රටට වැඩදායී එකම පරපුරක් බව ජනාධිපතිවරයා පෙන්වා දෙයි. දකුණේ මෙන්ම උතුරේ දරුවන්ට ද නිදහසේ අධ්‍යාපනය ලැබීමට හැකි වටපිටාවක් වර්ථමානයේ මෙරට පවතින බව ජනාධිපති මහින්ද රාජපක්ෂ මහතා පවසයි. අධ්‍යයන පොදු සහතික පත්‍ර උසස් පෙළ විෂය නිර්දේශය සඳහා තාක්ෂණවේදය විෂය ධාරාව හඳුන්වාදීම වෙනුවෙන් අද (20) පෙරවරුවේ අරලියගහ මන්දිරයේ පැවති උත්සවයට එක්වෙමින් ජනාධිපතිවරයා මේ අදහස් පළ කළේය. එහිදී වැඩිදුරටත් අදහස් දැක්වූ ජනාධිපතිවරයා සඳහන් කළේ මෙම විෂය ධාරාව හඳුන්වාදීම මෙරට අධ්‍යාපනයේ තවත් හැරවුම් ලක්ෂයක් සනිටුහන් කළ අවස්ථාවක් බවයි.", "URL": "https://sinhala.adaderana.lk/news.php?nid=35101", "Category": null, "Parent URL": null}