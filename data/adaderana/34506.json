{"Source": "Adaderana", "Timestamp": "May 31, 2013 09:47 am", "Headline": "විදුලි කණුවක් හිසට - 15 හැවිරිදි දැරිය මරුට", "News Content": "විදුලි කණුවක් කඩා වැටීමෙන් 15 හැවිරිදි පාසල් දැරියක මියගොස් තිබේ. නව කුරුදුවත්ත, කැන්දගොල්ල විහාරස්ථානය අසළ මාර්ගයේදී ලොරි රථයක ගැටුණු විදුලි කණුවක් දැරියගේ හිස මතට කඩා වැටී ඇති බව පොලිසිය පවසයි. ඊයේ පස්වරුවේ පාසල් නිමවී නිවසට යමින් සිටියදී අනතුරට ලක්වූ දැරිය ගම්පොල මූලික රෝහලට ඇතුළත් කිරීමෙන් පසු මියගොස් තිබේ. ඇය කුරුදුවත්ත, කඩවීදිය, පැලිහුන්න ප්‍රදේශයේ පදිංචිව සිටි අයෙකි. සිද්ධියට සම්බන්ධ ලොරි රථයේ රියදුරු අත්අඩංගුවට ගෙන ඇති අතර ඔහු අද (31)ගම්පොල මහේස්ත්‍රාත් අධිකරණයට ඉදිරිපත් කරන බව නව කුරුදුවත්ත පොලිසිය සඳහන් කරයි.", "URL": "https://sinhala.adaderana.lk/news.php?nid=34506", "Category": null, "Parent URL": null}