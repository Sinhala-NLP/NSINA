{"Source": "Adaderana", "Timestamp": "March 12, 2012 02:17 pm", "Headline": "කහ ඉර මගහැර පාර පැන්න 100 දෙනෙකු අත්අඩංගුවට", "News Content": "කහ ඉර මඟහැර පාර පැනීමේ චෝදනා මත කන්තලේ නගරයේ දී පුද්ගලයන් සියදෙනෙකු පමණ අත්අඩංගුවට ගෙන තිබේ. කන්තලේ පොලිසියේ රථ‍වාහන අංශයේ නිලධාරීන් විසින් අද(12) සිදුකළ මෙහෙයුමක දී ඔවුන් අත්අඩංගුවට ගෙන ඇති බව වාර්තා වේ. තවත් පුද්ගලයන් 501 දෙනෙකුට පමණ මාර්ග නීතී උල්ලංඝණය කිරීම මත නඩු පැවරීමට පියවර ගත් බව කන්‍තලේ රථ වාහන පොලිසිය සදහන් කරයි. අලුත් අවුරුදු කාලයේ දී මාර්ග අනතුරු සිදු වීමට ඇති ඉඩකඩ වැඩි බැවින් ජනතාව දැනුවත් කිරීමට ද කන්තලේ පොලිසිය පියවර ගෙන ඇත.", "URL": "https://sinhala.adaderana.lk/news.php?nid=22745", "Category": null, "Parent URL": null}