{"Source": "Adaderana", "Timestamp": "December 21, 2016 03:04 pm", "Headline": "  අනවසරයෙන් මැණික් ගැරූ 4ක් අල්ලයි ", "News Content": "අනවසරයෙන් මැණික් ගැරීමේ නිරත වු පුද්ගලයින් සිව් දෙනෙකු අවිස්සාවේල්ල - සීතාවක පාලම ප්‍රදේශයේදී අත්අඩංගුවට ගෙන තිබේ.තල්දූව පොලිස් විශේෂ කාර්යය බලකා කදවුරේ නිලධාරීන්ට ලද තොරතුරක් මත සිදුකළ වැටලීමකදී අදාළ සැකකරුවන් අත්අඩංගුවට ගෙන ඇති බව සඳහන්ය. සීතාවක පාළමේ සිට මීටර් 100ක් පමණ දුරින් සීතාවක ගඟ ප්‍රදේශයේ අනවසරයෙන් මැණික් ගරමින් සිටි ඔවුන් විශේෂ කාර්යය බලකා නිලධාරීන් මගින් අත්අඩංගුවට ගෙන තිබේ. සැකකරුවන් සමග මැණික් ගැරීම සඳහා යොදාගත් උපකරණ ද පොලිස් විශේෂ කාර්යය බලකාය බාරයට ගෙන ඇති අතර වැඩිදුර විමර්ශන සඳහා අත්අඩංගුවට ගත් සැකකරුවන් අවිස්සාවේල්ල පොලීසිය වෙත බාරදී ඇති බව සඳහන්ය.", "URL": "https://sinhala.adaderana.lk/news.php?nid=67230", "Category": null, "Parent URL": null}