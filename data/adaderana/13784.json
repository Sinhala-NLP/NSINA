{"Source": "Adaderana", "Timestamp": "January 27, 2011 11:09 am", "Headline": "ඉංජිනේරු සංස්ථා වෘත්තීය සමිති නිලධාරීන්ට පදනමක් නැතිව ස්ථාන මාරු දෙනවා ", "News Content": "රාජ්‍ය ඉංජිනේරු සංස්ථාව තුළ සිටින වෘත්තීය සමිතිවලට අයත් නිලධාරීන්ට කිසිදු පදනමකින් තොරව ස්ථාන මාරුවීම් ලබාදෙමින් සිටින බවට රාජ්‍ය ඉංජිනේරු සංස්ථා සේවක සංගමය චෝදනා කරයි. මෙම ස්ථාන මාරුවීම් ලබාදීම තරයේ හෙළා දකින බව එම සංගමයේ සභාපති නිශාන්ත ප්‍රනාන්දු මහතා ප්‍රකාශ කළේය. මෙලෙස ස්ථාන මාරුවීම් ලබාදීම මගින් එම සේවකයින්ගේ මූලික අයිතිවාසිකම් උල්ලංගණය වී ඇති බව ඔහු පෙන්වාදෙයි. අයථා ලෙස ලබාදෙන මෙම ස්ථාන මාරුවීම් අවලංගු කරන ලෙසට මානව හිමිකම් කොමිසම විසින් මීට පෙර ලබාදී ඇති නියමයන් ද සංස්ථාවේ පාලන අධිකාරිය මග හරිමින් සිටින බව නිශාන්ත ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=13784", "Category": null, "Parent URL": null}