{"Source": "Adaderana", "Timestamp": "February 6, 2012 08:10 am", "Headline": "අකුණුසැර වැදීමකින් කොට්‍ටාවේ නිවාස 20 ට හානි", "News Content": "කොට්‍ටාව, පින්හේන ප්‍රදේශයේ අකුණුසැර වැදීමක් හේතුවෙන් නිවාස 20 ට පමණ අලාභහානි සිදුව තිබේ. එම නිවාසවල විදුලි උපකරණ රැසක් ‍‍අකුණු සැර වැදීමෙන් ක්‍රියාවිරහිත වී ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. අකුණු සැර වැදීමෙන් කිසිවෙකුටත් හානි සිදුව නොමැති බව ද ඔහු පෙන්වා දුන්නේය. ඊයේ(05) රාත්‍රීයේ මෙම අකුණු සැර වැදීම සිදුව තිබේ.", "URL": "https://sinhala.adaderana.lk/news.php?nid=21899", "Category": null, "Parent URL": null}