{"Source": "Adaderana", "Timestamp": "June 25, 2016 09:17 am", "Headline": " පනත සම්මත වුනත් ගැටළු තියෙනවා", "News Content": "තොරතුරු දැනගැනීමේ පනත සම්මත වුවද එහි ඇතැම් ස්ථාන වල ගැටළු පවතින බව ජනතා විමුක්ති පෙරමුණේ ලාල් කාන්ත මහතා පවසයි.එමෙන්ම තොරතුරු දැනගැනීමේ පනත ක්‍රියාත්මක කිරීම සඳහා මහජනතාව උනන්දු නොවන්නේ නම් එම පනත සම්මතවීමේ අර්ථයක් නොමැති බව අතුරුදන්වූවන්ගේ පවුල් එකමුතුවේ සභාපති බ්‍රීටෝ ප්‍රනාන්දු මහතා පවසයි.ඔහු පවසන්නේ තොරතුරු දැනගැනීමේ පනත ක්‍රියාත්මක කිරීම සඳහා මහජනතාව පෙළඹවිය යුතු බවයි. මේ අතර තොරතුරු දැනගැනීමේ පනතේ පැවති අඩුපාඩුකම්, සංශෝධනය වී ඇතැයි අපේක්ෂා කරන බව ජනතා විමුක්ති පෙරමුණේ සුනිල් වටගල මහතා පවසයි.ආචාර්ය නිර්මාල් රංජිත් දේවසිරි මහතා පවසන්නේ මෙම පනත මගින් ජනතාව විසින් අපෙක්ෂා කරන දෙයම ලබාගත නොහැකි බවයි.කෙසේවෙතත් තොරතුරු දැනගැනීමේ පනත සම්මතවීම රටට අවාසි සහගත විය හැකි බව ජ්‍යෙෂ්ඨ අධිනීතිඥ ගෝමින් දයාසිරි මහතා පවසයි.", "URL": "https://sinhala.adaderana.lk/news.php?nid=61453", "Category": null, "Parent URL": null}