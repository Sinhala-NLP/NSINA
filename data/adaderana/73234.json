{"Source": "Adaderana", "Timestamp": "May 17, 2017 08:02 am", "Headline": "සැලසුම් කර පරිදි විරෝධතා පා ගමන පවත්වනවා", "News Content": "අධිකරණ නියෝගය නොතකා සැලසුම් කර පරිදි අද(17) දිනයේ විරෝධතා පා ගමන පවත්වන බව අන්තර් විශ්වවිද්‍යාලයීය ශිෂ්‍ය බල මණ්ඩලය පවසයි.පෙරවරු 11.00ට කොටුව දුම්රියපළ ඉදිරිපිටින් විරෝධතා පාගමන ආරම්භ කරන බව එහි කැඳවුම්කරු ලහිරු වීරසේකර සඳහන් කළේය.ඔහු පවසන්නේ වාරණ නියෝග පැනවීමෙන් ශිෂ්‍ය විරෝධතා මර්ධනය කළ නොහැකි බවය.සිසුන්ගේ ගැටළු වලට රජය නිසි විසදුම් ලබාදෙන තෙක් අඛණ්ඩ විරෝධතා ක්‍රියාමාර්ග වල නිරත වන බව ඔහු ප්‍රකාශ කළේය.මාලබේ පෞද්ගලික වෛද්‍ය විද්‍යාලය ආරක්ෂා කිරීමට රජය කටයුතු කිරීම, සරසවි වලට සිසුන් බඳවාගැනීම කප්පාදුව, ප්‍රතිපාදන කප්පාදුව ඇතුළු ගැටළු කිහිපයක් මුල් කරගනිමින් අන්තර් විශ්වවිද්‍යාලයීය ශිෂ්‍ය බල මණ්ඩලය ඇතුළු ශිෂ්‍ය ක්‍රියාකාරීන් මෙම විරෝධතාව පවත්වන බව සඳහන්වේ.", "URL": "https://sinhala.adaderana.lk/news.php?nid=73234", "Category": null, "Parent URL": null}