{"Source": "Adaderana", "Timestamp": "June 28, 2018 10:15 am", "Headline": "ප්‍රදේශ කිහිපයක අනතුරුවලින් පුද්ගලයින් 3 ක් මරුට", "News Content": "දිවයිනේ ප්‍රදේශ තුනක සිදුවූ රිය අනතුරුවලින් පුද්ගලයින් තිදෙනෙකු ජීවිතක්ෂයට පත්ව තිබේ. මිරිජ්ජවිල, මොරටුව, මහවිලච්චිය යන ප්‍රදේශවල මෙම අනතුරු සිදුව ඇති බව පොලීසිය සඳහන් කළේය. හම්බන්තොට - අම්බලන්තොට ප්‍රධාන මාර්ගයේ මිරිජ්ජවිල ප්‍රදේශයේදී යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන සිදුවූ අනතුරකින් පැදිකරු ජීවිකත්ෂයට පත්ව තාබේ. මියගොස් ඇත්තේ කොග්ගල, හම්බන්තොට ප්‍රදේශයේ පදිංචිව සිටි 39 හැවිරිදි පුද්ගලයෙක්. මේ අතර මොරටුව, බණ්ඩාරනායක මාවතේ සිදුවූ අනතුරකින් පදිකයෙකු මියගොස් තිබේ. ත්‍රීරෝද රථයක පදිකයෙකු ගැටීමෙන් මෙම අනතුර සිදුව ඇති බව පොලීසිය සඳහන් කළේය. මහවිලච්චිය, ඔයාමඩුව, ඇත්දත්කල්ල ප්‍රදේශයේදී ද යතුරුපැදියක් මාර්ගයෙන් ඉවතට පැන සිදුවූ අනතුරකින් පැදිකරු මියගොස් තිබේ. මියගොස් ඇත්තේ 47 හැවිරිදි රන්දූව ප්‍රදේශයේ පදිංචිව සිටි පුද්ගලයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=91614", "Category": null, "Parent URL": null}