{"Source": "Adaderana", "Timestamp": "May 20, 2011 09:12 am", "Headline": "දේශපාලන පලිගැනීම් පිළිබඳ ලිපි ගොනු විනාශ කිරීමට තීරණය කර නෑ", "News Content": "දේශපාලන පලිගැනීම් වශයෙන් තම පක්‍ෂ මූලස්ථානයට ඉදිරිපත් කර ඇති ලිපි ගොනු කිසිවක් විනාශ කිරීමට හෝ ඉවත් කිරීමට තීරණය කර නොමැති බව එක්සත් ජාතික පක්‍ෂ මහ ලේකම් තිස්ස අත්තනායක මහතා පවසයි. අනාගත එක්සත් ජාතික පක්‍ෂ රජයක් යටතේ ඔවුන්ට සහන සැලසීමේ වගකීම බාර ගන්නා බව නිවේදනයක් නිකුත් කරමින් අත්තනායක මහතා පෙන්වාදෙයි. 1994 වසරේ සිට විවිධ දේශපාලන පලිගැනීම් වලට ලක්වුවන්ගේ තොරතුරු පක්‍ෂ මුලස්ථානයට ලැබී ඇති බව පෙන්වාදෙන අත්තනායක මහතා ඒවා පරිගණක ගත කර ආරක්‍ෂා කිරීමට පියවර ගෙන ඇතැයිද සඳහන් කරයි. දේශපාලන පලිගැනිම්වලට ලක්වුවන් විසින් ඉදිරිපත් කර ඇති ලිපිගොනු විනාශ කිරීමට එම පක්‍ෂය පියවර ගෙන ඇති බවට පළවූ වාර්තාවකට ප‍්‍රතිචාර වශයෙන් තිස්ස අත්තනායක මහතා මේ බව ප‍්‍රකාශ කළේය.", "URL": "https://sinhala.adaderana.lk/news.php?nid=16211", "Category": null, "Parent URL": null}