{"Source": "Adaderana", "Timestamp": "April 29, 2010 11:18 am", "Headline": "තමිල්නාඩු සරණාගතයෙකුගෙන් පෙත්සමක්", "News Content": "තමිල්නාඩුවේ සරණාගත කඳවුරක රඳවා සිටින ශ්‍රී ලාංකිකයෙක් මදුරා‍සි මහාධිකරණය හමුවේ විරෝධතා පෙත්සමක් ගොනු කර තිබේ. තමන් සහ සෙසු සරණාගතයින් පිළිබඳව සිදුකරන පරීක්ෂණ කටයුතු කඩිනම් කරන ලෙසත් සුභසාධන කටයුතු ඉහළ නංවන ලෙසත් ඉල්ලා මෙම විරෝධතා පෙත්සම ගොනු කර ඇති බව සඳහන්ය. තමා රඳවා සිටින සරණාගත කඳවුරෙහි පහසුකම් ‍ප්‍රමාණවත් නොවන බව පෙත්සම්කරු සිය පෙත්සම මගින් තවදුරටත් කියා සිටියි. රැඳවුම් කාමර තමන්ට රැඳී සිටීමට තරම් ප්‍රමාණවත් ‍නොවන බව ද පෙත්සම්කරු අධිකරණය හමුවේ දන්වා සිටියි.", "URL": "https://sinhala.adaderana.lk/news.php?nid=8072", "Category": null, "Parent URL": null}