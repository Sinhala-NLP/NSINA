{"Source": "Adaderana", "Timestamp": "January 15, 2016 12:29 pm", "Headline": "ඉන්දිය සරණාගත කඳවුරුවල සිටි තවත් පිරිසක් දිවයිනට!", "News Content": "ඉන්දියාවේ තමිල්නාඩු සරණාගත කඳවුරුවල රැඳී සිටින ශ්‍රී ලාංකිකයින් 41 දෙනෙකු ලබන සතියේ දිවයිනට පැමිණිමට නියමිතව තිබේ.එක්සත් ජාතින්ගේ සරණාගතයින් පිළිබඳ මහකොමසාරිස් කාර්යාලයේ සහයෝගයෙන් ලබන 19 වනදා අදාළ පිරිස දිවයිනට ගෙන්වා ගැනිමට නියමිතය.ඒ සඳහා මිහින් ලංකා ගුවන් සමාගමට අයත් යානයක් යොදවන බව වාර්තා වෙයි.පිරිමි පුද්ගලයින් 15 දෙනෙකු සහ කාන්තාවන් 26 දෙනෙකු අදාළ කණ්ඩායමට ඇතුළත් වන අතර ඔවුන් ත්‍රීකුණාමලය, මන්නාරම, කිලිනොච්චිය, මුලතිව් සහ යාපනය ප්‍රදේශවල පදිංචිය සඳහා පිටත්ව යාමට නියමිතය.බන්ධනාගාර ප්‍රතිසංස්කරණ පුනුරුත්තාපන හා නැවත පදිංචිකිරිම් අමාත්‍යංශය මගින් එම පිරිස සඳහා අවශ්‍ය සෙසු පහසුකම් ලබාදිමට සැලසුම් කර තිබේ.ඉන්දියාවේ සරණාගත කඳවුරු 109 ක 64,000ක් පමණ සරණාගතයින් රැඳීසිටින අතර පසුගිය වසරේදී ශ්‍රී ලාංකිකයින් 429 දෙනෙකු මෙරටට ගෙන්වාගෙන තිබේ.", "URL": "https://sinhala.adaderana.lk/news.php?nid=56372", "Category": null, "Parent URL": null}