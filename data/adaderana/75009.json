{"Source": "Adaderana", "Timestamp": "July 8, 2017 09:06 am", "Headline": " ඇමතිවරුන්ගේ ක්‍රියා ගැන තානාපති කාර්යාල වෙත සන්දේශයක් ", "News Content": "රජයේ ඇතැම් අමාත්‍යවරුන් සිදු කරන අත්තනෝමතික ක්‍රියාකාරකම් සම්බන්ධයෙන් මෙරට සියලුම තානාපති කාර්යාල වෙත සන්දේශයක් බාරදීමට පියවර ගන්නා බව රජයේ වෛද්‍ය නිලධාරීන්ගේ සංගමය පවසයි.එහි සංස්කාරක වෛද්‍ය නවීන් ද සොයිසා මහතා කොළඹ පැවැති මාධ්‍ය හමුවකට එක්වෙමින් කියා සිටියේ සයිටම් ගැටළුව මුල්කර ගනමින් ඉදිරියේදී ජාතික විරෝධතාවයක් සිදු කිරීමට ද සැලසුම් කර ඇති බවයි.එහිදී වැඩිදුරටත් අදහස් දැක්වමින් වෛද්‍ය නවීන් ද සොයිසා මහතා කියා සිටියේ ඉදිරියේදී රජයේ වෛද්‍ය නිලධාරීන්ගේ සංගමය මඟින් ඩෙංගු මර්දන සතියක් ක්‍රියාත්මක කරන බවයි.මේ අතර ඩෙංගු ව්‍යාප්තිය ඉහළ යාම සඳහා පොලිතීන් හා ප්ලාස්ටික් විශාල වශයෙන් බලපාන බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක සමන්ත ආනන්ද මහතා කියා සිටියේය.", "URL": "https://sinhala.adaderana.lk/news.php?nid=75009", "Category": null, "Parent URL": null}