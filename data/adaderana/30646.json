{"Source": "Adaderana", "Timestamp": "January 10, 2013 01:52 pm", "Headline": "ලක්ෂ 77 ක හොර සල්ලි මාට්ටු", "News Content": "රුපියල් ලක්ෂ 77 ක පමණ වටිනා කමකින් යුත් ව්‍යාජ මුදල් නෝට්ටු තොගයක් සමග විදේශිකයින් දෙදෙනෙකු ගුවන් තොටුපොළ රේගුවේ දී අත්අඩංගුවට ගෙන තිබේ. අද (10) අලුයම සාජා සිට පැමිණි විදේශිකයින් දෙදෙනෙකු මෙලෙස අත්අඩංගුවට ගෙන ඇති බව සඳහන්ය. එහිදී අමෙරිකානු ඩොලර් සියයේ නෝට්ටු මුද්‍රණය කිරීමට උපයෝගී කර ගන්නා විශේෂිත වර්ගයේ කඩදාසි තොගයක් රේගු නිලධාරීන් භාරයට ගෙන තිබේ. අත්අඩංගුවට ගත් සැකකරුවන් සම්බන්ධයෙන් ගුවන් තොටුපොළ රේගු නිලධාරීන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30646", "Category": null, "Parent URL": null}