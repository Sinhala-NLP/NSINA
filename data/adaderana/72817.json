{"Source": "Adaderana", "Timestamp": "May 4, 2017 04:32 pm", "Headline": "සාර්ථක අය අතරේ ජනපති අතිසාර්ථක අයෙක් ", "News Content": "පක්ෂ වශයෙන් වෙන් වෙන් වශයෙන් ගත් කළ සියලු පක්ෂ මැයි රැළිය පැවැත් වීමේදී සාර්ථකත්වයට පත්ව ඇති නමුත් ඒ සියල්ල අභිබවා ජනාධිපතිවරයා අති සාර්ථකත්වයට පත්ව ඇති බව ශ්‍රී ලංකා නිදහස් පක්ෂ තරුණ පෙරමුණේ සභාපති පාර්ලිමේන්තු මන්ත්‍රී ශාන්ත බණ්ඩාර මහතා පවසයි. අද (04) පැවති මාධ්‍ය හමුවකට එක්වෙමින් ඔහු මේ බව පැවසීය. දැවැන්ත තරුණ සහභාගීත්වයකින් සමන් විත අති සාර්ථක මැයි රැළියක් ශ්‍රී ලංකා නිදහස් පක්ෂය පැවැත් වු අතර ජනාධිපතිවරයා තනිව මෙම තත්ත්වයට මුහුණ දුන් බවද මන්ත්‍රීවරයා වැඩි දුරටත් කියා සිටියේය. ජනාධිපතිවරණයේ දී එකට සිටි පක්ෂ වෙන් වෙන් වශයෙන් මැයි රැළි පැවැත් වු බවත් අති මහත් ජනතාවකගේ සහභාගිත්වයෙන් ජනාධිපතිවරයාට ශ්‍රි ලංකා නිදහස් පක්ෂයේ මැයි රැළිය පැවැත්වීමට හැකියාව ලැබුණු බවත් ශාන්ත බණ්ඩාර මහතා පැවසීය.", "URL": "https://sinhala.adaderana.lk/news.php?nid=72817", "Category": null, "Parent URL": null}