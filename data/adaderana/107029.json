{"Source": "Adaderana", "Timestamp": "March 30, 2019 01:10 pm", "Headline": "වසවිස නැති ජාතික පොළ සහ ප්‍රදර්ශනය ජනපති ප්‍රධානත්වයෙන්", "News Content": "වසවිස නැති ජාතික ප්‍රදර්ශනය හා පොළ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරීශ්‍රෙය්දි අද (30) ආරම්භ වුණි. ඒ ජනාධිපති මෛත්‍රීපාල සිරිසේන මහතාගේ ප්‍රධානත්වයෙනි. \"නොකමු වසවිස රකිමු මව්බිම\" යන තේමාව යටතේ පැවැත් වෙන මෙම ප්‍රදර්ශනය හා පොළ අද සිට දින 3 ක් පුරා පැවැත්වීමට නියමිතය. මීට සමගාමීව අද දිනයේදි ප්‍රඥප්තියක්ද ප්‍රකාශයට පත් කෙරුණි. එම අවස්ථාවට එක්වෙමින් අතුරලියේ රතන හිමියන් ප්‍රකාශ කර සිටියේ කුමන බාධා මධ්‍යයේ වුවද වස විස නැති ගොවිතැන යන සංකල්පයෙන් ඇරඹි ආදර්ශවත් ගමන ඉදිරියට පවත්වාගෙන යන බවය. මෙම ප්‍රදර්ශනයට මාධ්‍ය අනුග්‍රහය දක්වන්නේ දෙරණ මාධ්‍ය ජාලයයි.", "URL": "https://sinhala.adaderana.lk/news.php?nid=107029", "Category": null, "Parent URL": null}