{"Source": "Adaderana", "Timestamp": "May 17, 2019 09:16 am", "Headline": "තියුණු ආයුධයකින් පහරදී අයෙක් ඝාතනය කරයි", "News Content": "පිළියන්දල, ජඹුරලිය මඩපාත ප්‍රදේශයේදී පුද්ගලයෙකුට තියුණු ආයුධයකින් පහරදී ඝාතනය කර ඇත. දෙදෙනෙකු අතර බහින්බස් වීමක් දුරදිග යාම හේතුවෙන් ඝාතනය සිදු කර ඇති බව පොලීසිය පැවසුවේය. පහර කෑමෙන් බරපතළ තුවාල ලැබු අදාළ පුද්ගලයා පිළියන්දල රෝහලට ඇතුළත් කිරීමෙන් පසු මියගොස් ඇත. මිය ගිය පුද්ගලයා මඩපාත ප්‍රදේශයේ පදිංචි 40 හැවිරිදි, පොහොර ගබඩාවක සේවකයෙකු වන අතර සැකකරු ප්‍රදේශයෙන් පලාගොස් ඇති බව සඳහන්ය.", "URL": "https://sinhala.adaderana.lk/news.php?nid=110123", "Category": null, "Parent URL": null}