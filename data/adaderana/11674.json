{"Source": "Adaderana", "Timestamp": "October 23, 2010 08:35 am", "Headline": "අතරමංව සිටි සේවිකාවන් පිරිසක් යළි දිවයිනට", "News Content": "කුවේට් හි අතරමංව සිටි තවත් ගෘහ සේවිකාවන් පිරිසක් දිවයිනට පැමිණ තිබේ. ගෘහ සේවිකාවන් 72 දෙනෙකු ඊයේ(22) දිනයේ දිවයිනට පැමිණි බව විදේශ සේවා නියුක්ති කාර්යාංශය ප්‍රකාශ කරනු ලැබීය. විවිධ හිරිහැරවලට ලක්ව කුවේට්හි රැදවුම් කඳවුරුවල සිටි කාන්තාවන් පිරිසක් මෙසේ දිවයිනට ගෙන්වා ගත් බව එම කාර්යාංශය සඳහන් කරයි. මිහින් ලංකා ගුවන් සමාගමකට අයත් ගුවන්යානයකින් මෙම පිරිස දිවයිනට පැමිණි බව විදේශ සේවා නියුක්ති කාර්යාංශයේ නියෝජ්‍ය සාමාන්‍යාධිකාරී එල්.කේ. රුහුණගේ මහතා පවසයි. මෙලෙස කුවේට්හි අතරමංව සිටි ගෘහසේවිකාවන් අවස්ථා ගණනාවක දීම ගෙන්වා ගෙන ඇති බව ද රුහුණගේ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11674", "Category": null, "Parent URL": null}