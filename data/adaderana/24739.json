{"Source": "Adaderana", "Timestamp": "June 3, 2012 10:31 pm", "Headline": "ජයග්‍රහණය පකිස්ථානයටයි", "News Content": "ශ්‍රී ලංකාව හා පකිස්ථානය සමග හම්බන්තොට, සූරියවැව ජාත්‍යන්තර ක්‍රීඩාංගණයේ පැවැත්වුණු දෙවන 20/20 තරගය ලකුණු 23 න් ජයග්‍රහණය කිරීමට පකිස්ථානු කණ්ඩායම සමත්විය. අද තරගයේ කාසියේ වාසිය දිනාගත් පකිස්ථාන කණ්ඩායම පළමුව පන්දුවට පහරදුන් අතර නියමිත පන්දුවාර 20 අවසානයේ කඩුලු 6 ට ලකුණු 122 ක් ලබාගන්නා ලදී. ලකුණු 123 ක ඉලක්කයක් හඹාගිය ශ්‍රී ලංකා කණ්ඩායම ලකුණු 99 ට සීමාකිරීමට පකිස්ථානු ක්‍රීඩකයන් සමත්වීමත් සමග ශ්‍රී ලංකාවට පරාජය හිමිවිය. ශ්‍රී ලංකා කණ්ඩායමේ නායක මහේල ජයවර්ධන හා ලසිත් මාලිංග අද තරගය සඳහා ක්‍රීඩා නොකළ අතර ‍ චාමර කපුගෙදර හා ඉසුරු උදාන ඔවුන් වෙනුවට ශ්‍රී ලංකා කණ්ඩායම නියෝජනය කළහ. ‍ කණ්ඩායමේ නායකත්වය ඇන්ජලෝ මැතිව්ස් විසින් දරනු ලැබීය.", "URL": "https://sinhala.adaderana.lk/news.php?nid=24739", "Category": null, "Parent URL": null}