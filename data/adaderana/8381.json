{"Source": "Adaderana", "Timestamp": "May 13, 2010 04:25 pm", "Headline": "ව්‍යවස්ථා සංශෝධනය අවස්ථා 3කදී", "News Content": "ව්‍යවස්ථා සංශෝධනය අවස්ථා 3කදී ගෙනඒමට රජය සැලසුම් කර ඇති බව ජාතික නිදහස් පෙරමුණේ නායක අමාත්‍ය විමල් වීරවංශ මහතා පවසයි. එහි පළමු අවස්ථාව එළැඹෙන නොවැම්බර් මාසයේ ගෙනඒමට බලාපොරොත්තු වන බව ඔහු සඳහන් කරයි. කොළඹදී පැවති මාධ්‍ය හමුවකට එක්වෙමින් විමල් විරවංශ අමාත්‍යවරයා මේ බව සඳහන් කළේය. යළි මෙරට බෙදුම්වාදය ඇති නොවන ආකාරයෙන් එම ව්‍යවස්ථා සංශෝධ‍නයේ නීති වෙනස් විය යුතු බව විමල් වීරවංශ මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8381", "Category": null, "Parent URL": null}