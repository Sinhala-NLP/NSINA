{"Source": "Adaderana", "Timestamp": "July 25, 2013 09:59 am", "Headline": "කුඩුත් එක්ක හොරුත් මාට්ටු ", "News Content": "හෙරොයින් මත්ද්‍රව්‍ය ළඟ තබාගත් පුද්ගලයින් තිදෙනෙකු මුල්ලේරියාව ප්‍රදේශයේ දී අත් අඩංගුවට ගෙන තිබේ. මුල්ලේරියාව පොලීසියට ලද තොරතුරක් මත මොවුන් අත්අඩංගුවට ගෙන ඇති බව පොලීසිය සඳහන් කළේය. සැකකරුවන් සතුව තිබී හෙරොයින් ග්‍රෑම් 12යි මිලිග්‍රෑම් 600ක් පොලීසිය සිය භාරයට ගෙන ඇත. ඔවුන් ඊයේ(24) දිනයේ අලුත්කඩේ මහේස්ත්‍රාත් අධිකරණය වෙත ඉදිරිපත් කිරිමෙන් අනතුරුව රඳවා තබාගැනීමේ නියෝග මත වැඩිදුර පරීක්ෂණ සිදුකරයි. මේ අතර හෙරොයින් මත්ද්‍රව්‍ය ග්‍රෑම් එකයි මිලිග්‍රෑම් 930ක් ළඟ තබාගෙන සිටි පුද්ගලයෙකු ඔරුගොඩවත්ත ප්‍රදේශයේ දී පොලීසිය විසින් අත්අඩංගුවට ගෙන තිබේ. අත්අඩංගුවට ගත් සැකකරු අලුත්කඩේ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=36082", "Category": null, "Parent URL": null}