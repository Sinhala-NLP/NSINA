{"Source": "Adaderana", "Timestamp": "April 23, 2010 11:14 am", "Headline": "2010 පාසල් රග්බි තරගයට සිංගර් අනුග්‍රහය", "News Content": "එළඹෙන 2010 අවුරුදු 20 න් පහළ රග්බ් තරගාවලිය සඳහා සිය අනුග්‍රාහකත්වය සැපයීමට මෙවරත්\"සිංගර්\"තීරණය කර තිබේ. වාර්ෂිකව පවත්වන මෙම තරගාවලිය සඳහා සිංගර් දායකත්වය ලබා දී ඇත්තේ 1999 වසරේ සිටය. මෙම තරගාවලිය සඳහා අන්තර් පාඨශාලීය මට්ටමින් තරග 300ක් පාසල් 75ක් අතර පැවැත්වීමට නියමිත අතර එය ශ්‍රී ලංකා පාසල් රග්බි ආයතනය විසින් මෙහෙයවනු ලබයි. මෙම තරගාවලියට අනුග්‍රාහකත්වය දක්වමින් දක්ෂතම ක්‍රීඩකයන්ට හා තරගාවලියේ ශූරයන්ට හා අනු ශූරයන්ට ත්‍යාග ප්‍රදානය කිරීම ද සිංගර්(ශ්‍රී ලංකා) සමාගම විසින් සිදුකරනු ලබයි. රග්බි ක්‍රීඩාව සම්බන්ධව සිංගර් (ශ්‍රී ලංකා) සමාගමට ඇත්තේ දීර්ඝ ඉතිහාසයකි. අන්තර් පාඨශාලීය තරග අතරින් \"බ්‍රැඩිබි \"කුසලානය සඳහා ත්‍රිත්ව හා රාජකීය විද්‍යාල අතර පැවැත්වෙන තරගාවලියට ද ඔවුන් පසුගිය වසර 19 පුරාම අඛණ්ඩව අනුග්‍රහය සපයයි. මහනුවර ක්‍රීඩා සමාජයට හා අන්තර් ජාතික සත් සාමාජික කණ්ඩායමට ද පසුගිය දශකය මුළුල්ලේම ඔවුන්ගේ අනුග්‍රාහකත්වය ලබා දී ඇත. ශ්‍රී ලංකාවේ රග්බි ක්‍රීඩාවේ චිරස්ථිතිය වෙනුවෙන් තවත් බොහෝ දේ සමාගම විසින් සිදුකරනු ලබයි. යටිතල පහසුකම් සංවර්ධනය ඉන් එක් උදාහරණයකි. බෝගම්බර හා නිත්තවෙල ක්‍රීඩාගංණයන්හි ලකුණු පුවරු සමාගමේ මූල්‍ය දායකත්වයෙන් සිදුවූවකි. රාජකීය ක්‍රීඩා සංකීර්ණයේ ප්‍රේක්ෂකාගාරය, පල්ලේකැලේ ඉදිවූ ක්‍රීඩාංගණයේ ප්‍රේක්ෂකාගාරය ද තවත් එකකි. සමාගමේ දායකත්වය රග්බි ක්‍රීඩාවට පමණක් නොව අනෙකුත් ක්‍රීඩාවන්ට ද අතහිත දෙමින් පසුගිය වසර 20 ක කාලයක් තුළ පාසල්, වෙළඳ හා ජාතික මට්ටමින් රු. බිලියනයකට අධික වූ ආයෝජනයක් සමාගම විසින් සිදුකර ඇත. ජාතික පාසල් හොකී තරගාවලිය, ෆොක්ස් හිල් සුපර් ක්‍රොස් මෝටර් රථ ධාවන තරගය සහ ශ්‍රී ලංකා ගුවන් හමුදා පාපැදි තරගය සහ තවත් බොහෝ ක්‍රීඩා ඉසව් ඒ අතර වේ.", "URL": "https://sinhala.adaderana.lk/news.php?nid=7958", "Category": null, "Parent URL": null}