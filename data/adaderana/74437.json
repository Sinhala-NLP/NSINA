{"Source": "Adaderana", "Timestamp": "June 21, 2017 05:26 pm", "Headline": " සිසුන්ට ප්‍රහාරයක් - 80ට වැඩි පිරිසක්  රෝහලට ", "News Content": "සෞඛ්‍ය අමාත්‍යාංශයට බලහත්කාරයෙන් ඇතුළු වු සරසවි සිසුන් විසුරුවා හැරීමේ දී ඇති වු නොසන්සුන්තාවය අතර තුර තුවාල ලැබූ සරසවි සිසුන් 80 ක් පමණ කොළඹ ජාතික රෝහලට ඇතුළත් කර තිබේ. මාළඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලමින් සරසවි සිසුන් මෙලෙස අද විරෝධතාවයේ නිරත විය. පසුව ඔවුන් බලහත්කාරයෙන් සෞඛ්‍ය අමාත්‍යංශ පරිශ්‍රයට ඇතුළු වූ අතර මාර්ගය සම්පූර්ණයෙන් අත්පත් කරගනිමින් ගමනාගමනයට බාධා එල්ල කරන ලදී.මෙහිදී ඇතිවූ තත්ත්වය පාලනය කිරීම සඳහා පොලිසිය විසින් ජල ප්‍රහාර එල්ල කළ අතර එම අවස්ථාවේ දී සිසුන් මෙලෙස තුවාල ලබා ඇත. මෙම තත්ත්වය හමුවේ සෞඛ්‍ය අමාත්‍යාංශය අවට මාර්ගයේ දැඩි රථවාහන තදබදයක් ඇතිව තිබෙන බව ද අද දෙරණ වාර්තාකරු පවසයි.කෙසේ වෙතත් මේ සම්බන්ධයෙන් අද දෙරණ කළ විමසුමකට ප්‍රතිචාර දක්වමින් කොළඹ ජාතික රෝහලේ අධ්‍යක්ෂ, වෛද්‍ය අනිල් ජාසිංහ මහතා කියා සිටියේ සිසුන් 80ක් පමණ රෝහලට ඇතුළත් කර ඇති බවයි.එසේම පොලීසියේ පස් හය දෙනෙකුද තුවාල ලබා රෝහලට ඇතුළත් කර ඇති බවද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=74437", "Category": null, "Parent URL": null}