{"Source": "Adaderana", "Timestamp": "July 25, 2012 08:16 am", "Headline": "රෝහල් සේවකයෙකු ඝාතනය කරයි", "News Content": "ගම්පහ රෝහල් භූමියේ දී පුද්ගලයෙකු ඝාතනය කර තිබේ. අද (25) අලුයම මෙම ඝාතනය සිදුව ඇති බව පොලිසිය සඳහන් කළේය. ඝාතනයට ලක්ව ඇත්තේ රෝහලේ ආපනශාලාවේ සේවය කළ පුද්ගලයෙකි. තියුණු ආයුධයකින් පහර දී මෙම ඝාතනය සිදු කර ඇති බව පොලිසිය පවසයි. මෙලෙස ඝාතනයට ලක්ව ඇත්තේ 55 හැවිරිදි පුද්ගලයෙකි. සිද්ධිය සම්බන්ධයෙන් ගම්පහ රෝහලේ සුළු කම්කරුවෙකු සැකපිට අත්අඩංගුවට ගැනීම නියමිත බව පොලිසිය පවසයි.", "URL": "https://sinhala.adaderana.lk/news.php?nid=26040", "Category": null, "Parent URL": null}