{"Source": "Adaderana", "Timestamp": "February 2, 2010 04:45 pm", "Headline": "තිස්සමහාරාමයේ මහජන සේවා අර්බුදයක", "News Content": "තිස්සමහාරාම ප්‍රාදේශිය සභාවේ දොරවල් වසා දමා යතුරු පොලිසිය භාරයේ තබා ගැනීම හේතුවෙන් මහජන සේවා බරපතල අර්බුදයකට ලක්වී ඇති බව ප්‍රාදේශීය සභාවේ සභාපතිවරයා පවසයි. මේ සම්බන්ධයෙන් තමන් හම්බන්තොට සහකාර පොලිස් අධිකාරිවරයා වෙත පැමිණිල්ලක් ද ඉදිරිපත් කර ඇති බව සභාපති එච්.එල්.ජයසිරි මහතා නිකුත් කළ නිවේදනයක සදහන් වෙයි තිස්සමහාරාම සහ යෝද කණ්ඩිය අයුර්වේද මධ්‍යස්ථාන පවත්වාගෙන යාම දැඩි දුෂ්කරතාවයකට මුහුණ දී ඇති බව ද ප්‍රාදේශීය සභාවේ සභාපතිවරයා පෙන්වා දෙයි. කොම්පෝස්ට් පොහොර මධ්‍යස්ථානය , අවමංගල්‍ය සහ දානමය කටයුතු සදහා සුභ සාධන භාණ්ඩ නොමිලේ ලබාදීම , කසල ඉවත් කිරිම , පානීය ජලය බෙදා හැරිම මෙන්ම පෙර පාසල් පවත්වාගෙන යාමද ගැටලු සහගත වී ඇති බව ද ප්‍රාදේශීය සභාවේ සභාපතිවරයා සදහන් කළේය.", "URL": "https://sinhala.adaderana.lk/news.php?nid=6430", "Category": null, "Parent URL": null}