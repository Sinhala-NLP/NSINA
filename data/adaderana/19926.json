{"Source": "Adaderana", "Timestamp": "November 11, 2011 09:23 am", "Headline": "අතුරුදන් වූ තිදෙනාගෙන් එක් අයෙකුගේ මළ සිරුර හමුවෙයි", "News Content": "කො‍ස්ගොඩ, මහපැලෑන මුහු‍දේ දියනෑමට ගොස් අතුරුදන් වූ පුද්ගලයින් තිදෙනාගෙන් එක් අයෙකුගේ මළ සිරුරක් සොයාගෙන තිබේ. අද(11) පෙරවරුවේ ප්‍රදේශවාසීන්ගේ ද සහය ඇතිව එම සිරුර සොයාගත් බව පොලිසිය සඳහන් කරයි. ඊයේ පස්වරුවේ පුද්ගලයින් 7 දෙනෙකු පමණ දියනෑමට ගොස් අනතුරට ලක්වූ අතර ඔවුන්ගෙන් සිව්දෙනෙකුගේ දිවි බේරාගෙන තිබුණි. අතුරුදන් වූ පුද්ගලයින් සොයා ඊයේ(10) පස්වරුවේ සිට මෙහෙයුම් ක්‍රියාත්මක කෙරුණි. මේ සඳහා දක්ෂිණ නාවික ඒකකයේ ද සහය ලැබී ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=19926", "Category": null, "Parent URL": null}