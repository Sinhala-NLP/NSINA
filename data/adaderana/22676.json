{"Source": "Adaderana", "Timestamp": "March 8, 2012 04:53 pm", "Headline": "සී. බී. කුසලානය ඕස්ට්‍රේලියාවටයි", "News Content": "ශ්‍රී ලංකාව පරදා තුන්කොන් ක්‍රිකට් තරගාවලියේ අවසන් තරගය ලකුණු 16 න් ජය ලබමින් සී. බී. කුසලානය හිමිකරගැනීමට ඕස්ට්‍රේලියානු කණ්ඩායම සමත්විය. ඕස්ට්‍රේලියාවේ ඇඩිලේඩ් ඔවල් ක්‍රීඩාංගණයේ දී පැවති මෙම තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදිමේ අවස්ථාව ඔස්ට්‍රේලියානු කණ්ඩායමට ලබාදුන්නේය. ඒ අනුව පන්දු වාර 49 පන්දු 03 ක් තුළ සියලුම පිතිකරුවන් දැවී ඕස්ට්‍රේලියානු කණ්ඩායම ලකුණු 231 ක් ලබාගත්තේය. පිළිතුරු ඉනිම ක්‍රීඩා කිරීම සදහා පිටියට පිවිසි ශ්‍රී ලංකා කණ්ඩායමේ සියලුම පිතිකරුවන් පන්දුවාර 48 පන්දු 05 ක් තුළ ලකුණු 215 ට දවාගැනීමට ඕස්ට්‍රේලියානු පිතිකරුවන් සමත්විය. ශ්‍රී ලංකා කණ්ඩායම වෙනුවෙන් උපුල් තරංග ලකුණු 71 ක් ලබාගත් අතර ලහිරු තිරිමාන්න ලකුණු 30 ක් ලබාගැනීමට සමත්විය. ඕස්ට්‍රේලියාව වෙනුවෙන් බ්‍රෙට් ලී කඩුලු 03, ක්ලින්ටන් මැකේ කඩුලු 05 ක් හා ෂේන් වොට්සන් කඩුලු 02 බැගින් දවාගැනීමට සමත්විය. ඒ අනුව 2 – 1 ක් ලෙස අවසාන තරගාවලියේ සමස්ත ජය වාර්තා කරමින් 2012 සී. බී. කුසලානය හිමිකරගැනීමට ඕස්ට්‍රේලියානු කණ්ඩායම සමත්විය.", "URL": "https://sinhala.adaderana.lk/news.php?nid=22676", "Category": null, "Parent URL": null}