{"Source": "Adaderana", "Timestamp": "July 28, 2011 01:12 pm", "Headline": "යාපනයේ පාර්ලිමේන්තු ආසන 06 ට බසියි", "News Content": "යාපනය මැතිවරණය බලප්‍රදේශයට අදාළ 2010 වසරේ ඡන්ද හිමි නාමලේඛනයට අනුව එම ප්‍රදේශය සඳහා තෝරාපත් වන පාර්ලිමේන්තු මන්ත්‍රි ආසන සංඛ්‍යාව 4 න් පහත බැස ඇති බව මැතිවරණ මහලේකම් කාර්යාලය පවසයි. ඒ අනුව මෙතෙක් යාපනය මැතිවරණ බල ප්‍රදේශය නියෝජනය කරමින් පාර්ලිමේන්තුව සඳහා පත් කෙරෙන මන්ත්‍රී ආසන 10, 6 දක්වා පහත බසිනු ඇත. එම මැතිවරණ බලප්‍රදේශයේ ඡන්ද හිමි නාමලේඛනයේ ඡන්ද දායකයින් සංඛ්‍යාව 2009 වසරට සාපේක්ෂව 320,000 න් අඩු වීම ‍මීට හේතුව බව මැතිවරණ මහලේකම් කාර්යාලය සඳහන් කරයි. යාපනය මැතිවරණ බලප්‍රදේශයෙන් අඩුවන මන්ත්‍රී ආසන 4 මාතර, රත්නපුර, කුරුණෑගල සහ බදුල්ල යන දිස්ත්‍රික්ක වෙත බෙදී යන බව මැතිවරණ මහලේකම් කාර්යාලය පෙන්වාදෙයි.", "URL": "https://sinhala.adaderana.lk/news.php?nid=17692", "Category": null, "Parent URL": null}