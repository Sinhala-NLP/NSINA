{"Source": "Adaderana", "Timestamp": "July 23, 2016 08:31 pm", "Headline": " බඳ පටි අනිවාර්ය කරයි", "News Content": "ත්‍රීරෝද රථවලට බඳ පටි අනිවාර්ය කිරීමට රජය තීරණය කර තිබේ.රිය අනතුරුවලින් වැඩි අනතුරු සංඛ්‍යාවක් ත්‍රිරෝද රථ හේතුවෙන් සිදුවන බැවින් මෙම පියවර ගත් බව මාර්ග ආරක්ෂාව පිළිබඳ ජාතික සභාව සඳහන් කළේය.එහි සභාපති වෛද්‍ය සිසිර කෝදාගොඩ මහතා පෙන්වා දෙන්නේ ත්‍රීරෝද රථ අනතුරුවලදී පුද්ගලයින් වැඩි පිරිසක් රථයෙන් ඉවතට විසිවීමෙන් හිසට සහ මොළයට තුවාල සිදුවී මරණයට පත් වන බවයි.බඳ පටි සහිත සුරක්ෂිත ත්‍රිරෝද රථක් හදුන්වාදීම මගින් එවැනි අනතුරු අවම කර ගත හැකි බව ඔහු සඳහන් කළේය.", "URL": "https://sinhala.adaderana.lk/news.php?nid=62361", "Category": null, "Parent URL": null}