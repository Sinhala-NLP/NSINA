{"Source": "Adaderana", "Timestamp": "May 9, 2018 01:20 pm", "Headline": "ද්විත්ව පුරවැසිභාවය නිසා තවත් පාර්ලිමේන්තු මන්ත්‍රීවරුන් 5 ට මන්ත්‍රීධූර අහිමි වෙයි", "News Content": "ද්විත්ව පුරවැසිභාවය හේතුවෙන් ඔස්ට්‍රේලියාවේ තවත් පාර්ලිමේන්තු මන්ත්‍රීවරුන් 05 දෙනෙකුට සිය මන්ත්‍රීධුරවලින් ඉවත් වීමට සිදුව තිබේ. එරට මහාධිකරණයක් විසින් ලබාදුන් තීන්දුවක් මත ඔවුන්ට මන්ත්‍රීධුරවලින් ඉවත් වීමට සිදුව ඇති බව විදෙස් මාධ්‍ය වාර්තා කළේය. ඔස්ට්‍රේලියාවේ ව්‍යවස්ථාවට අනුව ද්විත්ව පුරවැසිභාවය දරණ පුද්ගලයින්ට පාර්ලිමේන්තු මන්ත්‍රීධුර දැරීමේ හැකියාවක් නැහැ. මේ හේතුවෙන් පසුගිය වසරේදි පමණක් මන්ත්‍රීවරුන් දස දෙනෙකුට සිය ධුරවලින් ඉල්ලා අස් වීමට සිදුවිය.", "URL": "https://sinhala.adaderana.lk/news.php?nid=88781", "Category": null, "Parent URL": null}