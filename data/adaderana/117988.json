{"Source": "Adaderana", "Timestamp": "September 1, 2019 11:33 am", "Headline": "පරිණාමය ගැන මතවලට අභියෝගයක් වු හිස් කබල", "News Content": "ඉපැරණි හිස් කබලක් ඉතියෝපියාවෙන් සොයා ගැනීමත් සමඟ පළමු මානවයා පරිණාමය වීම පිළිබඳව දැනට පවතින මතවලට අභියෝගයක් එල්ල වී ඇත. පළමු ආදි මානවයා ලුසී නමැති වානර විශේෂයකින් පරිණාමය වූ බවට දැනට පවතින මතය ඒ අනුව නැවත සලකා බැලීමට සිදුවනු ඇති බව සඳහන්. වසර මිලියන 4කට ආසන්න කාලයක් පැරණි වානර ලක්ෂණ සහිත ආදි කාලීන මානව හිස් කබලක් ඉතියෝපියාවෙන් සොයා ගැනීමට පර්යේෂකයින් පිරිසක් සමත් වී ඇත. මෙම හිස් කබල විශ්ලේෂණය කිරීමේදී අනාවරණය වී ඇත්තේ, වානර ලක්ෂණ සහිත මුතුන් මිත්තන්ගෙන් පළමු මානවයා පරිණාමය වීම පිළිබදව දැනට පවතින මතවලට අභියෝගයක් එල්ල වන බවයි . පළමු ආදි මානවයා ලුසී නමැති වානර විශේෂයකින් පරිණාමය වූ බවට දැනට පවතින මතය ඒ අනුව නැවත සලකා බැලීමට සිදුවනු ඇතැයි අදහස් පළවෙයි. මෙම නවතම අනාවරණය පිළිබදව Nature විද්‍යා සඟරාවේ පළ කර ඇත. අදාළ හිස් කබල මහාචාර්ය යොහාන්ස් හයිලේ සෙලාසී විසින් ඉතියෝපියාවේ මිරෝ දෝරා නමැති ස්ථානයකින් සොයාගෙන තිබුණි. ඇමෙරිකාවේ ඔහායෝහි පිහිටි ක්ලෙව්ලන්ඩ් ස්වාභාවික ඉතිහාසය පිළිබඳ කෞතුකාගාරයේ විද්‍යාඥයෙකු වන ඔහු පැවසුවේ, අදාළ පොසිලයෙහි වැදගත්කම තමන් සැණෙකින් වටහා ගත් බවයි. \"ඇවිදින ලද පළමු වානරයා\" ලෙස සැලකුණු ලුසී පිළිබදව දැඩි අවධානයක් එවක යොමුව තිබුණි. එහෙත්, Nature සඟරාවට අදහස් පළ කරමින් ලන්ඩන්හි ස්වාභාවික ඉතිහාසය පිළිබද කෞතුකාගාරයේ මහාචාර්ය ෆ්‍රෙඩ් ස්පූර් පැවසුවේ, ඉතියෝපියාවෙන් හමුවී ඇති ඇනමෙන්සිස් විශේෂයට අයත් හිස් කබල \"මානව පරිණාමයේ තවත් සුවිශේෂී සංකේතයක්\" වනු ඇති බවයි.", "URL": "https://sinhala.adaderana.lk/news.php?nid=117988", "Category": null, "Parent URL": null}