{"Source": "Adaderana", "Timestamp": "September 29, 2016 08:25 pm", "Headline": " අමෙරිකාවේ දුම්රිය අනතුරකින් 3ක් මරුට-100ට තුවාල", "News Content": "අමෙරිකාවේ නිව්ජර්සි ප්‍රාන්තයේ සිදුවු දුම්රිය අනතුරකින් තිදෙනෙකු මියගොස් තවත් සිය දෙනෙකුට අධික පිරිසක් තුවාල ලබා තිබේ.හොබෝකන් දුම්රිය ස්ථානය වෙත ඉතා වේගයෙන් පැමිණි දුම්රියක් පීලිපැනීමට ලක්ව මෙම අනතුර සිදුව ඇති බව විදෙස් මාධ්‍ය වාර්තා කළේය.එහිදී දුම්රියපොළේ වහලයේ කොටසක් දුම්රිය මැදිරි කිහිපයක් මතට කඩා වැටී තිබේ.මේ හේතුවෙන් එම මැදිරිවල සිරවී සිටි පුද්ගලයින් ඉන් ඉවතට ගැනීමට ආරක්ෂක අංශ නිලධාරීන්ට දැඩි පරිශ්‍රමයක් දැරීමට සිදුව ඇති බව වාර්තා වෙයි. කෙසේවෙතත් අදාළ දුම්රිය අනතුර හේතුවෙන් හොබෝකන් දුම්රිය ස්ථානය මේ වන විටත් වසා දමා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=64554", "Category": null, "Parent URL": null}