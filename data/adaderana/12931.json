{"Source": "Adaderana", "Timestamp": "December 18, 2010 08:30 am", "Headline": "පතල කඩාවැටීමට හේතුව කාලගුණය ගැන අවධානය යොමුනොකිරීමයි", "News Content": "හක්මන, කිරින්ද පුහුල්වැල්ල ප්‍රදේශයේ පතලක සිදුවූ අනතුරට හේතුව පැවති අයහපත් කාලගුණ තත්ත්වය පිළිබඳ අවධානය යොමු නොකොට කැණීම් සිදුකිරීම බව ජාතික මැණික් හා ස්වර්ණාභරණ අධිකාරිය පවසයි. අදාළ පතලේ කැණීම් සඳහා නිශ්චිත බලපත්‍ර ලබාගෙන තිබූ බව එම අධිකාරිය සඳහන් කරයි. කෙසේවෙතත් පතල් අනතුරින් විපතට පත්වූවන්ගේ ඥාතීන්ට වන්දි පිරිනමන බව මැණික් හා ස්වර්ණාභරණ අධිකාරිය පවසයි. ඒ අනුව අනතුරින් මියගිය පුද්ගලයින් දෙදෙනාගේ මව්පියන් වෙත රුපියල් ලක්ෂයක මුදලක් ද අනතුරින් තුවාල ලැබූ පුද්ගලයින් තිදෙනාට රුපියල් දස දහස බැගින් ද වන්දි මුදල් පිරිනමන බව එම අධිකාරිය සඳහන් කරනු ලැබීය.", "URL": "https://sinhala.adaderana.lk/news.php?nid=12931", "Category": null, "Parent URL": null}