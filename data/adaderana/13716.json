{"Source": "Adaderana", "Timestamp": "January 24, 2011 03:15 pm", "Headline": "ආහාර විෂ වීමකින් මාද‍ම්පේ 27 ක් රෝහලේ ", "News Content": "ආහාර විෂ වීමක් හේතුවෙන් නාත්තන්ඩිය, මාද‍ම්පේ ප්‍රදේශයේ පුද්ගලයින් 27 දෙනෙකු රෝහල් ගත කර තිබේ. මංගල උත්සවයක දී ලබා ගත් ආහාර විෂ වීමක් හේතුවෙන් මොවුන් රෝහල් ගත කර ඇති බව අද දෙරණ වාර්තාකරු සඳහන් කළේය. ඒ අනුව වමනය සහ උදරාබාධ වලින් අදාළ රෝගීන් පෙලෙන බව රෝහල් ප්‍රකාශකයෙකු සඳහන් කළේය. මාදම්පේ, මැදගම ප්‍රදේශයේ ආහාර සපයන ආයතනයක් මගින් ‍එම මංගල උත්සවයට ආහාර සපයා ඇති බවට අනාවරණය වී තිබේ. ඒ සම්බන්ධයෙන් ‍මාද‍ම්පේ සෞඛ්‍ය වෛද්‍ය කාර්යාලය වැඩිදුර පරීක්ෂණ ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=13716", "Category": null, "Parent URL": null}