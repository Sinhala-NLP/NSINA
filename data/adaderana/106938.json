{"Source": "Adaderana", "Timestamp": "March 29, 2019 08:45 am", "Headline": "යතුරුපැදියක ගැටී පදික කාන්තාවක් මිය යයි", "News Content": "හලාවත පොලිස් වසමේ හලාවත පුත්තලම මාර්ගයේ වට්ටක්කුලිය ප්‍රදේශයේදී යතුරුපැදියක ගැටීමෙන් පදික කාන්තාවක් මිය ගොස් ඇත. ඊයේ (28) පුත්තලම දෙස සිට හලාවත දෙසට ධාවනය වූ යතුරුපැදියක ගැටී ඇති කාන්තාව බරපතල තුවාල ලබා හලාවත රෝහලට ඇතුළත් කිරීමේදී මියගොස් ඇත. මෙසේ මරණයට පත්ව ඇත්තේ වයස අවුරුදු 62ක් වූ ජයබිම හලාවත ලිපිනයේ පදිංචි කාන්තාවකි. මෘත ශරීරය හලාවත රෝහලේ මෘත ශරීරාගාරයේ තැන්පත් කර ඇත. අද (29) දින පශ්චාත් මරණ පරීක්ෂණ සිදු කිරීමට නියමිත අතර අදාළ යතුරුපැදිකරු අත්අඩංගුවට ගෙන ඇත. සිද්ධිය සම්බන්ධව වැඩිදුර විමර්ශන කටයුතු හලාවත පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106938", "Category": null, "Parent URL": null}