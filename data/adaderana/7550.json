{"Source": "Adaderana", "Timestamp": "March 28, 2010 02:38 pm", "Headline": "අද එජාපයක් නෑ", "News Content": "වර්තමානයේ එක්සත් ජාතික පක්ෂයක් නැති බව සෞඛ්‍ය අමාත්‍ය නිමල් සිරිපාල ද සිල්වා මහතා පවසයි. එම පක්ෂයේ නායකයන් විසින්ම ඇතැම් අයට මනාප ලබා නොදෙන ලෙස ජනතාවගෙන් ඉල්ලා සිටින බව අමාත්‍යවරයා පෙන්වාදෙයි. වියලුව ප්‍රදේශයේ පැවති ජනහමුවක් අමතමින් නිමල් සිරිපාල ද සිල්වා අමාත්‍යවරයා මේ අදහස් පළ කළේය. ඌව පළාතේ තමා ආරම්භ කළ සියලු ව්‍යාපෘති ක්‍රියාත්මක කර ඇති බව එහිදි වැඩිදුරටත් කරුණු දක්වමින් අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=7550", "Category": null, "Parent URL": null}