{"Source": "Adaderana", "Timestamp": "August 28, 2019 04:16 pm", "Headline": "මිනි පෙට්ටියේ සැඟව ගිය කංසා", "News Content": "මිනී පෙට්ටියක් තුළ සඟවා ප්‍රවාහනය කරමින් තිබූ කංසා තොගයක් කොලොම්බියානු පොලිස් නිලධාරීන් පිරිසක් විසින් සොයාගෙන තිබේ. සිදුවීම සම්බන්ධයෙන් සැකපිට පුද්ගලයෙක් අත්අඩංගුවට ගෙන ඇති බව සඳහන් වෙයි. මිනී පෙට්ටියක් තුළ සඟවා ඉතා සූක්ෂ්ම අයුරින් ප්‍රවාහනය කළ කංසා කිලොග්‍රෑම් 300ක් කොලොම්බියාවේ උතුරුදිග ප්‍රදේශයේදී පොලිසිය විසින් සොයාගෙන තිබුණි. මිනී පෙට්ටිය සහිත රථය පොලිස් මුරපලකදී පරීක්ෂා කිරීමේදී කංසා තොගය හමුවී තිබුණි. සිදුවීම සම්බන්ධයෙන් සැකපිට අවමගුල් රථයේ රියදුරා අත්අඩංගුවට ගෙන තිබේ. කොලොම්බියානු පොලිසිය මේ සම්බන්ධයෙන් වැඩිදුර විමර්ශනයක් ආරම්භ කර ඇති බවත් සඳහන් වෙයි. මේ අතර මත්ද්‍රව්‍ය නිෂ්පාදනය හා ජාවාරම සිදුකෙරෙන කේන්ද්‍රස්ථානයක් බවට කොලොම්බියාව දීර්ඝකාලයක සිට පත්ව ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=117696", "Category": null, "Parent URL": null}