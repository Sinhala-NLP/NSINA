{"Source": "Adaderana", "Timestamp": "August 19, 2012 09:20 am", "Headline": "මේජර් ජෙනරාල් අරුණ ජයතිලක අභාවප්‍රාප්ත වෙයි", "News Content": "ශ්‍රී ලංකා යුද හමුදා ස්වෙච්ඡා බලසේනාවේ සේනා විධායක හා ශ්‍රී ලංකා සිංහ රෙජිමේන්තු අධිපති වශයෙන් කටයුතු කරන මේජර් ජෙනරාල් අරුණ ජයතිලක මහතා අභාවප්‍රාප්ත වී තිබේ. යුද හමුදා රෝහලේ දී ඒ මහතා ඊයේ (18) අභාවප්‍රාප්ත වු බව ශ්‍රී ලංකා යුද හමුදා ස්වේච්ඡා බලසේනා මූලස්ථානය සඳහන් කළේය. ශ්‍රී ලංකා යුද හමුදාවේ දෙවන ජ්‍යෙෂ්ඨතම නිලධාරියා වු මේජර් ජෙනරාල් ජයතිලක මහතා 1978 වසරේ දී කෙඩෙට් නිලධාරියෙකු වශයෙන් යුද හමුදාවට බැඳී තිබේ. ත්‍රස්තවාදය නිමා කිරීම සඳහා කැපවීමෙන් කටයුතු කළ ඔහු සම්මාන රැසකින් ද පිදුම් ලැබූ අයෙකි. ඔහුගේ දේහය දැනට මහනුවර කුණ්ඩසාලේ වරාපිටිය නිවසේ තැන්පත් කර තිබේ.", "URL": "https://sinhala.adaderana.lk/news.php?nid=26701", "Category": null, "Parent URL": null}