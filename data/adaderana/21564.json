{"Source": "Adaderana", "Timestamp": "January 22, 2012 04:45 pm", "Headline": "ගම්පොළ දී පුද්ග‍ලයින් දෙදෙනෙකු පැහැරගනියි", "News Content": "ගම්පොළ, නාරංවිට ප්‍රදේශයේ දී පුද්ග‍ලයින් දෙදෙනෙකු පැහැරගෙන ගොස් තිබේ. වෑන් රථයකින් පැමිණි සන්නද්ධ කණ්ඩායමක් මොවුන් දෙදෙනා පැහැරගෙන ගොස් ඇති අතර ඉන් එක් පුද්ගලයෙකු පේරාදෙණිය ප්‍රදේශයේ කැළෑවක දමා ගොස් ඇති බව ගම්පොල පොලිසිය ප්‍රකාශ කරයි. ඔහුට පහර දී තිබූ තුවාල සිදුකර තිබූ බැවින් ප්‍රතිකාර සඳහා ගම්පොළ රෝහලට ඇතුළත් කර ඇත. පැහැර ගත් අනෙක් පුද්ගලයා සම්බන්ධයෙන් මෙතෙක් කිසිදු තොරතුරක් වාර්තා නොවන බව ගම්පොළ පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=21564", "Category": null, "Parent URL": null}