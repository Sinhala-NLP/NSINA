{"Source": "Adaderana", "Timestamp": "January 22, 2010 09:07 am", "Headline": "ඉන්දීය ගුවන් යානයක් පැහැරගැනීමේ උත්සහයක් ", "News Content": "ඉන්දීය ගුවන් යානයක් පැහැරගැනීමේ උත්සහයක් පිළිබඳව ‍තොරතුරු අනාවරණය වීමත් සමග එරට ගුවන් යානා සඳහා වි‍ශේෂ ආරක්ෂාවක් සැලසීමට තීරණය කර තිබේ. ඉන්දීය බුද්ධි අංශ අනාවරණය කර ඇත්තේ අල්කයිඩා හෝ ලක්ෂාර් ඊ ‍ටොයිබා සංවිධානය විසින් මීට අදාළ සැලසුම් සකස් කර ඇති බවයි. සාර්ක් රටවලට අයත් රටකින් පැමිණෙන හෝ පිටත්වන ගුවන් යානයක් පැහැරගැනීමට ඔවුන් සැලසුම් කර ඇති බව වාර්තා වේ. මේ සම්බන්ධයෙන් ඉන්දීය අභ්‍යන්තර කටයුතු අමාත්‍යවරයාගේ ප්‍රධානත්වයෙන් ඊයේ පැවති විශේෂ සාකච්ඡාවකින් අනතුරුව අදාළ ආරක්ෂක පියවර ගැනීමට උපදෙස් ලබාදී තිබේ.", "URL": "https://sinhala.adaderana.lk/news.php?nid=6175", "Category": null, "Parent URL": null}