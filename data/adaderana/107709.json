{"Source": "Adaderana", "Timestamp": "April 9, 2019 04:46 pm", "Headline": "හෙරොයින් ඡාවාරමට අනුබල දුන් හලාවත නාගරික මන්ත්‍රී මාට්ටු", "News Content": "මීගමුව පොලිස් වසමේ කටුවපිටිය ප්‍රදේශයේ දී හෙරොයින් කිලෝ ග්‍රෑම් 1 ක් හා ග්‍රෑම් 08ක් සන්තකයේ තබා ගෙන සිටි සැකකරුවෙන් දෙදෙනෙකු අත්අඩංගුවට ගෙන තිබේ. ඒ සම්බන්ධයෙන් සිදු කරන ලද වැඩිදුර විමර්ශනයේ දී මෙම සිද්ධියට අදාළ අවශ්‍ය කරන සැකකරුවෙකු වු හලාවත නාගරික මන්ත්‍රීවරයෙකු වන තාලඩ් වැල්ල, හලාවත ලිපිනයේ පදිංචි වයස අවුරුදු 65 ක් වු වර්ණකුලසූරිය ස්ටැන්ලි ලවුස් ප්‍රනාන්දු යන අයව අත්අඩංගුවට ගෙන තිබේ. ඊයේ(08) උදෑසන 9.30ට පමණ දංකොටුව නගරයේ දී හෙරොයින් ජාවාරමට අනුබල දීම යන වරදට මීගමුව කොට්ඨාශ අපරාධ විමර්ශන අංශය මඟින් මෙම අත්අඩංගුවට ගැනීම සිදු කර තිබේ. සැකකරු අද(09) මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව අප්‍රේල් මස 14 වන දින දක්වා රැඳවුම් නියෝග ලබා ගෙන තිබේ. මීගමුව කොට්ඨාශ අපරාධ විමර්ශන අංශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107709", "Category": null, "Parent URL": null}