{"Source": "Adaderana", "Timestamp": "May 2, 2017 01:04 pm", "Headline": "උතුරු කොරියාව සමඟ ඇති වෙළෙඳ කටයුතු අත්හිටුවීමට ඉන්දියාව පියවර ගනියි", "News Content": "උතුරු කොරියාව සමඟ පවත්වනු ලබන වෙළෙඳ කටයුතු අත්හිටුවීමට ඉන්දියාව පියවර ගෙන තිබේ. ඒ අනුව ආහාර සහ වෛද්‍ය වෘත්තීන් හැර අනෙකුත් සියළු ගණුදෙණු අත්හිටුවීමට ඉන්දියාව පියවර ගෙන ඇති බව විදෙස් මාධ්‍ය වාර්තා කළේය. මේ සම්බන්ධයෙන් වන නිවේදනය ඉන්දීය රජය විසින් පසුගියදා නිවේදනය කර තිබේ. උතුරු කොරියාව විසින් සිදු කරනු ලබන න්‍යෂ්ටික අත්හදා බැලීම් මැඩපැවැත්වීම සඳහා එක්සත් ජාතීන්ගේ සංවිධානය විසින් පසුගිය අප්‍රේල් මාසයේ සිට ආර්ථික සම්බාධක පනවනු ලැබීය. ඒ අනුව මේ වන විට උතුරු කොරියාවේ ප්‍රධාන ගණුදෙණුකරුවන් වන චීනය සහ සෞදි අරාබියද ගණුදෙණු අත්හිටුවා තිබේ.", "URL": "https://sinhala.adaderana.lk/news.php?nid=72727", "Category": null, "Parent URL": null}