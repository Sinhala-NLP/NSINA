{"Source": "Adaderana", "Timestamp": "April 6, 2013 10:29 am", "Headline": "ඉන්දීය පාර්ලිමේන්තුවෙන් පිරිසක් ලංකාවට එති", "News Content": "ඉන්දීය පාර්ලිමේන්තුවේ නියෝජිතයින් පිරිසක් ශ්‍රී ලංකාවේ සංචාරයක නිරතවීමට සූදානම් වන බව වාර්තා වේ. දෙරට අතර සහයෝගීතාව වර්ධනය කර ගැනීමේ අරමුණින් ඉන්දීය පාර්ලිමේන්තු නියෝජිතයින් පිරිසක් ලංකාවේ සංචාරයක නිරත වන බව විදේශ කටයුතු අමාත්‍යංශය පැවසුවේය. ඉන්දු ශ්‍රී ලංකා පාර්ලිමේන්තු සංගමයේ සංවිධානත්වයෙන් ඉන්දීය පාර්ලිමේන්තු නියෝජිත පිරිසේ මෙරට සංචාරය සිදුවන බව සඳහන්ය. ඉන්දියාවේ \"ද හින්දු පුවත්පත\" වාර්තා කරන්නේ මෙම පාර්ලිමේන්තු නියෝජිත පිරිස ලබන 8 වැනිදා සිට 12 වැනිදා දක්වා ලංකාවේ සංචාරයක නිරත වන බවයි. මෙරට රැදී සිටින කාලය තුළදී මෙම නියෝජිතයින් යාපනය ප්‍රදේශයේ ද සංචාරය කිරීමට නියමිතය. ඉන්දීය ලෝක් සභාවේ කොංග්‍රස් පක්ෂ මන්ත්‍රීවරුන් වන සවුගතාරෝයි එම පක්ෂයේම සන්දිප් ඩික්සිත්, වී.ජේ.පී පක්ෂයේ අනුරාද්තකූර්, වී.එස්.පී පක්ෂයේ ධනංජේ සිං, කොංග්‍රස් පක්ෂ සාමාජික ගවුඩ් යස්කි මෙම සංචාරයට සහභාගී වනු ඇත.", "URL": "https://sinhala.adaderana.lk/news.php?nid=33049", "Category": null, "Parent URL": null}