{"Source": "Adaderana", "Timestamp": "November 6, 2011 05:23 pm", "Headline": "හොර ලයිසන් මගඩියෙන් වැඩ පෙන්නූ 14 ක් දැලේ", "News Content": "රියදුරු බලපත්‍ර ව්‍යාජ ලෙස ලබා ගත් පුද්ගලයින් 14 දෙනෙකු අරලගංවිල පොලිසිය මඟින් අත්අඩංගුවට ගෙන තිබේ. ඔවුන් අද පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 18 වැනිදා දක්වා රක්ෂිත බන්ධනාගාර ගත කිරීමට නියෝග කෙරුණු බව කියැවෙයි. මුදල් ලබාගෙන ව්‍යාජ ලෙස රියදුරු බලපත්‍ර සකස් කර දෙන පුද්ගලයෙකු අත්අඩංගුවට ගැනීමෙන් අනතුරුව ඔහුගෙන් ලැබුණු තොරතුරු මත සෙසු පිරිස අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී ද පළමු සැකකරු සතුව තිබී ව්‍යාජ රියදුරු බලපත්‍රයක් සොයා ගත් බව පොලිසිය පවසයි.", "URL": "https://sinhala.adaderana.lk/news.php?nid=19827", "Category": null, "Parent URL": null}