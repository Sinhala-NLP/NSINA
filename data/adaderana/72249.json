{"Source": "Adaderana", "Timestamp": "April 19, 2017 09:09 pm", "Headline": "ගම්මන්පිලගේ සිහි කල්පනාව ගැන සැකයක් ?", "News Content": "මීතොටමුල්ලේ සිදු වූ ඛේදවාචකයෙන්ද දේශපාලන වාසි ලබා ගැනීමටත් ජනතාව ප‍්‍රකෝප කිරීමටත් ඒකාබද්ධ විපක්‍ෂයේ ඇතැමුන් කි‍්‍රයාකරමින් සිටින බවත් උදය ගම්මන්පිල වැනි පුද්ගලයින් කතා කරන්නේ පියවි සිහියෙන්දැයි සැකයක් මතුවන බවත් නිපුණතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර මහතා පවසයි. මීතොටමුල්ලේ සමූහ මිනිස් ඝාතනයක් සිදුව ඇති බවත් එහි වගකීම වත්මන් ආණ්ඩුව විසින් භාරගත යුතු බවත් ප‍්‍රකාශ කිරීමෙන්ම ඒ බව මනාව වටහා ගත හැකි බව අමාත්‍යවරයා කියා සිටියේ ය. කෙසේ වෙතත් පසුගිය දා සිදු වූ මෙම විපතේ වගකීම වත්මන් ආණ්ඩුවේ නායකයින් විසින් භාර ගෙන ඇති බවත් වත්මන් ආණ්ඩුව වගකීම්වලින් බැහැර වන ආණ්ඩුවක් නොවන බවත් අමාත්‍යවරයා වැඩි දුරටත් පැවසීය. කරුවලගස්වැව, සියඹලාව ප‍්‍රදේශයේ දී රුපියල් ලක්‍ෂ 10 ක වියදමින් ස්ථාපිත කරන ලද ජල ව්‍යාපෘතියක් ජනතා අයිතියට පැවරීමේ අද (19) පැවති උත්සවයකට සහභාගී වෙමින් පාලිත රංගේ බණ්ඩාර අමාත්‍යවරයා මේ බව කියා සිටියේ ය.", "URL": "https://sinhala.adaderana.lk/news.php?nid=72249", "Category": null, "Parent URL": null}