{"Source": "Adaderana", "Timestamp": "June 20, 2011 10:32 am", "Headline": "යතුරු පැදියක් හා පා පැදියක් ගැටී එක් අයෙක් මරුට ", "News Content": "පොලිස් අණ නොතකා ධාවනය වූ යතුරු පැදියක් පා පැදියක ගැටීමෙන් සිදුවු අනතුරකින් පුද්ගලයෙකු මියගොස් තිබේ. පුත්තලම, අනුරාධපුර මාර්ගයේ 17 කණුව ප්‍රදේශයේ දී ඊයේ(19) රාත්‍රී මෙම අනතුර සිදුව ඇති බව පොලිසිය පැවසීය. අනතුරින් තුවාල ලැබු තවත් දෙදෙනෙකු නොච්චියාගම දිසා රෝහලට ඇතුළත් කර ඇත. සිද්ධියෙන් මියගොස් ඇත්තේ යතුරු පැදියේ ගමන් කළ බව කියන ගැමුණුපුර, රාජාංගණය යාය 13 ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=16878", "Category": null, "Parent URL": null}