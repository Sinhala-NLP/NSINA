{"Source": "Adaderana", "Timestamp": "November 8, 2017 11:42 am", "Headline": "කාශ්මීරයේ ගැටුම් වලින් හතරක් මරුට", "News Content": "ඉන්දිය පාලනය යටතේ පවතින කාශ්මීර් ප්‍රදේශයේ හටගත් ගැටුම්වලින් පුද්ගලයින් සිව් දෙනෙකු මියගොස් තිබේ. මියගිය පිරිස අතර ඉන්දිය හමුදා සාමාජිකයෙකු ද වන බව විදෙස් මාධ්‍ය වාර්තා කළේය. සටන්කාමීන් පිරිසක් සැඟව සිටින බවට ලැබුණු තොරතුරුවලට අනුව ඉන්දිය පොලිසිය හමුදාව එක්ව සිදු කළ මෙහෙයුමක් අතරතුර මෙම ගැටුම හටගෙන ඇත. මෙම වසරේදී කාශ්මීර් ප්‍රදේශයේ සිදු කළ මෙවැනි මෙහෙයුම්වලින් පුද්ගලයින් 170 දෙනෙකු මියගොස් ඇති අතර හමුදා සාමාජිකයින් 60 දෙනෙකු ද එම මෙහෙයුම්වලදී මියගොස් ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=79643", "Category": null, "Parent URL": null}