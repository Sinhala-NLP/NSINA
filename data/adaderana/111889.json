{"Source": "Adaderana", "Timestamp": "June 13, 2019 12:49 pm", "Headline": "ආගමික මධ්‍යස්ථාන හදන එක සීමා කරන්න ඕනේ-අමරවීර", "News Content": "ආගම් හා ජාතීන් නමින් දේශපාලන පක්ෂ ඇති කිරීම අතිහිටුවීමට අවශ්‍ය නීති සම්පාදනයට කටයුතු කරන බව එක්සත් ජනතා නිදහස් සන්ධාන මහලේකම් පාර්ලිමේන්තු මන්ත්‍රී මහින්ද අමරවීර මහතා පවසයි. ඒ මහතා මේබව සඳහන් කළේ අඟුණකොළපැලැස්ස ප්‍රදේශයේ පැවති ජන හමුවකට එක් වෙමින් මේ බව කියා සිටියේය. විවිධ ආගම් සඳහා වෙන් වෙන් වශයෙන් අමාත්‍යාංශය අවශ්‍ය නොවන බවට තමන් දන්වා ඇති බවත් පැවසු අමරවීර මහතා, ආගමික කටයුතු නමින් එක් අමාත්‍යාංශයක් පමණක් ප්‍රමාණවත් බව ද පැවසීය. එම අමාත්‍යාංශය රාජ්‍ය නායකයාගේ යටතේ පැවතිය යුතු බවත් පැවසූ මන්ත්‍රීවරයා, එම යෝජනාව මේ වන විටත් කතා කරමින් පවතින අතර, ඉදිරියේ දී ක්‍රියාත්මක කරන බවද කියා සිටියේය. ආගමික මධ්‍යස්ථාන හදන එක සීමා කල යුතු බවත් පැවසු අමරවීර මහතා, බෞද්ධාගමේ වුවත් හැමතැනම බුදු පිළිම තැබීම අවශ්‍ය නොවන බව ද පැවසීය. එකම නීතියක් යටතේ පන්සල්, කොවිල් හා මුස්ලිම් පල්ලි වැනි දේ සැදිය යුතු බවත්, දේශපාලන පක්ෂ ආගමික නායන්ගෙන් සැදීම වැළක්විය යුතු බව ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=111889", "Category": null, "Parent URL": null}