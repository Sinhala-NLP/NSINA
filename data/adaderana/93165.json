{"Source": "Adaderana", "Timestamp": "July 25, 2018 09:48 am", "Headline": "ශ්‍රී ලංකා රජයේ වියදමින් මෙරට සංචාරය කළ බ්‍රිතාන්‍ය මන්ත්‍රීවරයාට පාර්ලිමේන්තුව තහනම්", "News Content": "බ්‍රිතාන්‍ය පාර්ලිමේන්තු මන්ත්‍රී ඉයන් පෙයිස්ලි හට දින 30ක කාලයක් සඳහා පාර්ලිමේන්තුව තහනම් කර තිබේ. ශ්‍රී ලංකා රජයේ මුදලින් ඉයන් පෙයිස්ලි සහ ඔහුගේ පවුලේ සාමාජිකයින් 2013 වසරේ දී සුඛෝපභෝගී සංචාර දෙකක නිරත වීමේ චෝදනා මත මෙම තහනම පනවා තිබේ. එම සංචාර සඳහා ශ්‍රී ලංකා රජය පවුම් 50,000ක මුදලක් වැය කොට ඇති බව බ්‍රිතාන්‍ය මාධ්‍ය වාර්තා කරයි. එළඹෙන සැප්තැම්බර් සිව් වැනිදා සිට දින 30ක කාලයක් ඉයන් පෙයිස්ලි හට මෙම තහනම පැනවෙනු ඇති. එමෙන්ම විමර්ශන අවසන් වන තෙක් ඉයන් පෙයිස්ලිගේ පක්ෂ සාමාජිකත්වය අත්හිටුවීමට ඩි.යු.පි.පක්ෂය තීරණය කර තිබේ.", "URL": "https://sinhala.adaderana.lk/news.php?nid=93165", "Category": null, "Parent URL": null}