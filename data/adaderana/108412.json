{"Source": "Adaderana", "Timestamp": "April 22, 2019 10:40 am", "Headline": "වතුකරයේ පැවැත්වීමට තිබූ මැයි දින පෙළපාලිය අවලංගුයි", "News Content": "වතුකරයේ පැවැත්වීමට සුදානම් කර තිබු ප්‍රධාන මැයි දින පෙළපාලිය සහ රැළි දෙකක් අවලංගු කිරීමට එම පක්ෂ නායකයන් තිරණය කර ඇත. කම්කරු ජාතික පෙරමුණ සහ ජාතික කම්කරු සංගමය සහ දමිළ ප්‍රගතශලී සන්ධානය සමඟ එක් වී මෙවර මැයි දින පෙළපාලිය සහ රැළිය 05/01 දින තලවකැලේ නගර සභා ක්‍රීඩාංගණයේදි පැවැත්වීමට සුදානම් කර තිබු මැයි දිය රැළිය අවලංගු කිරීමට කටයුතු කළ බව එම පක්ෂයේ නායක අමාත්‍ය පලනි දිගම්බරම් මහතා පවසා ඇත. ඊයේ (21) දිනයේ කොළඹ ඇතුළු දිවයිනේ ස්ථාන කිහිපයක සිදු වු පිපිරිම් කිහිපයක් හේතුවෙන් මිය ගිය අයට ගරු කිරීමක් වශයෙන් මැයි දින රැළිය අවලංගු කිරිමට කටයුතු කල බවත්, එදින මිය ගිය අය සිහි කර ඔහුන්ට පිං පමුණුවා වතුකරයේ සියළුම හින්දු කොවිල් වල ආගමික වතාවන් පැවැත්වීමට කටයුතු කරන බව අමාත්‍යවරයා ප්‍රකාශ කර ඇති බව අද දෙරණ වාර්තාකරු සඳහන් කර සිටියි.", "URL": "https://sinhala.adaderana.lk/news.php?nid=108412", "Category": null, "Parent URL": null}