{"Source": "Adaderana", "Timestamp": "November 17, 2014 03:14 pm", "Headline": "වල්ලපට්ටා කැපූ 6ක් දැලේ", "News Content": "ඉංගිරිය, ඇදුරුගල රක්ෂිතයට අනවසරයෙන් ඇතුළු වී වල්ලපට්ටා ශාක කපමින් සිටි පුද්ගලයින් 06 දෙනෙකු අත්අඩංගුවට ගෙන තිබේ. හොරණ පොලිස් විශේෂ කාර්යය බලකා නිලධාරීන් විසින් සිදුකළ සෝදිසි මෙහෙයුමක දී සැකකරුවන් අත්අඩංගුවට ගෙන ඇත. අත්අඩංගුවට ගන්නා අවස්ථාවේ ඔවුන් සතුව තිබී රුපියල් 45,000 ක් පමණ වටිනා වල්ලපට්ටා දැව කිලෝ ග්‍රෑම් 03 ක් පොලිස් බාරයට ගෙන තිබේ. සැකකරුවන් වැඩිදුර විමර්ශන සඳහා ඉංගිරිය අඩවි වන නිලධාරි කාර්යාලය වෙත බාර දී ඇත.", "URL": "https://sinhala.adaderana.lk/news.php?nid=47443", "Category": null, "Parent URL": null}