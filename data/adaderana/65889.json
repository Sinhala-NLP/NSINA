{"Source": "Adaderana", "Timestamp": "November 10, 2016 08:32 am", "Headline": "ප්‍රතිඵලවලින් අමෙරිකාව බරපතළ බෙදීමකට ලක්වෙලා", "News Content": "ජනාධිපතිවරණයේ ප්‍රතිඵලවලට අනුව අමෙරිකාව තුළ බරපතළ බෙදීමක් සිදුව ඇති බව ජනාධිපතිවරණයෙන් පරාජයට පත්වූ ඩිමොක්‍රටික් අපේක්ෂිකා හිලරි ක්ලින්ටන් පවසයි.ඇය පෙන්වාදෙන්නේ ඇමරිකාවේ නායකත්වය හෙබවීමට ඩොනල්ඩ් ට්‍රම්ප්ට සාධාරණ අවස්ථාවක් ලබාදිය යුතු බවයි.ජනාධිපතිවරණයේ පරාජයෙන් අනතුරුව ප්‍රථම වරට ජනමාධ්‍ය ඉදිරියේ අදහස් දක්වමින් හිලරි ක්ලින්ටන් මෙම අදහස් පළ කළේය.සියළුම අමෙරිකානුවන්ගේ ජනාධිපතිවරයා ලෙස ට්‍රම්ප් කටයුතු කරනු ඇතැයි තම විශ්වාසය බව ද ඇය එහිදී ප්‍රකාශ කර ඇත.මෙම පරාජය වේදනාකාරී වුවද ප්‍රතිඵලවලට ගරු කර ලෙස හිලරි ක්ලින්ටන් සිය ආධාරකරුවන්ගෙන් ඉල්ලා සිටියේය.ඇමරිකාවේ 45 වන ජනාධිපතිවරයා ලෙස ඩොනල්ඩ් ට්‍රම්ප් ඊයේ තේරී පත්වුණි.මේ අතර ජනාධිපති බැරැක් ඔබාමා සහ ඩොනල්ඩ් ට්‍රම්ප් අතර අද දිනයේ විශේෂ සාකච්ඡාවක් පැවැත්වීමට නියමිතව තිබේ.ධවල මන්දිරයේදී මෙම සාකච්ඡාව පැවැත්වෙන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=65889", "Category": null, "Parent URL": null}