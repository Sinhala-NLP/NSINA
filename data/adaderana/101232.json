{"Source": "Adaderana", "Timestamp": "December 24, 2018 02:44 pm", "Headline": "මත්වූවන් අල්ලන්න හෙට විශේෂ මෙහෙයුමක්", "News Content": "බීමත් රියදුරන් අත්අඩංගුවට ගැනීම සඳහා හෙට(25) විශේෂ මෙහෙයුමක් ක්‍රියාත්මක කරන බව පොලීසිය පවසයි. කොළඹ සහ තදාසන්න නගර ආශ්‍රිත ප්‍රදේශවල මෙය ක්‍රියාත්මක කරන බව පොලිස් මුලස්ථානය සඳහන් කළේය. ඒ අනුව එම ප්‍රදේශවල පොලිස් මුර සංචාර, සෝදිසි මෙහෙයුම් සිදු කරන අතර සිවිල් ඇදුමින් සැරසුනු පොලිස් නිලධාරින් ද ඒ සඳහා යොදවා ඇති බව වාර්තා වෙයි. උත්සව සමය වෙනුවෙන් කොළඹ නගරය ආශ්‍රිත ප්‍රදේශවලට පැමිණෙන මහජනතාවගේ ආරක්ෂාව සඳහා පොලිස් නිලධාරින් 2000ක් යෙදවිමට පොලිස් මූලස්ථානය කටයුතු කර තිබුණි.", "URL": "https://sinhala.adaderana.lk/news.php?nid=101232", "Category": null, "Parent URL": null}