{"Source": "Adaderana", "Timestamp": "November 16, 2017 04:43 pm", "Headline": "සීමා නිර්ණයේ දී ජාතිවාදය වපුරලා-බෙංගමුවේ නාලක හිමි", "News Content": "පළාත් පාලන ආයතන සඳහා සීමා නීර්ණය සිදු කිරීම ජාතිවාදී පදනම මත සිදු කර ඇති බව ජාතික හිමිකම් සංවිධානයේ සභාපති පූජ්‍ය බෙංගමුවේ නාලක හිමියන් පවසයි. අද(16) උදෑසන කොළඹ පැවති මාධ්‍ය හමුවකට එක්වෙමින් උන්වහන්සේ මෙම අදහස් පළ කළේය. මෙතෙක් ශ්‍රී පාදස්ථානය අයත්ව තිබුණේ අඹගමුව ප්‍රාදේශීය සභාවට වන අතර එය මේ වන විට මස්කෙළිය හා නෝර්වුඩ් යන ප්‍රාදේශීය සභා දෙකට ජාතිවාදී ලෙස වෙන් කර ඇතැයි උන්වහන්සේ චෝදනා කර සිටියි. පළාත් පාලන අමාත්‍යවරයාගෙන් මේ පිළිබඳ විමසු විට එය ඔහුගේ තීරණයක් නොවන බවත් එය 2015 ජනාධිපතිවරණයේ පොරොන්දුවක් වන බවත් පවස නමුත් ඒ තුළින් පටු දේශපාලන ක්‍රියාවලියක් පිළිහිඹු වන බව ද නාලක හිමියන් වැඩිදුරටත් පැවසී කෙසේ වෙතත් දෙමළ ජනතාව බහුතරයක් සිටින මෙවැනි සිදුවීම් ජාතිවාදී පදනමක් මුල්කර ගනිමින් මේ වන විටත් සිදුවන බව ද උන්වහන්සේ සඳහන් කළේය.", "URL": "https://sinhala.adaderana.lk/news.php?nid=80017", "Category": null, "Parent URL": null}