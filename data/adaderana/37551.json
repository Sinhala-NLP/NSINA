{"Source": "Adaderana", "Timestamp": "September 20, 2013 02:10 pm", "Headline": "බිම්බෝම්බ වපුරපු බිමක ප්‍රජාතන්ත්‍රවාදය වපුරන්න සුදානම් ", "News Content": "පළාත් සභා මැතිවරණය අවසන් වීමට පෙර ඇතැම් විදේශීය රටවල් විසින් මැතිවරණය සම්බන්ධයෙන් පූර්ව නිගමන සිදුකර ඇති බව යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා පවසයි. ප්‍රජාතන්ත්‍රවාදයට හානීකර කිසියම් වූ සිද්ධීන් සිදු වී ඇත්නම් ඒ සම්බන්ධයෙන් කරුණාකර මැතිවරණයෙන් පසුව ප්‍රකාශ කරන ලෙසත්, එවන් වූ සිද්ධීන් පැය 48 ට පෙර ප්‍රකාශ කිරීම මගින් සමස්ථ මැතිවරණයට සහ ඇතැම් මැතිවරණ ප්‍රතිඵලවලටත් බලපාන බවද අද (20) කොළඹ පැවති මාධ්‍ය හමුවකදී ඔහු සඳහන් කර සිටියේය. එසේම එම ඉදිරිපත් කර ඇති පූර්ව නිගමන පිළිබඳ සෑහීමකට පත්විය නොහැකි බවද අමාත්‍ය ඩලස් අලහප්පෙරුම මහතා එහිදී කීවේය. තවද උතුරු පළාත් සභා මැතිවරණය පැවැත්වීම සඳහා ඇති වී තිබූ දූෂ්කරතා සම්බන්ධයෙන් සියලුම විදේශ රටවල් තේරුම් ගත යුතු බවත්, බිම්බෝම්බ වපුරපු බිමක ප්‍රජාතන්ත්‍රවාදය වපුරන්න සුදානම් වන මේ මෙහොතේදී එහි අස්වැන්න නෙලා ගැනීමට සුදානම් වන්නේ වෙනම පිරිසක් බවත් ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=37551", "Category": null, "Parent URL": null}