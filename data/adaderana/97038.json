{"Source": "Adaderana", "Timestamp": "October 2, 2018 11:36 am", "Headline": "නාට්ටාමිවරුනුත් වැඩට පරක්කු වෙයි", "News Content": "කොළඹ, මැනින් වෙළඳ සැලේ නාට්ටාමිවරයෙකුට පහර දීමක් මුල් කර ගනිමින් ඔවුන් අද (02) සේවයට වාර්තාකර තිබුනේ ප්‍රමාද වීමෙන්. මේ හේතුවෙන් මැනින් වෙළද සැල අවට දැඩි රථ වාහන තදබදයක් ඇතිව තිබේ. මැනින් වෙළඳ සැලේ කඩ හිමියෙක් විසින් එක් නාට්ටාමිවරයකුට ඊයේ (01) පස්වරුවේ පහර දීමක් සිදුකර ඇත. එය මුල් කර ගනිමින් ඔවුන් අද දිනයේ සේවයට වාර්තාකර තිබුනේ උදෑසන 7.30න් පසුවයි. මේ හේතුවෙන් කොටුව ප්‍රදේශයේ භාණ්ඩ ප්‍රවාහනය කරන ලොරි රථ නිසා ඒ අවට දැඩි රථවාහන තද බදයක් පවතින බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=97038", "Category": null, "Parent URL": null}