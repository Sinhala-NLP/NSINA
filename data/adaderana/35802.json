{"Source": "Adaderana", "Timestamp": "July 15, 2013 05:20 pm", "Headline": "වොලිබෝල් ශූරතාව ලංකාවටයි", "News Content": "නේපාල ජාත්‍යන්තර ආරාධිත සිව්කොන් වොලිබෝල් තරගමාලාවේ අවසන් මහා තරගයේදී ශ්‍රී ලංකා කණ්ඩායම මාලදිවයින කණ්ඩායම 3ට 0ක් ලෙස පරාජයට පත්කර තිබේ. මාලදිවයින, නේපාලය හා ඇෆ්ගනිස්ථානය යන කණ්ඩායම් පරාජය කරමින් ශ්‍රී ලංකා කණ්ඩායම අවසන් තරගය සඳහා සුදුසුකම් ලබාගත් බව ශ්‍රී ලංකා වොලිබෝල් සංගමය පවසයි. ශ්‍රී ලංකාව හා මාලදිවයින අතර අවසාන මහා තරගය නේපාලයේ ජාතික ක්‍රීඩාංගණයේදී මෙරට වේලාවෙන් අද පස්වරු 2 යි 30ට ආරම්භ විය. තරගාවලිය පසුගිය 12 වැනි දින නේපාලයේ කත්මන්ඩු නුවරදී ආරම්භ වුණි.", "URL": "https://sinhala.adaderana.lk/news.php?nid=35802", "Category": null, "Parent URL": null}