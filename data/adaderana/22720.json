{"Source": "Adaderana", "Timestamp": "March 11, 2012 10:37 am", "Headline": "නැවත පදිංචියට අමෙරිකානු ඩොලර් මිලියන 360 ක් වියදම්", "News Content": "එල්.ටි.ටි.ඊ. ක්‍රියාකාරකම් හේතුවෙන් අවතැන් වු පිරිස් නැවත පදිංචි කිරීම සඳහා රජය අමෙරිකානු ඩොලර් මිලියන 360ක් වැය කර ඇති බව එක්සත් ජාතීන්ගේ මානව හිමිකම් කොමිසම හමුවේ දැනුම් දී තිබේ. අතිරේක ‍සොලිසිටර් ජනරාල් ශවේන්ද්‍ර ප්‍රනාන්දු මහතා කොමිසම හමුවේ දැනුම් දී ඇත්තේ මානුෂීය මෙහෙයුම අවසන් වන විට අවතැන්ව සිටි දෙලක්ෂ 90,000ක පමණ පිරිසකගෙන් 98% ක් සිය මුල්ගම් ප්‍රදේශවල යළි පදිංචි කර ඇති බවයි. බිම් බෝම්බ ඉවත් කිරීමෙන් අනතුරුව ඉතිරි පිරිස ද කඩිනමින් පදිංචි කරවීමට පියවර ගන්නා බව ඔහු සඳහන් කර තිබේ. එක්සත් ජාතීන්ගේ සංවිධානය සහ වෙනත් ජාත්‍යන්තර සංවිධාන වලින් ඒ සඳහා ලැබුණු සහයෝගය අගය කරන බව ද අතිරේක සොලිසිටර් ජනරාල්වරයා වැඩිදුරටත් පෙන්වා දි ඇති බව විදෙස් වාර්තා උපුටා දක්වයි.", "URL": "https://sinhala.adaderana.lk/news.php?nid=22720", "Category": null, "Parent URL": null}