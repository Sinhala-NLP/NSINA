{"Source": "Adaderana", "Timestamp": "November 21, 2016 08:58 am", "Headline": " මත්ස්‍ය තහනම ඉවත් කිරීමෙන් පසු  රු.මිලියන 11,500ක ආදායමක්", "News Content": "යුරෝපා කොමිසමේ මත්ස්‍ය තහනම ඉවත් කිරීමෙන් අනතුරුව මත්ස්‍ය අපනයනයෙන් එක් මාසයකට රුපියල් මිලියන 3000කට වැඩි ආදායමක් උත්පාදනය කිරීමට අවස්ථාව ලැබී ඇති බව ධීවර අමාත්‍යංශය පවසයි.මත්ස්‍ය අපනයනය පිළිබඳව යුරෝපා සංගමය විසින් මෙරට පනවා තිබූ තහනම පසුගිය ජුලි මස 22 වනදා ඉවත් කරනු ලැබීය.ඉන් අනතුරුව ගත වූ මාස 03 පමණ කාලය තුළදී මෙරටින් මෙක්ට්‍රික් ටොන් 36,000ක මාළු අපනයනයක් යුරෝපා සංගමයට පමණක් සිදු කර තිබේ.මීන් ලැබූ ආදායම රුපියල් මිලියන 11,500ට අධික බව ධීවර අමාත්‍යංශය සඳහන් කළේය.කෙසේ වෙතත් මේ වන විට යුරෝපා සංගමය වෙත විශාල මත්ස්‍යයින් ප්‍රමාණයක් අපනයනය කිරීමට හැකිවීම ශ්‍රී ලංකාව ලැබූ විශාල ජයග්‍රහණයක් බවද ධීවර අමාත්‍යංශය සඳහන් කර සිටියි. මේ අතර ලෝක ධීවර දිනය අදට(21) යෙදී තිබේ.ලෝක ආහාර හා කෘෂිකර්ම සංවිධානය විසින් සෑම වසරකම නොවැම්බර් මස 21 වනදා ලෝක ධීවර දිනය ලෙස නම් කර තිබේ.ධීවර සම්පත් කළමනාකරණය, ධීවර ජනතාවගේ ආරක්ෂාව සහ ධීවර සම්පත් ඉදිරි පරපුර වෙනුවෙන් ආරක්ෂා කිරීම වැනි තේමාවන් මුල් කර ගනිමින් ලෝක ධීවර දිනය සමරනු ලබයි.", "URL": "https://sinhala.adaderana.lk/news.php?nid=66234", "Category": null, "Parent URL": null}