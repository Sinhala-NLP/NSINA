{"Source": "Adaderana", "Timestamp": "July 8, 2013 09:21 am", "Headline": "දැරිය බසයට බිලි ", "News Content": "අනුරාධපුර නගරයේ සිදුවූ අනතුරකින් පාසැල් දැරියක් ජීවිතක්ෂයට පත්ව තිබේ. බස් රථයකට යටවීමෙන් ඊයේ පස්වරුවේ මෙම අනතුර සිදුව ඇති බව අනුරාධපුර පොලීසිය සඳහන් කළේය. ගල්ගමුවේ සිට අනුරාධපුරයේ වන්දනා චාරිකාවක නිරත වූ දැරියක් මෙලෙස මියගොස් ඇත. අනුරාධපුර නගරයේ දී බස් රථය කාර්මික දෝෂයකට ලක්ව ඇති අතර එය සකස් කරමින් සිටිය දී එකවරම පණ ගැන්වී බස් රථය ඉදිරියට ගමන් කර ඇති බව අනතුර ඇසින් දුටුවන් පවසා තිබේ. බස් රථයෙන් බැස එහි ඉදිරියේ සිටි එම දැරිය බස් රථයට යටවී ඇත. අනුරාධපුර පොලීසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=35585", "Category": null, "Parent URL": null}