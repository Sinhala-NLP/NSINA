{"Source": "Adaderana", "Timestamp": "March 12, 2016 01:10 pm", "Headline": "දේශීය ව්‍යවසායකයා ශක්තිමත් කිරීමට කැපවෙනවා", "News Content": "දේශීය ව්‍යවසායකයා ශක්තිමත් කිරීමට කැපවී කටයුතු කරන බව ජනාධිපති මෛත්‍රීපාල සිරිසේන මහතා පවසයි.නව රජය මඟින් දේශීය ව්‍යවසායකයා දුර්වල කරන ප්‍රතිපත්ති කිසිවිටකත් ක්‍රියාත්මක කිරීමට කටයුතු නොකරන බව ඔහු පවසයි.කොළඹ පැවැති තරුණ ව්‍යවසායකයින්ගේ සංගමයේ 17 වන සංවත්සරයට එක්වෙමින් මෛත්‍රීපාල සිරිසේන මහතා මෙම අදහස් පළ කර ඇත.දේශීය කර්මාන්තකරුවන් නිවැරිදි සහ අවශ්‍යදේ තෝරාගෙන කටයුතු කළ යුතු බව පෙන්වා දෙන ජනාධිපතිවරයා එමෙන්ම මාතෘ භූමියේ ඉදිරි සංවර්ධනය සඳහා තමන්ගේ අත්දැකීම් සහ දැනුම පරිත්‍යාග කරන ලෙස ද දේශීය ව්‍යවසායකයින්ගෙන් ඉල්ලා සිටියේය.නව රජය කෙරෙහි පවතින යහපත් මෙන්ම අයහපත් මතවාද පිළිබඳ තමන් දැඩි අවධානයකින් සිටින බව සඳහන් කළ මෛත්‍රීපාල සිරිසේන මහතා ඇතැම් මාධ්‍යන් මෙන්ම දේශපාලන ප්‍රතිවාදීන් සහ ඇතැම් පටු චින්තනයෙන් හෙබි පුද්ගලයින් අසත්‍ය ප්‍රචාර ගෙන යන බව ජනාධිපතිවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=58136", "Category": null, "Parent URL": null}