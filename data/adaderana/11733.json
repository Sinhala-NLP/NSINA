{"Source": "Adaderana", "Timestamp": "October 25, 2010 06:49 pm", "Headline": " ලිංගික උත්තේජක පෙති හා සුවඳ විලවුන් විකුණා 40,000 ක් දඩකයි", "News Content": "නීතී විරෝධී ලෙස ලිංගික උත්තේජක පෙති සහ සුවඳ විලවුන් ‍අළෙවි කිරීමට වරදකරු වූ ව්‍යාපාරිකයෙකුට කොළඹ මහේස්ත්‍රාත් අධිකරණය රුපියල් හතළිස් දහසක දඩයක් නියම කර තිබේ. කෙසෙල්වත්ත පොලිසියට ලැබුණු තොරතුරුකට අනුව අදාළ ව්‍යාපාරිකයා අත්අංඩගුවට ගෙන ඇත්තේ පිටකොටුව ප්‍රදේශයේ දීයි. මෙම සැකකරු රෙදි වෙළඳසැළක් පවත්වාගෙන යන මුවාවෙන් අන්තරායකර ඖෂධ පාලක අධිකාරියේ බලපත්‍රයක් නොමැතිව සුවඳ විලවුන් හා ලිංගික උත්තේජක පෙති අළෙවි කර ඇති බවට පොලිසිය අධිකරණයට වාර්තාවක් ඉදිරිපත් කරමින් සඳහන් කරන ලදී. අදාළ සැකකරු චෝදනාවට අදාළ වරද පිළිගෙන ඇති අතර ඒ අනුව විත්තිකරුට එරෙහිව රුපියල් හතළිස්දහසක දඩයක් නියම කිරීමට කොළඹ ප්‍රධාන මහේස්ත්‍රාත් රශ්මි සිංගප්පුලි මහතා නියම කර තිබේ.", "URL": "https://sinhala.adaderana.lk/news.php?nid=11733", "Category": null, "Parent URL": null}