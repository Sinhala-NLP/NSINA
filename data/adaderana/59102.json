{"Source": "Adaderana", "Timestamp": "April 11, 2016 04:42 pm", "Headline": "IS සටන්කාමීන් සිරියානුවන් 21ක් ඝාතනය කරයි", "News Content": "අයි.එස් සටන්කාමීන් විසින් සිරියානු ක්‍රිස්තියානි ආගමිකයින් 21 දෙනෙකු ඝාතනය කර ඇති බවට තොරතුරු අනාවරණය වී තිබේ.අයි.එස් සටන්කාමීන්ගේ ග්‍රහණයේ සිටි ක්‍රිස්තියානි ආගමිකයින් පිරිසක් අතරින් 21 දෙනෙකු මෙලෙස ඝාතනය කර ඇති බව විදෙස් මාධ්‍ය වාර්තා කළේය. තවත් ක්‍රිස්තියානි ආගමිකයින් 300 දෙනෙකු පමණ ඔවුන් ග්‍රහණයේ සිටින බව සඳහන්ය.පසුගිය අගෝස්තු මාසයේ සිරියාවේදී අයි.එස් සටන්කාමීන් විසින් සිය ගණනක පිරිසක් මෙලෙස පැහැරගත් අතර එම පුද්ගලයින්ගේ ඥාතීන්ගෙන් කප්පම් ලබාගැනීමටද ඔවුන් කටයුතු කර තිබූ බව වාර්තා වෙයි.", "URL": "https://sinhala.adaderana.lk/news.php?nid=59102", "Category": null, "Parent URL": null}