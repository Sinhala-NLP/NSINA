{"Source": "Adaderana", "Timestamp": "December 9, 2015 06:36 am", "Headline": "බිඳුණු ප්‍රේමයට ජීවිතය හිලව් කරලා", "News Content": "ප්‍රේම සම්බන්ධතාවයක් බිඳීයාමෙන් සිත් තැවුලට පත් තරුණයෙකු දුම්රියට පැන සිය දිවි නසා ගෙන ඇති බව වෙන්නප්පුව පොලීසිය කියයි.ඊයේ(08)රාත්‍රී 10.45 ට පමණ කොළඹ -හලාවත දුම්රිය මාර්ගයේ වයික්කාල ප්‍රදේශයේදී මෙම දුම්රිය අනතුර සිදුවී ඇත.සිය දිවි නසා ගෙන ඇත්තේ වයික්කාල ප්‍රදේශයේ පදිංචිව සිටි කුරුකුලසූරියගේ ඇන්ටන් තුෂාර (අවු:20) නම්වූ තරුණයෙකි.කොළඹ සිට හලාවත දක්වා ධාවනය වෙමින් තිබූ අංක 432 දරණ දුම්රියට මෙම තරුණයා පැන ඇති බවත්,ඔහු එම ස්ථානයේදීම ජීවිතක්ෂයට පත්ව ඇති බවත් පොලීසිය කියයි.මළ සිරුර මාරවිල මූලික රෝහලට ගෙනවිත් බාර දීමට එම දුම්රියේ නියාමකයින් විසින් කටයුතු කර ඇත.පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=55607", "Category": null, "Parent URL": null}