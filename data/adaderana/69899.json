{"Source": "Adaderana", "Timestamp": "February 21, 2017 08:45 am", "Headline": "ට්‍රම්ට  නව  ආරක්ෂක උපදේශකවරයෙක්", "News Content": "අමෙරිකානු ජනාධිපති ඩොනල්ඩ් ට්‍රම්ගේ නව ආරක්ෂක උපදේශකවරයා ලෙස ලුතිනන් ජනරාල් එච්.ආර්.මැක්මාස්ටර් නම් කර තිබේ.හිටපු ආරක්ෂක උපදේශක මයිකල් ෆ්ලින්ගේ ඉල්ලා අස්වීමෙන් පුරප්පාඩු වු එම තනතුර සඳහා මැක්මාස්ටර් නම් කර ඇති බව විදෙස් මාධ්‍ය වාර්තා කළේය.ඇෆ්ගනිස්ථානය සහ ඉරාකය තුළ මෙහෙයුම් කටයුතු කළ හමුදා නිලධාරියෙකු ලෙස ලුතිනන් ජනරාල් එච්.ආර්.මැක්මාස්ටර් හඳුන්වනු ලැබේ.එමෙන්ම 2014 වර්ෂයේ දී “ටයිම්ස්“ සඟරාව මගින් ඔහු ලෝකයේ වැදගත් පුද්ගලයින් සිය දෙනා අතුරෙන් එක් අයෙකු ලෙස ද නම්කර තිබේ. කෙසේවෙතත් මීට පෙර ආරක්ෂක උපදේශක තනතුරට විශ්‍රාමික වයිස් අද්මිරාල් රොබට් හාවඩ් නම් කළ ද ඔහු විසින් එය ප්‍රතික්ෂේප කර ඇත.", "URL": "https://sinhala.adaderana.lk/news.php?nid=69899", "Category": null, "Parent URL": null}