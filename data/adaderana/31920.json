{"Source": "Adaderana", "Timestamp": "February 25, 2013 11:57 pm", "Headline": "පෝදා මත්වතුර පොවන්න හැදූ 4 ක් මාට්ටු", "News Content": "පොහොය දිනයේ අලෙවිය සදහා සුදානම් කර තිබු නීති විරෝධී ලෙස නිපදවන ලද කසිප්පු මිලි ලීටර් 67,500 ක් (බෝතල් 90) සමග සැකකරුවන් සිව් දෙනෙකු මාදම්පේ පොලීසිය විසින් අත්අඩංගුවට ගෙන තිබේ. මාදම්පේ පොලිස් වසමේ ගල්මුරුව,පල්ලෙකැලේ සහ පට්ටියගම යන ප්‍රදේශවල දී මෙම වැටලීම් සිදුකර ඇත. පොහොය දිනයේ දී රජයේ මත්පැන් අලෙවිසැල් වසා ඇති බැවින් කසිප්පු අලෙවි කරන්නන් ඒ සඳහා පෙර සුදානම් වී සිටින බවට ලද තොරතුරක් මත මෙම වැටලීම් සිදුකර තිබේ. අත්අඩංගුවට ගෙන ඇති සැකකරුවන් හලාවත දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31920", "Category": null, "Parent URL": null}