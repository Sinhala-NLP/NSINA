{"Source": "Adaderana", "Timestamp": "November 29, 2010 02:15 pm", "Headline": "රටේ ණය බර රුපියල් මිලියන කෝටි හාරලක්ෂ හතළිස් හයදාහයි", "News Content": "2005 සිට 2010 අගෝස්තු දක්වා වසර 5 ක් තුළ ශ්‍රී ලංකාවේ ණය බර රුපියල් මිලියන කෝටි දෙලක්ෂ විසි හතරදාහක් බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා පවසයි. 2005 වන විට වසර 55 ක් තිස්සේ ශ්‍රී ලංකාවේ ණය බර රුපියල් මිලියන කෝටි දෙලක්ෂ විසි දෙදාහක් පමණක් වුවද,2010 වන විට වසර පහක් ඇතුළත මෙම ණය ප්‍රමාණය රුපියල් මිලියන කෝටි හාර ලක්ෂ හතළිස් හයදාහක් බවට පත්ව ඇති බව අනුර කුමාර දිසානායක මහතා අද පාර්ලිමේන්තුවේදී අය වැය විවාදයට එක්වෙමින් පෙන්වා දුන් බව අද දෙරණ පාර්ලිමේන්තු වාර්තාකරු සඳහන් කරයි. ඒ අනුව වසර 55 ක් තිස්සේ තිබුණු ණය වසර 5 ක් වැනි කෙටි කාලයක් තුළ දෙගුණ වී ඇති බවත්,එමගින් රටේ අනාගතයට අනර්ථකාරී බලපෑමක් එල්ලවන බවත් දිසානායක මහතා සඳහන් කර තිබේ.", "URL": "https://sinhala.adaderana.lk/news.php?nid=12480", "Category": null, "Parent URL": null}