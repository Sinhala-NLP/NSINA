{"Source": "Adaderana", "Timestamp": "October 30, 2013 11:09 am", "Headline": "දකුණු ඉන්දියාවේ බස් රථයක් ගිනි ගැනීමෙන් 40ක් මරුට ", "News Content": "දකුණු ඉන්දියාවේ, ආන්ද්‍රා ප්‍රදේශ් ප්‍රාන්තයේ බස් රථයක් ගිනි ගැනීමෙන් පුද්ගලයින් 40දෙනෙකු ජීවිතක්ෂයට පත්ව තිබේ. බැංගලෝර්හි සිට හයිද්‍රාබාද් දක්වා ධාවනය වෙමින් තිබූ සුඛෝපභෝගී බස්රථයක් මෙලෙස අනතුරට පත්ව ඇති බව සඳහන් වෙයි. මාර්ගය අසළ තිබූ කොන්ක්‍රීට් කණුවක ගැටීමෙන් බස්රථයේ ඉන්ධන ටැංකියට හානි සිදු වීම හේතුවෙන් ගින්න හට ගෙන ඇති බව විදෙස් මාධ්‍ය වාර්තා කරයි. කෙසේ වෙතත් අනතුරින් බස්රථයේ රියදුරු ඇතුළු හත් දෙනෙකු දිවි බේරා ගැනිමට සමත්ව තිබේ. අනතුර සිදු වන අවස්ථාවේ බස් රථයේ සිටි මගීන් බහුතරයක් නින්දේ පසුවී ඇති බවද සඳහන් වෙයි.", "URL": "https://sinhala.adaderana.lk/news.php?nid=38480", "Category": null, "Parent URL": null}