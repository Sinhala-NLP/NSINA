{"Source": "Adaderana", "Timestamp": "June 1, 2019 09:01 pm", "Headline": "බඹර ප්‍රහාරයකින් වතු කම්කරු කතුන් 12ක් රෝහලේ", "News Content": "වටවල පොලිස් වසමට අයත් වැලිඔය වත්තේ ඉහළ කොටසේ තේ දළු නෙලමින් සිටි කාන්තාවන් පිරිසකට එල්ල වු බඹර ප්‍රහාරයෙන් වතු කම්කරු කාන්තාවන් 12 දෙනෙකු තුවාල ලබා වටවල රෝහල වෙත ඇතුළත් කර ඇත. අද (01) පස්වරු 4ට පමණ එම බඹර ප්‍රහාරය එල්ල වී ඇති බව පොලීසිය පැවසුවේය. තේ පඳුරක් මත බැද තිබු බඹර කූඩුවක් ඇවිස්සී තේ දළු නෙලමින් සිටි කාන්තාවන් පිරිසකට මෙම බඹර ප්‍රහාරය එල්ල වී ඇත. බඹර ප්‍රහාරයෙන් බරපතළ ලෙස තුවාල ලැබු ගැබිණි කාන්තාවක් නාවලපිටිය මුලික රෝහල වෙත මාරු කර යැවීමට කටයුතු කර ඇත.", "URL": "https://sinhala.adaderana.lk/news.php?nid=111157", "Category": null, "Parent URL": null}