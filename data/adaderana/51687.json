{"Source": "Adaderana", "Timestamp": "May 31, 2015 11:39 am", "Headline": "හොර පාරෙන් ඉන්දියාවට ගිහින් අතේ මාට්ටු ", "News Content": "ව්‍යාජ ගුවන් ගමන් ගමන් බලපත්‍රයකින් ඉන්දියාවට පැමිණීමේ චෝදනාවට වරදකරු වු ශ්‍රී ලාංකිකයෙකුට එරට අධිකරණයක් මගින් වසරක සිරදඬුවමක් නියම කර තිබේ.මීට අමතරව රුපියල් දස දහසක දඩයක් ද අදාළ ශ්‍රී ලාංකිකයාට නියම කර ඇති බව ඉන්දීය මාධ්‍ය වාර්තා කළේය.26 හැවිරිදි මහනුවර ප්‍රදේශයේ පදිංචි ශ්‍රී ලාංකිකයෙකුට මෙලෙස සිරදඬුවම් නියම වී තිබේ.2012 වසරේ ජනවාරි මස 9 වන දින කොළඹ සිට ඉන්දියාවේ තිරුචි ගුවන්තොටුපල බලා ගමන්ගත් ගුවන් යානයකින් අදාළ පුද්ගලයා ඉන්දියාවට ගොස් ඇති බව සඳහන්ය.තිරුචි ගුවන්තොටුපලේ දී එරට ආගමන විගමන බලධාරීන් සිදුකළ පරීක්ෂාවකදී සැකකරුගේ ගුවන්ගමන් බලපත්‍රයේ ව්‍යාජ මුද්‍රා සහිත බවට අනාවරණය වී තිබේ.ඒ අනුව සැකකරු අත්අඩංගුවට ගෙන ගුවන්තොටුපල පොලීසිය වෙත බාරදී තිබු බව සඳහන්ය.ඉන් අනතුරුව අධිකරණයට ඉදිරිපත් කළ සැකකරු ඇප මත මුදාහැර තිබුණි.", "URL": "https://sinhala.adaderana.lk/news.php?nid=51687", "Category": null, "Parent URL": null}