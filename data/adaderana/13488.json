{"Source": "Adaderana", "Timestamp": "January 14, 2011 08:57 am", "Headline": "ලිබියාව සමග අවබෝධතා ගිවිසුම් 3ක් අත්සන් තැබීමට අනුමැතිය හිමිවෙයි", "News Content": "ලිබියානු රජය සමග අවබෝධතා ගිවිසුම් 3ක් අත්සන් කිරීම සඳහා අමාත්‍ය මණ්ඩලයේ අනුමැතිය හිමිව තිබේ. එමෙන්ම මෙරට සංවර්ධන ව්‍යාපෘති සඳහා අමෙරිකානු ඩොලර් මිලියන 500 ක මුදලක් ලබාදිමට ලිබියානු රජය එකඟතාව පළ කර ඇති බව රජයේ ප්‍රවෘත්ති දෙපාර්තමේන්තුව පවසයි. මේ අතර ජාතික ව්‍යාපාර කළමනාකාරීත්ව ආයතනය හෙවත් NIBM ආයතනය විශ්ව විද්‍යාල ප්‍රතිපාදන කොමිසම මගින් උපාධි ප්‍රදානය කිරීමේ ආයතනයක් ලෙස පිළිගෙන ඇත. අදාළ ආයතනය යටතේ ජාතික ව්‍යාපාර කළමනාකාරීත්ව විද්‍යායතනය නමින් නව ආයතනයක් ආරම්භ කිරීම සඳහා කැබිනට් අනුමැතිය හිමිව ඇති බව සඳහන්ය. මේ අතර දැයට කිරුළ ප්‍රදර්ශනයට සමගාමීව මොණරාගල දිස්ත්‍රික්කයට ජලය සැපයීම සඳහා රුපියල් මිලියන 175 ක වියදමින් බුත්තල ජල සම්පාදන ව්‍යාපෘතිය සඳහා කැබිනට් අනුමැතිය හිමිව තිබේ. 2018 වර්ෂයේ පොදු රාජ්‍ය මණ්ඩලීය ක්‍රීඩා උළෙලේ සත්කාරකත්වය ලබාගැනීම සඳහා තවදුරටත් කටයුතු කිරීමට ද පසුගිය දා රැස්වූ කැබිනට් මණ්ඩලය තීරණය කර ඇති බව රජයේ ප්‍රවෘත්ති දෙපාර්තමේන්තුව සඳහන් කරනු ලැබීය.", "URL": "https://sinhala.adaderana.lk/news.php?nid=13488", "Category": null, "Parent URL": null}