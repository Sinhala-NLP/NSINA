{"Source": "Adaderana", "Timestamp": "March 23, 2019 09:55 am", "Headline": "කේරළ ගංජා කිලෝ 7ක් සමඟ අයෙක් මාට්ටු", "News Content": "කෙසෙල්වත්ත පොලිස් වසමේ සාංචිආරච්චි වත්ත ප්‍රදේශයේදී සිදුකළ වැටලීමකින් කේරළ ගංජා කිලෝ 7ක් සමඟ සැකකරුවෙකු අත්අඩංගුවට ගෙන ඇත. කෙසෙල්වත්ත පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදුකර ඇති අතර අත්අඩංගුවට පත් සැකකරු 39 හැවිරිදි කෙසෙල්වත්ත ප්‍රදේශයේ පදිංචිකරුවෙකි. සැකකරු අද (23) මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය පිළිබඳ වැඩිදුර විමර්ශන කටයුතු කෙසෙල්වත්ත පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106600", "Category": null, "Parent URL": null}