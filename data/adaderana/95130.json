{"Source": "Adaderana", "Timestamp": "August 28, 2018 08:35 am", "Headline": "කන්දකැටියෙන් සොයාගත් පුද්ගල මළ සිරුර ඝාතනයක්ද ?", "News Content": "කන්දකැටිය, මොරහෙල, මීගොල්ල පාලම අසල තිබී සොයාගත් පුද්ගල මළ සිරුරක් සම්බන්ධයෙන් කන්දකැටිය පොලිසිය විමර්ශන ආරම්භ කර තිබේ. කන්දකැටිය පොලිස් ස්ථානයේ නිළධාරින්ට ලද පණිවුඩයක් මත අදාල මළ සිරුර සොයගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ පසුගිය 24 වනදා සිට අතුරුදන්ව සිටි කැටවත්ත, මීගහකිවුල ප්‍රදේශයේදී පදිංචිව සිටි 31 හැවිරිදි පුද්ගලයෙකු බවට අනාවරණය කරගෙන තිබේ. මළ සිරුරේ දෑත් බැඳ තිබූ අතර මෙය ඝාතනයක් විය හැකි බව පොලිසිය සඳහන් කළේය. මෘත ශරිරය පොලිස් ආරක්ෂාව යටතේ එම ස්ථානයේම තබා ඇති අතර පශ්චාත් මරණ පරික්ෂණය අද (28)සිදු කිරිමට නියමිතයි. කන්දකැටිය පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95130", "Category": null, "Parent URL": null}