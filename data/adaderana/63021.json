{"Source": "Adaderana", "Timestamp": "August 13, 2016 10:21 am", "Headline": " ප්‍රදේශ කිහිපයකට පැය 12ක ජල කප්පාදුවක්", "News Content": "හාරිස්පත්තුව, අකුරණ ප්‍රාදේශීය ලේකම් කොට්ඨාස බල ප්‍රදේශයට අයත් ප්‍රදේශ වලට අද(13) පැය 12ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.අද රාත්‍රී 07.00 සිට හෙට(14) පෙරවරු 07.00දක්වා කාලය තුළ ජල සැපයුම අත්හිටුවන බව එම මණ්ඩලය සඳහන් කළේය.කහල්ල, කහවත්ත, අකුරණ, කුරුගොඩ, තෙලඹුගහවත්ත, හාරිස්පත්තුව, ගොහාගොඩ, නුගවෙල, බරිගම, රජපිහිල්ල, හෑදෙණිය, මැදවල හා පූජාපිටිය යන ප්‍රදේශවලට අදාළ කාල සීමාව තුළ ජල සැපයුම අත්හිටුවන බව සඳහන්ය.මීට අමතරව මහනුවර මහ නගර සභා බල ප්‍රදේශයේ අස්ගිරිය ජල තටාකය මගින් ජලය බෙදාහරින ප්‍රදේශවලට ද ජල සැපයුම අත්හිටුවනු ඇත.විසල් මහනුවර ජල පවිත්‍රාගාරයේ ප්‍රධාන විදුලි සැපයුම අලුත් වැඩියා කටයුත්තක් හේතුවෙන් මෙලෙස ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=63021", "Category": null, "Parent URL": null}