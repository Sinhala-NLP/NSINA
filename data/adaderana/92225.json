{"Source": "Adaderana", "Timestamp": "July 9, 2018 10:19 am", "Headline": "කාන්තා මළ සිරුරක් ඇළකින් හමුවෙයි", "News Content": "කාසල්රි ජලාශයට ප්‍රධාන වශයෙන් ජලය ගලා බසිනා කෙසෙල්ගමු ඔයට ජලය ගලා බසිනා ඇළ මාර්ගයක තිබි හඳුනා නොගත් කාන්තා මළ සිරුරක් අද(09) උදැසන සොයා ගත් බව නොර්වුඩ් පොලීසිය පවසයි. හැටන් බගවන්තලාව ප්‍රධාන මාර්ගයේ සෙන් ජොන් ටිලරි වත්ත ප්‍රදේශයේ ප්‍රධාන මාර්ගයේ බොක්කුවක් යට තිබි මෙම සිරුර සොයාගෙන ඇත. එම බෝක්කුව යට කාන්තා මළ සිරුරක් තිබෙන බවට නොර්වුඩ් පොලීසියට ලද දුරකථන ඇමතුමක් ඔස්සේ පොලීසිය විසින් මෙම සිරුර සොයාගෙන ඇත. කිව් වතුයායේ සිට කෙසෙල්ගමු ඔයට ජලය ගලා බසිනා මෙම ඇළ මාර්ගය ජලය එතරම් ගලා නොබසින අතර,මෙම කාන්තා මළ සිරුර මෙම ස්ථානයට ගෙනවිත් දමන්නට ඇති බවට සිරුර සම්බන්ධයෙන් පරික්ෂණ පවත්වන නොර්වුඩ් පොලීසිය සැක කරයි. අවුරුදු 28 පමණ වයසකින් යුක්ත මෙම කාන්තාව සාල්වාර් ඇඳුමකින් සැරසි සිටින බව ද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=92225", "Category": null, "Parent URL": null}