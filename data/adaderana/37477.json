{"Source": "Adaderana", "Timestamp": "September 17, 2013 02:34 pm", "Headline": "වී අස්වනු විකුණා ගනු බැරිව ගොවීන් පාරට බසියි", "News Content": "අම්පාර, මහඔය ප්‍රධාන මාර්ගය අවහිර කරමින් ගොවීන් පිරිසක් උද්ඝෝෂණයක් ආරම්භ කර තිබේ. අද දෙරණ වාර්තාකරු සඳහන් කළේ තම වී අස්වනු මිලදී ගැනීම සඳහා නිසි ක්‍රමවේදයක් අනුගමනය නොකිරීම සම්බන්ධයෙන් විරෝධය පළ කරමින් ගොවීන් පිරිසක් මෙලෙස උද්ඝෝෂණයේ නිරත වන බවයි. වී අස්වනු පැට වූ ට්‍රැක්ටර් සහ ලොරි රථ මාර්ගයට රැගෙනවිත් ගොවීන් උද්ඝෝෂණයේ නිරත වන බව සඳහන්ය. උහන පොලීසියේ නිලධාරීන් පැමිණ උද්ඝෝෂණය විසුරුවා හැරීමට උත්සාහ කළ ද එය සාර්ථක නොවු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=37477", "Category": null, "Parent URL": null}