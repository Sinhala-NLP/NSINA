{"Source": "Adaderana", "Timestamp": "February 6, 2010 12:50 pm", "Headline": "ඇෆ්ගනිස්ථානයට රොකට් ප්‍රහාරයක්", "News Content": "ඇෆ්ගනිස්ථානයට එල්ල වූ රොකට් ප්‍රහාරයකින් පුද්ගලයින් දස දෙනෙකු ජීවිතක්ෂයට පත් වී ති‍බේ. ප්‍රහාරයෙන් තවත් 28 දෙනෙකු තුවාල ලැබීය. මෙම ප්‍රහාරය තලෙයිබාන් ත්‍රස්තවාදීන් විසින් එල්ල කර ඇති බව ඇෆ්ගනිස්ථාන පොලිසිය පවසයි. කාබුල් නගරයට උතුරින් පිහිටි ජනාකීර්ණ වෙළඳපලක් ආසන්නයට මෙම ප්‍රහාරය එල්ල වී ඇති බව සඳහන් වේ. මෙම ප්‍රහාරය එල්ල වන අවස්ථාවේ දී ප්‍රංශ ආරක්ෂක අංශ සාමාජිකයින් පිරිසක් තලෙයිබාන් කැරලි කණ්ඩායම් සාමාජිකයින් සමඟ සාකච්ඡාවක් පවත්වමින් සිට ඇති බවද විදෙස් මාධ්‍ය වාර්තා කරයි. ප්‍රංශ ආරක්ෂක අංශ වලට අයත් තුන් දහසකට අධික පිරිසක් මේ වන විටත් ඇෆ්ගනිස්ථානයේ රැඳී සිටින අතර එල්ල වූ ප්‍රහාරයෙන් කිසිඳු ආරක්ෂක අංශ සාමාජික‍යෙකුට හානියක් සිදු වී නැත.", "URL": "https://sinhala.adaderana.lk/news.php?nid=6516", "Category": null, "Parent URL": null}