{"Source": "Adaderana", "Timestamp": "April 4, 2018 12:41 pm", "Headline": "වැඩි ඡන්ද 44කින් විශ්වාසභංගය පරදවනවා - ජෝන් ", "News Content": "විශ්වාස භංග යෝජනාව වැඩි ඡන්ද 44කින් පරාජයට පත් කරන බව අමාත්‍ය ජෝන් අමරතුංග මහතා පවසයි. විශ්වාසභංග විවාදයේ දී අඳහස් දක්වමින් අමාත්‍යවරයා මේ බව පැවසී ය. විශ්වාසභංග යෝජනාවට විරුද්ධව එක්සත් ජාතික පක්ෂයට ඡන්ද 122ක් පවතින බවත් එයට පක්ෂව ඇත්තේ ඡන්ද 80ක් බවත් ඒ මහතා කියා සිටියේය. එමෙන්ම වැඩි ඡන්ද 44කින් විශ්වාස භංග යෝජනාව පරාජය වනු ඇති බවත් ඇමැති ජෝන් අමරතුංග මහතා පැවසීය. එහිදී අදහස් දක්වමින් ඒ මහතා කියා සිටියේ, “ වීරවංශ මන්ත්‍රීතුමා පරාජය බාරගෙන අවසන්. මෙයින් යහපාලනය පිරිසුදු වුණා. දිනේෂ් ගුණවර්ධන මහතාගේ පියා නිදහස් පක්ෂයේ සිට එක්සත් ජාතික පක්ෂ ආණ්ඩුවට ඇවිත් ඇමතිකමක් දැරුවා. දිනේෂ් ගුණවර්ධන මහතාටත් ආණ්ඩුවට එන්න කියලා ආරාධනා කරනවා. අපිට ඡන්ද 122ක් තිබෙනවා. පක්ෂව ඡන්ද 80 තිබෙන්නේ. ශ්‍රී ලංකා නිදහස් පක්ෂයෙන් පොල්ලක් තිබ්බා. යෝජනාව ඉල්ලා අස්කර ගන්න. අපි දවල්ල කාලා ගෙදර යමු “ යැයි ඒ මහතා කියා සිටියේය.", "URL": "https://sinhala.adaderana.lk/news.php?nid=86892", "Category": null, "Parent URL": null}