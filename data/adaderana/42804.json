{"Source": "Adaderana", "Timestamp": "April 26, 2014 02:14 pm", "Headline": "හබරණ රක්ෂිතයක් වැනසූ 5ක් කොටු", "News Content": "නීති විරෝධි ලෙස දැව කපමින් සිටි පුද්ගලයින් 05 දෙනෙකු සීගිරිය, හබරණ තේක්ක රක්ෂිතයේ දී අත්අඩංගුවට ගෙන තිබේ. දඹුල්ල විශේෂ කාර්යය බලකායේ නිලධාරින් කණ්ඩායමක් සහ වන සංරක්ෂණ දෙපාර්තමේන්තුවේ ඉනාමළුව ඒකකයේ නිලධාරින් කණ්ඩායමක් විසින් සිදුකළ මෙහෙයුමකදී මොවුන් අත්අඩංගුවට ගෙන ඇත. අත්අඩංගුවට ගන්නා අවස්ථාවේ සැකකරුවන් සතුව තිබි කපා බිම දමා තිබු තේක්ක ගස් 10ක්, තේක්ක කඳන් 19ක්, බණ්ඩි කියත් 02ක් සහ පොරවක් සිය බාරයට ගෙන තිබේ. ඔවුන් වැඩිදුර විමර්ශන සඳහා ඉනාමළුව බීට්ටු වන නිලධාරි කාර්යාලය වෙත බාරදී ඇත.", "URL": "https://sinhala.adaderana.lk/news.php?nid=42804", "Category": null, "Parent URL": null}