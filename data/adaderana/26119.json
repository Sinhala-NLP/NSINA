{"Source": "Adaderana", "Timestamp": "July 27, 2012 04:32 pm", "Headline": "හෙරොයින් ලඟ තබා ගත් කාන්තාවකට ජීවිතාන්තය දක්වා සිරඳඩුවම්", "News Content": "හෙරොයින් ග්‍රෑම් 9 ක ප්‍රමාණයක් ලඟ තබා ගැනීමේ චෝදනාවකට වැරදිකරු වු කාන්තාවකට ජීවිතාන්තය දක්වා සිරදඬුවමක් (27) නියම කර තිබේ. සුරම්‍යා දමයන්ති නැමැති කාන්තාවකට මෙලෙස දඬුවම් නියම කරන ලදි. 1999 වසරේ සැප්තැම්බර් 29 වැනිදා හෝ ඊට ආසන්න දිනයක මට්ටකුලිය ප්‍රදේශයේ දී අදාළ කාන්තාව අත්අඩංගුවට ගෙන තිබිණි. ඒ අනුව හෙරොයින් ලඟ තබා ගැනීම හා ජාවාරම් කිරීම සම්බන්ධයෙන් නීතිපතිවරයා විසින් නගා තිබු චෝදනාවලට වරදකරුවීම නිසා කොළඹ මහාධිකරණ විනිසුරු ලලිත් ජයසූරිය මහතා විසින් අදාළ කාන්තාවට මෙලෙස ජීවිතාන්තය දක්වා සිර දඬුවම් නියම කරන ලදී.", "URL": "https://sinhala.adaderana.lk/news.php?nid=26119", "Category": null, "Parent URL": null}