{"Source": "Adaderana", "Timestamp": "July 1, 2014 11:30 am", "Headline": "සරණාගත යාත්‍රාව ගැන අදහස් ප්‍රකාශ කිරීම ‍ටෝනි ඇබට් ප්‍රතික්ෂේප කරයි ", "News Content": "ශ්‍රී ලංකා සරණාගතයින් පිරිසක් රැගත් යාත්‍රාවක් ඔස්ට්‍රේලියාවේ ක්‍රිස්මස් දූපත ආසන්න මුහුදු ප්‍රදේශයේ දී අනතුරට ලක්වීමේ සිද්ධිය සම්බන්ධයෙන් අදහස් ප්‍රකාශ කිරීම ඔස්ට්‍රේලියානු අග්‍රාමාත්‍ය ටෝනි ඇබට් මහතා විසින් ප්‍රතික්ෂේප කර තිබේ. පසුගිය මාස හය ඇතුළත කිසිදු නීති විරෝධී සංක්‍රමණිකයෙකු ඔස්ට්‍රේලියාවට පැමිණ නොමැති අතර එම තත්ත්වය තවදුරටත් පවත්වාගෙන යාම ඔස්ට්‍රේලියානු රජයේ අපේක්ෂාව බව අග්‍රාමාත්‍ය ටෝනි ඇබට් මහතා පවසා ඇත. එමෙන්ම ක්‍රිස්මස් දූපත ආසන්න මුහුදු ප්‍රදේශයේ දී ඔස්ට්‍රේලියානු බලධාරීන් විසින් අදාළ යාත්‍රාවට බාධා එල්ල කළ බවට වන වාර්තා ඔස්ට්‍රේලියානු අග්‍රාමාත්‍යවරයා විසින් ප්‍රතික්ෂේප කර තිබේ. කාන්තාවන් තිස් දෙදෙනෙකු සහ කුඩා දරුවන් තිස් හත් දෙනෙකු ඇතුළු දෙමළ සරණාගතයින් 153 දෙනෙකු රැගත් අදාළ යාත්‍රාව පසුගිය සෙනසුරාදා ඔස්ට්‍රේලියාවේ ක්‍රිස්මස් දූපතට ආසන්න මුහුදු ප්‍රදේශයේ දී අනතුරට ලක් වි ඇති බව වාර්තා විය.", "URL": "https://sinhala.adaderana.lk/news.php?nid=44342", "Category": null, "Parent URL": null}