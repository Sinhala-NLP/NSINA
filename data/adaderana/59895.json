{"Source": "Adaderana", "Timestamp": "May 7, 2016 11:35 am", "Headline": " ඇලැප්පෝ නගරයේ සටන් විරාම කාලය දීර්ඝ කරයි", "News Content": "සිරියාවේ ඇලැප්පෝ නගරයේ සටන් විරාම කාලය දින 03කින් දිර්ඝ කර තිබේ.පවතින දරුණු ගැටුම්කාරී වතාවරණය වැළැක්වීමේ අරමුණින් එම තීරණය ගෙන ඇති බව රුසියානු ආරක්ෂක කටයුතු අමාත්‍යංශය සඳහන් කළේය.සති දෙකක දරුණූ ගැටුම්වලින් සිරියාවේ ඇලැප්පෝ නගරයේ සිවිල් වැසින් 300ට ආසන්න සංඛ්‍යාවක් ජීවිතක්ෂයට පත්වීමෙන් පසු සිරියානු හමුදාව විසින් පසුගිය බදාදා දින 02ක සටන් විරාමක් ප්‍රකාශයට පත් කරනු ලැබීය.එම සටන්විරාමය ඊයේ(06) දිනයෙන් අවසන්වීමට නියමිතව තිබූ අතර රුසියාව ඇතුලු රටවල මැදිහත්වීම මත සටන්විරාම කාලය ලබන සදුදා දක්වා දීර්ඝ කිරීමට සිරියානු හමුදාව තීරණය කර ඇති බව සඳහන්ය.", "URL": "https://sinhala.adaderana.lk/news.php?nid=59895", "Category": null, "Parent URL": null}