{"Source": "Adaderana", "Timestamp": "July 9, 2010 11:14 am", "Headline": "ජී. එස්. පී නැතිවීමෙන් ලාභයට බලපෑමක් විය හැකියි", "News Content": "ජී. එස්. පී ප්ලස් බදු සහනය අහිමිවීම තුළින් ඇඟළුම් කර්මාන්තයට ප්‍රබල බලපෑමක් එල්ල නොවුන ද ලාභ ප්‍රතිශතයට ඒ තුළින් යම් බලපෑමක් එල්ල විය හැකි බව හවුල් ඇඟළුම් සංවිධාන සමුළුවේ සභාපති ඒ. සුකුමාරන් මහතා පවසයි. එමෙන්ම ජී. එස්. පී ප්ලස් අහිමිවීමෙන් ඇතිවන පාඩුව අවමකරගැනීම සඳහා යම් මාර්ගයන් පිළිබඳව විමසා බලන බව ද ඒ මහතා පවසයි. ජී. එස්. පී බදු වෙළඳ ගිවිසුම යටතේ ආවරණය වන්නේ සමස්ත අපනයන භාණ්ඩ වලින් 1/3 ක් පමණක් බවත්, එමනිසා ඉතිරි අපනයන භාණ්ඩ 3/2ක ප්‍රමාණය ඊට අයත් නොවන බවත් සුකුමාරන් මහතා පෙන්වාදෙයි. ඒ නිසා ජී. එස්. පී අහිමිවීම තුළින් ඇඟළුම් කර්මාන්තයට විශාල බලපෑමක් ඇති කළ නොහැකි බව සඳහන්ය. නමුත් අපනයන අඩුවීම තුළින් රැකියා ක්ෂේත්‍රයට යම් ආකාරයක බලපෑමක් ඇතිවිය හැකි බව සභාපතිවරයා ප්‍රකාශ කරයි.", "URL": "https://sinhala.adaderana.lk/news.php?nid=9496", "Category": null, "Parent URL": null}