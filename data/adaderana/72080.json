{"Source": "Adaderana", "Timestamp": "April 15, 2017 10:14 am", "Headline": "දැඩි සුළඟින් නිවාස 28ට හානි", "News Content": "වව්නියාව, කළුකුන්නම්මඩුව හා අලුත්ගම ප‍්‍රදේශවලට බලපෑ දැඩි සුළං තත්ත්වයක් හේතුවෙන් නිවාස 28කට හානි සිදුව තිබේ.ඊයේ(14) පස්වරුවේ මෙම සුළං තත්ත්වය ඇති වූ බව වව්නියාව දිස්ත්‍රික් ආපදා කළමණාකරණ මධ්‍යස්ථානය සඳහන් කළේය.ඇති වූ දැඩි සුළං තත්ත්වය හේතුවෙන් නිවෙස්වලට බරපතළ හානි සිදුව ඇති බව සඳහන්ය.මේ අතර ඇති වූ දැඩි සුළං තත්ත්වය හේතුවෙන් වව්නියාව, බූඔය පාළම ආසන්නයේදී විශාල ගසක් කඩා වැටීමෙන් ඒ 09 මාර්ගයේ ගමනා ගමන කටයුතුවලට බාධා එල්ල වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=72080", "Category": null, "Parent URL": null}