{"Source": "Adaderana", "Timestamp": "August 21, 2016 02:50 pm", "Headline": " ආහාර සුරක්ෂිතතා සතිය හෙටින් ඇරඹෙයි", "News Content": "ජාතික ආහාර සුරක්ෂිතතා සතිය හෙටින් ආරම්භ වෙයි.බෝ නොවන රෝග මර්දනය කිරීමේ අරමුණින් සෞඛ්‍ය අමාත්‍යංශය විසින් ප්‍රකාශයට පත් කර ඇති සුරක්ෂිතතා සතිය හෙට(22) සිට ලබන 29 වැනිදා දක්වා ක්‍රියාත්මකය.මෙම සතිය තුළ දී ආහාරපාන සකස් කරන හෝටල්, බේකරි, ආපනශාලා ආදිය පරීක්ෂා කිරීමට නියමිත බව සෞඛ්‍ය අමාත්‍යාංශය සඳහන් කළේය.පාරිභෝගික කටයුතු පිළිබඳ අධිකාරියේ නිලධාරීන් විසින් අදාළ පරීක්ෂා කිරීම් සිදුකිරීමට නියමිතය.එමෙන්ම පැණි බීම සඳහා වූ වර්ණ සංකේත යෙදීමේ නීතිය ක්‍රියාත්මක කිරීම පිළිබඳව ද මෙහිදී අවධානය යොමු කරන අතර එම නීතිය කඩකරන වෙළඳුන්ට සහ නිෂ්පාදකයින්ට එරෙහි නීතිය දැඩිව ක්‍රියාත්මක කරන බව ද සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=63307", "Category": null, "Parent URL": null}