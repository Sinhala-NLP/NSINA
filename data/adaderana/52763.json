{"Source": "Adaderana", "Timestamp": "July 21, 2015 06:41 pm", "Headline": "අකිල‍ගෙන් මහින්දට අභියෝගයක්! ", "News Content": "ප‍්‍රසිද්ධ වේදිකාවේ කරන ප්‍රකාශ සම්බන්ධයෙන් විවාදයකට එන ලෙසට අමාත්‍ය අකිල විරාජ් කාරියවසම් මහතා සන්ධානයේ කුරුණෑගල දිස්ත‍්‍රික් අපේක්ෂක හිටපු ජනාධිපති මහින්ද රාජපක්ෂ මහතාට අභියෝගයක් කර තිබේ. මනාප ඉල්ලමින් හිටපු ජනාධිපති මහින්ද රාජපක්ෂ මහතා ගෙයින්ගෙට යෑමට පටන්ගෙන ඇති බවත්, එක්සත් ජාතික පක්ෂයට මනාප ලබාගැනීමට වඩා ජනතාව වෙනුවෙන් කටයුතු කිරිමට අවශ්‍යව ඇති බවත් අකිල විරාජ් මහතා පැවසුවේය.ඒ මහතා මේ බව කියා සිටියේ අද කොළඹ පැවති මාධ්‍ය හමුවකට එක්වෙමින්ය.කුරුණෑගල දිස්ත‍්‍රික්කය අනිවාර්යයෙන්ම එක්සත් ජාතික පක්ෂය ජයගන්නා බවත්, එක්සත් ජාතික පක්ෂයේ මැතිවරණ ප‍්‍රතිපත්ති ප‍්‍රකාශය ලබන සිකුරාදා (24) එළිදක්වන බවත්, හෙතෙම වැඩිදුරටත් ප‍්‍රකාශ කර සිටියේය.", "URL": "https://sinhala.adaderana.lk/news.php?nid=52763", "Category": null, "Parent URL": null}