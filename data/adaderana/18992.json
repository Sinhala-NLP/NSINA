{"Source": "Adaderana", "Timestamp": "September 27, 2011 10:17 am", "Headline": "කොමර්ෂල් ක්‍රෙඩිට් ජයග‍්‍රාහී කීර්තිනාමය ගොඩනංවයි", "News Content": "ඡායාරූපය -(කොමර්ෂල් ක්‍රෙඩිට් උපක‍්‍රමික සැලසුම් කණ්ඩායම. වමේ සිට දකුණට අසුන්ගෙන ඇති පිළිවෙළට, සුසන්ත පින්ටෝ (අධ්‍යක්‍ෂක), රොෂාන් එගොඩගේ (අධ්‍යක්‍ෂක/ ප‍්‍රධාන විධායක නිලධාරී), වාග්දේවි ප‍්‍රනාන්දු (සභාපතිනිය), ගෙයා එගොඩගේ (කි‍්‍රයාකාරී අධ්‍යක්‍ෂකා), සමන්ත ගුණරත්න (අධ්‍යක්‍ෂක), ඇන්ඩෲ සැමුවෙල් (නියෝජ්‍ය සාමාන්‍යාධිකාරී – උපක‍්‍රමික සැලසුම්) සහ යූසුෆ් ඉසාම් (සාංගමික උපදේශක – MTI උපදේශන සේවා ආයතනය) යන මහත්ම මහත්මීන්) අද වන විට ශී‍්‍ර ලංකාවේ වේගයෙන් වර්ධනය වන සහ වඩාත් සාර්ථකම මූල්‍ය සමාගම ලෙස විශිෂ්ඨත්වයට පැමිණෙමින් ඉමහත් ජනාදරයට පත්ව සිටින මූල්‍ය සමාගමෙක් ලෙස කොමර්ෂල් ක්‍රෙඩිට් හැඳින්විය හැකිය. එය නැවත වරක් සිය ස්ථිරසාර ජීවගුණය හා අනාගත ව්‍යාපාරික අවස්ථාවන් පිළිබිඹු කිරීමෙහිලා අභිපේ‍්‍රරිත අනාගත අපේක්‍ෂාවන්ගෙන් යුතු උපක‍්‍රමික මූලෝපායික වර්ධනීය සැලැස්මක් එළිදක්වා ඇත. පසුගිය සැප්තැම්බර් 12 වැනිදා කොළඹ සිලෝන් කොන්ටිනෙන්ටල් හෝටලයේ දී මෙම සැලැස්ම එළි දුටුවේ,\"ජයග‍්‍රාහී උපක‍්‍රමයන් - විශිෂ්ඨත්වයේ හා සාමූහික ප‍්‍රයත්නයේ නව යුගයක්\"යන්න තේමාව කර ගනිමිනි. මෙම තුන් අවුරුදු උපක‍්‍රමික සැලැස්ම අවධාරණය කෙරුවේ, සමාගමේ වත්මන් කාර්යඵල ඉහළ නංවමින්, සමාගම මෙතෙක් නියෝජනය නොකළ ව්‍යාපාරික ක්ෂේත‍්‍රයන් කරා පා නගමින් මෙරට අංක එකේ මූල්‍ය සමාගම බවට පත්වීමයි. මෙම උපක‍්‍රමික සැලැස්මේ අරමුණ වන්නේ සමාගම විසින් මෙතෙක් ලබා ඇති සාර්ථකත්වය තවදුරටත් වර්ධනය කිරීමයි. 2010 වසරේ මාර්තු 31 න් අවසන් වූ මූල්‍ය වර්ෂය හා සසඳා බලන කළ 2011 වසරේ අදාළ කාලසීමාව අවසානයේ දී සමාගමේ බදුපෙර ලාභයේ වර්ධනය 1457% කි. තවද 2010 මූල්‍ය වර්ෂයේ පළමු කාර්තුවෙහි (අපේ‍්‍රල් - ජූනි) රු. මිලියන 15.9 ක්වූ සමාගමේ ලාභ 2011 වර්ෂයේ අදාළ කාලසීමාවේ දී රු. මිලියන 192.9 දක්වා ඉතා විශාල ලෙස වර්ධනය වී ඇත. එසේම සැප්තැම්බර් 30 වනදායින් අවසන් වන මූල්‍ය වර්ෂයේ පළමු භාගයේ දීද එවැනි දැවැන්ත ලාභයක් ලබනු ඇතැයි සමාගම විසින් ඇස්තමේන්තු කරනු ලබයි. කොමර්ෂල් ක්‍රෙඩිට් හි මෙම අනගිභවනීය සාර්ථකත්වයට හේතුවී ඇත්තේ සමාගම සතු දූරදර්ශී නායකත්වය සහ පුරෝගාමී ආයතනික උපක‍්‍රමයන්ය. 2009 වසරේ අගභාගයේ සිට සමාගමේ සියලූ අංශවල වර්ධනය තුන්ගුණයකටත් වඩා වැඩිය. සමාගමේ ආදායම් හා පොලී වියදම් පරතරය (මූල්‍ය සමාගමක ප‍්‍රධානතම ආදායම් හා කාර්යසාධන දර්ශකය) රු. මිලියන 10 සිට රු. මිලියන 120 දක්වා විශාල වශයෙන් වර්ධනය වී ඇත. මෙම හමුව අමතමින් කොමර්ෂල් ක්‍රෙඩිට් හි ප‍්‍රධාන විධායක නිලධාරී රොෂාන් එගොඩගේ මහතා, සමාගමේ අනෙකුත් අංශවල ද ඉහළ ප‍්‍රගතියක් අත්කර ඇති බවට කරුණු ගෙන හැර දැක්වීය. සමාගමේ ස්ථාවර තැන්පතු පදනම වසර දෙකක් තුළ දී රු. මිලියන 840 සිට රු. බිලියන 4.5 දක්වා සුවිශේෂී ලෙස ඉහළ ගොස් තිබේ. මීට සමගාමීව සමාගමේ වත්කම් පදනම ද රු. මිලියන 688 සිට රු. බිලියන 5.3 දක්වා සිත්ගන්නාසුළු ලෙස වර්ධනය වී ඇති අතර සමාගමේ ආයෝජන ද මාසිකව රු. මිලියන 50 සිට රු. මිලියන 800 දක්වා ඉහළ ගොස් තිබේ. මීට අමතරව සමාගමේ ආදායම් පිරිවැය අනුපාතිකය 73% සිට 45% දක්වා සැලකිය යුතු ලෙස අඩුවීම සමාගමේ ලාභදායිත්වයට ආධාරකයක් වී ඇත. සමාගමේ වත්මන් අකී‍්‍රය ණය අනුපාතිකය (NPL) 3% ක් පමණ තරම් වන අතර එය කර්මාන්තයේ අකී‍්‍රය ණය අනුපාතිකය වන 9.22% හා සසඳා බලන කල ඉතා අඩු අගයකි. තවද සමාගම විසින් මූල්‍ය සේවා ක්ෂේත‍්‍රයේ ඉහළම ලාභ වර්ධනය වාර්තා කළා සේම ඉහළම හිමිකම් ප‍්‍රතිලාභ (ROE) අගය ද වාර්තා කර ඇත. ක්ෂේත්‍රයේ කිසිදු තරඟකාරී සමාගමක් කොමර්ෂල් ක්‍රෙඩිට් හි මෙම වර්ධනය ඉක්මවා යෑමට සමත් වී නැත. මෙකී ජයග‍්‍රහණයන් සැමරීමට පමණක් සීමා නොවී සමාගමේ මීළඟ ඉලක්කය වන්නේ තවදුරටත් සමාගමේ වර්ධනය හා ලාභදායීත්වය ඉහළ නැංවීමයි. කලාපීය වශයෙන් ඉහළ නමක් ඇති විශේෂඥ උපදේශන සේවා සපයන ආයතනයක් වන MTI කන්සල්ටින් සමඟ එක්වී මීළඟ වසර තුන තුළ දී වාර්තාගත වර්ධනයක් හා සාර්ථකත්වයක් අත්පත් කර ගන්නා ආකාරය පිළිබඳ මෙහිදී සැලසුම් සකස් කෙරේ. මූලික ඉලක්කයන් අතර සමාගමේ කොටස් මිල වත්මන් වෙළෙඳපොළ මිල වන රු. 30 සිට ඉදිරි වසර තුන ඇතුළත දී රු. 287 දක්වා වූ අගයක් කරා ළඟා වීම ප‍්‍රධාන වේ. මෙම කාලය තුල දී සමාගමේ වෙළෙඳපොළ ප‍්‍රාග්ධනීකරණය රු. මිලියන 6,564 සිට රු. මිලියන 37,500 දක්වා ඉහළ නැංවීම ද ඒ අතර වේ. ක්ෂේත්‍රය පිළිබඳව පරිණත අයෙකු වන එගොඩගේ මහතා මහත් විශ්වාසයකින් පවසන්නේ මෙම ඉලක්කයන් සපුරා ගත හැකි බවයි.\"අප මීළඟ වසර තුන තුළ දී සපුරා ගැනීමට බලාපොරොත්තු වන ඉලක්කයන් අප මෙතෙක් ලැබූ සාර්ථකත්වය තවදුරටත් ඉහළ නැංවීමක් වනු ඇත. මේ සඳහා අපගේ කොටස්කරුවන් හා ගනුදෙනුකරුවන් අපගේ හැකියාවන් පිළිබඳ පූර්ණ විශ්වාසය තබනු ඇත.\"ඔහු අවසාන වශයෙන් පැවසීය.", "URL": "https://sinhala.adaderana.lk/news.php?nid=18992", "Category": null, "Parent URL": null}