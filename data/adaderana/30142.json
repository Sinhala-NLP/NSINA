{"Source": "Adaderana", "Timestamp": "December 22, 2012 08:16 am", "Headline": "අන්තර්ජාලයෙන් ගසා කෑ චීන්නු 100ක් දැලේ", "News Content": "අන්තර්ජාලය භාවිතා කරමින් මුදල් ජාවාරමක නිරත වූ චීන ජාතිකයින් 100 දෙනෙකු අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබේ. ඊයේ දිනයේ සිදුකළ විශේෂ වැටලීමක දී මෙම පිරිස අත්අඩංගුවට ගෙන ඇති බව පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි ප‍්‍රිශාන්ත ජයකොඩි මහතා සඳහන් කළේය. අත්අඩංගුවට ගත් පිරිස අතර චීන ජාතික කාන්තාවන් 26 දෙනෙකු ද සිටින බව පොලීසිය පවසයි. මොවුන් කාලයක සිට අන්තර්ජාලය භාවිතා කරමින් නීති විරෝධී ජාවාරම්වල නිරත වී ඇති බවට තොරතුරු අනාවරණය වී තිබේ. මොවුන්ගෙන් වැඩිදෙනෙකු සංචාරක වීසා ලබාගෙන මෙරටට පැමිණ සිට ඇති බව වාර්තා වේ. අත්අඩංගුවට ගත් පිරිස සම්බන්ධයෙන් අපරාධ පරීක්ෂණ දෙපාර්තමේන්තුව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=30142", "Category": null, "Parent URL": null}