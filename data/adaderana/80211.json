{"Source": "Adaderana", "Timestamp": "November 20, 2017 06:43 am", "Headline": "අගමැති අද බැඳුම්කර කොමිසම හමුවට", "News Content": "අග්‍රාමාත්‍ය රනිල් වික්‍රමසිංහ මහතා අද දිනයේ බැඳුම්කර කොමිසම හමුවේ සාක්ෂි ලබාදීමට නියමිතව තිබේ. මහ බැංකු බැදුම්කර ගණුදෙනුවට අදාලව සිදු කළ දැනුම්දීමකට අනුව අග්‍රාමාත්‍යවරයා අද දිනයේ කොමිසම හමුවේ පෙනී සිටින බව සඳහන්ය. බැදුම්කර ගණුදෙනුවට අදාලව ලිඛිත ප්‍රශ්නාවලියක් කොමිසම විසින් අග්‍රාමාත්‍යවරයා වෙත යොමු කර තිබිණි. ඒ අනුව එම ප්‍රශ්නාවලියට ද අග්‍රාමාත්‍යවරයා පිළිතුරු යවා ඇති අතර මෙම පිළිතුරු සම්බන්ධයෙන් වැඩිදුර කරුණු විමසීම සඳහා අග්‍රාමාත්‍යවරයා මෙලෙස බැදුම්කර කොමිසමට කැඳවා ඇති බව වාර්තා වේ. කෙසේවෙතත් බැදුම්කර ගණුදෙනුවට අදාළව පමණක් මෙහිදී ප්‍රශ්න කෙරෙන බව බැදුම්කර කොමිසම අග්‍රාමාත්‍ය රනිල් වික්‍රමසිංහ මහතා වෙත දැනුම්දී තිබේ.", "URL": "https://sinhala.adaderana.lk/news.php?nid=80211", "Category": null, "Parent URL": null}