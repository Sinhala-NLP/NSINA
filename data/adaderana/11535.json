{"Source": "Adaderana", "Timestamp": "October 16, 2010 01:08 pm", "Headline": "පාලවිය -මුන්දලම දුම්රිය ගමන් යළි ඇරඹෙයි", "News Content": "පුත්තලම - හලාවත දුම්රිය මාර්ගයේ පාලවිය සහ මුන්දලම අතර ඇණ හිට තිබූ දුම්රිය ගමනාගමනය මේ වන විට යථා තත්ත්වයට පත් කර තිබේ. පුත්තලම සිට ‍කොළඹ බලා ධාවනය වූ දුම්රිය මංගලඑළිය ප්‍රදේශයේ දී අද(16) අලුයම 4 .45ට පමණ ලොරි රථයක ගැටීමෙන් සිදුවූ අනතුර හේතුවෙන් එම මාර්ගයේ දුම්රිය ධාවනය තාවකාලිකව නතර කිරීමට සිදුවිය. අදාළ අනතුරින් ලොරි රථයට සහ දුම්රිය එන්ජිමට බරපතල හානි සිදුවූ බව දුම්රිය වාණිජ අධිකාරී විජය සමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=11535", "Category": null, "Parent URL": null}