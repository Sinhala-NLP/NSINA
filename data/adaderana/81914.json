{"Source": "Adaderana", "Timestamp": "December 22, 2017 06:31 am", "Headline": " අණ නොතකා අපේකෂකයින් පෙළපාලි යයි", "News Content": "පාලත් පාලන මැතිවරණයට නාම යෝජනා බාර දීමෙන් අනතුරුව පෙළපාලි යාම තහනම් බව මැතිවරණ කොමිෂමේ සභාපතිවරයා සදහන් කර තිබුණත් පුත්තලමේ දී අපේක්ෂකයින් පිරිවරා ගත් පෙළපාලි කීපයක්ම දක්නට ලැබුණි. පොදු ජන පෙරමුනේ ආධාරකරුවන් නෙළුම් පොහොට්ටු අතින් ගෙන මෙම පෙළපාලියට ඊයේ එක්ව සිටියේය. ඇතැම් ස්ථානවලදී රථ වාහන රාජකාරියේ නිරතව සිටි පොලිස් නිලධාරීන් සෙසු වාහන නවතා පෙළපාලියේ ගිය වාහනවලට ඉඩ ලබා දීමද විශේෂත්වයකි.", "URL": "https://sinhala.adaderana.lk/news.php?nid=81914", "Category": null, "Parent URL": null}