{"Source": "Adaderana", "Timestamp": "September 28, 2011 12:04 pm", "Headline": "වීරවිල කඳවු‍රේ පිපිරුම -වාර්තාව 30 වැනිදා", "News Content": "වීරවිල හමුදා කඳවු‍රේ ආයුධ ගබඩාවක පසුගියදා සිදුවූ පිපිරීම සම්බන්ධයෙන් ‍සොයාබැලීමට පත්කළ කමිටුවේ වාර්තාව ලබන 30 වැනිදා ලැබීමට නියමිත බව යුද හමුදා මාධ්‍ය ප්‍රකාශක බ්‍රිගේඩියර් නිහාල් හපුආරච්චි මහතා පවසයි. පංච පුද්ගල පරීක්ෂණ කමිටුව විසින් සිද්ධිය සම්බන්ධයෙන් පුළුල් පරීක්ෂණයක් මේ වන විට සිදුකරමින් සිටින බව ඔහු සඳහන් කළේය. සාක්ෂි සටහන් කරගැනීමෙන් හා පිපිරුම සිදුවූ ස්ථානය නිරීක්ෂණය කිරීම ඇතුළු කරුණු ඔස්සේ මෙම පරීක්ෂණ කටයුතු සිදුකෙරෙන බව නිහාල් හපුආරච්චි මහතා ප්‍රකාශ කළේය. පසුගියදා වීරවිල හමුදා කඳවුරේ ආයුධ ගබඩාවේ සිදුවූ පිපිරුමෙන් සෙබළෙකු මියගොස් තවත් සෙබළුන් දෙදෙනෙකු තුවාල ලැබීය.", "URL": "https://sinhala.adaderana.lk/news.php?nid=19016", "Category": null, "Parent URL": null}