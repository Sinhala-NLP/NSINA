{"Source": "Adaderana", "Timestamp": "November 14, 2010 11:05 am", "Headline": "ජල ගැලීම් නවතන්න කොළඹට වැව්", "News Content": "කොළඹ නගරයේ ජල ගැලීම් තත්ත්වයන් පාලනය කිරීම සඳහා වැව් කිහිපයක් ඉදි කිරීමට තීරණය කර තිබේ. වහාම ක්‍රියාත්මක වන පරිදි එම වැව් ඉදි කිරීම් ආරම්භ කරන බව ඉඩම් ගොඩ කිරීමේ හා සංවර්ධනය කිරීමේ සංස්ථාව පවසයි. ඒ අනුව බත්තරමුල්ල , කොස්වත්ත , නාවල කිරිමණ්ඩල මාවත සහ පැලවත්ත , රාම්පාලවත්ත ප්‍රදේශ වල වැව් ඉදිකිරීමට නියමිතව ඇති අතර එයින් 3 ක් ප්‍රථමයෙන් ඉදි කිරීමට සැලසුම් කර තිබේ. අක්කර 17ක භූමි ප්‍රදේශයක ඉදිකිරීමට නියමිත පැලවත්ත රාම්පාලවත්ත වැවේ කැණීම් කටයුතු ඊයේ ආරම්භ කෙරුණි.", "URL": "https://sinhala.adaderana.lk/news.php?nid=12139", "Category": null, "Parent URL": null}