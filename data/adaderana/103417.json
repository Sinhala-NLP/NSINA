{"Source": "Adaderana", "Timestamp": "January 31, 2019 09:44 am", "Headline": "ගංජා කිලෝ 41ක් සමඟ දෙදෙනෙක් අත්අඩංගුවට", "News Content": "කේරළ ගංජා තොඟයක් සමග පුද්ගලයින් දෙදෙනෙකු යාපනය ප්‍රදේශයේදී අත්අඩංගුවට ගෙන තිබේ. කොළඹ මත්ද්‍රව්‍ය නාශක කාර්යාංශයේ නිලධාරින්ට ලද තොරතුරක් මත සිදු කළ වැටලිමකදී යතුපැදියකින් කේරළ ගංජා ප්‍රවාහනය කළ පුද්ගලයෙකු සහ ඊට ආධාර අනුබල දුන් පුද්ගලයෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී ඔවුන් සතුව තිබී කේරළ ගංජා කිලෝග්‍රෑම් 41යි ග්‍රෑම් 530ක් සොයාගෙන තිබේ. සැකකරුවන් යාපනය ප්‍රදේශයේම පදිංචි 44 හැවිරිදි සහ 45 හැවිරිදි පුද්ගලයින් දෙදෙනෙකු බව සඳහන්ය. අත්අඩංගුවට ගත් සැකකරුවන් යාපනය පොලිස් ස්ථානයට බාරදී ඇති අතර ඔවුන් අද(31) යාපනය මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=103417", "Category": null, "Parent URL": null}