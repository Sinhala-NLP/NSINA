{"Source": "Adaderana", "Timestamp": "October 21, 2015 03:56 pm", "Headline": " හිටපු ජනපති හා ජපන් නියෝජිතයෙක් අතර හමුවක්! ", "News Content": "ජපන් රජයේ පරිචෝදක කාර්යාලයේ මොටෝ නොගුචි මහතා අද(21) පෙරවරුවේ හිටපු ජනාධිපති මහින්ද රාජපක්ෂ මහතා හමුවී තිබේ.එම අවස්ථාවට හිටපු විදේශ ඇමති මහාචාර්ය ජී.එල්. පීරිස් මහතාද සහභාගී වී ඇති බව හිටපු ජනාධිපති මහින්ද රාජපක්ෂ මහතායේ මාධ්‍ය ඒකකය සඳහන් කරයි.ජපානයත් ශ්‍රී ලංකාවත් අතර මිත්‍රශීලී සම්බන්ධය සහ ආර්ථික ක්ෂේත්‍රයේ ලංකාවට ජපානයෙන් ලැබුණු සහයෝගය එහිදී හිටපු ජනාධිපතිවරයා විසින් අගය කර තිබේ.රාජපක්ෂී මහතාගේ ආණ්ඩුව විසින් තමාට අතුරුදහන් වුවන්ගේ කොමිසමට උපදෙස් ලබා දීමට එකල ආරාධනය කිරීම ගැන නොගුචි මහතා ස්තුතිය ප්‍රකාශ කර ඇති බව සඳහන්ය.එම කොමිසමේ සභාපති වූ මැක්ස්වල් පරණගම මහතා තමාට ඉදිරිපත් කළ ලිඛිත ඉල්ලීමක් පරිදි එම කොමිසමට ජාත්‍යන්තර මානුෂීය නීතිය (යුද නීතිය) හා ජාත්‍යන්තර මානව අයිතීන් නීතිය පිළිබදව අදහස් දැක්වීමට පමණක් ජාත්‍යන්තර නීති විශාරදයින් කීහිපදෙනෙකු ගෙන්වා ගත් බවත්, අදහස් දැක්වීමෙන් ඔබ්බට ගිය කාරයභාර්යයක් ඔවුන්ට නොතිබුණු බවත් හිටපු ජනාධිපතිතුමා එහිදී පෙන්වා දී ඇත. ලංකාවේ ආරක්‍ෂක හමුදා සම්බන්ධයෙන් හෝ වෙනත් පුරවැසියන් සම්බන්ධයෙන් අධිකරණමය බලයක් හෙබවීමට හා පරිචෝදකයන් ලෙස කටයුතු කිරීමට කිසිදු අවස්ථාවක ඔහු විදේශිය නීති විශාරදයින්ගේ සේවය ලබා නොගත් බවද රාජපක්ෂල මහතා පෙන්වා දී ඇති බව සඳහන්ය. එවැන්නකට අපේ රටේ ජනතාව එක හෙළාම විරුද්ධ බවත්, විදේශීය නීති විශාරදයින් අධිකරණමය කටයුතු මෙහෙය වීම ලංකාවේ සාමාන්‍ය නීතියට මෙන්ම ව්‍යවස්ථාවටද පටහැනි බවත් හිටපු ජනාධිපති මහින්ද රාජපක්ෂ මහතා ප්‍රකාශ කර ඇති බව මාධ්‍ය ඒකකය නිවේදනයක් නිකුත් කරමින් පෙන්වා දී තිබේ.ඒ සම්බන්ධයෙන් ගත හැකි හොදම ක්‍රියාමාර්ගය වන්නේ ලාංකිකයන්ගෙන් පමණක් සමන්විත අධිකරණමය යාන්ත්‍රණයක් තිබීම බවට නොගුචි මහතාද එකග වු බව එම නිවේදනයේ සඳහන් කර තිබේ.", "URL": "https://sinhala.adaderana.lk/news.php?nid=54590", "Category": null, "Parent URL": null}