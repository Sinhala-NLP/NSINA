{"Source": "Adaderana", "Timestamp": "May 1, 2010 04:33 pm", "Headline": "රට ගැන හිතා වැඩ කළ යුතුයි -සජිත්", "News Content": "යල් පැන ගිය රාමු වලට සිර නොවී රට ගැන සිතා කටයුතු කිරීමට එක්සත් ජාතික පාක්ෂිකයන් පෙළ ගැසිය යුතු බව පාර්ලිමේන්තු මන්ත්‍රී සජිත් ප්‍රේමදාස මහතා පවසයි. මාතෘ භූ‍මියේ ජනතාවට ජයග්‍රහණ අත් පත් කර දිය හැක්කේ එවැනි ක්‍රියාමාර්ග තුළින් පමණක් බව සජිත්‍ ප්‍රේමදාස මහතා සඳහන් කළේය. ඒ මහතා මේ අදහස් පළ කළේ අද කොළඹ, අලුත්කඩේ අධිකරණ සංකීර්ණය ඉදිරිපිට පිහිටි දිවංගත ජනාධිපති ආර්.ප්‍රේමදාස මහතාගේ පිළිරුවට පුෂ්පෝපහාර දැක්වීම වෙනුවෙන් පැවති උත්සවයක් අමතමිනි. ජනතාවට ජයග්‍රහණ අත් කර දීම සඳහා හිටපු ‍ජනාධිපති ආර්.ප්‍රේමදාස මහතා ගෙන ගිය වැඩපිළිවෙල ආදර්ශයට ගත යුතු බව සජිත් ප්‍රේමදාස මහතා වැඩිදු‍රටත් ප්‍රකාශ කළේය.", "URL": "https://sinhala.adaderana.lk/news.php?nid=8126", "Category": null, "Parent URL": null}