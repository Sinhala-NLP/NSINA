{"Source": "Adaderana", "Timestamp": "November 26, 2017 02:03 pm", "Headline": " ශ්‍රීලනිපය නැති වුණත් එජාපයට ආණ්ඩුවක් හදන්න පුළුවන්", "News Content": "ශ්‍රී ලංකා නිදහස් පක්ෂයේ මන්ත්‍රීවරුන් ඉවත් වුව ද එක්සත් ජාතික පක්ෂයට ආණ්ඩුවක් පිහිටුවිය හැකි බව පාර්ලිමේන්තු මන්ත්‍රී චමින්ද විජේසිරි මහතා පවසයි. ඔහු පෙන්වා දෙන්නේ ඒ සඳහා ජනතා විමුක්ති පෙරමුණ මෙන්ම දෙමළ ජාතික සන්ධානය ද කැමැත්ත පල කර ඇති බවයි. වැලිමඩ ප්‍රදේශයේ දි මාධ්‍ය හමුවක් පවත්වමින් චමින්ද විජේසිරි මහතා මෙම අදහස් පළ කළේය. මේ අතර ශ්‍රී ලංකා නිදහස් පක්ෂය සහ ඒකාබද්ධ විපක්ෂ අතර මේවන විට පවතින සාකච්ඡා සාර්ථක වෙමින් පවතින බව දකුණු පළාත් ප්‍රධාන අමාත්‍ය ශාන් විජේලාල් මහතා පවසයි. ශ්‍රී ලංකා නිදහස් පක්ෂයට මැතිවරණයකට තනිව තරග කිරීමට නොහැකි නිසා ඒකාබද්ධ විපක්ෂය සමඟ එක්වීමට උත්සාහ දරන බව අනුරාධපුර දිස්ත්රිකක් පාර්ලිමේන්තු මන්ත්‍රී ෂෙහාන් සේමසිංහ මහතා සඳහන් කළේය.", "URL": "https://sinhala.adaderana.lk/news.php?nid=80565", "Category": null, "Parent URL": null}