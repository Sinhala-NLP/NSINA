{"Source": "Adaderana", "Timestamp": "January 26, 2016 01:18 pm", "Headline": "  මොහොමඩ් ෂරීෆ් තෞෆික් මැතිසබේදී දිවුරයි", "News Content": "අබ්දුල් රවුෆ් හෆීස් මහතාගෙන් පුරප්පාඩු වූ මන්ත්‍රී ධූරය සඳහා පත්කෙරුණු මොහොමඩ් ෂරීෆ් තෞෆික් මහතා අද පාර්ලිමේන්තු මන්ත්‍රීවරයෙකු ලෙස දිවුරුම් දී තිබේ.කථානායකවරයා ඉදිරියේ ඔහු දීවුරුම්දී ඇත.එජාපයේ ජාතික ලැයිස්තුවෙන් පාර්ලිමේන්තුවට තේරීපත්වු අබ්දුල් රවුෆ් හෆීස් මහතා පසුගියදා එම තනතුරින් ඉවත් විය.ඒ අනූව ව්‍යවස්ථානුකූලව එකී මන්ත්‍රී අසුන පුරප්පාඩු වූ බවට පාර්ලිමේන්තු මහලේකම්වරයා විසින් මැතිවරණ කොමිෂන් සභාවට දන්වා එවූ අතර එම කොමිසම විසින් පක්ෂයේ මහලේකම්ට ඒ ගැන දන්වා, පක්ෂයේ මහලේකම් විසින් යෝජනා කෙරුණු මොහොමඩ් ෂරීෆ් තෞෆික් මහතාගේ නම ගැසට් මගින් නිවේදනය කෙරිණ.", "URL": "https://sinhala.adaderana.lk/news.php?nid=56661", "Category": null, "Parent URL": null}