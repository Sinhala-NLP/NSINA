{"Source": "Adaderana", "Timestamp": "October 7, 2013 08:24 am", "Headline": "පූජිත ජයසුන්දරට‍ යළිත් පරණ තනතුර දෙයි ", "News Content": "නැගෙනහිර පළාත් භාර ජ්‍යේෂ්ඨ නියෝජ්‍ය පොලිස්පති පූජිත ජයසුන්දර මහතා යළිත් එම ප්‍රදේශ භාර ජ්‍යේෂ්ඨ නියෝජ්‍ය පොලිස්පතිවරයා ලෙස පත් කර තිබේ. ඊයේ(06) පස්වරුවේ සිට යළිත් පූජිත ජයසුන්දර මහතා නැගෙනහිර පළාත භාර නියෝජ්‍ය පොලිස්පතිවරයා ලෙස පත් කළ බව පොලිස් මුලස්ථානය සඳහන් කරයි. මීට පෙර නැගෙනහිර පළාත භාරව කටයුතු කළ ඒ මහතා හදිසි සේවා අවශ්‍යතාවක් මත මූලස්ථානය වෙත කැඳවා තිබුණි. ඒ පොලිස් කොස්තාපල්වරයෙකු රුපියල් 2000ක අල්ලසක් ගත් බවට නැගුණු චෝදනාවකට කාත්තන්කුඩි පොලිසීයේ නිලධාරීන් පිරිසක් බිම දණ ගැස්සවූ බවට එල්ල වූ පැමිණිල්ලක් මතය‍.", "URL": "https://sinhala.adaderana.lk/news.php?nid=37966", "Category": null, "Parent URL": null}