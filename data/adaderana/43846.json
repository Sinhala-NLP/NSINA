{"Source": "Adaderana", "Timestamp": "June 9, 2014 05:06 pm", "Headline": "පොසොන් සමයේ විකුණන්න ගෙනා මත්පැන් මාට්ටු", "News Content": "පොසොන් උත්සව සමයේ අනුරාධපුර ප්‍රදේශයේ අලෙවි කිරීමට සුදානම් කර තිබූ මත්පැන් තොගයක් සමග පුද්ගලයෙකු තලාව, කරුවලගස්වැව ප්‍රදේශයේදී අත්අඩංගුවට ගෙන තිබේ. අනුරාධපුර සුරාබදු කොමසාරිස් කාර්යාලයේ නිලධාරින්ට ලැබුණු තොරතුරකට අනුව සිදුකළ වැටලීමකදී සැකකරු අත්අඩංගුවට ගෙන ඇත. එහිදී ඔහු සතුව තිබී මිලි ලීටර් 750 මත්පැන් බෝතල් 108 ක් අනුරාධපුර සුරාබදු කොමසාරිස් කාර්යාලයේ නිලධාරින් භාරයට ගෙන තිබේ. අත්අඩංගුවට ගත් සැකකරු අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43846", "Category": null, "Parent URL": null}