{"Source": "Adaderana", "Timestamp": "November 28, 2012 09:53 am", "Headline": "යාල්දේවියට 6 ක් බිලි", "News Content": "අඹන්පොළ සහ රන්දෙණිගම දුම්රිය ස්ථාන අතර දුම්රියක් ත‍්‍රීරෝද රථයක ගැටීමෙන් පුද්ගලයින් 06 දෙනෙකු ජීවිතක්ෂයට පත්ව තිබේ. අද (28) පෙරවරු 9.00 ට පමණ මෙම අනතුර සිදුව ඇති බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී ප‍්‍රිශාන්ත ජයකොඩි මහතා පැවසුවේය. අනතුර සිදුවූ ස්ථානයේ දීම පුද්ගලයින් 04 දෙනෙකු ජීවිතක්ෂයට පත්ව තිබේ. බරපතළ තුවාල ලැබූ තවත් දෙදෙනෙකු රෝහල්ගත කිරීමෙන් අනතුරුව මිය ගොස් ඇති බව සඳහන්ය. ජීවිතක්ෂයට පත් වූවන් අතර කාන්තාවන් සිව් දෙනෙකු වන බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී ප‍්‍රිශාන්ත ජයකොඩි මහතා පවසයි.", "URL": "https://sinhala.adaderana.lk/news.php?nid=29544", "Category": null, "Parent URL": null}