{"Source": "Adaderana", "Timestamp": "August 24, 2012 10:33 am", "Headline": "මත්කුඩු සමඟ කතක් දැලේ", "News Content": "හෙරොයින් ළඟ තබාගත් කාන්තාවක් පුත්තලම ප්‍රදේශයේ දී අත්අඩංගුවට ගෙන තිබේ. පුත්තලම පොලීසියට ලැබුණු තොරතුරකට අනුව සිදුකළ වැටලීමක දී අදාළ කාන්තාව අත්අඩංගුවට ගෙන ඇති බව සඳහන්ය. අත්අඩංගුවට ගත් කාන්තාව සතුව තිබී හෙරොයින් ග්‍රෑම් 4 යි මිලිග්‍රෑම් 800 ක් පොලීසිය විසින් සොයාගෙන ඇත. සැකකාරිය අද (24) පුත්තලම මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26850", "Category": null, "Parent URL": null}