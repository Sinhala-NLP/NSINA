{"Source": "Adaderana", "Timestamp": "May 22, 2012 12:32 pm", "Headline": "එකම පවුලේ සිව්දෙනෙකුට තියුණු ආයුධවලින් පහරදීලා", "News Content": "මොණරාගල, ඔක්කම්පිටිය කුඹුක්කන ප්‍රදේශයේ දී එකම පවුලේ පුද්ගලයින් සිව්දෙනෙකුට තියුණු ආයුධවලින් පහරදී තුවාල සිදුකර තිබේ. අද(22) අලුයම් කාලයේ මෙම පහරදීම සිදුකර ඇති බව මොණරාගල පොලිසිය සඳහන් කරයි. තුවාල ලැබු පුද්ගලයින් අතර කාන්තාවන් තිදෙනෙකු ද සිටින බව මොණරාගල පොලිසිය පවසයි. තුවාල ලැබූ පුද්ගලයින් බදුල්ල සහ මොණරාගල යන රෝහල්වල ප්‍රතිකාර ලබමින් සිටියි. මෙම පහරදීම සිදුකර ඇති පුද්ගලයින් හඳුනාගෙන ඇති අතර ඔවුන් අත්අඩංගුවට ගැනීම සඳහා මොණරාගල පොලිසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=24439", "Category": null, "Parent URL": null}