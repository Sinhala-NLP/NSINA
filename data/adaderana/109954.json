{"Source": "Adaderana", "Timestamp": "May 15, 2019 06:52 am", "Headline": "ඇඳිරි නීතිය ඉවතට", "News Content": "වයඹ පළාතටත් ගම්පහ පොලිස් කොට්ඨාසයටත් පනවන ලද පොලිස් ඇඳිරි නීතිය අද (15) පෙරවරු 6.00ට අවසන් විය. එමෙන්ම දිවයිනේ සෙසු ප්‍රදේශ වලට පනවන ලද පොලිස් ඇඳිරි නීතිය අළුයම 4.00 ට අවසන් විය. ඇතිවු නොසන්සුන්කාරී තත්ත්වයක් පාලනය කිරීම සඳහා පෙරේදා (13) පස්වරුවේ සිට යලි දැනුම්දෙන තුරු වයඹ පළාතට පොලිස් ඇදිරි නීතිය පැනවීය. කෙසේවෙතත් ඉන් පසුව ඊයේ (14) පස්වරු 04.00 සිට පැය දෙකක කාලයක් සඳහා පොලිස් ඇදිරි නීතිය ඉවත් කිරීමට පියවර ගෙන තිබුණි. පසුව නැවතත් එම පළාතට පොලිස් ඇඳරි නීතය පැනවීය. වයඹ පළාත තුළ ජන ජිවිතය සුපුරුදු පරිදි පවත්වාගෙන යන ලෙස ආණ්ඩුකාර පේෂල ජයරත්න මහතා ඉල්ලීමක් කරයි. එමෙන්ම අද දිනයේ සිට එම පළාතේ පාසල් අධ්‍යන කටයුතුද ආරම්භ කර තිබේ.", "URL": "https://sinhala.adaderana.lk/news.php?nid=109954", "Category": null, "Parent URL": null}