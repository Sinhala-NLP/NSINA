{"Source": "Adaderana", "Timestamp": "April 2, 2015 08:45 am", "Headline": "හිතට එකඟව කරන්න අමාරුයි", "News Content": "පාර්ලිමේන්තු මන්ත්‍රී තිස්ස කරලියද්ද මහතා තමාට ලැබුණු නියෝජ්‍ය අමාත්‍ය ධුරය භාර නොගැනීමට තීරණය කර තිබේ.අදාළ තීරණය සම්බන්ධයෙන් පාර්ලිමේන්තුව දැනුවත් කිරීමට පියවර ගත් බව තිස්ස කරලියද්ද මහතා සඳහන් කළේය.ශ්‍රී ලංකා නිදහස් පක්ෂයේ මන්ත්‍රීවරුන් පිරිසකට පසුගියදා අමාත්‍ය ධූර පිරිනැමූ අතර එහිදී තිස්ස කරලියද්ද මහතාට බුද්ධ ශාසන හා ප්‍රජාතන්ත්‍රීය පාලනය පිළිබඳ නියොජ්‍ය අමාත්‍ය ධූරය පිරිනැමුණි.කෙසේ වෙතත් තමන්ට හිතට එකඟව අදාළ නියෝජ්‍ය අමාත්‍ය ධුරයේ රාජකාරි කිරීමට නොහැකි බැවින් එම තනතුර භාර නොගැනීමට තීරණය කළ බව තිස්ස කරලියද්ද මහතා සඳහන් කළේය.", "URL": "https://sinhala.adaderana.lk/news.php?nid=50377", "Category": null, "Parent URL": null}