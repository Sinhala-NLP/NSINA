{"Source": "Adaderana", "Timestamp": "September 15, 2019 12:42 pm", "Headline": "තවත් වැඩ වර්ජනයක් ?", "News Content": "ඉදිරියේදී ගනු ලබන වෘත්තීය ක්‍රියාමාර්ගය පිළිබදව හෙට (16) පැවැත්වෙන මධ්‍යම කාරක සභා රැස්වීමේ දී තීරණයක් ගැනීමට බලාපොරොත්තු වන බව රජයේ වෛද්‍ය නිලධාරීන්ගේ සංගමය පවසයි. එම සංගමයේ සහකාර ලේකම් වෛද්‍ය නවීන් ද සොයිසා මහතා මේ බව සදහන් කළේය. සෞඛ්‍ය අමාත්‍යවරයාගේ අත්තනෝමතික තීන්දු තීරණ ඇතුළු ගැටලු කිහිපයක් සම්බන්ධයෙන් රජයේ වෛද්‍ය නිලධාරීන්ගේ සංගමය වෘත්තීය සමිති ක්‍රියාමාර්ගයක නිරතවීමට තීරණය කර ඇති බවද ඔහු පවසයි. ඒ පිළිබද හෙට රැස්වන මධ්‍යම කාරක සභාවේ දී අවසන් තීරණයක් ගන්නා බව වෛද්‍ය නවීන් ද සොයිසා මහතා සදහන් ක‍ළේය.", "URL": "https://sinhala.adaderana.lk/news.php?nid=119149", "Category": null, "Parent URL": null}