{"Source": "Adaderana", "Timestamp": "July 14, 2012 02:26 pm", "Headline": "සාමය කඩවන ලෙස හැසිරුණු මන්ත්‍රීවරයෙකුට මාංචු", "News Content": "සාමය කඩවන අන්දමින් හැසිරීම සම්බන්ධයෙන් කැලණිය ප්‍රාදේශීය සභාවේ මන්ත්‍රීවරයෙකු පොලිසිය විසින් අත්අඩංගුවට ගෙන තිබේ. පෑලියගොඩ ප්‍රදේශයේ කැළිකසල බැහැර කිරීමක් පිළිබඳව පැන නැගුණු ප්‍රශ්නයක් විසඳීමට එහි ගිය ජ්‍යෙෂ්ඨ පොලිස් නිලධාරියෙකු ඉදිරියේ කලහකාරී ලෙස හැසිරීම සම්බන්ධයෙන් මොහු අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. කසල දැමීමෙන් පසු පස් දමා වැසීමේ කොන්දේසි මත මානෙල්ගමට කසල බැහැර කිරීම සඳහා අධිකරණය අවසර ලබාදී ති‍බුණි. මේ පිළිබඳ දැනුවත් කිරීමේ වැඩසටහනක් අදාළ ජ්‍යෙෂ්ඨ පොලිස් නිලධාරීවරයාගේ ප්‍රධානත්වයෙන් අද(14) පෙරවරුවේ පැවැත්විණි. මෙම ස්ථානයට පැමිණි අදාළ මන්ත්‍රීවරයා සාමය කඩවන අන්දමින් හැසිරී ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=25778", "Category": null, "Parent URL": null}