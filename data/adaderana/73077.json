{"Source": "Adaderana", "Timestamp": "May 12, 2017 06:09 am", "Headline": " බාල වයස්කාර දැරිවියට හදි කළ සැකකරුට වැඩ වරදී", "News Content": "වයස අවුරුදු 15ක් වයසැති බාල වයස්කාර දැරිවියක අවස්ථා කීපයකදී දුෂණය කළ බව කියන ඇයගේ මවගේ අනියම් සැමියා අත්අඩංගුවට ගෙන තිබේ.නොරචෝලේ පොලීසිය විසින් අදාළ සැකකරු පුද්ගලයා අත්අඩංගුවට ගෙන ඇත.මෙලෙස අත්අඩංගුවට ගෙන ඇත්තේ පුත්තලම - කරඹ ගාමන්ට් වත්ත පදිංචිකරුවෙකු වන 30 හැවිරිදි අයෙකුය.සැකකරු අතවරයවට පත්ව ඇති දැරිවියගේ මවගේ අනියම් සැමියා බවත්, දැරිවියගේ මව සමග එකට මත්පැන් පානය කර ඇති සැකකරු මව වෙරි මතින් නින්දට ගිය පසුව දැරිවියට අතවර කර ඇති බව පොලීසිය විසින් කරන ලද මූලික විමර්ශණ වලදී අනාවරණය වී ඇත.පසුගිය වසරේ සැප්තැම්බර් මස 15 වැනිදා පළමු වරට සැකකරු තමන්ට අතවර කළ බවත්,එතැන් සිට නිරන්තර සැකකරු තමන්ට මෙම අපරාධය සිදු කරන බවත් දැරිවිය පොලීසිය හමුවේ පවසා තිබේ.සැකකරුට ඇති බිය නිසා කිසිවක් හෙලි නොකළ නමුත් ඉවසා සිටිය නොහැකි තැන සිද්ධිය පොලීසියට දැණුම් දීමට තීරණය කළ බවද නොරචෝලේ පොලීසියට පැමිණ ඇති දැරිවිය පවසා ඇත.අතවරයට පත්ව ඇති දැරිවිය වෛද්‍යය පරීක්ෂණයක් සදහා පුත්තලම මූලික රෝහලට ඇතුළත් කර ඇති අතර නොරචෝලේ පොලීසිය වැඩිදුර විමර්ශණ කටයුතු කරයි.", "URL": "https://sinhala.adaderana.lk/news.php?nid=73077", "Category": null, "Parent URL": null}