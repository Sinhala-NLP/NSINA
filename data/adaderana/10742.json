{"Source": "Adaderana", "Timestamp": "September 9, 2010 12:48 pm", "Headline": "මර්වින්ගෙන් මාධ්‍යයට පාඩමක්", "News Content": "සත්‍යය ජය ගන්නා බවත්, සත්‍යය ප්‍රකාශ කරන ලෙස ‍මාධ්‍යවේදීන්ගෙන් ඉල්ලා සිටින බවත් මහා මාර්ග නියෝජ්‍ය අමාත්‍ය මර්වින් සිල්වා මහතා පවසයි. සිය පෑන එල්ලුම් ගසකට යන තැනකට ගෙන නොයන ලෙසත්, සිය මාධ්‍යය අනුන්ට හිරිහැරයක්, කරදරයක් නොවන ලෙස භාවිත කරන ලෙසත් ඔහු මාධ්‍යවේදීන්ගෙන් ඉල්ලා සිටියි. මාධ්‍යයෙන් යහපතක් සිදුවිය යුතු බව ද නියෝජ්‍ය අමාත්‍යවරයා පෙන්වා දෙයි. කසල මාධ්‍යය, කුණු මාධ්‍යය, පාදඩ මාධ්‍යය, කැළෑ පත්තර මාධ්‍යය, පළි ගන්නා මාධ්‍යය, මිනිසුන් විනාශ කරන මාධ්‍යය, කුමන්ත්‍රණ මාධ්‍යය වැනි මාධ්‍ය වෙත දිගින් දිගටම එවැනි කාර්යයන්හි නොයෙදෙන ලෙසට අනතුරු ඇඟවීමක් කරන බව ද මර්වින් සිල්වා මහතා අවධාරණය කරයි.", "URL": "https://sinhala.adaderana.lk/news.php?nid=10742", "Category": null, "Parent URL": null}