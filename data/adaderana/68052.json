{"Source": "Adaderana", "Timestamp": "January 13, 2017 09:09 am", "Headline": " තවදුරටත් විධායක ජනාධිපති ධූරය අවශ්‍යයි", "News Content": "තවදුරටත් විධායක ජනාධිපති ධූරයේ අවශ්‍යතාව ශ්‍රී ලංකා නිදහස් පක්ෂය දැඩිව සිතන බව අමාත්‍ය එස්.බී දිසානායක මහතා පවසයි.අමාත්‍යවරයා පෙන්වා දෙන්නේ විධායක ජනාධිපතික්‍රමය අහෝසි කරන ජනමත විචාරණයකට යොමුවන ව්‍යවස්ථා සංශෝධනයක් සිදු නොවන බවයි.මල්වතු පාර්ශවයේ මහා නාහිමියන් බැහැදැකීමෙන් අනතුරුව මාධ්‍ය වෙත අදහස් දක්වමින් අමාත්‍ය එස්.බී දිසානායක මහතා මේ පිළිබඳ අදහස් පළ කළේය.මේ අතර මහනුවර පැවැති උත්සවයකින් අනතුරුව නියෝජ්‍ය අමාත්‍ය අජිත් පී . පෙරේරා මහතා ප්‍රකාශ කළේ අමාත්‍යවරයා එසේ පැවසුව ද විධායක ජනාධිපතික්‍රමය අහෝසි කළ යුතු බවට වන එක්සත් ජාතික පක්ෂයේ ස්ථාවරයට ශ්‍රී ලංකා නිදහස් පක්ෂය ද එකඟවන බවයි.මේ අතර ලබන අප්‍රේල් මාසය අවසන් වන විට පළාත් පාලන ඡන්ද විමසීම පැවැත්වෙනු ඇති බව අමාත්‍ය එස්.බී දිසානායක මහතා ප්‍රකාශ කළේය.", "URL": "https://sinhala.adaderana.lk/news.php?nid=68052", "Category": null, "Parent URL": null}