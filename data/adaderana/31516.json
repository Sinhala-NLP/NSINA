{"Source": "Adaderana", "Timestamp": "February 10, 2013 05:31 pm", "Headline": "වාහනයක් පෙරළී 12ට තුවාලයි", "News Content": "මස්කෙළිය නෝවුඩ් ඩන්කන් වතුයාය ප්‍රදේශයේදී වාහනයක් අඩි 25ක පමණ ප්‍රපාතයකට පෙරළීමෙන් එහි ගමන් කළ ගැබිණි මවක් කුඩා දරුවෙක් ඇතුළු 12 දෙනෙකු තුවාල ලබා තිබේ. වාහනයේ කාර්මික දෝෂයක් හේතුවෙන් මෙම අනතුර සිදුව ඇතැයි පොලීසිය සැකකරන බව අප වාර්තාකරු පවසයි. අනතුරින් තුවාල ලැබු පුද්ගලයින් හැටන් දික් ඔය රෝහලට ඇතුළත් කර ඇති අතර ඔවුන් එම වතු යායේ සේවකයින් පිරිසක් බවද අනාවරණය වී තිබේ. ඔවුන්ගෙන් තිදෙනෙකුගේ තත්ත්වය අසාධ්‍ය බව රෝහලේ වෛද්‍යවරුන් පැවසුවේ යැයිද අප වාර්තාකරු කියයි. අද පස්වරු 2.00ට පමණ මෙම අනතුර සිදුව ඇතැයි ද හෙතෙම වැඩිදුරටත් පවසයි.", "URL": "https://sinhala.adaderana.lk/news.php?nid=31516", "Category": null, "Parent URL": null}