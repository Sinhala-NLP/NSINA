{"Source": "Adaderana", "Timestamp": "January 9, 2013 01:51 pm", "Headline": "මිහිකත හෝරාව මාර්තු 23", "News Content": "මෙවර මිහිකත හෝරාව සැමරීම මාර්තු මස 23 වැනිදා සිදුකිරීමට සැලසුම් කර තිබේ. එදින රාත‍්‍රී 08.30 සිට 9.30 දක්වා පැයක කාලය එය සැමරෙන බව සඳහන්ය. ජනතාව මිහිකත හෝරාව අඛණ්ඩව වසරක කාලයක් පවත්වා ගතහොත් එමගින් රුපියල් බිලියන 08 ක මුදලක් ඉතිරි කර ගත හැකි බව විදුලිබල හා බල ශක්ති අමාත්‍ය පාඨළී චමිපික රණවක මහතා පවසයි. මිහිකත හෝරාව සැමරීම සඳහා රටවල් 152 ක් සහභාගීවීමට නියමිත බව සඳහන්ය. මෙමගින් පරිසර හානිය පිළිබඳ ජනතාව දැනුවත් කිරීම ද අරමුණු කෙරෙන බව විදුලිබල හා බල ශක්ති අමාත්‍යංශය පෙන්වාදෙයි.", "URL": "https://sinhala.adaderana.lk/news.php?nid=30616", "Category": null, "Parent URL": null}