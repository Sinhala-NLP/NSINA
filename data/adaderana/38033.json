{"Source": "Adaderana", "Timestamp": "October 10, 2013 08:16 am", "Headline": "මෙරටේ තුළ පෞද්ගලික විශ්ව විද්‍යාල 5ක් ස්ථාපිත කිරීමට සැලසුම් කරනවා ", "News Content": "ඉදිරියේදී මෙරට නව පෞද්ගලික විශ්ව විද්‍යාල 5ක් පිහිටු වීමට සැලසුම් සකස් කරමින් සිටින බව ආයෝජන ප්‍රවර්ධන අමාත්‍ය ලක්ෂ්මන් යාපා අබේවර්ධන මහතා පවසයි. අමාත්‍යවරයා පෙන්වා දෙන්නේ උසස් අධ්‍යාපනය සඳහා පිටරටට වැය කරන මුදල් ඉතිරි කර ගැනීමට මෙය හොඳ අවස්ථාවක් බවයි. මහා බ්‍රිතාන්‍ය 5 වැනි විශාලතම විශ්ව විද්‍යාලය වන සෙන්ට්‍රල් ලෑන්ක්ෂයර්ව විශ්ව විද්‍යාලයේ ශාඛාවක් මෙලෙස මෙරට තුළ ස්ථාපිත කිරීමට තීරණය කර ඇති බවද ඒ මහතා සඳහන් කළේය. ශ්‍රී ලංකාවේ භූගෝල පිහිටීම, රටේ පවතින සමකාමී වාතාවරණය, සංකෘතික හා ආගමික නිදහස හා උගත් බුද්ධිමත් ශ්‍රම බලකාය හේතුවෙන් ශ්‍රී ලංකාව තුළ ලොව පිළිගත් ප්‍රධාන විශ්ව විද්‍යාලයක් පිහිටුවීමට හේතුවක් වී ඇති බවද ඔහු පැවසීය‍. ඊයේ(09) පාර්ලිමේන්තුවේ දී අදහස් දක්වමින් ලක්ෂ්මන් යාපා අබේවර්ධන අමාත්‍යවරයා මෙම අදහස් පළ කරන ලදී. වාර්ෂීකව මෙරට සිටින දරු දැරියන් 16.500 ක් උසස් අධ්‍යාපනය සඳහා වෙනත් රටවල් සඳහා ඇදී යන බවත්, මෙම ගණන වාරෂිකව වැඩි වන බවත් ඒ මහතා සඳහන් කළේය. ඒ අනුව වාර්ෂිකව මෙරටින් පිට වන දරු දැරියන්ගෙන් වාර්ෂිකව මෙරට මුදල් බිලියන 145ක් එනම් අමෙරිකානු ඩොලර් බිලියන 1.1 ක් පිට රටට යන බවද හෙතෙම කියා සිටියේය.", "URL": "https://sinhala.adaderana.lk/news.php?nid=38033", "Category": null, "Parent URL": null}