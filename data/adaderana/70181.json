{"Source": "Adaderana", "Timestamp": "February 27, 2017 02:34 pm", "Headline": " විමල්ට කාරක සභා අවස්ථා සඳහා යන්න අවසරයි", "News Content": "පාර්ලිමේන්තු මන්ත්‍රී විමල් විරවංශ මහතාට පාර්ලිමේන්තු කාරක සභා අවස්ථා සඳහා සහභාගීවීමට පහසුකම් සලසන ලෙස කොළඹ මහාධිකරණය වැලිකඩ බන්ධනාගාර අධිකාරීවරයාට නියම කර තිබේ.ඇප ඉල්ලීම පිළිබඳ ප්‍රතිශෝධන පෙත්සම අද(27) කැඳවූ අවස්ථාවේදී පෙත්සම වෙනුවෙන් පෙනී සිටි නීතිඥවරයා පෙන්වා දී ඇත්තේ මන්ත්‍රීවරයාට පාර්ලිමේන්තු සැසිවාර සඳහා අවස්ථාව ලබා දුන්න ද කාරකසභා අවස්ථා සඳහා සහභාගීවීමට පහසුකම් නොමැති බවයි.පොලිස් මූල්‍ය අපරාධ විමර්ශන කොට්ඨාසය මඟින් අද පෙත්සම සම්බන්ධයෙන් මූලික විරෝධතා ගොනු කළ බව අද දෙරණ අධිකරණ වාර්තාකරු සඳහන් කළේය.ඒ සඳහා ප්‍රතිවිරෝධතා දැක්වීමට මාර්තු 03 වන දින දක්වා කොළඹ මහාධිකරණය විසින් කල් ලබාදී තිබේ.ලබන මාර්තු 08 වනදා පෙත්සම යළි විභාගයට ගැනීමට නියමිතය.", "URL": "https://sinhala.adaderana.lk/news.php?nid=70181", "Category": null, "Parent URL": null}