{"Source": "Adaderana", "Timestamp": "November 19, 2018 09:02 pm", "Headline": "කථානායකට විරුද්ධව අදත් විරෝධතා රැසක්", "News Content": "කඩිනමින් මහමැතිවරණයක් පවත්වන ලෙස ඉල්ලමින් දිවයිනේ ප්‍රදේශ කිහිපයක අදත් (19) විරෝධතා පැවැත් විය. මහ මැතිවරණය පවත්වන ලෙස ඉල්ලමින් සහ කතානායකවරයාට විරෝධය පලකරමින් ශ්‍රී ලංකා පොදු ජන පෙරමුණේ පාක්ෂිකයින් පිරිසක් අද පෙරවරුවේ රඹුක්කන නගර මධ්‍යට පැමිණ විරෝදතාවක නිරත වුණි. මේ අතර අද බිබිල ප්‍රාදේශි සභාව ඉදිරිපිටට රැස්වූ ශ්‍රී ලංකා පොදු ජන පෙරමුණේ පාක්ෂිකයින් පිරිසක් මැතිවරණය පවත්වන ලෙසට බලකරමින් විරෝධතාවක් පැවැත් විය. එමෙන්ම පාර්ලිමේන්තු මැතිවරණයක් වහා පවත්වනලෙසට බලකරමින් සහ කතානායකවරයාට විරෝදය පලකරමින් මාතලේ උකුවෙල නගරයේදීද විරෝධතාවක් පැවැත් විය. මේ අතර අද මහරගම නගර මධ්‍යයේද විරෝධතාවක් පැවති අතර ඒ සඳහා අමාත්‍ය දිනේෂ් ගුණවර්ධන හා බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා ඇතුළු පිරිසක් එක්ව සිටියාය. ශ්‍රී ලංකා පොදු ජන පෙරමුණේ පාක්ෂිකයින් පිරිසක් ඊයේ (18) පස්වරුවේ කහගොල්ල ප්‍රදේශය සිට දියතලාව නගරය දක්වා විරෝධතා පාගමනකින් පැමිණ සිය විරෝධය පළ කළේ මහමැතිවරණය කඩිනම්න් පවත්වන ලෙස ඉල්ලමින්.", "URL": "https://sinhala.adaderana.lk/news.php?nid=99463", "Category": null, "Parent URL": null}