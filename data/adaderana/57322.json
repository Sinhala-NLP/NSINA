{"Source": "Adaderana", "Timestamp": "February 18, 2016 10:02 am", "Headline": "ලෝක කුසලාන ක්‍රිකට් සංචිතය අද ප්‍රකාශයට පත් කරයි", "News Content": "ඉන්දියාවේ පැවති පන්දුවාර 20යි 20 තරගාවලියේදී එරට විනිසුරුවරුන් පමණක් යොදාගැනීම සම්බන්ධයෙන් ජාත්‍යන්තර ක්‍රිකට් කවුන්සිලය දැනුම්වත් කර ඇති බව ශ්‍රී ලංකා ක්‍රිකට් පාලක මණ්ඩලය පවසයි.එහි සභාපති තිලංග සුමතිපාල මහතා ඊයේ ප්‍රකාශ කළේ ඉදිරි තරගාවලි වලදී විනිසුරුවන් යෙදවීම ජාත්‍යන්තර ක්‍රිකට් කවුන්සිලය මඟින් සිදුකරන බැවින් විනිශ්චය සම්බන්ධයෙන් ගැටළුවක් මතු නොවනු ඇති බවයි.ආසියානු කුසළාන ක්‍රිකට් තරගාවලියට සහභාගීවන ශ්‍රී ලංකා ක්‍රිකට් කණ්ඩායමේ අනුග්‍රාහකයා නිල වශයෙන් හදුන්වාදීම වෙනුවෙන් ක්‍රීඩා අමාත්‍යංශ ශ්‍රවණාගාරයේදී ඊයේ පැවති උත්සවයක් අමතමින් තිලංග සුමතිපාල මහතා මෙම අදහස් පළකර තිබේ. මේ අතර ආසියානු කුසලානය සහ ලෝක කුසලාන තරගාවලිවලට සහභාගී වන ශ්‍රී ලංකා ක්‍රිකට් සංචිතය අද(18) දිනය තුළ ප්‍රකාශයට පත් කිරීමට නියමිතව ඇත.", "URL": "https://sinhala.adaderana.lk/news.php?nid=57322", "Category": null, "Parent URL": null}