{"Source": "Adaderana", "Timestamp": "October 7, 2018 08:51 pm", "Headline": "නෝර්වේජියානු භූ තාක්ෂණය අගමැතිගේ නිරික්ෂණයට", "News Content": "නෝර්වේ හී නිල සංචාරයක නිරත අග්‍රාමාත්‍ය රනිල් වික්‍රමසිංහ මහතා ඊයේ (06) එරට භූ තාක්ෂණික ආයතනයේ චාරිකාවක නියැලුණේය. අග්‍රාමාත්‍යවරයා සිය නෝර්වේ සංචාරයෙන් පසු එක්සත් රාජධානියේ සංචාරයක නිරත වීමට නියමිත බව අග්‍රාමාත්‍ය මාධ්‍ය අංශය සඳහන් කළේය. නෝර්වේ රාජ්‍ය සංචාරයක නිරත අග්‍රාමාත්‍ය රනිල් වික්‍රමසිංහ මහතා ප්‍රමුඛ දූත පිරිස ඉදිකිරීම් පිළිබඳ ලොව ප්‍රමුඛ පෙලේ ආයතනයක් වන නෝර්වේජියානු භූ තාක්ෂණික ආයතනයේ කටයුතු පිළිබඳ සොයා බැලීමේ නිරීක්ෂණ චාරිකාවකට ඊයේ එක් විය. එහිදී එම ආයතනයේ විධායක අධ්‍යක්ෂ කාල් හෙන්ඩ්රික්ස් මහතා නවීන තාක්ෂණය උපයෝගී කරගැනෙන නෝර්වේජියානු භූ තාක්ෂණික ආයතනයේ ක්‍රමවේදයන් පිළිබඳව අග්‍රාමාත්‍යවරයාව දැනුවත් කළේය. එමෙන්ම නෝවේජියානු භූ තාක්ෂණ ආයතනය ක්ෂේත්‍ර ගණනාවක නවෝත්පාදනයන් සිදුකර ඇති අතර පුනර්ජනනීය විදුලි බල උත්පාදනය සඳහා සුළං බලයන්ත්‍ර ස්ථාපනය, සයුර මධ්‍යයේ මත්ස්‍ය වගාගාර ස්ථාපිත කිරීම හා පාවෙන පාලම් නිර්මාණය කිරීම ද ඒ අතර වේ. මෙම කාර්යයන් සිදු කරන පරීක්ෂණාගාරයේ නිරීක්ෂණ චාරිකාවකට ද අග්‍රාමාත්‍යවරයා ඇතුළු දූත පිරිස එක් විය.", "URL": "https://sinhala.adaderana.lk/news.php?nid=97323", "Category": null, "Parent URL": null}