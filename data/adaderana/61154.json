{"Source": "Adaderana", "Timestamp": "June 16, 2016 10:43 am", "Headline": "ව්‍යාජ ගමන් බලපත්‍ර හදලා - ලාංකිකයින් 3ක් ඉන්දීය අත්අඩංගුවේ", "News Content": "ව්‍යාජ ගුවන් ගමන් බලපත්‍ර සකස් කිරීමේ ජාවාරමක නිරත වූ ශ්‍රීලාංකිකයින් තිදෙනෙකු ඉන්දියාවේදී අත්අඩංගුවට ගෙන තිබේ. එරට පොලීසියේ විශේෂ විමර්ශන කණ්ඩායමක් විසින් සිදුකළ ටලීමකදී සැකකරුවන් අත්අඩංගුවට ගෙන ඇති බව සඳහන්ය එහිදී සිද්ධියට සම්බන්ධ ඉන්දීය ජාතිකයින් දෙදෙනෙකු ද අත්අඩංගුවට ගෙන ඇත. අත්අඩංගුවට ගත් ශ්‍රී ලාංකිකයින් තිදෙනා සංක්‍රමණිකයින් ලෙස මීට වසර කිහිපයකට පෙර තමිල්නාඩුවට ගොස් ඇති අතර මෙම ජාවාරම සම්බන්ධයෙන් ඔවුන් මීට පෙරද වරදකරුවන් වී සිර දඬු විඳ ඇති බව ද සඳහන්යව්‍යාජ ගුවන් ගමන් බලපත්‍ර සකස් කිරීම සඳහා මොවුන් එක් පුද්ගලයෙකුගෙන් ඉන්දීය රුපියල් 30,000ක මුදලක් සහ වීසා බලපත්‍රයක් සඳහා ඉන්දීය රුපියල් ලක්ෂ 2ත් 4ත් අතර මුදලක් ලබාගෙන ඇති බව ඉන්දීය පොලීසිය සිදුකළවිමර්ශන වලදී අනාවරණය වී ඇත. සැකකරුවන් සතුව තිබී ව්‍යාජ ගමන් බලපත්‍ර සහ වීසා බලපත්‍ර 70කට ආසන්න සංඛ්‍යාවක්, ලියකියවිලි මෙන්ම මුද්‍රණ කටයුතු සඳහා යොදාගත් පරිගණක ඇතුළු යන්ත්‍ර කිහිපයක් ද සොයාගෙන ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=61154", "Category": null, "Parent URL": null}