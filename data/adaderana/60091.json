{"Source": "Adaderana", "Timestamp": "May 12, 2016 12:50 pm", "Headline": " මම බල්ලෝ මරන්නේ නෑ", "News Content": "තමන්ට සුනඛයින් මැරීමට අවශ්‍යතාවයක් නැති බවත්, තමන් සතුන්ට ආදරය කරන අයෙක් බවත්, පළාත් සභා හා පළාත් පාලන ඇමති ෆයිසර් මුස්තාෆා මහතා පවසයි.අයාලේ යන සුනඛයින් සම්බන්ධයෙන් සති 3ක් ඇතුළත වාර්තාවක් ලබාදෙන්නැයි කැබිනට්ටුව තමන්ගෙන් ඉල්ලීමක් කර ඇතැයිද ඒ අනූව ඒ ගැන වැඩකටයුතු මේවන විටත් ආරම්භ කර ඇති බවද ඒ මහතා කියයි.එය ආරම්භ කිරීමෙන් පසු ෆයිසර් බල්ලෝ මරන්න හදනවා යැයි කතාවක් ගිය බවත්, එහෙත් තමන් එම සතුන් නොමරන බවත්, අයාලේ යන සුනඛයින් සම්බන්ධයෙන් විධිමත් ක්‍රියාමාර්ගයක් ගැනීමට කටයුතු කරන බවත්, ඇමතිවරයා කියා සිටියේ අද කොළඹදී පළාත් පාලන විෂය ගැන ජනමාධ්‍යවේදීන් දැනුවත් කිරීමේ වැඩමුළුවකදීය.සතිපොළ හා රෝහල් ආශ්‍රිතව මෙම සතුන් වැඩිවශයෙන් ගැවසෙන බවද පෙන්වාදුන් ඇමතිවරයා එම සතුන් සම්බන්ධයෙන් සියලුදෙනාගේ අදහස් විමසා සුදුසු ක්‍රියාමර්ගයක් ගන්නා බව එහිදී පැවසීය.මැතිවරණය ගැන අද වන විට බොහෝ දෙනා කතා කරමින් සිටින බවත්, ඊට හේතුව සීමා නිර්ණ ක්‍රියාවලිය බවත්, කියා සිටි ඇමතිවරයා ඒ සඳහා අදහස් ලබාදෙන්නැයි මාධ්‍යවේදීන්ගෙන්ද ඉල්ලා සිටියේය.", "URL": "https://sinhala.adaderana.lk/news.php?nid=60091", "Category": null, "Parent URL": null}