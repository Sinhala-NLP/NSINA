{"Source": "Adaderana", "Timestamp": "September 21, 2011 09:58 am", "Headline": " දියණියටත් පියාටත් ගිනි තැබූ සැකකරු 28 තෙක් රිමාන්ඩ්", "News Content": "පුද්ගලයින් දෙදෙනෙකුට පෙට්‍රල් දමා ගිනි තැබීමේ සිද්ධියක් සම්බන්ධයෙන් අත්අඩංගුවට ගත් පුද්ගලයා ලබන 28 වැනිදා දක්වා රක්ෂිත බන්ධනාගාර ගත කර තිබේ. අදාළ පුද්ගලයා තංගල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව බන්ධනාගාර ගත කර ඇති බව සඳහන්වේ. කතරගම - තිස්ස ප්‍රධාන මාර්ගයේ දෙටගමුව වැව ආසන්නයේ දී මෙම සැකකරු විසින් පියෙකුට සහ දියණියකට පෙට්‍රල් දමා ගිනි තබා ඇති බව පොලිසිය පවසයි. සිද්ධියෙන් බරපතල තුවාල ලැබූ පියා හම්බන්තොට රෝහලේ ප්‍රතිකාර ලබමින් සිටිය දී මිය ගොස් තිබේ. 19 හැවිරිදි දියණිය කතරගම රෝහලේ තවදුරටත් ප්‍රතිකාර ලබමින් සිටින බව පොලිසිය සඳහන් කරයි.", "URL": "https://sinhala.adaderana.lk/news.php?nid=18864", "Category": null, "Parent URL": null}