{"Source": "Adaderana", "Timestamp": "January 6, 2019 02:05 pm", "Headline": "ආගරපතන කඳුවැටියේ ගින්නක්-සීඝ්‍රයෙන් පැතිර යයි", "News Content": "ආගරපතන පොලිස් වසමට අයත් ආගරපතන කඳුවැටියේ ගින්නක් හට ගෙන ඇති බව ආගරපතන පොලීසිය පැවසිය. අද (06) දහවල් 12.30 ට පමණ හට ගත් මෙම ගින්න කදුමුදුණ දක්වා පැතිර යමින් පවති. ආගරපතන පොලිස් වසමට අයත් සෙන් මාර්කට් වත්තට ඉහළින් කදු මුදුණේ බටහිර බැවුමේ මෙම ගින්න හටගෙන ඇති බව පොලීසිය පැවසුවේය. ඉලුක් සහිත මෙම රක්ෂිතයේ පවතින දැඩි සුළඟත් සමඟ ගින්න සිඝ්‍රයෙන් පැතිර යමින් පවති. ගින්න මැඩ පැවැත්විමට කටයුතු කරන බව ආගරපතන පොලීසිය පැවසිය. මධ්‍යම කඳුකරයේ මේ දිනවල පවතින දැඩි වියළි කාලගුණයත් සමඟ කිසියම් පිරිසක් විසින් ප්‍රධාන රක්ෂිතවලට ගිනි තැබිම සිදු කරනු ලබයි. මෙසේ රක්ෂිතවලට ගිනි තබන අය පිළිබඳ තොරතුරු ළඟම ඇති පොලිස් ස්ථානය වෙත ලබාදෙන ලෙස හැටන් පොලීසිය ඉල්ලා සිටියි.", "URL": "https://sinhala.adaderana.lk/news.php?nid=101884", "Category": null, "Parent URL": null}