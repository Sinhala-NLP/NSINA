{"Source": "Adaderana", "Timestamp": "July 12, 2012 04:38 pm", "Headline": "සිසුවාට පහරදුන් ගුරුවරයා පොලිස් දැලේ ", "News Content": "දංකොටුව ප්‍රදේශයේ පාසලක සිසුවෙකුට පහරදීමේ සිද්ධියට සම්බන්ධ යැයි සැකකෙරෙන අදාළ පාසලේ ගුරුවරයෙකු අද පොලීසිය විසින් අත්අඩංගුවට ගෙන තිබේ. ප්‍රමාද වී පාසලට පැමිණීම හේතුවෙන් 07 වසරේ ඉගෙනුම ලබන සිසුවෙකුට අදාළ ගුරුවරයා විසින් ඊයේ (11)පහර දී තිබුණි. ඒ අනුව තුවාල ලැබු එම සිසුවා දංකොටුව රෝහලට ඇතුළත් කිරිමෙන් පසු ඔහුගේ තත්ත්වය බරපතළ බැවින් මීගමුව රෝහලට මාරු කර යවා තිබේ. ඒ අනුව සිද්ධිය සම්බන්ධයෙන් සැකපිට අත්අඩංගුවට ගත් ගුරුවරයා මාරවිල මහේස්ත්‍රාත් අධිකරණයට අද (12) භාරදීමට නියමිතය.", "URL": "https://sinhala.adaderana.lk/news.php?nid=25729", "Category": null, "Parent URL": null}