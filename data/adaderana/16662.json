{"Source": "Adaderana", "Timestamp": "June 10, 2011 09:06 am", "Headline": "පොල්ගොල්ල වාන් දොරටු විවෘත කෙරෙයි", "News Content": "පොල්ගොල්ල ජලාශයේ වාන් දොරටු අද(10) උදෑසන විවෘත කරන බව ජලාශයේ කාර්යය භාර ඉංජිනේරු සෙනෙවිරත්න බණ්ඩා මහතා පවසයි. ඒ අනුව අද උදෑසන 6 සිට පස්වරු 4 දක්වා පැය 10 ක කාලයක් වාන් දොරටු විවෘත කරතැබීමට නියමිතය. එබැවින් අදාළ කාලය තුළ පො‍ල්ගොල්ල වේල්ලේ සිට වික්ටෝරියා ජලාශය දක්වා කොටසේ මහවැලි ගඟට බැසීම අනතුරුදායක බව සෙනෙවිරත්න මහතා ප්‍රකාශ කළේය. එසේම එම කාලය තුළ පොල්ගොල්ල ජලාශය පරිහරණය කිරීමෙන් වැළකී සිටින ලෙස ද ඔහු ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=16662", "Category": null, "Parent URL": null}