{"Source": "Adaderana", "Timestamp": "June 4, 2010 01:38 pm", "Headline": "CRICADS 2010 කොළඹ තුරඟ තරග පිටියේදී", "News Content": "TVදෙරණ සහ FMදෙරණ එක්ව ප්‍රථමවරට සංවිධානය කරනු ලබන CRICADS 2010 ආරධිත වෙළඳ ප්‍රචාරක ආයතන සැහැල්ලු පන්දු සය සාමාජික ක්‍රිකට් තරගාවලිය ජූනි මස 05 වන සෙනසුරාදා දින එනම් හෙට දින කොළඹ තුරඟ තරග පිටියේදී පැවැත්වේ. ලීග් ක්‍රමයට පැවැත්වෙන මෙම තරගය සඳහා මේ වනවිට කණ්ඩායම් 16 ක් සූදානම්ව සිටියි. තරගාවලියේ සමස්ත ශූරතාවය, අනුශූරතාවය, තරගාවලියේ වීරයා, හොඳම පිතිකරු, හොඳම පන්දු යවන්නා මෙන්ම හොඳම ක්‍රීඩිකාව සඳහා ද ත්‍යාග පිරිනැමීමට නියමිතය. CRICADS 2010 සඳහා මෙම ක්‍රිකට් තරගාවලිය පමණක් නොව තවත් විනෝද ක්‍රීඩා, ළමා ක්‍රීඩා හා සජීවි සංගීත ප්‍රසංගයක් ආදී බොහෝ විනෝද ජනක අවස්ථාවන්ද ඇතුළත්ය. ප්‍රචාරක ආයතන වල සේවයේ නියුතු පිරිසට පමණක් නොව ඔවුන්ගේ පවුල් වල සාමාජික සාමාජිකයන්ගේ විනෝදාස්වාදය සඳහා ද CRICADS 2010 විවෘතය.", "URL": "https://sinhala.adaderana.lk/news.php?nid=8804", "Category": null, "Parent URL": null}