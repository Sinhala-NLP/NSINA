{"Source": "Adaderana", "Timestamp": "March 31, 2017 06:48 pm", "Headline": " අප කළ යුත්තේ චෝදනාවලට පිළිතුරුදීම නොව සාමුහිකව කටයුතු කිරීමයි ", "News Content": "අප කළ යුත්තේ විවේචන හා චෝදනාවලට පිළිතුරු දෙමින් සිටීම නොව රටේ සහ ජාතියේ අනාගතය සඳහා වූ පොදු ඉලක්ක සහ අරමුණු වෙනුවෙන් සාමුහිකව කටයුතු කිරීම බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ස්වෝත්සාහයෙන් නැගී සිටීම සංවර්ධනයේ මූලික පදනම බවයි. තිරසර ලංකා ජාතික මංගල්‍යය යේ සමාරම්භක උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව සඳහන් කළේය. ලෝකයේ සෑම රටක්ම අද(31) සංවර්ධනය ඉලක්ක කරා ගමන් කර ඇත්තේ ස්වෝත්සහයෙන් සහ ස්වාභිමානයේ කටයුතු කිරීම මඟින් බව ජනාධිපතිවරයා පවසයි. අපටද රටක් ලෙස නැගී සිටීමට ආකල්පමය වෙනසක් අවශ්‍ය බව පෙන්වා දෙන ජනාධිපතිවරයා තිරසර සංවර්ධනය ඉලක්ක සහ සහස්‍ර සංවර්ධන ඉලක්ක සපුරාගත් ප්‍රබුද්ධ රාජයක් ලෙස අප ඉදිරියට යා යුතු බවද එහිදී සඳහන් කළේය.", "URL": "https://sinhala.adaderana.lk/news.php?nid=71581", "Category": null, "Parent URL": null}