{"Source": "Adaderana", "Timestamp": "April 24, 2015 08:47 am", "Headline": "රුසියානු සරසවියක ගින්නකින් ලාංකික සිසුවෙකුට තුවාල", "News Content": "රුසියාවේ විශ්ව විද්‍යාලයක හටගත් ගින්නකින් ශ්‍රී ලාංකික සිසුවෙක් තුවාල ලබා තිබේ.රුසියානු මාධ්‍ය වාර්තා කර ඇත්තේ අදාළ විශ්ව විද්‍යාලය තුළ සිසුන් 43 දෙනෙකු අධ්‍යාපනය ලබන බවයි. විශේෂයෙන්ම මලයාසියාවේ සහ ශ්‍රී ලංකාවේ සිසුන් අදාළ විශ්ව විද්‍යාලය තුළ අධ්‍යාපනය හදාරමින් සිටින බවද විදෙස් මාධ්‍ය වාර්තා කරයි. ගින්නෙන් බරපතළ ලෙස පිළිස්සුම් තුවාළ ලැබු අදාළ ශ්‍රී ලාංකික සිසුවා ප්‍රතිකාර සඳහා මොස්කව්හි පිහිටි වෛද්‍ය ආයතනයක් වෙත යොමු කර ඇත. අදාළ විශ්ව විද්‍යාලය තුළ ශ්‍රී ලාංකික සිසුන් 05 දෙනෙකු අධ්‍යාපනය හදාරන අතර ඉන් එක් අයෙකු මෙලෙස තුවාළ ලබා ඇති බව විදේශ අමාත්‍යංශ්‍ය සඳහන් කළේය.", "URL": "https://sinhala.adaderana.lk/news.php?nid=50863", "Category": null, "Parent URL": null}