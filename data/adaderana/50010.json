{"Source": "Adaderana", "Timestamp": "March 17, 2015 09:08 am", "Headline": "හකීම්ගේ ගෙදර පක්ෂ කිහිපයක් රැස්වෙයි ", "News Content": "මෙරට ජාතික ප්‍රශ්නය සම්බන්ධයෙන් ශ්‍රී ලංකා මුස්ලිම් කොංග්‍රසයේ නායක ආමාත්‍ය රවුෆ් හකීම් මහතාගේ ප්‍රධානත්වයෙන් දේශපාලන පක්ෂ කිහිපයක නායකයින් විශේෂ සාකච්ඡාවක් පවත්වා තිබේ.අමාත්‍ය රවුෆ් හකීම් මහතාගේ නිල නිවසේ මෙම සාකච්ඡාව පවත්වා ඇති බව වාර්තා වෙයි.එම සාකච්ඡාව සඳහා ජනතා විමුක්ති පෙරමුණ, ඊ.පී.ඩි.පී.සංවිධානය, දෙමළ ජාතික සන්ධානය, නව සම සමාජ පක්ෂය, ඇතුළු පක්ෂ සහභාගී වී තිබේ.ඊට අමතරව අමාත්‍ය රිෂාද් බදියුදීන් මහතාගේ නායකත්වයෙන් යුත් සමස්ත ලංකා මක්කල් කොංග්‍රසය, මනෝගනේෂන් මහතාගේ නායකත්වයෙන් යුත් ප්‍රජාතන්ත්‍රවාදී ජනතා පෙරමුණ ද මෙම සාකච්ඡාව සඳහා සහභාගී වී ඇති බව වාර්තාවෙයි.", "URL": "https://sinhala.adaderana.lk/news.php?nid=50010", "Category": null, "Parent URL": null}