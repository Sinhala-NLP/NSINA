{"Source": "Adaderana", "Timestamp": "March 26, 2019 10:34 am", "Headline": "IPL යන්න මාලිංගට අවසර", "News Content": "ශ්‍රී ලංකා එක්දින ක්‍රිකට් නායක ලසිත් මාලිංගට මෙවර ඉන්දියන් ප්‍රිමියර් ලීග් ක්‍රිකට් තරගාවලියේ මුම්බායි පිල ක්‍රීඩා කරන ඉදිරි තරගවලට සහභාගි වීම සඳහා අවසර ලබා දුන් බව ශ්‍රී ලංකා ක්‍රිකට් ආයතනය අද දෙරණට ප්‍රකාශ කළේය. ශ්‍රී ලංකා ක්‍රිකට් ආයතනය විසින් එලඹෙන අප්‍රේල් මාසයේ සංවිධාන කර තිබෙන අන්තර් පළාත් එක්දින ක්‍රිකට් තරගාවලිය වෙනුවෙන් ලසිත් මාලිංග සහභාගි විය යුතු නිසා මෙවර ඉන්දියන් ප්‍රිමියර් ලීග් ක්‍රිකට් තරගාවලියට මාලිංග ක්‍රීඩා නොකරන බව මීට පෙර මාධ්‍ය වාර්තා කර තිබුණි. කෙසේ වෙතත් ශ්‍රී ලංකා ක්‍රිකට් ආයතනයේ සභාපති ශම්මි ද සිල්වා මහතාගෙන් අප කළ විමසීමකදී ඔහු සඳහන් කළේ ශ්‍රී ලංකා ක්‍රිකට් තේරීම් කමිටුව සමඟත් සාකච්ඡා කිරීමෙන් අනතුරුව මාලිංගට සහභාගි වීමට අවසර ලබා දුන් බවයි. ඒ අනුව මුම්බායි ඉන්දියන්ස් කණ්ඩායම නියෝජනය කරන මාලිංග එළඹෙන 28 වැනිදා රෝයල් චැලෙන්ජරස් බැංග්ලෝර් කණ්ඩායමට එරෙහිව අයි පී එල් තරග බිමට පිවිසෙනු ඇත.", "URL": "https://sinhala.adaderana.lk/news.php?nid=106755", "Category": null, "Parent URL": null}