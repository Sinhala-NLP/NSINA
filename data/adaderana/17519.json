{"Source": "Adaderana", "Timestamp": "July 20, 2011 11:24 am", "Headline": "කාල්ටන් පෙර පාසලට ඇන්කර් නොමිලේ", "News Content": "ජනාධිපති ආර්යාව ශිරන්ති රාජපක්ෂ මහත්මියගේ අනුග‍්‍රාහය ඇතිව ෆොන්ටෙරා බ‍්‍රෑන්ඞ්ස් ලංකා මෑත දී මාලිගාවත්ත කාල්ටන් පෙර පාසලේ සිසුන් සඳහා කිරි ලබා දෙන ලදී. ජනාධිපති ආර්යාව විසින් දිවයින පුරා ස්ථාපිත කළ පෙර පාසල් අටෙන් එකක් ලෙස මාලිගාවත්තේ පිහිටි කාල්ටන් පෙර පාසල හැඳින්විය හැකිය. මෙහි ළමුන් 1600 කට වැඩි පිරිසකට අධ්‍යාපනය ලබා දේ. ප‍්‍රථම පෙර පාසල මීට අවුරුදු 30 කට පෙර අඩු ආදායම්ලාභී පවුල්වල ළමුන් සඳහා අධ්‍යාපනය නොමිලේ ලබා දීමේ අරමුණ ඇතිව ස්ථාපිත කරන ලදි. ජාතියේ පෝෂණ මට්ටම ඉහළ නැංවීම අරමුණ ඇතිව තරුණ පරපුරට කිරි පානය කිරීමේ පුරුද්ද ඇති කිරීම සඳහා ෆොන්ටෙරා බ‍්‍රෑන්ඞ්ස් ලංකා සමාගම මෙවැනි පාසල් ආශ‍්‍රීත වැඩසටහන් හරහා සිසුන් දහස් සංඛ්‍යාවකට ඇන්කර් කිරි නොමිලේ ලබා දෙන දෙයි. කිරි යනු වැඩෙන දරුවන්ට අවශ්‍ය පෝෂණය ලබා දෙන ඉහළ පෝෂණ ගුණයකින් යුතු ආහාර මුලාශ‍්‍රයන්ගෙන් එකකි. එබැවින් ළමුන්ගේ පූර්ණ, ශාරීරික සහ මානසික සංවර්ධනය සඳහා ඔවුන්ගේ දෛනික ආහාර වේලට කිරි ඇතුළත් කිරීමේ වැදගත්කම මෙම ව්‍යාපෘතිය හරහා ඇන්කර් අවධාරණය කරයි. කිරි සහ කිරි නිෂ්පාදන ප‍්‍රධාන ආහාර කාණ්ඩයන්ගෙන් එකක් වන අතර විටමින් සහ ඛනිජ සැලකිය යුතු ප‍්‍රමාණයක් සපයන බැවින් කිරි වඩාත් ප‍්‍රියතම පෝෂණ මූලාශ‍්‍රය බවට පත් ව ඇත. ෆොන්ටෙරා හී ප‍්‍රධාන සන්නම් නාමය වන ඇන්කර් වසර 30 කට වැඩි කාලයක් මව්වරුන්ගේ විශ්වාසය දිනු ඉහළ ප‍්‍රමිතියකින් යුත් කිරි පෝෂණය ලබා දීම තුළින් ළමා සංවර්ධනය සඳහා ක‍්‍රියාකාරි කාර්යභාරයක් ඉටු කරයි. එළදෙනුන්ගෙන් දොවා ගත් වෙලාවේ සිට අවසන් පාරිභෝගිකයාට ලබා දෙන තෙක් සැපයුම් දාමය තුළ ඇන්කර් කිරි සඳහා පරීක්ෂණ 50 කට වැඩි සංඛ්‍යාවක් සිදු කරයි.\"හොඳම දෛනික පෝෂණය පිරිනමන ඇන්කර් නිෂ්පාදන, අඛණ්ඩ පර්යේෂණ සහ සංවර්ධන, ලොව පිළිගත් නිෂ්පාදන ක‍්‍රියාවලි සහ ජාත්‍යන්තර ප‍්‍රමිතීන්ට අනුකූල පරික්ෂණ හරහා පාරිභෝගිකයාට ලබා දේ\" යැයි ෆොන්ටෙරා බ‍්‍රෑන්ඞ්ස් ලංකා සමාගමේ කළමනාකරණ අධ්‍යක්ෂක අච්යුට් කාසිරෙඩි මහතා පවසයි.", "URL": "https://sinhala.adaderana.lk/news.php?nid=17519", "Category": null, "Parent URL": null}