{"Source": "Adaderana", "Timestamp": "December 8, 2018 08:53 pm", "Headline": "පුද්ගලයින් තිදෙනෙකු දියේ ගිලී ජීවිතක්ෂයට", "News Content": "21 හැවිරිදි පුද්ගලයින් දෙදෙනෙකු ඉංගිරිය ප්‍රදේශයේ මාවක් ඔයෙහි, සහ තවත් අයෙකු නාවලපිටිය ප්‍රදේශයේ මහවැලි ගං දියේ ගිලී ජීවිතක්ෂයට පත්වී ඇති බවට පොලිස් මාධ්‍ය ප්‍රකාශකවරයා සඳහන් කළේය. මාවක්ඔයේ ඉංගිරිය යටවතුර පාලම අසල දියනාමින් සිටි තරුණයන් දෙදෙනෙකු මෙසේ දියේ ගිලී මියගොස් තිබේ. පොලීසිය පැවසුවේ මාලබේ තලංගම උතුර ප්‍රදේශයේ පදිංචිව සිටි 21 හැවිරිදි තරුණයින් දෙදෙනෙකු දියේ ගිලීමෙන් මියගොස් ඇති බවයි. ඊයේ පස්වරුවේ සිදුවූ එම අනතුරෙන් මියගිය දෙදෙනාගේ මෘත ශරීර පිළිබඳ පශ්චාත් මරණ පරීක්ෂණය අද සිදුකිරීමට නියමිතයි. මේ අතර නාවලපිටිය වරකාව ප්‍රදේශයේ දී මහවැලි ගඟේ දියනාමින් සිටි 20 හැවිරිදි පුද්ගලයෙකු දියේ ගිලී මියගොස් තිබේ. පොලීසිය පැවසුවේ මියගිය තරුණයා නාවලපිටිය ප්‍රදේශයේ පදිංචිව සිටි අයෙකු බවයි.", "URL": "https://sinhala.adaderana.lk/news.php?nid=100468", "Category": null, "Parent URL": null}