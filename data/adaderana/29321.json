{"Source": "Adaderana", "Timestamp": "November 19, 2012 02:40 pm", "Headline": " දේවහූවේ නි‍වසක අභිරහස් මරණයක්", "News Content": "ගලේවල දේවහූව ප්‍රදේශයේ නිවසක තිබී අභිරහස් ලෙස මියගිය කාන්තාවකගේ සිරුරක් පොලීසිය විසින් අද (19) පෙරවරුවේ සොයාගෙන තිබේ. මේ සම්බන්ධයෙන් සැකපිට එම කාන්තාව සමග ජීවත්වු පුද්ගලයෙකු අත්අඩංගුවට ගෙන ඇත. අත්අඩංගුවට ගත් පුද්ගලයා මෙම කාන්තාවගේ ස්වාමි පුරුෂයාගේ බාලසහෝදරයෙකු බව අනාවරණය වී ඇත. ස්වාමි පුරුෂයා මියයාමෙන් පසු එම කාන්තාව ඔහුගේ බාලසහෝදරයා සමග එම නිවසේ ජීවත්ව ඇතැයි ද පොලීසිය කියයි. කෙසේ වෙතත් සිද්ධිය සම්බන්ධයෙන් පොලීසිය වැඩිදුරටත් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=29321", "Category": null, "Parent URL": null}