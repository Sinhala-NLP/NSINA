{"Source": "Adaderana", "Timestamp": "April 8, 2011 09:15 am", "Headline": "තොඩුවාව සොහොනකින් හිස නැති කාන්තා මළ සිරුරක් හමුවෙයි", "News Content": "තොඩුවාව, කුඩාමඩුවැල්ල ප්‍රදේශයේ සොහොන් පිටියක වලදමා තිබූ හිස නොමැති කාන්තා මළ සිරුරක් සොයාගෙන තිබේ. වෙනත් මළ සිරුරක් භූමදානය කිරීම සඳහා සොහොන් පිටිය කැණීම් කරන අවස්ථාවේ දී පොලිතින් උරයක ඔතා වලදමා තිබූ හිස නොමැති මළ සිරුර හමුවී ඇති බව මාරවිල පොලිසිය පැවසීය. කිසියම් තරුණියක් ඝාතනය කර එසේ වලදමා තිබේද යන්න පිළිබඳ පරීක්ෂණ ආරම්භ කර ඇති බව පොලිසිය සඳහන් කරනු ලැබීය. මේ වන විට අදාළ සොහොන් පිටියට පොලිසි ආරක්ෂාව යොදා ඇති අතර මහේස්ත්‍රාත් පරීක්ෂණය අද(08) පෙරවරුවේ පැවැත්වීමට නියමිතය.", "URL": "https://sinhala.adaderana.lk/news.php?nid=15348", "Category": null, "Parent URL": null}