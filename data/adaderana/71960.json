{"Source": "Adaderana", "Timestamp": "April 11, 2017 08:57 am", "Headline": "බර්නාඩිනෝ ප්‍රදේශයේ පාසලක සිදුවු වෙඩි තැබීමකින් 3ක් මිය යයි", "News Content": "අමෙරිකාවේ කැලිෆෝනියා ප්‍රාන්තයේ සැන් බර්නාඩිනෝ ප්‍රදේශයේ ප්‍රාථමික පාසලක සිදුවු වෙඩි තැබීමකින් තිදෙනෙකු මියගොස් තිබේ. ආගන්තුකයෙකු ලෙස පාසලට පැමිණි 53 හැවිරිදි පුද්ගලයෙකු එම පාසලේ ගුරුවරියක ලෙස කටයුතු කළ සිය බිරිදට වෙඩි තබා ඇති බව වාර්තා වේ. එහිදි අසල සිටි 8 හැවිරිදි දරුවෙකු ද වෙඩි වැදී තුවාල ලබා ඇති අතර රෝහල් ගත කිරීමේ දී ඔහු ද මියගොස් තිබේ. වෙඩි තැබීමෙන් පසු සැකකරු ද වෙඩි තබාගෙන සියදිවි හානිකරගෙන ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=71960", "Category": null, "Parent URL": null}