{"Source": "Adaderana", "Timestamp": "June 28, 2010 10:06 am", "Headline": "ෆොන්සේකාගේ කාර්යාලයේ මුදල් ගැන නීතිපති උපදෙස් පතයි", "News Content": "පෞද්ගලික බැංකුවක ආරක්ෂිත සේප්පුවක තිබී ජෙනරාල් සරත් ‍ෆොන්සේකා මහතාගේ දේශපාලන කාර්යාලයට අයත් රුපියල් කෝටි 7කට අධික මුදලක් සොයා ගැනීමේ සිද්ධිය පිළිබඳ පරීක්ෂණ සඳහා නීතිපතිවරයාගේ උපදෙස් ලබා ගැනීමට තීරණය කර තිබේ. අපරාධ පරීක්ෂණ දෙපාර්තමේන්තුව විසින් මීට අදාළ පරීක්ෂණ අවසන් කර තිබීම මීට හේතුව වී ඇත. එම සියලු පරීක්ෂණ වාර්තා ‍මේ වන විට නීතිපතිවරයාට යොමු කර ඇති බව අපරාධ පරීක්ෂණ දෙපාර්තමේන්තුව පවසයි. පසුගියදා අදාළ මුදල් සොයා ගැනීම සම්බන්ධයෙන් විනිමය පාලන පනත උල්ලංඝනය කළ බවට චෝදනා මත සරත් ෆොන්සේකා මහතාගේ බෑනා වු ධනුන තිලකරත්න මහතාගේ මව සහ තවත් ව්‍යාපාරිකයෙකු අධිකරණය හමුවට ඉදිරිපත් කර ඇප මත මුදා හැර ඇත.", "URL": "https://sinhala.adaderana.lk/news.php?nid=9255", "Category": null, "Parent URL": null}