{"Source": "Adaderana", "Timestamp": "August 3, 2012 12:42 pm", "Headline": "ගමක් වැනසූ කූඹි", "News Content": "කළු පැහැති කූඹි විශේෂයක් හේතුවෙන් නිකවැරටිය, ඇඹලගොඩයාගම ප්‍රදේශවාසීන් දුෂ්කරතාවට පත්ව ඇති බව වාර්තා වේ. අදාළ කූඹි විශේෂය නිවාස මෙන්ම නිවෙස්වල ඇති උපකරණ ද විනාශ කරන බව ප්‍රදේශවාසීන් පෙන්වාදෙයි. වසර දෙකක පමණ කාලයක සිට මෙම ගැටලුවට මුහුණ දී සිටින ප්‍රදේශවාසීන් මේ සම්බන්ධයෙන් බලධාරීන් දැනුවත් කර ඇත. ඒ අනුව මහජන සෞඛ්‍ය පරීක්ෂකවරුන් නිර්දේශ කළ රසායනිකයක් භාවිත කළ ද එමඟින් එම කූඹි විශේෂය පාලනය කළ නොහැකි වී ඇති බව ප්‍රදේශවාසීන් පවසයි. මේ හේතුවෙන් විකල්ප ක්‍රමවේදයක් හඳුන්වා දී මෙම දුෂ්කරතාව මඟහැරවීමට පියවර ගන්නා ලෙස ඔවුන් බලධාරීන්ගෙන් ඉල්ලා සිටී.", "URL": "https://sinhala.adaderana.lk/news.php?nid=26288", "Category": null, "Parent URL": null}