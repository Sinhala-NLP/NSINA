{"Source": "Adaderana", "Timestamp": "May 17, 2018 03:23 pm", "Headline": "ආගමන හා විගමන නිලධාරීන් අද රෑ සිට අකුරට වැඩ", "News Content": "නව ව්‍යවස්ථාවක් සකස් කිරීම ඇතුළු ඉල්ලීම් කිහිපයක් මුල්කරගනිමින් ශ්‍රී ලංකා ආගමන හා විගමන නිලධාරීන්ගේ සංගමය අද මධ්‍යම රාත්‍රීයේ සිට අකුරට වැඩ කිරීමේ වත්තීය ක්‍රියාමාර්ගයක් ආරම්භ කිරීමට තීරණය කර තිබේ. මේ අතර මෙම වෘත්තීය ක්‍රියාමාර්ගය හේතුවෙන් ගුවන් ගමන් සඳහා පැමිණෙන මගීන් ගුවන්තොටුපල වෙත පැය 03කට පෙර පැමිණෙන ලෙස ශ්‍රී ලංකන් ගුවන් සමාගම ඉල්ලීමක්ද කළේය. ශ්‍රී ලංකා ආගමන විගමන නිලධාරීන්ගේ සංගමය අද මධ්‍යම රාත්‍රීයේ ආරම්භ කිරීමට නියමිත අකුරට වැඩ කිරීමේ වෘත්තීය ක්‍රියාමාර්ගයට පෙර මේ වන විට කටුනායක ජාත්‍යන්තර ගුවන්තොටුපල ඉදිරිපිට නිහඬ විරෝධතාවක නිරත වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=89286", "Category": null, "Parent URL": null}