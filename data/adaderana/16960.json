{"Source": "Adaderana", "Timestamp": "June 23, 2011 03:38 pm", "Headline": "පරමාණුක ශක්ති අධිකාරිය වෙනු‍වට නියාමන සභාවක්", "News Content": "පරමාණුක ශක්ති අධිකාරිය අහෝසි කර ඒ වෙනු‍වට නියාමන සභාවක් පිහිටුවීම සඳහා අමාත්‍ය මණ්ඩල අනුමැතිය හිමිව තිබේ. විදුලිබල හා බලශක්ති අමාත්‍ය පාඨලී චම්පික රණවක මහතා විසින් ඉදිරිපත් කළ මෙම යෝජනාවට කැබිනට් අනුමැතිය හිමිවූ බව කැබිනට් ප්‍රකාශක අමාත්‍ය අනුර ප්‍රියදර්ශන යාපා මහතා ප්‍රකාශ කළේය. දකුණු ඉන්දියාවේ න්‍යෂ්ටික විදුලි බලාගාරවලට ආසන්නයේ ශ්‍රී ලංකාව පිහිටා තිබෙන බැවින් ශ්‍රී ලංකාවට න්‍යෂ්ටික බලශක්ති උත්පාදන තාක්ෂණය හඳුන්වා දීම මෙහි අරමුණ වී ඇත. විකිරණ හදිසි අවස්ථා සම්බන්ධයෙන් කටයුතු කිරීම සඳහා අන්තර්ජාතික පරමාණුක ශක්ති නියෝජිත ආයතනයේ උපදෙස් අනුව මෙම නියාමන කොමිසම පිහිටුවීමට නියමිතය.", "URL": "https://sinhala.adaderana.lk/news.php?nid=16960", "Category": null, "Parent URL": null}