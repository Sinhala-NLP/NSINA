{"Source": "Adaderana", "Timestamp": "April 15, 2013 11:40 am", "Headline": "කැලණි ගඟේ ගිළී පාසල් සිසුවෙක් මරුට", "News Content": "කොස්ගම, කපුගොඩ, තොටුපළ අසළ කැලණි ගඟේ දිය නෑමට ගිය පාසල් සිසුවෙකු දියේ ගිළී මියගොස් තිබේ. මිතුරන් පිරිසක් සමග මෙම සිසුවා දියනෑමට ගිය අතරතුර දියේ ගිළී ඇති බව කොස්ගම පොලීසිය සඳහන් කළේය. මෙලෙස මියගොස් ඇත්තේ 14 හැවිරිදි මීගොඩ ප්‍රදේශයේ පදිංචි පාසල් සිසුවෙකි. මේ අතර වීරබුගෙදර, පිදුරුවැල්ල ප්‍රදේශයේ ඇලකට වැටී පුද්ගලයෙකු මියගොස් තිබේ. 65 හැවිරිදි පුද්ගලයෙකු මෙලෙස මියගොස් ඇති බව වීරබුගෙදර පොලීසිය සඳහන් කළේය. මළ සිරුර කුරුණෑගල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද (15) සිදු කිරීමට නියමිතය.", "URL": "https://sinhala.adaderana.lk/news.php?nid=33275", "Category": null, "Parent URL": null}