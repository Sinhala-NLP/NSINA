{"Source": "Adaderana", "Timestamp": "April 28, 2018 06:11 pm", "Headline": "ආණ්ඩුව ක්‍රියාත්මක වියයුත්තේ තනතුරු වරප්‍රසාද බලාපොරොත්තුවෙන් නෙවෙයි", "News Content": "ආණ්ඩුව ක්‍රියාත්මක විය යුත්තේ රට ඉදිරියට ගෙනයාමට මිය තනතුරු සහ වරප්‍රසාද බලාපොරොත්තුවෙන් නොවන බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා පවසයි. නව ප්‍රතිපත්තියක් ඔස්සේ ආණ්ඩුව පත්වාගෙන යන්නේ නම් පමණක් තමන් ඊට සහයෝගය ලබා දෙන බව මහ ලේකම්වරයා සඳහන් කළේය. හම්බන්තොට, වලස්මුල්ල ප්‍රදේශයේ පැවැති උත්සවයකට එක්වෙමින් ධීවර අමාත්‍ය මහින්ද අමරවීර මහතා මෙම අදහස් පල කළේය. එහිදී වැඩිදුරටත් අදහස් දැක්වූ මහින්ද අමරවීර මහතා සඳහන් කළේ ලබන සතිය වන විට ජනාධිපතිවරයා විසින් පවතින අස්ථාවරත්වයෙන් අනිවාර්යෙන්ම රට මුදවා ගන්නා බවයි. නව කැබිනට් මණ්ඩල සංශෝධනය ලබන සතියේ සිදුවූ විට රට ඉහළට ගෙනයාමට අවස්ථාව ලැබෙන බවද එතුමන් ප්‍රකාශ කළේය.", "URL": "https://sinhala.adaderana.lk/news.php?nid=88206", "Category": null, "Parent URL": null}