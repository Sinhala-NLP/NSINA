{"Source": "Adaderana", "Timestamp": "December 2, 2012 03:16 pm", "Headline": "ගව ඝාතකයින් 4ට මාංචු", "News Content": "කහටගස්දිගිලිය, කටුකැලියාව ප්‍රදේශයේ පවත්වාගෙන ගිය නීති විරෝධී ගව ඝාතකාගාරයක් වටලා පුද්ගලයින් සිව් දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ පුලියන්කුලම කඳවුරේ නිලධාරීන්ට ලද තොරතුරක් මත අදාළ වැටලීම සිදුකර ඇති බව සඳහන්ය. වැටලීමේදී ඝාතනය සඳහා සූදානම් කර සිටි ගවයින් හතර දෙනෙකු ගව මස් කිලෝග්‍රෑම් 700ක් සහ ගවයින් ඝාතනය කිරීම සඳහා යොදාගන්නා උපකරණ පොලිස් විශේෂ කාර්යය බලකාය විසින් සොයාගෙන තිබේ. සැකකරුවන් වැඩිදුර විමර්ශන කටයුතු සඳහා කහටගස්දිගිලිය පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=29657", "Category": null, "Parent URL": null}