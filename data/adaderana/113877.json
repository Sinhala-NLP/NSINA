{"Source": "Adaderana", "Timestamp": "July 11, 2019 10:48 am", "Headline": "කොල්ලන්ට වඩා කෙල්ලෝ ශක්තිමත් නේද?", "News Content": "ප්‍රමාණවත් ඉඩ පහසුකම් නොමැතිවීම ඇතුලු ගැටලු කිහිපයක් සම්බන්ධයෙන් අනුරාධපුර විශ්වවිද්‍යාල විද්‍යාතනයේ සිසුන් අඛණ්ඩ සත්‍යග්‍රහයක් ආරම්භ කර තිබුණි. ඊයේ(10) මෙම සත්‍යග්‍රහය ආරම්භ කළ බව අද දෙරණ වාර්තාකරු සඳහන් කළේය. වෘත්තීය පුහුණු හා නිපුණතා සංවර්ධන අමාත්‍යංශය යටතේ පවතින අනුරාධපුර විශ්වවිද්‍යාල විද්‍යාතනයට අයත් භූමියෙන් කොටසක් තාක්ෂණ විද්‍යායතනයේ නිලධාරීන් විසින් අත්පත් කරගෙන ඇති බැවින් තම අධ්‍යයන කටයුතුවලට දුෂ්කරතා මතුව ඇතැයි පවසමින් සිසුන් අද උදෑසන මෙම සත්‍යග්‍රහය ඇරඹුවේය. සත්‍යග්‍රහය අතරතුර ඊට එක්ව සිටි සිසුවෙක් සිහිසුන් වීම හේතුවෙන් අනුරාධපුර ශික්ෂණ රෝහල වෙත ඇතුළත් කෙරුණි. කෙසේ වෙතත් එහිදී එක් එම විද්‍යාතනයේ ශිෂ්‍යාවක විසින් සිදු කරන ලද ප්‍රකාශයක් ඉතා තර්ජනාත්මක ස්වරූපයක් ගන්නා ආකාරය ද කැමරාවේ සනිටුහන් ව තිබුණි. අනාගනය වෙනුවෙන් නිදහස් අධ්‍යාපනය නැමති නම රැක ගැනීම සඳහා මෙලෙස සත්‍යග්‍රහයේ නිරතවන බව විද්‍යාතනයේ ශිෂ්‍යාව විසින් සඳහන් කළේය.", "URL": "https://sinhala.adaderana.lk/news.php?nid=113877", "Category": null, "Parent URL": null}