{"Source": "Adaderana", "Timestamp": "December 9, 2018 07:03 pm", "Headline": "ජනතාවට සහන රැසක් අහිමි වුනා", "News Content": "ජනතාවට සහන සැලසීම සඳහා තිබූ සැලැස්ම පිළිබඳව විශේෂ අවධානයක් යොමු කර තිබූ බව හිටපු ජනාධිපති මහින්ද රාජපක්ෂ මහතා පැවසීය. හිටපු ජනාධිපතිවරයා මේ බව සඳහන් කළේ අද(09) පෙරවරුවේ මහනුවරදී ශ්‍රී දළඳා සමිඳුන් වැදපුදාගැනීමෙන් අනතුරුව මාධ්‍ය වෙත අදහස් දක්වමිනි. හිටපු ජනාධිපති මහින්ද රාජපක්ෂ මහතා අද පෙරවරුවේ මහනුවර ඓතිහාසික ශ්‍රී දළදා මාළිගය වෙත පැමිණ, දළදා සමිඳුන් වැඳපුදාගෙන ආශිර්වාද ලබාගත්තේය. ඉන් අනතුරුව අදහස් දක්වමින් හිටපු ජනාධිපතිවරයා පැවසූවේ විශාල සහන ප්‍රමාණයක් ලබා දීමට තමන් බලාපොරොත්තුවෙන් සිටි බවයි. එසේම වී වලට සහතික මිළ වැඩි කිරීමටත්, ගෑස් හා අනෙකුත් බදු සහන ලබා දීමේ වැඩපිළිවෙළක කැබිනට් මණ්ඩලය සමඟින්ද සාකච්ඡා කරමින් සිටි නමුත් මේ වන විට ඒ සියල්ලම අහිමි වී ඇති බවත් පැවසිය.", "URL": "https://sinhala.adaderana.lk/news.php?nid=100503", "Category": null, "Parent URL": null}