{"Source": "Adaderana", "Timestamp": "September 29, 2017 12:54 pm", "Headline": "වැලිඔය මනුෂ්‍ය ඝාතනයේ සැකකරු කොටු වෙයි", "News Content": "වැලිඔය ප්‍රදේශයේ සිදු කළ මනුෂ්‍ය ඝාතනයක් සම්බන්ධයෙන් අවශ්‍යව සිටි පුද්ගලයෙකු අත්අඩංගුවට ගෙන තිබේ. පසුගිය 08 වනදා වැලිඔය ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබුණි. ඝාතනය සම්බන්ධයෙන් සිදු කළ දීර්ඝ විමර්ශනයකින් පසු අදාල සැකකරු අත්අඩංගුවට ගත් බව පොලීසිය පැවසුවේය. එහිදී ඝාතනය සිදු කිරීම සඳහා සැකකරු විසින් යොදා ගත් යකඩ පටියක් ද පොලීසිය විසින් සොයා ගෙන තිබේ. සැකකරු ඇතාවැටුණුවැව ප්‍රදේශයේ පදිංචි 41 හැවිරිදි පුද්ගලයෙක්ය. අත්අඩංගුවට ගත් සැකකරු අද කැබිතිගොල්ලෑව මහේසත්‍රාත් අධිකරණයට ඉදිරිපත් කිරීමට නියමිත අතර වැලිඔය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78149", "Category": null, "Parent URL": null}