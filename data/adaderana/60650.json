{"Source": "Adaderana", "Timestamp": "May 31, 2016 12:50 pm", "Headline": " කුණු ප්‍රශ්නයට කැෆේ විසඳුම්", "News Content": "ජල ගැලීම් හේතුවෙන් එක් වූ කුණු මීතොටමුල්ල කුණු ඉවත් කිරීමේ ස්ථානයට ප්‍ර‍වාහනය කිරීමේ දී මතුව ඇති ගැටලු සඳහා කැෆේ සංවිධානය විසඳුම් කිහිපයක් යෝජනා කරයි.එම සංවිධානය විසින් මාධ්‍ය නිවේදනයක් නිකුත් කරමින් එකී විසඳුම් යෝජනා කරන අතර එහි එක් විසඳුමක් වන්නේ රාත්‍රි කාලයට වාහන ධාවනය සීමා කර කුණු ඉවත් කිරීම විධිමත් කිරීමයි.එකී නිවේදනය වැඩිදුරටත් පහත පරිදිය.මීතොටමුල්ල කුණු ඉවත් කිරීම විධිමත් කිරීමරාත්‍රි කාලයට වාහන ධාවනය සීමා කර කුණු ඉවත් කිරීම විධිමත් කරන්නගංවතුර හේතුවෙන් එක් වූ කුණු මීතොටමුල්ල කුණු ඉවත් කිරීමේ ස්ථානය වෙත ප්‍ර‍වාහනය කිරීමේ දී දැවැන්ත තදබදයක් ඇතිවී තිබේ. මීතොටමුල්ල කුණු කන්ද වෙත ඇති ප්‍රවේශ මාර්ග සීමාවීම, අධික වාහන තදබදය මෙයට ප්‍ර‍ධාන හේතුවයි.මේ වන විට කුණු බැහැර කිරීමේ ලොරි, ට්‍රැක්ටර් මීතොටමුල්ල කුණු කන්ද දක්වා ගමන් වාර පවත්වාගෙන ගොස් ඇත්තේ ද අපහසුවෙනි. ආරක්ෂක අංශ සහ ස්වේච්ඡා සේවකයින් පිරිසිදු කිරීම් අතරතුර මුහුණ දුන් බලවත්ම දුෂ්කරතාව වූවේ කුණු ප්‍ර‍වාහනය කිරීම් දී ඇති වූ ප්‍ර‍මාදය යි. මේ වන විට ගංවතුරින් යට වී තිබූ නිවාසවල යළි පදිංචි කිරීම් ඇරඹී ඇති අතර නිවැසියන්, ස්වේච්ඡා සංවිධාන හා ආරක්ෂක හමුදාව මැදිහත් වී එම නිවාස පිරිසිදු කිරීමේ නිරත වී සිටිති. මේ අනුව විපතට පත්වූ ප්‍රදේශ වල නිවාස පිරිසිදු කිරීමේදී දෛනිකව අති විශාල අපද්‍රව්‍ය තොගයක් ඉවත ලන අතර එම අපද්‍රව්‍ය තැනින් තැන ගොඩ ගැසී පවතී. මේ හේතුවෙන් ප්‍රදේශය පුරා සෞඛ්‍ය තර්ජන මතුව පවතියි. එමඟින් ඇති විය හැකි ආපදාව ගංවතුර තත්වය ඉක්වමවිය හැකි බව සෞඛ්‍ය කාර්ය මණ්ඩල හා ප්‍රජා සෞඛ්‍ය සේවකයින්ගේ ද අදහස යි. මේ වන විටත් මෝසම් වර්ෂාව ඇරඹී ඇති බැවින් කුණු ඉවත් නොකරන්නේ නම් එය දැඩි අර්බුදයක් දක්වා වර්ධනය වීය හැකිය.මෙම කුණු කසල ඉවත් කිරීම විධිමත් කිරීම සඳහා ප්‍රදේශයේ පිරිසිදු කිරීම් සහ සහන සේවා වල නිරත ස්වේච්ඡා සංවිධානයක් ලෙස පහත යෝජනා ඉදිරිපත් කරමු. 1. රාත්‍රී 9 සිට අලුයම දක්වා දින කිහිපයකට මීතොටමුල්ල කුණු ඉවත් කිරීම ප්‍රදේශය අසල කලාපය වෙනත් වාහන සඳහා තහනම් කලාපයක් කොට රාත්‍රී කාලයේ දී කුණු ඉවත් කිරීම විධිමත් කිරීමට යාන්ත්‍ර‍ණයක් යෙදීම. 2. පරණ කොළඹ පාර දුර ගමන් බස් රථ සඳහා පමණක් විවෘත කිරීමමෙම යෝජනා ක්‍රියාත්මක කිරීම තුළින් ප්‍රදේශයේ කසල ඉවත් කිරීම විධිමත්ව කඩිනම් කළ හැකි අතර එමඟින් මේ වනවිටත් මතුව ඇති සෞඛ්‍ය හා පාරිසරික තර්ජන වලින් අත් මිදිය හැකි බව අප තරයේ විශ්වාස කරමු. කීර්ති තෙන්නකෝන්විධායක අධ්‍යක්ෂ/කැෆේ සංවිධානය", "URL": "https://sinhala.adaderana.lk/news.php?nid=60650", "Category": null, "Parent URL": null}