{"Source": "Adaderana", "Timestamp": "July 6, 2016 09:05 am", "Headline": " දඩල්ලගේට තැපැල් අමාත්‍යංශයට ස්ථාන මාරුවක්", "News Content": "තැපැල් සේවා හා මුස්ලිම් ආගමික කටයුතු අමාත්‍යංශයේ ලේකම්වරයා ලෙස ජේ. දඩල්ලගේ මහතා පත් කර තිබේ. ජනාධිපති මෛත්‍රීපාල සිරිසේන මහතා විසින් වහාම ක්‍රියාත්මක වන පරිදි එම පත් කිරීම සිදුකර ඇති බව වාර්තා වෙයි. පරිපාලන සේවයේ ජ්‍යේෂ්ඨ නිලධාරියෙකු වන ජේ.දඩල්ලගේ මහතා මේ වන විට රාජ්‍ය පරිපාලන හා කළමනාකරණ අමාත්‍යංශයේ ලේකම්වරයා ලෙස කටයුතු කරයි.නව පත්වීමට අදාළ ලිපිය මේ වන විට ජේ.දඩල්ලගේ මහතා වෙත ලැබී ඇති අතර ඔහුට විශ්‍රාම යාමට ඇත්තේ තවත් වසරක කාලයක් බැවින් නව පත්වීම භාරගැනීම පිළිබඳ ඔහු මෙතෙක් කිසිදු ප්‍රතිචාරයක් දක්වා නොමැති බව සඳහන්ය.", "URL": "https://sinhala.adaderana.lk/news.php?nid=61822", "Category": null, "Parent URL": null}