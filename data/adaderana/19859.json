{"Source": "Adaderana", "Timestamp": "November 8, 2011 12:32 pm", "Headline": "කොළඹ උපරිමාධිකරණ සංකීර්ණය අසල උණුසුම් තත්ත්වයක්", "News Content": "කොළඹ උපරිමාධිකරණ සංකීර්ණය අසල අද(08) පෙරවරුවේ උණුසුම්කාරී තත්ත්වයක් හට ගැනුණි. ඒ භික්ෂූන් වහන්සේ ඇතුළු පිරිසක් උපරිමාධිකරණ සංකීර්ණයට පිවිසීමට උත්සහ දැරීමත් සමඟය. පාඩු ලබන ආයතන රජයට පවරා ගැනීම සඳහා වූ කෙටුම්පත සකස් කිරීමේ දී රජය ක්‍රියා කර ඇති ආකාරය අභියෝගයට ලක්කරමින් පූජ්‍ය තීනීයාවල පාලිත හිමියන් මූලික අයිතිවාසිකම් පෙත්සමක් ගොනු කර තිබුණි. එය අද සලකා බැලීමට නියමිතව තිබූ අතර එම අවස්ථාවට සහභාගී වීම සඳහා භික්ෂූන් වහන්සේ සහ තවත් විපක්ෂයේ කිහිපදෙනෙකු උපරිමාධිකරණ සංකීර්ණයට පිවිසීමට උත්සහ කිරීමේ දී මෙම නොසන්සුන්කාරී තත්ත්වය හට ගැනුණු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=19859", "Category": null, "Parent URL": null}