{"Source": "Adaderana", "Timestamp": "December 3, 2017 10:19 am", "Headline": " කුඩුත් එක්ක 23 හැවිරිදි තරුණයා කොටු", "News Content": "හෙරොයින් ළඟ තබාගෙන සිටි තරුණයෙකු කැළණිය, දිප්පිටිගොඩ ප්‍රදේශයේදී අත්අඩංගුවට ගෙන තිබේ. පෑලියගොඩ දිසා අපරාධ කොට්ඨාසයට ලද තොරතුරක් මත සිදුකළ වැටලීමකදී එම සැකකරු අත්අඩංගුවට ගෙන ඇති බව පොලීසිය පැවසුවේය. ඔහු සතුව තිබී හෙරොයින් ග්‍රෑම් 04යි මිලි ග්‍රෑම් 440ක් පොලීසිය විසින් සොයගෙන තිබේ. අත්අඩංගුවට ගෙන ඇත්තේ කැළණිය ප්‍රදේශයේ පදිංචි 23 හැවිරිදි තරුණයෙකි. ඔහු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පෑලියගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80946", "Category": null, "Parent URL": null}