{"Source": "Adaderana", "Timestamp": "February 22, 2016 09:18 am", "Headline": "ව්‍යාජ මුදල් සමඟ 3ක් කොටු", "News Content": "දඹගල්ල, මීගහපිටිය ප්‍රදේශයේදී ව්‍යාජ මුදල් නෝට්ටුවක් සමඟ පුද්ගලයින් තිදෙනෙකු අත්අඩංගුවට ගෙන තිබේ.මීගහපිටිය ප්‍රදේශයේ වෙ‍ළෙඳ සැළකට පැමිණි පුද්ගලයින් තිදෙනෙකු විසින් රුපියල් 5000ක ව්‍යාජ මුදල් නෝට්ටුවක් ලබා දී සිගරට් පැකට්ටුවක් මිලට ගැනීමට උත්සහ කිරීමේදී වෙළදසැල් හිමියා විසින් එය ව්‍යාජ මුදල් නෝට්ටුවක් බවට හඳුනාගෙන තිබේ.පසුව ඔවුන් වෙනත් රුපියල් 5000 ක මුදල් නෝට්ටුවක් ලබාදී සිගරට් පැකට්ටුව රැගෙන පළා ගොස් ඇති බව සඳහන්ය.මේ බව වෙළදසැල් හිමියා විසින් පොලීසියට දැනුම්දීමෙන් පසු ඔවුන් අත්අඩංගුවට ගත් බව පොලීසිය පවසයි.අත්අඩංගුවට ගත් සැකකරුවන් බිබිල ප්‍රදේශයේ පදිංචිකරුවන් බව වාර්තා වෙයි.ඔවුන් අද(22) මොණරාගල මහේස්ත්‍රාත් අධිකරණයට ඉදිරිපත් කිරිමට නියමිතව තිබේ.", "URL": "https://sinhala.adaderana.lk/news.php?nid=57469", "Category": null, "Parent URL": null}