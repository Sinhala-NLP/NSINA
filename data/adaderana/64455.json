{"Source": "Adaderana", "Timestamp": "September 26, 2016 01:25 pm", "Headline": "අසල්වැසි මිතුරා චන්ද්‍රිකා 08ක් අද ගුවන් ගත කරයි", "News Content": "වාණිජ චන්ද්‍රිකා 08ක් එකවර අභ්‍යාවකාශ ගත කිරීම සඳහා ඉන්දියාව සාර්ථක ලෙස රොකට්ටුවක් ගුවන් ගත කර තිබේ.ශ්‍රිහාරිකොට අභ්‍යවකාශ මධ්‍යස්ථානයෙන් අද උදෑසන රොකට්ටුව ගුවන් ගත කර ඇති බව වාර්තා වේ.අද ගුවන් ගත කළ චන්ද්‍රිකා 8න් 3ක් ඉන්දියාවේ ඒවා වන අතර තවත් 3ක් ඇල්ජීරියාවේ ඒවා වේ. එසේම ඉතිරි චන්ද්‍රිකා දෙක අමෙරිකාවට හා කැනඩාවට අයත් ඒවා බවද ඉන්දීය මාධ්‍ය වාර්තා කරයි.මෙලෙස ගුවන් ගත කළ චන්ද්‍රිකා අටෙන් කිහිපයක්ම නිපදවා ඇත්තේ ඉන්දියාවේ සරසවි සිසුන් විසින් වීම විශේෂත්වයකි.ඒ අනුව මේ වන විට ඉන්දියාව විසින් විදෙස් චන්ද්‍රිකා 79ක් ගුවන් ගත කර ඇති අතර එමගින් අමෙරිකානු ඩොලර් මිලියන 120ක ආදායමක් උපයා ඇති බව වාර්තා වේ.අද සිදුකළ මෙම කර්තව්‍යය ගැන ඉන්දීය අග්‍රාමාත්‍ය නරේන්ද්‍ර මෝඩි මහතා දැඩි ප්‍රසාදය පළකර ඇත.එය සමස්ත ඉන්දියානු ජනතාවගේම හදවත් ස්පර්ශ කළ මෙන්ම ඉන්දියාව ලොව අභිමානවත් රටක් බවට පත් කළ අවස්ථාවක් ලෙස හැඳින්විය හැකි යැයි අග්‍රාමාත්‍යවරයා පවසා තිබේ.ඡායා රූ - ඉන්දීය මාධ්‍ය ඇසුරිනි.", "URL": "https://sinhala.adaderana.lk/news.php?nid=64455", "Category": null, "Parent URL": null}