{"Source": "Adaderana", "Timestamp": "July 29, 2017 03:47 pm", "Headline": "බලපත්‍ නැතිව මැණික් ගැරූ 4ක් අල්ලයි ", "News Content": "බලපත්‍ර නොමැතිව මැණික් ගැරීමේ නිරතව සිටි පුද්ගලයින් සිව් දෙනෙකු බගවන්තලාව, කෙසෙල්ගමුව ප්‍රදේශයේදී අත්අඩංගුවට ගෙන තිබේ. පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගත් බව බගවන්තලාව පොලීසිය පැවසුවේය. අත්අඩංගුවට ගන්නා අවස්ථාවේදී ඔවුන් සතුව තිබී මැණික් ගැරීම සඳහා යොදාගත් උපකරණ ද පොලීසිය බාරයට ගෙන තිබේ. සැකකරුවන් බලන්ගොඩ ප්‍රදේශයේ පදිංචි 35, 37,43 සහ 49 යන වයස්වල පසු වන්නන් වන බව පොලීසිය සඳහන් කළේය. ඔවුන් අද(29) හැටන් මහේස්ත්‍රාත් අධිකරණයට ඉදිරිපත් කිරීමට නියමිත අතර බගවන්තලාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75744", "Category": null, "Parent URL": null}