{"Source": "Adaderana", "Timestamp": "August 30, 2013 10:08 am", "Headline": "ශ්‍රී ලංකා - සිම්බාබ්වේ තරඟ සංචාරය කල් දමයි ", "News Content": "ශ්‍රී ලංකා ක්‍රිකට් කණ්ඩායමේ සිම්බාබ්වේ තරඟ සංචාරය කල් දැමීමට ශ්‍රී ලංකා ක්‍රිකට් ආයතනය තීරණය කර තිබේ. සිම්බාබ්වේ ක්‍රිකට් පාලක මණ්ඩලයේ ඉල්ලීමක් මත මෙම තීරණය ගත් බව ශ්‍රී ලංකා ක්‍රිකට් ආයතනයේ ලේකම් නිශාන්ත රණතුංග මහතා අද දෙරණට සඳහන් කළේය. ටෙස්ට් තරඟ දෙකක්, එක්දින තරග 3 ක් සහ විස්සයි විස්ස තරඟ දෙකකින් සමන්විත තරගාවලිය ඔක්තොම්බර් 10 වැනිදා සිම්බාබ්වේහිදී ආරම්භ වීමට නියමිතව තිබුණි. කෙසේ වෙතත් කල් දැමුණු තරඟාවලිය පවත්වන දිනය පිළිබඳව මෙතෙක් තීරණයකට එළඹ නොමැති බව ශ්‍රී ලංකා ක්‍රිකට් ආයතනය සඳහන් කළේය.", "URL": "https://sinhala.adaderana.lk/news.php?nid=37009", "Category": null, "Parent URL": null}