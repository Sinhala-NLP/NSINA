{"Source": "Adaderana", "Timestamp": "May 29, 2018 07:00 pm", "Headline": "වතුපිටිවල රෝහලෙන් බැහැර කරන අපද්‍රව්‍ය නිසා අවට ජනතාව අපහසුතාවට පත්වෙලා", "News Content": "ගම්පහ, වතුපිටිවල රෝහලෙන් බැහැර කරන අපද්‍රව්‍ය හේතුවෙන් ගැටලු රැසක් මතුව ඇති බව රෝහල අවට ජනතාව පවසයි. විශේෂයෙන් කුඩා දරුවන් මේ හේතුවෙන් නිරන්තරයෙන් රෝගවලට ලක්වන බව එම ජනතාව පෙන්වා දෙයි. රෝහලෙන් බැහැර කරන ජලය නිසි ක්‍රමවේදයකින් තොරව බැහැර කිරීමත් උපකරණ සහ ප්ලාස්ටික ද්‍රව්‍ය ගිනි තබා විනාශ කිරීමත් හේතුවෙන් ශ්වසන රෝග මතුව ඇති බවද එම ජනතාව සඳහන් කළේය. මේ සම්බන්ධයෙන් අවස්ථා කිහිපයකදී රෝහල් පාලනාධිකාරිය මෙන්ම වගකිව යුතු අංශ ද දැනුවත් කර ඇති බවද ප්‍රදේශවාසීන් පැවසීය", "URL": "https://sinhala.adaderana.lk/news.php?nid=90035", "Category": null, "Parent URL": null}