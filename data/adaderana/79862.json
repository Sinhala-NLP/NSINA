{"Source": "Adaderana", "Timestamp": "November 14, 2017 07:21 am", "Headline": "මෙරට මානව හිමිකම් ගැන හොඳ නරක හෙට එක්සත් ජාතීන් කථා කරයි", "News Content": "යුද අපරාධ චෝදනා සහ බලහත්කාරයෙන් අතුරුදහන් කිරීම් සම්බන්ධ විමර්ශනවල ප‍්‍රගතිය ඇතුළු කරුණු ඇතුළත් මෙරට මානව හිමිකම් පිළිබඳ වාර්තාව හෙට එක්සත් ජාතීන්ගේ සංවිධානය විසින් සමාලෝචනයට ලක් කිරීමට නියමිතව තිබේ. එම සංවිධානයේ මානව හිමිකම් කවුන්සිලයේ සර්ව කාලාවර්ත සමාලෝචන ක‍්‍රියාකාරී කණ්ඩායම විසින් ජිනීවා නුවරදී එම විමර්ශනය පවත්වන බව මානව හිමිකම් කවුන්සිලය නිකුත් කළ නිවේදනයක සඳහන් වෙයි. වින්දිතයන් සහ නෑදෑයන්ට වන්දි ගෙවීම සහ ඒවාට වගකිව යුත්තන්ට එරෙහිව පියවර ගැනීම, ත‍්‍රස්තවාදය වැළැක්වීමේ පනත, අතුරුදහන්වූවන්ගේ කාර්යාලයේ මෙහෙයුම් ක‍්‍රියාත්මක කිරීම සහ සත්යම කොමිසමක් පිහිටුවීම පිණිස ගෙන තිබෙන පියවර ඇතුළු කරුණු සම්බන්ධයෙන් එහිදි සලකා බැලෙන බව සඳහන් වෙයි. මේ අතර අතුරුදහන්වූවන්ගේ කාර්යාලය පිහිටුවීමේ පනතට ජනාධිපති මෛත‍්‍රීපාල සිරිසේන පසුගියදා අත්සන් තබනු ලැබීය. ඒ අනුව එහි මෙහෙයුම් සඳහා අවශ්‍ය මූල්‍ය ප‍්‍රතිපාදන වෙන් කරන බව මුදල් අමාත්‍ය මංගල සමරවීර අය වැය යෝජනා ඉදිරිපත් පසුගියදා ප‍්‍රකාශ කර තිබුණි.", "URL": "https://sinhala.adaderana.lk/news.php?nid=79862", "Category": null, "Parent URL": null}