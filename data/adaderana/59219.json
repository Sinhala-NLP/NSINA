{"Source": "Adaderana", "Timestamp": "April 16, 2016 06:15 pm", "Headline": "අවුරුද්දට ගමට ගිය අයට යළි එන්න ප්‍රමාණවත් බස්!", "News Content": "සිංහල, දෙමළ අලුත් අවුරුද්ද වෙනුවෙන් ගම්බිම් බලා ගිය ජනතාවට යළි පැමිණිම සඳහා ප්‍රමාණවත් බස් රථ යොදා ඇති බව ජාතික ගමනා ගමන කොමිෂන් සභාව පවසයි.එම කොමිෂන් සභාවේ සභාපති එම්.ඒ.පී. හේමචන්ද්‍ර මහතා සඳහන් කළේ අද සිට ඒ සඳහා විශේෂ වැඩපිළිවෙළක් ක්‍රියාත්මක කර ඇති බවයි.ඒ අනුව අධිවේගී මාර්ගය ඇතුළු සියලු මාර්ග සඳහා සාමාන්‍ය කාලසටහනෙන් බැහැරව ප්‍රමාණවත් බස් රථ යෙදවීමට කටයුතු කළ බව සභාපතිවරයා කියා සිටියේය.මගීන්ගේ අවශ්‍යතා පරිදි බස් රථ යොදවන ලෙස සියලු පළාත් ප්‍රවාහන අධිකාරින් වෙත දැනුම්දී ඇති බව ද ඔහු සඳහන් කළේය.", "URL": "https://sinhala.adaderana.lk/news.php?nid=59219", "Category": null, "Parent URL": null}