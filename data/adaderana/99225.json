{"Source": "Adaderana", "Timestamp": "November 15, 2018 08:48 am", "Headline": "දුවගේ මුගුරු පහරින් පියා අවසන් ගමන් යයි", "News Content": "අවිස්සාවේල්ල, සමරුගම ප්‍රදේශයේදී දියණිය විසින් සිය පියාට මුගුරකින් පහරදී ඝාතනය කර තිබේ. දෙදෙනා අතර ඇති වූ ආරවුලක් දුරදිග යාමෙන් දියණිය විසින් පියාට මුගුරකින් පහරදී ඇති බව පොලීසිය සඳහන් කළේය. මෙලෙස මියගොස් ඇත්තේ 54 හැවිරිදි අවිස්සාවේල්ල, සමරුගම ප්‍රදේශයේ පදිංචිව සිටි පුද්ගලයෙකි. සැකකාර දියණිය අත්අඩංගුවට ගෙන ඇති අතර අවිස්සාවේල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99225", "Category": null, "Parent URL": null}