{"Source": "Adaderana", "Timestamp": "August 9, 2016 08:55 am", "Headline": "අද වෙළඳසැල් නොවැසෙයි!", "News Content": "වැට් බදු ඉහළ නැංවීමට එරෙහිව රජයට විරෝධය පළ කිරීම සඳහා අද දිනයේ දිවයිනපුරා සියළු වෙළෙඳසැල් වසා දැමීමට ගෙන තිබූ තීරණය අත්හිටවු බව සමස්ත ලංකා වෙළෙඳ සංගම් එකමුතුව පවසයි. ජනාධිපති මෛත්‍රීපාල සිරිසේන මහතා සමග පොළොන්නරුවේ දී ඊයේ පැවැත්වු සාකච්ඡාවලින් පසු එම තීරණය ගත් බව එහි ලේකම් ඉන්දික ලියනගේ මහතා ප්‍රකාශ කළේය. අද දිනයේ වැට් බදු සංශෝධන පනත් කෙටුම්පත පාර්ලිමේන්තුවට ඉදිරිපත් නොකරන බවටත් ඉදිරි සති තුනක කාලය තුළ අවශ්‍ය සාකච්ඡා පවත්වා නව බදු ක්‍රමයක් රටට හඳුන්වා දෙන බවටත් ජනාධිපතිවරයා එහිදී පොරොන්දු වූ බව ඉන්දික ලියනගේ මහතා පැවසීය.මේ අතර අමාත්‍ය රවී කරුණානායක මහතා ප්‍රකාශ කළේ වැට් බදු සම්බන්ධයෙන් ප්‍රජාතන්ත්‍රවාදී ත්‍රස්තවාදයක් ක්‍රියාත්මක වන බවයි.", "URL": "https://sinhala.adaderana.lk/news.php?nid=62899", "Category": null, "Parent URL": null}