{"Source": "Adaderana", "Timestamp": "September 12, 2012 12:09 pm", "Headline": "කොළඹ අතිරේක දිසා විනිසුරුගේ වැඩතහනම්", "News Content": "වහාම ක්‍රියාත්මක වන පරිදි අධිකරණ සේවා කොමිෂන් සභාව විසින් කොළඹ අතිරේක දිසා විනිසුරු අරවින්ද පෙරේරා මහතා‍ගේ වැඩතහනම් කර තිබේ. විනිසුරුවරයා පිළිබඳ අධිකරණ සේවා කොමිෂන් සභාවට ලැබුණු පැමිණිලි පිළිබඳ සලකා බලා එම තීරණය ගත් බව එම කොමිසම සඳහන් කරයි. කොළඹ අතිරේක දිසා විනිසුරුවරයාට එරෙහිව පසු ගිය කාලයේ නොයෙකුත් අක්‍රමිකතා හා දූෂණ පිළිබඳ චෝදනා එල්ල වී තිබුණු බවට වාර්තා විය.", "URL": "https://sinhala.adaderana.lk/news.php?nid=27344", "Category": null, "Parent URL": null}