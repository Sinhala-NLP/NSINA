{"Source": "Adaderana", "Timestamp": "August 31, 2011 09:20 am", "Headline": " අදත් වැහි බලාපොරොත්තු විය හැකියි", "News Content": "අද දිනය තුළ බස්නාහිර ඇතුළු දිවයිනේ බොහෝ ප්‍රදේශ වල වැසි සහිත කාලගුණයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. සබරගමුව සහ මධ්‍යම පළාත් වල ද අද දිනයේ විටින් විට වැසි ඇති විය හැකි බව එම දෙපාර්තමේන්තුව සඳහන් කරයි. කාලගුණ විද්‍යා දෙපාර්තමේන්තුවේ කාර්යයේ නියුතු කාලගුණ විද්‍යාඥ අනූෂා වර්ණසූරිය මහත්මිය කියා සිටියේ ගාල්ල හා මාතර දිස්ත්‍රික්ක වල ද විටින් විට ද වැසි ඇතිවිය හැකි බවයි. එමෙන්ම නැගෙනහිර හා ඌව පළාත් වල ද අපරභාගයේ දී ගිගුරුම් සහිත වැසි ඇතිවිය හැකි බව ඇය කියා සිටියාය.", "URL": "https://sinhala.adaderana.lk/news.php?nid=18419", "Category": null, "Parent URL": null}