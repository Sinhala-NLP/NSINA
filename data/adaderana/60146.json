{"Source": "Adaderana", "Timestamp": "May 14, 2016 04:32 pm", "Headline": "නිවාඩු කප්පාදුවට එරෙහිව සටනකට සුදානම්", "News Content": "හෙද සේවාවේ සති විවේක දින සහ ප්‍රසිද්ධ නිවාඩු කප්පාදු කිරීමට එරෙහිව ඉදිරියේදී වෘත්තිය ක්‍රියාමාර්ගයකට අවතීර්ණ වන බව සමස්ත ලංකා හෙද සංගමය පවසයි.එම සංගමයේ සභාපති ගාමිණි කුමාරසිංහ මහතා පවසන්නේ නිවාඩු දින කප්පාදු කිරීම හේතුවෙන් හෙද හෙදියන් මෙන්ම රෝගීන්ද දැඩි අපහසුතාවයට පත්ව ඇති බවයි.හෙද සේවාවේ මේ වන විට පුරප්පාඩු 30,000කට අධික ප්‍රමාණයක් පවතින අතර එම පුරප්පාඩු ආවර්ණය කිරීම සඳහා හෙද හෙදියන් සති විවේක දිනවල සහ රජයේ ප්‍රසිද්ධ නිවාඩු දිනයන්හිදී සේවයේ යොදවන බව ඔහු පවසයි.ඒ අනුව මෙම තත්ත්වයට විරෝධය පළ කරමින් වෘත්තිය ක්‍රියාමාර්ගයක් ගැනීමට අපේක්ෂා කරන බව සමස්ත ලංකා හෙද සංගමය කියයි.", "URL": "https://sinhala.adaderana.lk/news.php?nid=60146", "Category": null, "Parent URL": null}