{"Source": "Adaderana", "Timestamp": "February 24, 2019 10:53 am", "Headline": "දේවස්ථානයක් තුළ සිදුකළ අපයෝජනයක්", "News Content": "අවුරුදු 13කට පාසල් ශිෂ්‍යකු දෙනියාය ප්‍රදේශයේ පිහිටි ආගමික ස්ථානයකට රැගෙන විත් අවස්ථා කිහිපයකදී අපයෝජනය කළ පුද්ගලයකු අත්අඩංගුවට ගත් බව දෙනියාය පොලිසිය පවසයි. සැකකරු දෙනියාය නගරයේ වෙළඳ ව්‍යාපාරයක් පවතවාගෙන ගොස් ඇති අතර එහිදී පාසල් සිසුවාට සැකකරු මුණගැසී තිබේ. දෙනියාය පන්සල පාරේ පිහිටි දේවස්ථානයකට පැමිණීමට සිසුවාට බලකර සිටිබව පොලිස් පැමිණිල්ලේ සඳහන් වේ. ඒ අනුව දේවස්ථානයේ විවේකාගාරයේ කාමරයක් තුලදී සිසුවා අවස්ථා කිහිපයකදී අපයෝජනයට ලක්වී ඇතැයි පැමිණිල්ලේ වැඩිදුරටත් සඳහන් වේ. සිසුවා විසින් තම පියාට මේ ගැන පැවසීමෙන් අනතුරුව ඊයේ (23) දෙනියාය පොලිසියේ අපරාධ අංශයට පැමිණිල්ලක් සිදුකර ඇත. ඒ අනුව ක්‍රියාත්මක වූ දෙනියාය පොලිස් නිලධාරීන් සැකකරු වෙළඳසැල තුලදී අත්අඩංගුවට ගෙන තිබේ. අපයෝජන ලක්වූ සිසුවා වෛද්‍ය පරීක්ෂණ සඳහා මාතර මහා රෝහල වෙත යැවීමට කටයුතු කර ඇත. අත්අඩංගුවටගත් සැකකරු අද(24) මොරවක මහේස්ත්‍රාත් අධිකරණයට ඉදිරිපත් කිරීමට නියමිත අතර වැටලීම සඳහා උ.පො.ප.ආරියපාල,උ.පො.ප අතපත්තු සහ කාන්තා පොලිස් සැරයන් 5325 සුලෝචනා යන නිලධාරීන් සහභාගි වී ඇත.", "URL": "https://sinhala.adaderana.lk/news.php?nid=104931", "Category": null, "Parent URL": null}