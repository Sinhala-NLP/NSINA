{"Source": "Adaderana", "Timestamp": "June 8, 2014 09:04 am", "Headline": "කැබ් රථයකින් ගංජා ඇද්ද 3ක් මාට්ටු ", "News Content": "කැබ් රථයකින් ගංජා ප්‍රවාහනය කරමින් සිටි පුද්ගලයින් තිදෙනෙකු ආනමඩුව, තෝනිගල හන්දිය ප්‍රදේශයේ දී අත්අඩංගුවට ගෙන තිබේ. ආනමඩුව පොලීසියේ නිලධාරීන්ට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. එහිදි සැකකරුවන් සතුව තිබී ගංජා කිලෝග්‍රෑම් 7යි ග්‍රෑම් 500ක් පොලීසිය භාරයට ගෙන තිබේ. අත්අඩංගුවටගත් සැකකරුවන් කුලියාපිටිය සහ ගනේමුල්ල යන ප්‍රදේශවල පදිංචිකරුවන් වන අතර ඔවුන් පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43815", "Category": null, "Parent URL": null}