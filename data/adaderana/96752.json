{"Source": "Adaderana", "Timestamp": "September 26, 2018 03:07 pm", "Headline": "හෙරොයින් ග්‍රෑම් 09 ක් ළඟ තබාගත් තරුණයාට ලැබුණු දඬුවම", "News Content": "හෙරොයින් ග්‍රෑම් 09 කට අධික ප්‍රමාණයක් සන්තකයේ තබා ගැනීම සහ ජාවාරම් කිරීම යන චෝදනාවන්ට වරදකරු වු තරුණයෙකුට කොළඹ මහාධිකරණය මගින් මරණ දඩුවම නියම කර තිබේ. අදාළ නඩුව අද කැඳවූ අවස්ථාවේදී මහාධිකරණ විනිසුරු ගිහාන් කුලතුංග මහතා විසින් එම නියෝගය ලබාදුන් බව අද දෙරණ අධිකරණ වාර්තාකරු පැවසීය. මරණ දඩුවම නියම වී ඇත්තේ පොලිස් විශේෂ කාර්ය බලකාය විසින් 2012 වසරේදී ග්‍රෑන්ඩ්පාස් ප්‍රදේශයේදී අත්අඩංගුවට ගත් 23 හැවිරිදි තරුණයෙක් හට යි. හෙරොයින් ලඟ තබා ගැනීම සහ ජාවාරම් කිරීම යන අධි චෝදනා දෙකටම වරදකරු කරමින් චෝදනාවන්ට වෙන් වෙන් වශයෙන් විත්තිකරුට එරෙහිව මරණ දඩුවම නියම කිරීමට කොළඹ මහාධිකරණ විනිසුරුවරයා නියෝග කර ඇති බව සඳහන්ය.", "URL": "https://sinhala.adaderana.lk/news.php?nid=96752", "Category": null, "Parent URL": null}