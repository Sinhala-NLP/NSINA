{"Source": "Adaderana", "Timestamp": "May 9, 2010 11:02 am", "Headline": "දඬුගම ඔයේ ජලය තහනම්", "News Content": "සීදූව , දඬුගම ඔයේ ජලය භාවිතයෙන් වලකින ලෙස ප්‍රදේශවාසී ජනතාවගෙන් පොලිසිය ඉල්ලීමක් කරයි. දින කිහිපයක සිට සීදුව , දඬුගම ඔයට විෂ ද්‍රව්‍යයක් මුසු වීම හේතුවෙන් එහි මාළු මිය ගොස් ජල මත පා වෙමින් පවතින බව වාර්තාවේ. මෙයට හේතු‍ව ඔයට ආසන්න කර්මාන්ත ශාලාවකින් පිටවන විෂ ද්‍රව්‍යයක් හෝ වෙනත් බාහිර විෂ ද්‍රව්‍යයක් ජලයට මිශ්‍ර වීම බවට පොලිසිය සැකකරයි. මේ හේතුවෙන් ප්‍රදේශයේ ජනතාවට එම ඔයේ ජලය භාවිතා කිරීම නුසුදුසු බව පොලිසිය පවසයි.", "URL": "https://sinhala.adaderana.lk/news.php?nid=8275", "Category": null, "Parent URL": null}