{"Source": "Adaderana", "Timestamp": "May 12, 2014 01:58 pm", "Headline": "පිංවත්තේදී පව් වැඩක් කළ පුද්ගලයාට මාංචු", "News Content": "පානදුර, පිංවත්ත ප්‍රදේශයේදී පොලිස් නිලධාරියෙකුට බෝතලයකින් පහරදී තුවාල සිදුකිරිමේ සිද්ධියට සම්බන්ධ සැකකරුවෙකු අත්අඩංගුවට ගෙන තිබේ. පානදුර පොලිසිය සිදුකළ විශේෂ විමර්ශනයකදී අද උදෑසන සැකකරු අත්අඩංගුවට ගෙන ඇත. බීමත් පුද්ගලයින් පිරිසක් අතර ඇති වූ ගැටුමක් සමථයකට පත් කිරිම සඳහා පානදුර පිංවත්ත ප්‍රදේශයේ මුර සංචාරයේ යෙදුණු පොලිස් නිලධාරින් පිරිස ඊයේ රාත්‍රි අදාළ ස්ථානය වෙත ගොස් තිබේ. එහිදී මෙම පහරදීම සිදුව ඇති අතර තුවාල ලැබු පොලිස් නිලධාරියා පානදුර රෝහලට ඇතුළත් කර ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=43156", "Category": null, "Parent URL": null}