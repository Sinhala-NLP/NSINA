{"Source": "Adaderana", "Timestamp": "March 1, 2018 03:59 pm", "Headline": "පල්ලෙවෙල අනතුරකින් තරුණයෙකු මරුට", "News Content": "පල්ලෙවෙල ප්‍රදේශයේ දී සිදුවූ රිය අනතුරකින් තරුණයෙකු මියගොස් තිබේ. යතුරුපැදියක් ප්‍රතිවිරුද්ධ දෙසින් පැමිණි ලොරි රථයක ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදිකරු මීරිගම රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ ගෝනවල, බොල්ලෑගල ප්‍රදේශයේ පදිංචිව සිටි 29 හැවිරිදි තරුණයෙකු බව පොලිසිය සඳහන් කළේය. අනතුරට සම්බන්ධ ලොරි රථ රියදුරු අත්අඩංගුවට ගෙන ඇති අතර පල්ලෙවෙල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85030", "Category": null, "Parent URL": null}