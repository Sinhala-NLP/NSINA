{"Source": "Adaderana", "Timestamp": "August 19, 2010 10:21 am", "Headline": "ඉන්දියානු විශේෂ නියෝජිතයෙක් ඉදිරි මස ශ්‍රී ලංකාවට ", "News Content": "ඉන්දියාවේ මධ්‍යම රජයේ ජ්‍යෙෂ්ඨ නිලධාරියෙකු ඉදිරි මාසයේදී ශ්‍රී ලංකාවේ ගැටුම් පැවති ප්‍රදේශවල සංචාරයක නිරත වනු ඇතැයි ඉන්දියානු විදේශ කටයුතු ලේකම් නිරූපමා රාඕ මහත්මිය පවසයි. ගැටුම් නිමාවීමෙන් පසු එකී ප්‍රදේශවල සිදුවන සංවර්ධන කටයුතු සිදුවන ආකාරය පිළිබඳ අවධානය යොමුකිරීම මෙම සංචාරයේදී සිදුකෙරෙනු ඇති බව ඇය සඳහන් කර ඇත. තමිල්නාඩු ප්‍රධාන අමාත්‍ය එම්.කරුණාණිධි මහතා ගෝපාලපුරම්හි පිහිටි ඔහුගේ නිවසේදී කැඳවා තිබුණු විනාඩි 45 ක පමණ හදිසි සාකච්ඡාවකින් අනතුරුව මාධ්‍යයට අදහස් දක්වමින් ඇය මේ බව කියා සිටියාය. \"පුනරුත්ථාපනයෙන් එහාට ගිය සංවර්ධනයක් අපට දකින්නට අවශ්‍යයි.අපට ඔවුන්ගේ ජීවනෝපය දකින්නට අවශ්‍යයි.අපට සියලුදේ අසන්නට දකින්නට හැකි සන්නිවේදනයක් අවශ්‍යයි.උතුරු හා නැඟෙනහිර පළාතේ ජන අනුකලනය සිදුවන ආකාරය ද අපට දැක ගැනීමට අවශ්‍යයි.\" නිරූපමා රාඕ වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=10323", "Category": null, "Parent URL": null}