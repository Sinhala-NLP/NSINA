{"Source": "Adaderana", "Timestamp": "January 30, 2014 11:08 am", "Headline": "සිංහල රාවයේ ස්වාමීන් වහන්සේලාට උද්ඝෝෂණ කිරීම තහනම් ", "News Content": "පූජ්‍ය අක්මීමන දයාරතන ස්වාමීන් වහන්සේ ඇතුළු සිහළ රාවය සංවිධානයේ සියලුම ස්වාමීන් වහන්සේලාට උද්ඝෝෂණ කිරීම තාවකාලිකව තහනම් කර තිබේ. ඒ පසුගිය දින අග්‍රාමාත්‍ය කාර්යාලය ඉදිරිපිට විරෝධතා ව්‍යාපාරයක් සංවිධානය කර කලහකාරී ලෙස හැසිරීම සම්බන්ධයෙන් නඩුව අද(30) කැඳවූ අවස්ථාවේදී කොළඹ මහේස්ත්‍රාත් අධිකරණය විසින් මෙම නියෝගය ලබාදෙන ලදී. අදාළ නඩුව අවසන් වන තුරු පූජ්‍ය අක්මීමන දයාරතන ස්වාමීන් වහන්සේ ඇතුළු සිහළ රාවය සංවිධානයේ සියලුම ස්වාමීන් වහන්සේලාට මෙලෙස උද්ඝෝෂණ ව්‍යාපාර සඳහා සහභාගී වීම තහනම් කර ඇති බව අද දෙරණ වාර්තාකරු සඳහන් කරයි. සිහළ රාවය සංවිධානය විසින් පසුගිය දා අග්‍රාමාත්‍ය කාර්යාලය ඉදිරිපිට විරෝධතා ව්‍යාපාරයක් සංවිධානය කර තිබු අතර එහිදී විරෝධතාකරුවන් කාර්යාලය වෙත බලහත්කාරයෙන් ඇතුළුවීමට උත්සාහ කර තිබුණි. එහිදී පොලිසිය සහ විරෝධතාකරුවන් අතර ගැටුමක් ද හටගන්නා ලදී.", "URL": "https://sinhala.adaderana.lk/news.php?nid=40758", "Category": null, "Parent URL": null}