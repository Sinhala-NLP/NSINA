{"Source": "Adaderana", "Timestamp": "February 9, 2016 07:32 am", "Headline": "මිනුවන්ගොඩ වෙඩිතැබීමක් - අයෙක් මරුට", "News Content": "මිනුවන්ගොඩ පීල්ලවත්ත ප්‍රදේශයේ සිදුවු වෙඩිතැබීමකින් පුද්ගලයෙකු මියගොස් තිබේ. ඊයේ රාත්‍රී 9.45ට පමණ අවි ගත් පුද්ගලයින් දෙදෙනෙකු පැමිණ මෙම ඝාතනය සිදුකර ඇති බව පොලිස් මාධ්‍ය ප්‍රකාශක,සහකාර පොලිස් අධිකාරී රුවන් ගුණසේකර මහතා සඳහන් කළේය. මියගොස් ඇත්තේ 32 හැවිරිදි පුද්ගලයෙකු වන අතර පවුල් ආරවුලක් මත මෙම ඝාතනය සිදුව ඇති බව අනාවරණය වී තිබේ.සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා මිනුවන්ගොඩ පොලීසිය වැඩිදුර විමර්ශන ආරම්භ කර ඇති බව රුවන් ගුණසේකර මහතා ප්‍රකාශ කළේය.", "URL": "https://sinhala.adaderana.lk/news.php?nid=57037", "Category": null, "Parent URL": null}