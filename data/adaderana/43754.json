{"Source": "Adaderana", "Timestamp": "June 5, 2014 11:16 am", "Headline": "මර්සිකොරොනා වෛරසය බෝවන්නේ ඔටුවන්ගෙන්ලු", "News Content": "මැදපෙරදිග රටවල ව්‍යාප්ත වෙමින් පවතින මර්සිකොරෝනා වෛරසය ඔටුවන් හරහා මිනිසුන්ට සම්ප්‍රේෂණය වී ඇති බවට තොරතුරු අනාවරණය වී තිබේ. වෛද්‍යවරුන් පිරිසක් විසින් සිදුකරන ලද සමීක්ෂණයකින් මේ බව අනාවරණය වී ඇති බව විදෙස් මාධ්‍ය වාර්තා කරන්නේය. 2012 වර්ෂයේ හඳුනාගත් මෙම මර්සිකොරෝනා වෛරසය ආසාදිතවූවන් 681ක් මේ වන විට වාර්තා වී ඇති අතර ඉන් 204 දෙනෙකු මියගොස් ඇති බව සඳහන්ය. ඔටුවන් මාර්ගයෙන් අදාළ වෛරසය සම්ප්‍රේෂණය වන බව හඳුනාගත් බව පැවසුවත් එය හටගන්නා නිශ්චිත මුලාශ්‍රයක් මේ වන තෙක් සොයාගෙන නොමැති බව වාර්තා වේ.", "URL": "https://sinhala.adaderana.lk/news.php?nid=43754", "Category": null, "Parent URL": null}