{"Source": "Adaderana", "Timestamp": "April 24, 2010 02:34 pm", "Headline": "මුදල්  වංචා චෝදනාවකට සැරයන්වරයෙක් අත්අඩංගුවට", "News Content": "මුදල් වංචා කිරීමේ චෝදනාවක් යටතේ සියඹලාණ්ඩුව පොලිසියේ සැරයන්වරයෙකු පොලිසිය අත්අඩංගුවට ගෙන තිබේ. ආධුනික පොලිස් නිලධාරීන්ගේ මාසික වැටුපෙන් අඩු කර ගනු ලබන මුදල් බැංකු ගිණුම් වල තැන්පත් නොකර මෙලෙස මුදල් වංචා කර ඇති බව ‍සියඹලාණ්ඩුව පොලිසිය සඳහන් කළේය. ඉකුත් ජනවාරි මාසයේ සිට පසුගිය මාසය දක්වා මෙලෙස එම නිලධාරියා මුදල් වංචා කර ඇති බව වාර්තා වේ. වංචා කළ මුදල රුපියල් ලක්ෂ 2 කට වැඩි බව සියඹලාණ්ඩුව පොලිසියේ ජ්‍යෙෂ්ඨ පොලිස් නිලධාරියෙක් ප්‍රකාශ කළේය.", "URL": "https://sinhala.adaderana.lk/news.php?nid=7981", "Category": null, "Parent URL": null}