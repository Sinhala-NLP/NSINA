{"Source": "Adaderana", "Timestamp": "August 15, 2015 09:15 am", "Headline": "අලව්වේ වෙළඳසැල් කිහිපයක ගින්නක් ", "News Content": "අලව්ව ප්‍රදේශයේ බෝයවලාන හංදිය අසළ පිහිටි කඩ කාමර කිහිපයක ගින්නක් හටගෙන තිබේ.ඊයේ රාත්‍රී 8.30ට පමණ හටගත් මෙම ගින්න මගින් කඩ කාමර 07ක් පමණ විනාශ වී ඇති බව පොලීසිය පැවසුවේය.කුරුණෑගල නගර සභා ගිනි නිවන ඒකකය සහ ප්‍රදේශවාසීන් එක්ව ගින්න මැඩපැවැත්වීමට කටයුතු කර ඇති අතර සිදුවූ අලාභය මෙතෙක් අනාවරණය කරගෙන නොමැති බව සඳහන්ය.ගින්නෙන් ජීවිත හානි කිසිවක් සිදුව නොමැති අතර අලව්ව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53251", "Category": null, "Parent URL": null}