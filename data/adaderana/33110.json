{"Source": "Adaderana", "Timestamp": "April 8, 2013 04:07 pm", "Headline": "ජයන්ත ධර්මදාසගේ පත්වීමට එරෙහිව නඩු 2 ක්", "News Content": "ජයන්ත ධර්මදාස මහතා ශ්‍රී ලංකා ක්‍රිකට් ආයතනයේ සභාපති ධූරයට පත්වීම වැළැක්වීම සඳහා වාරණ නියෝගයක් නිකුත් කරන ලෙස ඉල්ලමින් කොළඹ දිසා අධිකරණය හමුවේ නඩු 02 ක් ගොනුකර තිබේ. කොළඹ සහ පානදුර ක්‍රීඩා සමාජවල නියෝජිතයන් පිරිසක් විසින් ගොනුකර තිබූ අදාළ නඩු අද (08) විභාගයට ගැනිණි. ක්‍රීඩා අමාත්‍යවරයා, අමාත්‍යංශ ලේකම්වරයා, ශ්‍රී ලංකා ක්‍රිකට් ආයතනයේ සභාපතිවරයා ඇතුළු සාමාජිකයන් අදාළ නඩු සම්බන්ධයෙන් වගඋත්තරකරුවන් කර තිබේ. ජයන්ත ධර්මදාස මහතාට ශ්‍රී ලංකා ක්‍රිකට් ආයතනයේ සභාපති ධූරයට පත්වීම සඳහා සුදුසුකම් නොමැති බව පැමිණිලිකරුවන් කියා සිටියේය. එබැවින් අදාළ පත්වීම වළක්වන වාරණ නියෝගයක් ශ්‍රී ලංකා ක්‍රිකට් ආයතනය වෙත නිකුත් කරන ලෙස පැමිණිලිකරුවන් ඉල්ලා සිටියි. ඒ අනුව අදාළ නඩු පිළිබඳ විරෝධතා දැක්වීමට අප්‍රේල් මස 22 වැනි දින දක්වා කල් ලබා දුන් විනිසුරුවරයා අදාළ නඩු එදිනට යළි කැඳවීමට නියෝග කළේය.", "URL": "https://sinhala.adaderana.lk/news.php?nid=33110", "Category": null, "Parent URL": null}