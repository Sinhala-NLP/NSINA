{"Source": "Adaderana", "Timestamp": "November 1, 2011 09:00 am", "Headline": "ගෑස් මිලත් ඉහළ යන ලකුණු..?", "News Content": "ගෑස් මිල සංශෝධනය සම්බන්ධයෙන් ඉදිරි දින කිහිපය තුළ තීරණය කරන බව සමූපකාර හා අභ්‍යන්තර වෙළෙඳ කටයුතු අමාත්‍යාංශය පවසයි. ගෑස් මිල සංශෝධනය විය යුතු බවට ගෑස් සමාගමක් පාරිභෝගික අධිකාරියෙන් ඉල්ලීමක් කර ඇති බව අමාත්‍යාංශයේ ප්‍රකාශකයෙක් අද දෙරණට සඳහන් කළේය. ඒ අනුව ඉදිරි දින කිහිපය තුළ පාරිභෝගික අධිකාරියේ මිල කමිටුව රැස් වී ඒ සම්බන්ධයෙන් අවසන් තීරණයක් ගැනීමට නියමිතවබ ඇති බව සඳහන් වේ. මාස දෙකකට වරක් සංශෝධනය සිදුවන ගැස් මිල සූත්‍රයට අනූව ද නොවැම්බර් මස පළමු වැනි දින සිට ගෑස් මිල සංශෝධනය කළ යුතු වේ. මීට පෙර අගෝස්තු මාසයේ දී ගෑස් මිල සංශෝධනය කළ අතර එහිදි ගෘහස්ථ ගෑස් සිලින්ඩරයක් රුපියල් 156 න් ඉහළ ගියේය.", "URL": "https://sinhala.adaderana.lk/news.php?nid=19708", "Category": null, "Parent URL": null}