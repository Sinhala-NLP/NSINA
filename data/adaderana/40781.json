{"Source": "Adaderana", "Timestamp": "January 31, 2014 10:36 am", "Headline": "19න් පහල ලෝක කුසලානය ලබන 14දා ඇරඹෙයි", "News Content": "වයස අවුරුදු 19න් පහල ලෝක කුසලාන ක්‍රිකට් තරඟාවලිය ලබන මස 14 වනදා සිට මාර්තු 01 වන දින දක්වා එක්සත් අරාබි එමීර් රාජ්‍යයේ දී පැවැත්වීමට කටයුතු යොදා තිබේ. පසුගිය වසරේ ශුරතාව ලබාගත් ඉන්දීය කණ්ඩායම ඇතුළු කණ්ඩායම් 16ක් අතර මෙම තරඟාවලියේ දී තරඟ 48ක් පැවැත්වීමට නියමිතය. 1988 වසරේ ඕස්ට්‍රේලියාවේදී ආරම්භ වු තරඟාවලිය මෙවර පැවැත්වෙන්නේ 10වෙනි වරටය. තරඟාවලියට සහභාගි වන ශ්‍රි ලංකා සංචිතය දැනටමත් නම් කර ඇත.", "URL": "https://sinhala.adaderana.lk/news.php?nid=40781", "Category": null, "Parent URL": null}