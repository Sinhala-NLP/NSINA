{"Source": "Adaderana", "Timestamp": "January 26, 2019 07:22 am", "Headline": "අගුණකොලපැලැස්සේ රැඳවියන්ට පහර දීම ගැන දෙවන කමිටුවේ වාර්තාව කල් යයි", "News Content": "අගුණකොලපැලැස්ස බන්ධනාගාරයේ රැඳවියන්ට පහරදීමේ සිද්ධිය සම්බන්ධයෙන් විමර්ශනය කිරිම සඳහා පත් කළ දෙවන කමිටුව තවදුරටත් පරික්ෂණ සිදු කරන බව අධිකරණ හා බන්ධනාගාර ප්‍රතිසංස්කරණ අමාත්‍යාංශය පවසයි. එම කමිටුව සිය පරික්ෂණ වාර්තාව ඊයේ (25) දිනයේ අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරාල මහත්මිය වෙත භාරදීමට නියමිතව තිබුණේය. එහෙත් එම කමිටුව විසින් අදාල සිද්ධිය සම්බන්ධයෙන් තවදුරටත් පරික්ෂණ සිදු කළ යුතු බවට දැනුම්දී ඇත. එම පරික්ෂණ අවසන් කිරිමෙන් පසුව ඉදිරි සතිය තුළ වාර්තාව සකස් කොට භාරදිමට කටයුතු කරන බව අදාල කමිටුව දැනුම්දුන් බව අධිකරණ හා බන්ධනාගාර ප්‍රතිසංස්කරණ අමාත්‍යාංශය සඳහන් කළේය. මේ අතර අගුණකොලපැලැස්ස බන්ධනාගාරයේ රැඳවියන්ට පහරදිමේ සිද්ධිය සම්බන්ධයෙන් විමර්ශනය කිරිම සඳහා පත් කළ පළමු කමිටුවේ වාර්තාව පසුගිය දා තලතා අතුකෝරාල අමාත්‍යවරිය වෙත භාරදීමට පියවර ගෙන තිබේ. එම වාර්තාව සහ දෙවන කමිටුවේ වාර්තාව පදනම් කර ගනිමින් අදාල සිද්ධිය සම්බන්ධයෙන් ඉදිරි පියවර ගැනිමට කටයුතු කරන බව අධිකරණ හා බන්ධනාගාර ප්‍රතිසංස්කරණ අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=103089", "Category": null, "Parent URL": null}