{"Source": "Adaderana", "Timestamp": "April 23, 2014 04:39 pm", "Headline": "බඹර ප්‍රහාරයකින් සිසුන් 6ක් ඇතුළු 12ක් රෝහලේ ", "News Content": "බණ්ඩාරවෙල නගරයේ දී පාසල් ළමුන් ඇතුළු පිරිසකට බඹර ප්‍රහාරයක් එල්ලවී තිබේ. අද(23) පස්වරු 02.00ට පමණ මෙම ප්‍රහාරය එල්ලවී ඇති බව පොලිසිය සඳහන් කළේය. පුද්ගලයින් 12 දෙනෙකුට මෙලෙස බඹර ප්‍රහාරයට ලක්ව ඇති අතර ඉන් 06 දෙනෙකු පාසල් ළමුන් බව වාර්තා වෙයි. ප්‍රහාරයෙන් තුවාල ලැබු පිරිස ප්‍රතිකාර සඳහා රෝහල්ගත කර තිබේ. මෙම ළමුන් පිරිස බණ්ඩාරවෙල ප්‍රදේශයේ බැඩ්මින්ටන් තරඟාවලියක් සඳහා සහභාගිවීමට පැමිණ සිට ඇති අතර ඔවුන් මාතර ශාන්ත තෝමස් විද්‍යාලයේ ළමුන් පිරිසක් බව පොලිසිය සඳහන් කළේය.", "URL": "https://sinhala.adaderana.lk/news.php?nid=42741", "Category": null, "Parent URL": null}