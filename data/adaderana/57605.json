{"Source": "Adaderana", "Timestamp": "February 26, 2016 10:31 am", "Headline": "ඕස්ට්‍රේලියාව ආරක්ෂක වියදම් ඉහළ දැමුවාට චීනය අප්‍රසාදයෙන්  ", "News Content": "ඕස්ට්‍රේලියාව සිය ආරක්ෂක වියදම් ඉහළ නැංවීම සම්බන්ධයෙන් චීනය සිය අප්‍රසාදය පළ කර තිබේ.ඕස්ට්‍රේලියාව සිය ආරක්ෂක වියදම ඕස්ට්‍රේලියානු ඩොලර් බිලියන 29.9ක් දක්වා ඉහළ නැංවීමට තීරණය කර ඇති බව වාර්තා වෙයි.දකුණු චීන මුහුදු ප්‍රදේශයේ පවතින වාතාවරණය සමඟ ඕස්ට්‍රේලියාව මෙලෙස ආරක්ෂක වියදම ඉහළ නැංවීම කෙරෙහි දැඩි අවධානය යොමු කර ඇති බව චීන විදේශ අමාත්‍යාංශය පවසයි.කලාපය තුළ අවි තරඟයක් අපේක්ෂා නොකරන බව ද චීන විදේශ අමාත්‍යාංශ ප්‍රකාශකයා සඳහන් කර තිබේ.ඕස්ට්‍රේලියාවේ ආරක්ෂක වියදමින් වැඩි කොටසක් නාවික හමුදා ක්ෂේත්‍රය සඳහා යොදවා ඇති අතර දැනට පවතින යාත්‍රා වෙනුවට සබ්මැරින් යෙදවීමට අවධානය යොමුව ඇති බව වාර්තා වෙයි.", "URL": "https://sinhala.adaderana.lk/news.php?nid=57605", "Category": null, "Parent URL": null}