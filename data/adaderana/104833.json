{"Source": "Adaderana", "Timestamp": "February 22, 2019 03:37 pm", "Headline": "රිච්මන්ඩ් විද්‍යාලයේ 143 වන සංවත්සරය", "News Content": "ගාල්ල රිච්මන්ඩ් විද්‍යාලයේ 143වන සංවත්සරය වෙනුවෙන් පාගමනක් සහ සැණකෙලියක් සංවිධානය කර තිබේ. ඒ ගාල්ල සමණල ක්‍රීඩාංගණයේදී. ගාල්ල රිච්මන්ඩ් විද්‍යාලයේ 143වන සංවත්සරය වෙනුවෙන් සහ විද්‍යාලයේ ආදිශිෂ්‍ය සංගමයට වසර 125ක් සපිරීම නිමිත්තෙන් මෙම පාගමන සහ සැණකෙලිය සංවිධානය කර තිබේ. මෙම පාගමන පාසල් භූමියේ සිට ගාල්ල සමනළ ක්‍රීඩාංගණය දක්වා ගමන් කරනු ලැබීය. ගාල්ල සමනල ක්‍රීඩාංගණයේ පැවති මෙම සැණකෙලිය විවෘත කෙරුණේ ගාල්ල රිච්මන්ඩ් විද්‍යාලයේ හිටපු විදුහල්පති බී සූරියආරච්චි මහතාගේ ප්‍රධානත්වයෙනි.", "URL": "https://sinhala.adaderana.lk/news.php?nid=104833", "Category": null, "Parent URL": null}