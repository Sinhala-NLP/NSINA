{"Source": "Adaderana", "Timestamp": "February 13, 2012 05:29 pm", "Headline": " ශ්‍රී ලංකාවට එරෙහිව සහයදෙන්න අමෙරිකාව සූදානම්", "News Content": "උගත් පාඩම් හා ප්‍රතිසන්ධානය සඳහා වූ ජනාධිපති කොමිෂන් සභා වාර්තාවේ නිර්දේශ ක්‍රියාවට නැංවීමට ශ්‍රී ලංකා ආණ්ඩුව අපොහොසත්ව ඇති බව අමෙරිකා එක්සත් ජනපදයේ දකුණු හා මධ්‍යම ආසියානු කටයුතු පිළිබඳ සහකාර රාජ්‍ය ලේකම් රොබට් ඕ බ්ලෙක් මහතා පවසයි. ඒ හේතුවෙන් එක්සත් ජාතීන්ගේ සංවිධානයේ මානව හිමිකම් කවුන්සියේ මීළඟ සැසිවාරයේදී ශ්‍රී ලංකාවට එරෙහිව ඉදිරිපත් කිරීමට නියමිත යෝජනාවට සහයදක්වන බව අද සවස කොළඹ පැවති මාධ්‍ය හමුවකට එක්වෙමින් හෙතෙම අවධාරණය කළේය. මේ අතර අමෙරිකානු සහකාර රාජ්‍ය ලේකම් රොබට් ඕ බ්ලෙක් මහතා සහ අධිකරණ අමාත්‍ය රවුෆ් හකීම් මහතා අතර අද පෙරවරුවේ හමුවක් සිදුවිය. එහිදි නීති විරෝධී සංක්‍රමණ වැළැක්වීම සම්බන්ධයෙන් සාකච්ඡා කළ බව අධිකරණ අමාත්‍යාංශය සඳහන් කරයි. කෙසේ වෙතත් අමෙරිකානු සහකාර රාජ්‍ය ලේකම්වරයා ඇතුළු දූත පිරිස හෙට දිනයේ දිවයිනෙන් පිටත්ව යාමට නියමිතය.", "URL": "https://sinhala.adaderana.lk/news.php?nid=22085", "Category": null, "Parent URL": null}