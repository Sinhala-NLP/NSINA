{"Source": "Adaderana", "Timestamp": "July 18, 2010 10:32 am", "Headline": "මුරලිදරන්ගේ අවසන් ටෙස්ට් තරගය අදයි", "News Content": "ශ්‍රී ලංකාව හා ඉන්දියාව අතර අද ආරම්භ වන ටෙස්ට් තරගයෙන් පසුව ටෙස්ට් පිටියෙන් සමු ගැනීමට මුත්තයියා මුරලිදරන් තීරණය කර තිබේ. ගාල්ල ජාත්‍යන්තර ක්‍රීඩාගණයේ දී අද ආරම්භ වන ‍පළමු තරගයෙන් අනතුරුව ඔහු ටෙස්ට් පිටියෙන් සමු ගන්නා බව පසුගියදා ප්‍රකාශ කළේය. ඒ අනුව අද පැවැත්වෙන තරගය සඳහා බොහෝ දෙනකුගේ අවධානය යොමු වී තිබේ. එමෙන්ම මේ වනවිට තරගයේ කාසියේ වාසිය දිනාගත් ශ්‍රී ලංකාව පළමුව පන්දුවට පහර දීමට තීරණය කර ඇති බව වාර්තා වේ.", "URL": "https://sinhala.adaderana.lk/news.php?nid=9675", "Category": null, "Parent URL": null}