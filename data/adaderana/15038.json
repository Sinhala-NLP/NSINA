{"Source": "Adaderana", "Timestamp": "March 24, 2011 08:34 am", "Headline": "රාජ්‍ය නොවන සංවිධාන විමර්ශනයට පියවර ගෙන නෑ", "News Content": "දැනට ක්‍රියාත්මක සියලු දේශීය සහ විදේශීය රාජ්‍ය නොවන සංවිධාන අපරාධ පරීක්ෂණ දෙපාර්තමේන්තුව මගින් විමර්ශනයට ලක්කිරීමට පියවර ගෙන නොමැති බව ජාතික ආරක්ෂාව පිළිබඳ මාධ්‍ය මධ්‍යස්ථානය පවසයි. එවැනි තත්ත්වයක් පවතින බවට ඉදිරිපත් කර ඇති ප්‍රකාශ සාවද්‍ය බව නිවේදනයක් නිකුත් කරමින් එම මධ්‍යස්ථානය කියා සිටියි. එහෙත් අක්‍රමිකතා චෝදනා ඇති ආයතන කිහිපයක් පමණක් විමර්ශනයට ලක්කරන බව ද ජාතික ආරක්ෂාව පිළිබඳ මාධ්‍ය මධ්‍යස්ථානය සඳහන් කරයි. එහිදි රාජ්‍ය නොවන සංවිධාන විවිධ රටවලින් ලැබෙන මූල්‍ය ප්‍රතිපාදන භාවිත කරන්නේ කෙසේ ද යන්න පිළිබඳ අවධානය‍ යොමුකෙරෙනු ඇත.", "URL": "https://sinhala.adaderana.lk/news.php?nid=15038", "Category": null, "Parent URL": null}