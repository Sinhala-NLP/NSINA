{"Source": "Adaderana", "Timestamp": "November 23, 2010 11:13 am", "Headline": "එ.ජා.පය අයවැයට විරුද්ධයි ", "News Content": "රජය විසින් 2011 වසරට ඉදිරිපත් කරන ලද අයවැයට එරෙහිව එක්සත් ජාතික පක්ෂය පාර්ලිමේන්තුවේදී ඡන්දය ප්‍රකාශ කරන බව එ.ජා.ප මහ ලේකම් තිස්ස අත්තනායක මහතා පවසයි. අද(23) කොළඹ පැවති මාධ්‍ය හමුවකට එක්වෙමින් හෙතෙම මෙම අදහස් පළ කළේය. මෙම අයවැයෙන් ජනතාව බලාපොරොත්තු වූ සහන කිසිවක් ඉටු නොවන බවත්,ජනාතාවගේ බලාපොරොත්තු කඩ කළ මෙම අයවැයට සහය දීමට එ.ජා. පයට කිසිසේත්ම හැකියාවක් නැති බවද හෙතෙම කියා සිටියේය. ජනතාවට කිසිදු සහනයක් ලබා නොදුන්නද ආණ්ඩුව විසින් ජනතාවගේ මුදලින් විශාල කැබිනට් මණ්ඩලයක් පවත්වාගෙන යන බවත්,එය ලෝකයේ විශාලතම කැබිනට් මණ්ඩලය වන බවත් මහ ලේකම්වරයා පෙන්වාදුන්නේය.", "URL": "https://sinhala.adaderana.lk/news.php?nid=12351", "Category": null, "Parent URL": null}