{"Source": "Adaderana", "Timestamp": "March 29, 2012 03:07 pm", "Headline": "පළමු ටෙස්ට් තරගයේ ජය ශ්‍රී ලංකාවටයි", "News Content": "ශ්‍රී ලංකාව හා එංගලන්තය අතර පැවති පළමු ටෙස්ට් තරගයෙන් ලකුණු 75 ක ජයක් හිමිකරගැනීමට ශ්‍රී ලංකා කණ්ඩායම සමත්විය. ගාල්ලේ පැවැත්වෙන මෙම තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කරනු ලැබීය. ඒ අනුව පිටියට පිවිසි ශ්‍රී ලංකා කණ්ඩායමේ පළමු ඉනිම ලකුණු 318 ට සීමාකිරීමට එංගලන්ත පන්දු යවන්නන් සමත්විය. කෙසේවෙතත් සිය පළමු ඉනිම වෙනුවෙන් එංගලන්ත කණ්ඩායමට සියලුම ක්‍රීඩකයින් දැවී ලබාගත හැකිවූයේ ලකුණු 193 ක් පමණි. ශ්‍රී ලංකා කණ්ඩායම සිය දෙවන ඉනිම වෙනුවෙන් ලකුණු 214 ක් රැස්කළ අතර ලකුණු 340 ක ඉලක්කයක් වෙනුවෙන් පිටියට පිවිසි එංගලන්ත කණ්ඩායමේ සියලුම ක්‍රීඩකයින් ලකුණු 264 ට දවාගැනීමට ශ්‍රී ලංකාව සමත්විය. ශ්‍රී ලංකා කණ්ඩායම වෙනුවෙන් කඩුලු 12 ක් ලබාගත් රංගන හේරත් තරගයේ වීරයා සම්මානය හිමිකරගත්තේය.", "URL": "https://sinhala.adaderana.lk/news.php?nid=23161", "Category": null, "Parent URL": null}