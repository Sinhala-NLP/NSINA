{"Source": "Adaderana", "Timestamp": "May 7, 2013 09:04 am", "Headline": "සාලි තාම උපවාසයේ!", "News Content": "අත්අඩංගුවට ගත් කොළඹ මහනගර සභාවේ හිටපු මන්ත්‍රී අසාද් සාලි මහතා යළිත් වරක් ප්‍රතිකාර සඳහා කොළඹ ජාතික රෝහලට ඇතුළත් කර තිබේ. පොලීසියට ලද පැමිණිලි කිහිපයක් අනුව පසුගිය බදාදා දිනයේ දී අසාද් සාලී මහතා කොළඹ අපරාධ කොට්ඨාසය මගින් අත්අඩංගුවට ගනු ලැබීය. කෙසේ වෙතත් අත්අඩංගුවට ගැනීමෙන් පසු ඔහු ආහාර ප්‍රතික්ෂේප කිරීම හේතුවෙන් පසුගිය සෙනසුරාදා කොළඹ ජාතික රෝහලට ඇතුළත් කෙරුණු අතර එහිදී ඔහු ලබාදෙන ඖෂධ වර්ග ද ප්‍රතික්ෂේප කර තිබුණි. එහෙත් ඔහු සාමාන්‍ය තත්ත්වයෙන් පසු වු බැවින් යළිත් වරක් ඔහුව රජස් පොලීසිය භාරයට ගැනිණ. ඊයේ දිනයේ දී ඔහුගේ සෞඛ්‍ය තත්ත්වය යළිත් වරක් නරක අතට හැරීම හේතුවෙන් අසාද් සාලී මහතාව කොළඹ ජාතික රෝහලට ඇතුළත් කර ඇත. තවමත් ඔහු විසින් ආහාර සහ ඖෂධ ප්‍රතික්ෂේප කරන බව රෝහල් ප්‍රකාශකයෙකු අද දෙරණ සමඟ සඳහන් කළේය. කෙසේ වෙතත් ඔහු සාමාන්‍ය තත්ත්වයෙන් පසුවන බව ද එම ප්‍රකාශකයා වැඩිදුරටත් පැවසීය.", "URL": "https://sinhala.adaderana.lk/news.php?nid=33868", "Category": null, "Parent URL": null}