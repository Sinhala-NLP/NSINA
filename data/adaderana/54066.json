{"Source": "Adaderana", "Timestamp": "September 25, 2015 09:14 am", "Headline": "අමෙරිකානු යෝජනාවට සම අනුග්‍රහය දක්වනවා", "News Content": "ශ්‍රී ලංකාව සම්බන්ධයෙන් එක්සත් ජාතීන්ගේ මානව හිමිකම් කොමිසමට අමෙරිකාව විසින් ඉදිරිපත් කරන යෝජනාවලියට සම අනුග්‍රහය දැක්වීමට ඉදිරිපත් වන බව අග්‍රාමාත්‍ය රනිල් වික්‍රමසිංහ මහතා පවසයි.ඊයේ පස්වරුවේ කොළඹ පැවැති උත්සවයකදී අග්‍රාමාත්‍යවරයා පෙන්වාදුන්නේ ජිනිවාහි ශ්‍රී ලංකා නිත්‍ය නියෝජිතවරයා ඒ සම්බන්ධයෙන් තමාට විශේෂ දැනුම්දීමක් සිදු කළ බවයි.මෙමගින් ශ්‍රී ලංකාව තවදුරටත් පීඩනයට පත් නොවන අතර මෙරට තුළ ප්‍රජාතන්ත්‍රවාදී සමාජයක් ගොඩනගන බව ලෝකය පිළිගෙන ඇති බව ද අග්‍රාමාත්‍ය රනිල් වික්‍රමසිංහ මහතා එහිදී ප්‍රකාශ කළේය.ශ්‍රී ලාංකික අධිකරණ ක්‍රියාවලියක් සඳහා මෙමගින් අවස්ථාව උදාවන අතර පරීක්ෂණ කටයුතු සොයා බැලීමට පොදු රාජ්‍ය මණ්ඩලයේ මෙන්ම ජාත්‍යන්තර විනිසුරුවරුන්ගේ සහ නීතිඥවරුන්ගේ සහය ඒ සඳහා හිමි වේ.සියලු යෝජනා ක්‍රියාත්මක වන්නේ ශ්‍රී ලංකා නීතියෙන් සම්මත වූ පසු රටේ ව්‍යවස්ථාවට අනුකූලව පමණක් බව ද අග්‍රාමාත්‍ය රනිල් වික්‍රමසිංහ මහතා එහිදී අවධාරණය කළේය.", "URL": "https://sinhala.adaderana.lk/news.php?nid=54066", "Category": null, "Parent URL": null}