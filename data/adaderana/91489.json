{"Source": "Adaderana", "Timestamp": "June 25, 2018 06:56 pm", "Headline": "කෑගල්ල දිස්ත්‍රික්කයේ කටුපොල් වගාව සම්පූර්ණයෙන් ඉවතට", "News Content": "කෑගල්ල දිස්ත‍්‍රික්කයේ කටුපොල් වගාව සම්පූර්ණයෙන් ඉවත් කරන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි. අද(25) පෙරවරුවේ කෑගල්ල දිස්ත‍්‍රික් සංවර්ධන කමිටු රැස්වීමට සහභාගි වෙමින් අමාත්‍යවරයා මෙම අදහස් පළ කළේය. මේ සම්බන්ධයෙන් අවශ්‍ය අධිකරණ නියෝගයන් නුදුරේදීම ලබා ගන්නා බව ද අමාත්‍යවරයා මෙහිදී පැවසීය. කෑගල්ල දිස්ත‍්‍රික්කයෙන් කටුපොල් සම්පූර්ණයෙන්ම ඉවත් කිරීම සඳහා අවශ්‍ය සියලු ක‍්‍රියාමාර්ග ගැනීමට අද පැවති සංවර්ධන කමිටු රැස්වීමේදී පූර්ණ එකඟතාවයකට පැමිණි බව ද අමාත්‍යවරයා කියා සිටියේය. ඒ අනුව මොනයම් ආකාරයකින්වත් කටුපොල් වගාව කෑගල්ල දිස්ත‍්‍රික්කයේ ව්‍යාප්ත කිරීමට ඉඩ නොදෙන බව ද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=91489", "Category": null, "Parent URL": null}