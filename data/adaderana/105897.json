{"Source": "Adaderana", "Timestamp": "March 11, 2019 07:28 pm", "Headline": "ඉබි යතුරුවලින් නතර කළ අවසන් ගමන", "News Content": "මතුගම ප්‍රාදේශිය සභා ආදාහනාගාර සේවකයින් විසින් එහි ඉබි යතුරු දමා ගොස් සීටිම හේතුවෙන් ආදාහනාගාරය වෙත රැගෙන ගිය මළසිරුරක් ආදාහනාගාරය ඉදිරිපිට තබාගෙන පිරිසක් රැදී සිටි බව අද ‍දෙරණ වාර්තාකරු පවසයි. අද(11) සවස 6.00ට පමණ අදාහනය කිරීම සඳහා මතුගම ප්‍රාදේශිය සභාව වෙත මුදල් ගෙවා වේලාව වෙන් කර ගෙන තිබුණද මෙලෙස සේවකයින් ඉබි යතුරු දමා එහි යතුරු මතුගම පොලීසිය වෙත බාරදී ඇති බව වාර්තා වෙයි. මෙම සිද්ධිය හේතුවෙන් ආදාහනාගාරය වෙත පැමිණි පුද්ගලයින් මහත් අපහසුතාවයට පත්ව සිටි බව අප වාර්තාකරු පැවසීය. ඔවුන් මතුගම ප්‍රාදේශිය සභාව වෙත එය දැනුම් දී තිබුණද සේවකයිගේ දුරකථන විසන්ධි වී තිබූ බැවින් ප්‍රාදේශීය සභාවේ නිලධාරින්ද මහත් අපහසුතාවයට පත්ව ඇති අතර පසුව සේවයකින් ගෙන්වා මළසිරුර ආදාහනය කිරීමට නිලධාරින් ක්‍රියාත්මක විය.", "URL": "https://sinhala.adaderana.lk/news.php?nid=105897", "Category": null, "Parent URL": null}