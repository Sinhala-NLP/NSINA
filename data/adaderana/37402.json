{"Source": "Adaderana", "Timestamp": "September 14, 2013 02:48 pm", "Headline": "ප්‍රේමයේ නාමයෙන් ගඟට පැන්න තරුණියගේ ජීවිතය පොලීසිය බේරයි", "News Content": "ප්‍රේම සබඳතාවයක් බිඳ වැටීමෙන් ඇති වූ වේඳනාව විඳ දරා ගැනීමට නොහැකිව ගඟකට පැන සියදිවි නසා ගැනීමට උත්සාහ කළ 22 හැවිරිදි තරුණියකගේ දිවි බේරා ගැනීමට සේරුනුවර පොලීසියේ නිලධාරීන් දෙදෙනෙකු සමත්ව තිබේ. ඊයේ(13) පෙ.ව. 11.00ට පමණ සේරුනුවර වෙරුගල් පාලම අසළ ගඟේ පාවෙමින් සිටි කාන්තාවක් උදව් ඉල්ලා කෑ ගැසීම ඇසී ඒ අනුව ක්‍රියාත්මක වූ පොලිස් නිලධාරීන් දෙදෙනෙකු විසින් ඇයගේ දිවා බේරා ගැනීමට සමත්ව ඇත. මෙම කාන්තා‍ව පුදුර් කදිරවේලි ලිපිනයේ පදිංචි වයස අවුරුදු 22ක් වූ මහේෂ්වරන් වසන්තජෝගි නැමති අයෙකි. ප්‍රථමාධාර ලබාදීමෙන් අනතුරුව කාන්තාව ඇ‍‍ගේ ඥාතීන්ට භාර දී ඇත. පසුව කළ විමර්ශන වලදී අනාවරණය වී ඇත්තේ ප්‍රේම සබඳතාවක් බිඳ වැටීම හේතුවෙන් මෙසේ සිය දිවි හානිකර ගැනීමට තැත් කර ඇති බවයි. සේරු නුවර පොලිසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=37402", "Category": null, "Parent URL": null}