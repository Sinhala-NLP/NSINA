{"Source": "Adaderana", "Timestamp": "March 23, 2018 11:12 am", "Headline": "ගිනි අවියක් හා ටී පනස් හයේ උණ්ඩ 15 සමඟ සැකකරුවන් දෙදෙනකු පොලිස් දැලේ", "News Content": "වැල්ලවාය පොලීසිය විසින් අද (23) අලුයම කළ වැටලීමකදී අපරාධ රැසකට සම්බන්ධ සැකකරුවන් දෙදෙනකු අත්අඩංගුවට ගෙන ඇත. මෙහිදී ගල් කටස් වර්ගයේ ගිනිඅවියක් සහ ටී පනස් හය උණ්ඩ හයක් සමඟ එක් සැකකරුවකු රන්දෙණිය ප්‍රදේශයේ දී අත්අඩංගුවට ගෙන ඇති අතර ඔහු වයස අවුරුදු හතලිස් එකක පුද්ගලයකි. ටී පනස් හය උණ්ඩ දහයක් සමඟ තවත් සැකකරුවකු ද අත්අඩංගුවට ගෙන ඇති අතර ඔහු යාලබෝව ප්‍රදේශයේ පදිංචි විසි තුන් හැවිරිදි පුද්ගලයකු බව පොලීසිය ප්‍රකාශ කළේය. සැකකරුවන් කිසියම් අපරාධයක් කිරිමේ අරමුනින් මෙම ගිනිඅවි සහ උණ්ඩ ළඟ තබාගන්නට ඇතැයි පොලීසිය සැකපල කරයි. මෙම සැකකරුවන් දෙදෙනා වැල්ලවාය මහේස්ත්‍රාත් අධිකරණයට අද (23) ඉදිරිපත් කිරීමට නියමිත අතර වැඩිදුර විමර්ශන වැල්ලවාය පොලිසිය සිදු කරයි.", "URL": "https://sinhala.adaderana.lk/news.php?nid=86187", "Category": null, "Parent URL": null}