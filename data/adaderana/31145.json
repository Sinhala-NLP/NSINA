{"Source": "Adaderana", "Timestamp": "January 28, 2013 10:31 am", "Headline": "හක්කාපටස් කෑ වන අලි පැටවෙකුට තුවාල", "News Content": "දඩයක්කරුවන් විසින් කැලෑවේ දමා ගොස් තිබූ හක්කාපටස් නැමැති පුපුරණ ද්‍රව්‍යක් මුව තුළ පුපුරා යාම හේතුවෙන් වන අලි පැටවෙකු තුවාල ලබා තිබේ. මූඛයට හානි සිදුව ඇති මාස 5ක තරම් වයසේ පසුවන එම අලි පැටවාගේ ජීවිතය බේරා ගැනීම සඳහා වව්නියාව වන ජීවී කාර්යාලයේ නිලධාරීන් උත්සහ ගනිමින් සිටියි. මුලතිව්, නැදුන්කර්නි ප්‍රදේශයේ දී ප්‍රදේශවාසීන් විසින් එම අලිපැටවා යුද හමුදා 7 වන ගැමුණු හේවා බලකායේ කඳවුරට භාර දී තිබේ. කඳවුර තුළදීම අලිපැටවාට ප්‍රතිකාර කිරීමේ කටයුතු සිදු කරන බව වයඹ වනජීවී කලාපය භාර පශූ වෛද්‍ය චන්දන ජයසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=31145", "Category": null, "Parent URL": null}