{"Source": "Adaderana", "Timestamp": "April 6, 2019 08:24 am", "Headline": "මරදානේ නීති විරෝධි රැකියා ආයතනයක් පැවැත්වු අයෙකුට වැඩ වරදී", "News Content": "මරදාන, කොළඹ 10 ප්‍රදේශයේ නීති විරෝධි විදේශ රැකියා ආයතනයක් වත්වාගෙන ගිය පුද්ගලයෙකු අත්අඩංගුවට ගෙන තිබේ. ගුවන් ගමන් බලපත්‍ර ලබාදෙන මුවාවෙන් විදෙස් රැකියා නියෝජිතායතනයක් පවත්වාගෙන යන බවට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව විදේශ සේවා නියුක්ති කාර්යාංශය සඳහන් කළේය. එහිදී එම ස්ථානයේ තිබී විදේශ රැකියා ලබා ගැනිම සඳහා වන අයදුම්පත්, ගමන් බලපත්ර් 23ක්, වෛද්‍ය වාර්තා, පොලිස් වාර්තා ඇතුළු ලිපි ලේඛන රැසක් විමර්ශන නිළධාරින්ගේ භාරයට ගෙන තිබේ. රැකියා ලබාදීම සඳහා එක් අයෙකුගෙන් රුපියල් එක් ලක්ෂ 50,000ක මුදලක් ලබා ගන්නා බව ද සිදු කළ විමර්ශනවලදී අනාවරණය වූ බව විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=107491", "Category": null, "Parent URL": null}