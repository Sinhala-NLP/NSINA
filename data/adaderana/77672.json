{"Source": "Adaderana", "Timestamp": "September 18, 2017 07:18 am", "Headline": "දඩ මුදල් ගෙවන්න පිණ්ඩපාතේ යෑමේ වරදක් නෑ", "News Content": "සිල්රෙදි බෙදාහැරිමේ සිද්ධියට අදාල නඩුවෙන් වැරදිකරුවන් වූ හිටපු ජනාධිපති ලේකම්වරයාට සහ විදුලි සංදේශ නියාමන කොමිසන් සභාවේ හිටපු අධ්‍යක්ෂ ජනරාල්වරයාට නියම වූ දඩ මුදල් ගෙවීම වෙනුවෙන් භික්ෂුන් වහන්සේ පිණ්ඩපාත චාරිකාවේ යෙදීම බුද්ධ ශාසනයට සිදු කර අගෟරවයක් නොවන බව හිටපු පාර්ලිමේන්තු මන්ත්‍රී මර්වින් සිල්වා මහතා පැවැසීය.කොළඹ පැවැති මාධ්‍ය හමුවකට එක්වෙමින් හිටපු පාර්ලිමේන්තු මන්ත්‍රී මර්වින් සිල්වා මහතා මෙම අදහස් පල කළේය.මේ අතර \"සිල් රෙදි සිරකරුවන් සුරැකීමේ අරමුදල\" නමින් අරමුදලක් පසුගියදා පිහිටුවාගනු ලැබූ අතර මෙම පිණ්ඩපාත චාරිකාව පසුගිය 15 වනදා ආරම්භ විය.මෙම පිණ්ඩපාත චාරිකාව අද(18) දිනය දක්වා රට පුරා ක්‍රියාත්මක වෙයි.", "URL": "https://sinhala.adaderana.lk/news.php?nid=77672", "Category": null, "Parent URL": null}