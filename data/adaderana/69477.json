{"Source": "Adaderana", "Timestamp": "February 12, 2017 09:11 am", "Headline": " රන් මාලය කොල්ල කෑ සැකකරු මාට්ටු ", "News Content": "කාන්තාවකගේ ගෙළ බැදි රන් මාලයක් කොල්ලකෑමේ සිද්ධියක් සම්බන්ධයෙන් සැකකරුවෙකු මොරටුව ප්‍රදේශයේ දී අත්අඩංගුවට ගෙන තිබේ. මොරටුව පොලීසියට ලද පැමිණිල්ලකට අදාළව සිදුකරන ලද විමර්ශනයකදී අදාළ සැකකරු අත්අඩංගුවට ගත් බව පොලීසිය සඳහන් කළේය. සැකකරු විසින් කොල්ලකන ලද රුපියල් දෙලක්ෂ 50,000ක් වටිනා රන් මාලය ද ඔහු සතුව තිබී පොලීසිය විසින් සොයාගෙන තිබේ. සැකකරු මොරටුව ඉඳිබැද්ද ප්‍රදේශයේ පදිංචි 36 හැවිරිදි අයෙකු බව සඳහන්ය. ඔහු මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මොරටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69477", "Category": null, "Parent URL": null}