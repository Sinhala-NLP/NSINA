{"Source": "Adaderana", "Timestamp": "November 21, 2010 09:43 am", "Headline": "සිලාවතුරේ යුද අභ්‍යාසයක්", "News Content": "මන්නාරම සිලාවතුර ප්‍රදේශයේ දී ත්‍රිවිධ හමුදාව ඒකාබද්ධ යුද අභ්‍යාසයක නිරත වීමට තීරණය කර තිබේ. අද(21) දින‍යේ සිට දින 9 ක කාලයක් මෙම යුද අභ්‍යාසය ක්‍රියාත්මක කරන බව යුද හමුදා මාධ්‍ය ප්‍රකාශ මේජර් ජෙනරාල් උභය මැදවල මහතා ප්‍රකාශ ක‍රයි. මේ සඳහා ත්‍රිවිධ හමුදාව නියෝජනය කරමින් සෙබළුන් 2500ක් පමණ සහභාගී වීමට නියමිතව තිබේ. අද පස්වරු 3.00 ට පමණ මෙම අභ්‍යාසය ආරම්භ කිරීමට නියමිත අතර මෙහි දී යුද මෙහෙයුම් කිරීමේ දී අවශ්‍ය යුද උපායන් සූක්ෂමතාවයන් සහ යුද සැලසුම් පිළිබඳව මැන බැලීමක් සිදුකෙරෙනු ඇත.", "URL": "https://sinhala.adaderana.lk/news.php?nid=12294", "Category": null, "Parent URL": null}