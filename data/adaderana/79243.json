{"Source": "Adaderana", "Timestamp": "October 28, 2017 09:20 pm", "Headline": "   එජාපය නියමෙට වැඩේ කරනවා", "News Content": "සම්මුතිවාදී ආණ්ඩුවේ එක්සත් ජාතික පක්ෂය පමණක් යහපාලන ක්‍රියාවලිය නියමාකාරයෙන් ක්‍රියාත්මක කරමින් පවතින බව පාර්ලිමේන්තු මන්ත්‍රී රවී කරුණානායක මහතා පවසයි. අනුරාධපුර ප්‍රදේශයේ පැවති ජනහමුවකට එක්වෙමින් රවී කරුණානායක මන්ත්‍රීවරයා මෙම අදහස් පළ කළේය. මේ අතර පළාත් පාලන මැතිවරණය ජනවාරි මාසයේ දී පැවැත්වීමට නොහැකිවුවහොත් එහි වගකීම ජනාධිපතිවරයා විසින් භාරගත යුතු බව එක්සත් ජාතික පක්ෂ ගම්පහ දිස්ත්‍රික් පාර්ලිමේන්තු මන්ත්‍රී කාවින්ද ජයවර්ධන මහතා පවසයි. පෑලියගොඩ ප්‍රදේශයේ පැවති උත්සවයකින් අනතුරුව මාධ්‍යවේදීන් යොමුකළ ප්‍රශ්නයකට පිළිතුරු දෙමින් කාවින්ද ජයවර්ධන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=79243", "Category": null, "Parent URL": null}