{"Source": "Adaderana", "Timestamp": "April 15, 2010 02:17 pm", "Headline": "පහරදීමකින් තරුණයෙක් මියයයි", "News Content": "වලස්මුල්ල හොරේවෙල, මැදගම්ගොඩ ප්‍රදේශයේදී සිදුකළ පහරදීමකින් තරුණයෙකු මියගොස් තිබේ. පසුගිය 7 වන දින සිදුවු පහර කෑමෙන් තුවාල ලැබු එම තරුණයා මාතර මහරෝහලේ ප්‍රතිකාර ලබමින් සිටියදී අද මියගිය බව පොලිසිය පවසයි. සිද්ධියෙන් මියගොස් ඇත්තේ ජුලම්පිටිය මිද්දෙනිය ප්‍රදේශයේ පදිංචි ලසන්ත සංජීව නැමැති 26 හැවිරිදි තරුණයෙකි. ඔහු රියදුරෙකු වන අතර ලොරි රථයකින් භාණ්ඩ ප්‍රවාහනය කරමින් සිටියදී මග අවහිර කිරීමක් හේතුවෙන් ඇතිවු ආරවුලක් දුරදිග යාමෙන් පහරදීම සිදුව ඇති බව පොලිසිය සඳහන් කරයි. සැකකරුවන් මේ වන විට හඳුනාගෙන ඇති අතර වළස්මුල්ල පොලිසිය ඔවුන් අත්අඩංගුවට ගැනීම සඳහා පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=7818", "Category": null, "Parent URL": null}