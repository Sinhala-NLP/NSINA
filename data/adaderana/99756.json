{"Source": "Adaderana", "Timestamp": "November 25, 2018 01:10 pm", "Headline": "ජාතික පාසල් වල විදුහල්පති පුරප්පාඩු පිරවීම නව වැඩපිළිවෙලක්", "News Content": "‍ජාතික පාසල් වල පවතින විදුහල්පති පුරප්පාඩු පිරවීම සඳහා නව වැඩපිළීවෙලක් ක්‍රියාත්මක කිරීමට අධ්‍යාපන අමාත්‍යාංශය තීරණය කර තිබේ. එහි අතිරේක ලේකම් හේමන්ත ප්‍රමතිලක මහතා සඳහන් කළේ එහි පළමු වැඩසටහන හෙට (25) පෙරවරු 9.00ට ආරම්භ කිරීමට නියමිත බවයි. ජාතික පාසල් 302ක පවතින විදුහල්පති පුරප්පාඩු පිරවීම මූලික කරගනිමින් මෙම වැඩපිළිවෙල ක්‍රියාත්මක කිරීමට සැළසුම් කර තිබේ. ඒ අනුව අදාළ පුරප්පාඩු පිරවීමට අයදුම් පත් කැඳවා සම්මුඛ පරීක්ෂණ සිදුකරන බව අධ්‍යාපන අමාත්‍යශය සඳහන් කළේය. පසුගිය ඔක්තෝබර් මාසයේ ද ජාතික පාසල් වල පුරප්පාඩු පිරවීම සඳහා ගැසට් පත්ත්‍රයක් නිකුත් කර සම්මුඛ පරීක්ෂණ සිදුකළ ද එය සාර්ථක නොවූ බව අධ්‍යාපන අමාත්‍යාංශයේ අතිරේක ලේකම් හේමන්ත ප්‍රමතිලක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=99756", "Category": null, "Parent URL": null}