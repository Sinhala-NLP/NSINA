{"Source": "Adaderana", "Timestamp": "October 3, 2016 07:35 am", "Headline": "විදුලිබිලට තට්ටු කරන්න දැඩි අවශ්‍යතාවක් නෑ", "News Content": "විදුලි බිල ඉහළ නැංවීමේ දැඩි අවශ්‍යතාවක් වර්තමානය වන විට පැනනැඟී නොමැති බව මහජන උපයෝගිතා කොමිසම පවසයි.එහි අධ්‍යක්ෂ ජනරාල් දමිත කුමාරසිංහ මහතා කියා සිටියේ වර්තමානයේ පවතින ගාස්තු මෙම වසර අවසානය දක්වාම පවත්වාගෙන යාමට හැකියාව පවතින බවයි.කෙසේ වෙතත් මාස 06ට එක් වරක් විදුලි බිල ඉහළ නැංවීමට අවශ්‍ය යෝජනා අනුව විදුලි බිල ඉහළ නංවන ලෙස ලංකා විදුලිබල මණ්ඩලය තම කොමිසම වෙත දැනුම්දී ඇති බව ද ඔහු සඳහන් කළේය.සියලුම ක්ෂේත්‍ර සඳහා 5%ක විදුලි ගාස්තු වැඩිවිමක් විදුලිබල මණ්ඩලය විසින් ඉල්ලුම් කර ඇති බව ද අධ්‍යක්ෂ ජනරාල්වරයා පවසා සිටියේය.ඒ අනුව මේ පිළිබඳව විදුලිබල අමාත්‍යංශය වෙත දැනුම්දී ඇති බව ඔහු සඳන් කළේය.ඒ අනුව විදුලිබල අමාත්‍යංශයයේ තීරණය මත ඉදිරියේදී විදුලි බිල අඩුකිරීම හෝ වැඩි කිරිම තීරණය කරන බව හෙ‍තෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=64667", "Category": null, "Parent URL": null}