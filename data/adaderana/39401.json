{"Source": "Adaderana", "Timestamp": "December 7, 2013 04:23 pm", "Headline": "ශ්‍රී ලාංකිකයින් 5ක් මෙක්සිකෝවේදී මාට්ටු", "News Content": "නීති විරෝධී ලෙස මෙක්සිකෝවේ රැදී සිටි ශ්‍රී ලාංකිකයින් 05 දෙනෙකු අත්අඩංගුවට ගෙන තිබේ. එරට ආගමන විගමන බලධාරීන් විසින් මෙක්සිකෝවේ හෝටලයක් තුළ රැදී සිටිය දී මොවුන් අත්අඩංගුවට ගෙන ඇති බව විදෙස් මාධ්‍ය වාර්තා කළේය. අත්අඩංගුවට ගන්නා අවස්ථාවේ දී මොවුන් සතුව වීසා බලපත්‍ර හෝ වෙනත් නීත්‍යනුකූල කිසිදු ලියවිල්ලක් නොතිබුණු බව ද විදෙස් මාධ්‍ය වාර්තා කරයි. අත්අඩංගුවට ගත් ශ්‍රී ලාංකිකයින් අතර කුඩා දරුවන් දෙදෙනෙකු ද වන බව සඳහන්ය. සෙසු සැකකරුවන් තිදෙනා අවුරුදු 27 , 31 සහ 34 යන වයස් කාණ්ඩ වල පසුවන්නන් බව විදෙස් මාධ්‍ය වාර්තා කර ඇත.", "URL": "https://sinhala.adaderana.lk/news.php?nid=39401", "Category": null, "Parent URL": null}