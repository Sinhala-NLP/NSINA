{"Source": "Adaderana", "Timestamp": "May 29, 2015 10:50 am", "Headline": "හේමාල්-චන්ද්‍රසිරි ඇතුළු ශ්‍රීලනිප ප්‍රබලයින්ට ඇමති පදවි", "News Content": "අමාත්‍ය පදවි වලින් ඉල්ලා අස්වූ ශ්‍රීලනිප අමාත්‍යවරුන් වෙනුවට වෙනත් ශ්‍රිලනිප අමාත්‍යවරුන් කිහිපදෙනෙකු දිවුරුම්දීමට නියමිතය.ඒ අනුව චන්ද්‍රසිරි සූරියආරච්චි,හේමාල් ගුණසේකර ඇතුළු පිරිසක් මෙලෙස පෙ.ව 11.00 ට දිවුරුම්දීමට නියමිතව ඇතැයි සඳහන්ය.මේ පිළිබඳව අද දෙරණ කළ විමසීමකදී හේමාල් ගුණසේකර මහතා කියා සිටියේ තමාට දිවුරුම්දීම සඳහා පැමිණෙන ලෙස ආරාධනා ලැබී ඇති මුත් ලැබෙනා අමාත්‍ය පදවිය කුමක්ද යන්න පිළිබඳ නොදන්නා බවයි.දේශපාලන මතිමතාන්තර කුමක් වුවද ශ්‍රීලනිපයේ පක්ෂ නායකත්වයට තමන් ගරු කරන බවත්, ඒ නිසාම පක්ෂ නායකත්වයෙන් කරනු ලැබූ ඉල්ලීම පිළිගැනීමට තමන් බැඳී සිටින බවත් ගුණසේකර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=51652", "Category": null, "Parent URL": null}