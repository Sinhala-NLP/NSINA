{"Source": "Adaderana", "Timestamp": "December 2, 2017 09:36 am", "Headline": "44ක් එක්ක අතුරුදන් වූ සබ්මැරීනය සෙවීමේ මෙහෙයුම් නවතා දමයි", "News Content": "සති දෙකකට පෙර අතුරුදන්වූ ආර්ජන්ටිනා සබ්මැරීනය සෙවීමේ මෙහෙයුම් අත්හැර දැමීමට එරට නාවික හමුදාව තීරණය කර තිබේ. සබ්මැරීනය තුළ නාවිකයින් 44 දෙනෙකු සිට ඇති අතර ඔවුන් අවසන් වරට සම්බන්ධ වන විට සබ්මැරීනයේ කාර්මික දෝෂයක් හටගෙන තිබූ බව අනාවරණය වී තිබේ. ඒ හේතුවෙන් අදාළ යාත්‍රාවට නැවත පැමිණෙන ලෙස නියෝග කර තිබූ බව වාර්තා වෙයි. කෙසේ වුවද පසුගිය 15 වනදා සිට එම යාත්‍රාව සමඟ තිබූ සියලු සබඳතා බිදවැටී තිබුණි. ආර්ජන්ටිනා නාවික හමුදාව පවසන්නේ සබ්මැරීනය අවසන් වශයෙන් තිබූ බවට සැලකෙන ප්‍රදේශයේ පිපිරීමක් සිදුව ඇති බවට සැක කරන නමුත් අතුරුදන්වූ යාත්‍රාව පිළිබඳ කිසිඳු තොරතුරක් ලැබී නොමැති බවයි.", "URL": "https://sinhala.adaderana.lk/news.php?nid=80886", "Category": null, "Parent URL": null}