{"Source": "Adaderana", "Timestamp": "October 13, 2011 11:26 am", "Headline": "මලයාසියානු හා අමෙරිකානු නාවික හමුදා නෞකා ශ්‍රී ලංකාවේ", "News Content": "මලයාසියානු නාවික හමුදාවට අයත් නෞකාවක් කොළඹ වරායට පැමිණ තිබේ. ලබන 14 වැනිදා දක්වා මෙම නෞකාව කොළඹ වරායේ නැංගුරම් ලා තැබෙන බව නාවික හමුදාව පවසයි. මෙහි මලයාසියානු නාවික හමුදා නිලධාරීන් 11 දෙනෙකු සහ නාවික භටයින් 39 දෙනෙකු පැමිණ ඇති බව සඳහන්වේ. මේ අතර අමෙරිකානු නාවික හමුදා යාත්‍රාවක් ද දිවයිනට පැමිණ ඇති බව නාවික හමුදාව පවසයි. අමෙරිකානු නාවික හමුදා නිලධාරීන් 23 දෙනෙකු සහ නාවික භටයින් 175 දෙනෙකු මෙම නෞකාවෙන් දිවයිනට පැමිණ ඇති බව පැවසෙයි. ගාලු වරාය ආසන්න මුහුදේ මෙම නෞකාව ‍නැංගුරම් ලා ඇති බව ‍නාවික හමුදාව පවසයි. දෙරටේ නාවික හමුදා අතර සහයෝගීතාව වර්ධනය කර ගැනීමේ අරමුණින් ක්‍රියාකාරම් රැසක් ද සංවිධානය කර ඇති බව සඳහන්වේ.", "URL": "https://sinhala.adaderana.lk/news.php?nid=19329", "Category": null, "Parent URL": null}