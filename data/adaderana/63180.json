{"Source": "Adaderana", "Timestamp": "August 18, 2016 09:34 am", "Headline": " කැලිෆෝනියාවේ ලැව් ගිනි- දහස් ගණනක් අවතැන්", "News Content": "අමෙරිකාවේ, කැලිෆෝනියා ප්‍රදේශයට දරුණු ලැව් ගිනි තත්ත්වයක් බලපා තිබේ.දකුණු දිග කැලිෆෝනියාවේ ප්‍රදේශ රැසක් මෙම ලැව් ගිනි තත්ත්වයට මුහුණ දී ඇති බව විදෙස් මාධ්‍ය වාර්තා කරයි.ලැව් ගිනි හේතුවෙන් පුද්ගලයින් 82,000කට වැඩි පිරිසක් සිය නිවෙස් වලින් ඉවත් කිරීමට ආරක්ෂක අංශ පියවර ගෙන තිබේ. කැලිෆෝනියාව සහ නෙවාඩා අතර ගමනාගමන කටයුතු ද මේ හේතුවෙන් ඇණහිට ඇති අතර හෙක්ටයාර 12,200ක් පමණ ලැව් ගින්නෙන් විනාශ වී ඇති බව වාර්තා වෙයි.පවතින දැඩි සුළං තත්ත්වය හේතුවෙන් ගින්න පාලනය කිරීමට බාධා එල්ල වී ඇති අතර ගිනි නිවන බටයින් 1300ක් පමණ ගින්න පාලනය කිරීම සඳහා යොදවා ඇති බව සඳහන්ය.", "URL": "https://sinhala.adaderana.lk/news.php?nid=63180", "Category": null, "Parent URL": null}