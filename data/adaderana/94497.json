{"Source": "Adaderana", "Timestamp": "August 16, 2018 12:36 pm", "Headline": "කඳුළින් නිමා වු මව් සෙනෙහස", "News Content": "මනුස්සකම අමතක කරලා ඒ ගැන කථා කරන සමාජයක සිදුවු අපූරු මෙන්ම ඛේදනීය පුවතක් පසුගිය දා අද දෙරණට වාර්තා විය. ජීවිතේ කියන්නේ හරිම පුදුමාකාර දෙයක්. අපි ජීවත්වෙන සමාජය තුළ ජීවිතයට ළංකර ගන්න සමහර දේවල් ගැළපීම් නොගැළපීම් අතර දෝලනය වෙන අවස්ථා නැතුවාම නොවෙයි. කෑගල්ල- මොලගොඩ ප්‍රදේශයේ පෞද්ගලික අවන්හලක් තුළ ජීවත් වෙන අපූරු පුංචි යාළුවෙක් පසුගිය දා අපට හමුවූණත් අද වන විට ඒ පුංචි යාළුවා මෙලොව හැර ගොස් දින 5ක් පමණ ගත වෙනවා. වඳුරු ලෝකේ පුරුද්දක් තමයි තම පැටියා බඩේ බැඳ ගෙන ගමන් කිරීම. පසුගිය දවසක එවැනි කුඩා වඳුරු පැටියෙක් මව සමඟ විදුලි රැහැනක් මතින් ගමන් කරමින් සිටිය දී වඳුරු අම්මාට විදුලි සැර වැදී මිය ගොස් තිබේ. පසුව වඳුරු පැටියා බේරා ගත් චන්දන විරසිංහ නැමති බෝගල පතලේ සේවය කරන ඉංජීනේරු මහතෙක් එම පැටවා නිවසට රැගෙන ගොස් තිබිණි. එහිදී ටිමී නැමති බැල්ලියක විසින් ඉතා ආදරයෙන් චාලී නැමති මෙම වඳුරු පැටියාට කිරි පොවා රැකබලාගෙන තිබේ. නමුත් පසුව ඉතා අවාසනාවන්ත ලෙස බීමතින් සිටි පුද්ගලයෙකු මෙම වඳුරු පැටියාට ආදරය දැක්වීමට ගොස් එම පුද්ගලයාට යට විමෙන් ජීවිතයෙන් සමුගෙන තිබේ. මවක් නොවුණත් මවක් වු ටීමි වැනි බැල්ලියන් අද වන විට මුළු මහත් සමාජයටම ආදර්ශයක් වෙනු ඇත.", "URL": "https://sinhala.adaderana.lk/news.php?nid=94497", "Category": null, "Parent URL": null}