{"Source": "Adaderana", "Timestamp": "June 3, 2019 11:36 am", "Headline": " ඊශ්‍රායල් වැසියන් ජෙරුසෙලම් දිනය සමරයි", "News Content": "ඊශ්‍රායල් වැසියන් ඊයේ (02) ජෙරුසෙලම් දිනය සැමරුවේය. ඒ නිමිත්තෙන් දහස් ගණනකගේ සහභාගිත්වයෙන් පා ගමනක්ද පවත්වා තිබේ.‍ 1967 වර්ෂයේ ජුනි මාසයේදී දින හයක කාලයක් පැවති යුද්ධයකින් අනතුරුව ඊශ්‍රායලය ජෙරුසෙලම නගරයේ බලය මුළුමණින්ම අත්පත් කරගත්තේය. එම සිදුවීමෙන් මේ වන විට වර්ෂ 52ක් ගතවී තිබේ. ඊශ්‍රායල් වැසියන් සෑම වර්ෂයකම ජුනි පළමුවන දා පස්වරුවේ සිට ජුනි දෙවන දා පස්වරුව තෙක් ජෙරුසෙලම් දිනය සමරනු ලබයි. දැඩි ආරක්ෂක මුරකාවල් මධ්‍යයේ මෙවර එම දිනය සැමරූ ආකාරය විදෙස් මාධ්‍ය වාර්තා කර තිබුණේ මෙලෙසින්. ජෙරුසෙලම් දිනය නිමිත්තෙන් ඊශ්‍රායල් වැසියන් දහස් ගණනකගේ සහභාගිත්වයෙන් පා ගමනක්ද පවත්වා තිබුණි.", "URL": "https://sinhala.adaderana.lk/news.php?nid=111233", "Category": null, "Parent URL": null}