{"Source": "Adaderana", "Timestamp": "March 7, 2014 03:00 pm", "Headline": "පේරාදෙණි සරසවි සිසුන් 2ට ශිෂ්‍යභාවය තහනම්", "News Content": "විනය විරෝධීව කටයුතු කළ බවට හා විශ්වවිද්‍යාලයේ ආචාර්ය මණ්ඩලයේ කටයුතුවලට බාධා කිරීම සහ එම ආචාර්යවරුන්ට නොමනා අන්දමින් කතා කිරීම යන චෝදනා යටතේ පේරාදෙණිය විශ්ව විද්‍යාලයේ ශාස්ත්‍ර පීඨයේ ජ්‍යෙෂ්ඨ සිසුන් දෙදෙනෙකුගේ ශිෂ්‍යභාවය තහනම් කර තිබේ. විශ්වවිද්‍යාලයේ විනය කටයුතු භාර ආචාර්ය අශෝක දංගොල්ල මහතා ප‍්‍රකාශ කළේ විශ්ව විද්‍යාලයේ ශිෂ්‍ය කටයුතු භාර ආචාර්යවරිය හා විනයභාර සහකාර ආචාර්යවරියන්ට සිය රජකාරි කිරීමේදී මෙම සිසුන් විසින් අවහිරතා කර ඇති බවයි. එකී සිසුන් විසින් ඔවුන්ට නොමනා අන්දමින් කතා කර ඇති බවට ලැබුණු පැමිණිල්ලක් මත මෙම තිරණය ගෙන ඇති අතර එම සිසුන්ට නැවත දැනුම් දෙනතුරු විශ්වවිද්‍යාල භූමිය තහනමි කලාපයක් කර ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=41619", "Category": null, "Parent URL": null}