{"Source": "Adaderana", "Timestamp": "June 1, 2019 05:49 pm", "Headline": "ශ්‍රී ලංකා ඉනිම ලකුණු 136කට සීමා වෙයි", "News Content": "2019 ලෝක කුසලාන තරගාවලියේ ශ්‍රී ලංකා කණ්ඩායම සහභාගී වන පළමු තරගය නවසීලන්ත කණ්ඩායම සමඟ මේ වන විට කාඩිෆ් නුවරදී පැවැත්වෙයි. තරගයේ ප්‍රථමයෙන් පන්දුවට පහර දෙන ශ්‍රී ලංකා කණ්ඩායම මීට මොහොතකට පෙර පන්දුවාර 29යි පන්දු 2කකදී සියල්ලන් දෑවී ලකුණු 136ක් ලබා ගත්තේය. එංගලන්තයේ කාඩිෆ් නුවර සොෆියා ගාර්ඩ්න් ක්‍රීඩාංගණයේදී කාසියේ වාසිය දිනූ නවසීලන්ත නායකයා කාඩිෆ් තණතීරුවේ පළමු පන්දු යැවීමට තීරණය කළේය. ඒ අනුව ජේෆ්රි වැන්ඩසේ, මිලින්ද සිරිවර්ධන, නුවන් ප්‍රදිප් සහ අවිශ්ක ගුණවර්ධන අද තරගයට ක්‍රීඩා නොකරන අතර ඉසුරු උදාන සහ පුහුණු තරග දෙක සඳහා ක්‍රීඩා නොකළ ලසිත් මාලිංග අද (01) තරගය සඳහා කැඳවා තිබුණි. නවසීලන්ත කණ්ඩායමද අද (01) පිටියට පිවිසියේ හේනරි නිකොලස් සහ ටිම් සවුති නොමැතිවයි. ඒ අනුව ශ්‍රී ලංකා ඉනිම ආරම්භ කරමින් නායක දිමුත් කරුණාරත්න සහ ලහිරු තිරිමාන්න පිටියට පිවිසියේය. පළමු පන්දුවාරයේ දෙවන පන්දුවේදීම ළහිරු තිරිමාන්න ලකුණු 4කට දවා ගැනීමට මැට් හෙන්රි සමත් වුණි. දිමුත් කරුණාරත්න නොදැවී ලකුණු 52යි. කුසල් පෙරේරා ලකුණු 29යි. තිසර පෙරේරා ලකුණු 27යි.", "URL": "https://sinhala.adaderana.lk/news.php?nid=111145", "Category": null, "Parent URL": null}