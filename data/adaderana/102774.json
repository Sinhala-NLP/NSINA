{"Source": "Adaderana", "Timestamp": "January 21, 2019 03:42 pm", "Headline": "මාරක රිය අනතුරක්-යුද නිලධාරීන් දෙදෙනෙක් ජීවිතයට සමුදෙයි", "News Content": "මුලතිවු, නැඩුන්කර්නි තට්ටාමලෙයි ප්‍රදේශයේදී සිදුවු අනතුරකින් යුද හමුදා නිලධාරීන් දෙදෙනෙකු ජීවිතක්ෂයට පත්ව තිබේ. මෙලෙස මියගොස් ඇත්තේ යුද හමුදා මේජර්වරයෙක් සහ කෝප්‍රල්වරයෙක් බව පොලිස් මාධ්‍ය ප්‍රකාශ කාර්යාලය සඳහන් කළේය. මුලතිව් ආරක්ෂක අංශ පැවසූවේ ජනාධිපතිවරයාගේ මුලතිව් සංචාරය වෙත සහභාගීවීමට ගොස් නැවත පැමිණෙමින් තිබු යුද හමුදා කැබ් රථයක් එලෙස පෙරළී ඇති බවයි. අද සවස 1.30 ට පමණ වව්නියාව දෙසට ධාවනය වු යුද හමුදා ජිප් රථයක් රියදුරුට පාලනය කර ගත නොහැකිව මාර්ගයෙන් ඉවතට පැන තල් ගසක ගැටී අනතුරක් සිදුව ඇත. අනතුරින් ජිප් රථයේ රියදුරු ඇතුළු ගමන් කළ යුද හමුදා නිලධාරීන් 6 දෙනෙකු බරපතළ තුවාල ලබා නෙදුන්කේනි රෝහලට ඇතුළත් කිරීමේ දී නිලධාරීන් දෙදෙනා මෙලෙස මිය ගොස් තිබේ. තුවාලකරුවන් 4 දෙනෙකු වව්නියාව රෝහල වෙත මාරු කර යවා ඇත. ඔඩ්ඩුසුඩාන් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102774", "Category": null, "Parent URL": null}