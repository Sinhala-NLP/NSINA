{"Source": "Adaderana", "Timestamp": "March 27, 2019 05:18 pm", "Headline": "අමෙරිකාවේ කෞතුගාරයක දැවැන්ත ගින්නක්", "News Content": "අමෙරිකාවේ මිසූරි ප්‍රාන්තයේ කෞතුකාගාරයක දැවැන්ත ගින්නක් හටගෙන තිබේ. විදෙස් මාධ්‍ය වාර්තා කළේ ගින්නෙන් මෙතෙක් කිසිදු ජීවිත හානියක් වාර්තා වී නොමැති බවයි. ගින්න හටගෙන ඇත්තේ ශාන්ත ලුවිස් නගරයේ පිහිටි විරල අත් පිටපත් ගබඩා කර තිබූ කෞතුකාගාරයකයි. ඉන් එහි තිබූ වටිනා ලියකියවිලි රැසක් විනාශ වී ඇති බව විදෙස් මාධ්‍ය වාර්තා කළේය. ගින්න පාලනය කිරීම සඳහා ගිනි නිවන භටයින් 80 දෙනෙකු පමණ යොදවා තිබුණි. පැය දෙකක පමණ කාලයක් ගින්න පාලනය කිරීමට ඔවුන් දැඩි පරිශ්‍රමයක් දැරුවා. ගඩොල්වලින් ඉදිකර ඇති මෙම තෙමහල් ගොඩනැගිල්ල වසර 100 ක් පමණ පැරණි බවද විදෙස් වාර්තා පවසයි. ලොව විශාලතම මුල් පිටපත් එකතුවකටද මෙම කෞතුගාරය හිමිකම් කියන බව පැවසෙයි. ඒ අතරට 1711 සිට 1963 වර්ෂය දක්වා කාලයට අයත් පැරණි රුසියානු ලියකියවිලි ද අයත්. ගින්නට හේතුව මෙතෙක් අනාවරණය නැහැ.", "URL": "https://sinhala.adaderana.lk/news.php?nid=106849", "Category": null, "Parent URL": null}