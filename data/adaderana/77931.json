{"Source": "Adaderana", "Timestamp": "September 23, 2017 09:14 pm", "Headline": "කිරිඇල්ල මහ නාහිමිවරුන් බැහැදකී", "News Content": "විශ්වවිද්‍යාල අධ්‍යාපන හා මහා මාර්ග අමාත්‍ය ලක්ෂ්මන් කිරිඇල්ල මහතා විසින් නව ව්‍යවස්ථාවේ අතුරුවාර්තාව මල්වතු සහ අස්ගිරි නාහිමිවරුන් වෙත පිළිගන්වා තිබේ. අද(23) පෙරවරුවේ මෙම අතුරුවාර්තාව මල්වතු සහ අස්ගිරි මහනාහිමිවරුන් වෙත පිළිගැන්වූ බව වාර්තාවේ. මල්වතු පාර්ශවයේ මහා නායක අති පූජ්‍ය තිබ්බටුවාවේ ශ්‍රී සුමංගල මහ නාහිමියන් වෙත ප්‍රථමයෙන් අදාල අතුරුවාර්තාව පිළිගන්වා ඇති අතර අනතුරුව අමාත්‍යවරයා විසින් අස්ගිරි පාර්ශවයේ අනුනායක අති පූජ්‍ය ආනමඩුවේ ධම්මදස්සී නාහිමියන් වෙත මෙම අතුරුවාර්තාව පිළිගන් වනු ලැබීය.", "URL": "https://sinhala.adaderana.lk/news.php?nid=77931", "Category": null, "Parent URL": null}