{"Source": "Adaderana", "Timestamp": "January 6, 2019 07:37 am", "Headline": "මාර්ගයෙන් ඉවතට ගිය යතුරුපැදිය අයෙක්ට දිවි අහිමි කරයි", "News Content": "කොටදෙනියාව පොලිස් වසමේ මීරිගම දිවුලපිටිය මාර්ගයේ වෙද හංදිය අසලදී මීරිගම දෙසට ධාවනය වූ යතුරුපැදියක් පැදිකාරියට පාලනය කර ගත නොහැකිව මාර්ගයෙන් ඉවතට පැන විදුලි රැහැන් කණුවක ගැටී අනතුරක් සිදුව තිබේ. ඊයේ(05) රාත්‍රී 11.20ට පමණ සිදු වූ මෙම අනතුරින් යතුරුපැදියේ ගමන් කල පැදිකාරිය හා පසුපැදිකරු බරපතල තුවාල ලබා මීරිගම රෝහලට ඇතුලත් කිරීමේදී යතුරුපැදිකාරිය මියගොස් තිබේ. පසුපැදිකරු වැඩිදුර ප්‍රතිකාර සඳහා වතුපිටිවල රෝහලට මාරු කර යවා තිබේ. අනතුරින් මරණයට පත් වූයේ වයස 47ක මිල්ලගහවත්ත, බාදුරාගොඩ ප්‍රදේශයේ පදිංචි ගීතානි හේමකින්ති යන අය වෙයි. මෘත ශරීරය මීරිගම රෝහලේ මෘත ශරීරාගාරයේ තැන්පත් කර තිබේ. කොටදෙනියාව පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=101865", "Category": null, "Parent URL": null}