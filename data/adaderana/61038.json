{"Source": "Adaderana", "Timestamp": "June 13, 2016 08:31 am", "Headline": "රිය අනතුරෙන් යතුරුපැදිකරු මරුට", "News Content": "මහව - දළදාගම මාර්ගයේ අටවරල හන්දිය ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.යතුරුපැදියක් ඉදිරියෙන් ගමන් කළ ලොරි රථයක ගැටී පෙරළී ගොස් පසු පසින් පැමිණි මෝටර් රථයක ගැටීමෙන් අනතුර සිදුව ඇති බව පොලිසිය පවසයි.අනතුරෙන් බරපතළ තුවාල ලැබූ යතුරුපැදිකරු මහව රෝහලට ඇතුළත් කර ඇති අතර එහිදී ඔහු මියගොස් තිබේ.මියගොස් ඇත්තේ 22 හැවිරිදි මහව අටවර ප්‍රදේශයේ පදිංචිව සිටි තරුණයෙකි.අනතුර සම්බන්ධයෙන් ලොරි රථයේ සහ මෝටර් රථයේ රියදුරු අත්අඩංගුවට ගෙන ඇති අතර මහව පොලිසිය සිද්ධිය පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=61038", "Category": null, "Parent URL": null}