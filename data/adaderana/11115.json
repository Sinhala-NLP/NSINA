{"Source": "Adaderana", "Timestamp": "September 27, 2010 08:40 am", "Headline": "වන ජීවි නිලධාරීන් අකුරට වැඩ ", "News Content": "වන ජීවි නියාමක නිලධාරීන් අද සිට දීප ව්‍යාප්ත වෘත්තීය ක්‍රියාමාර්ගයක නිරත වීමට තීරණය කර තිබේ. උදෑසන 8.30 සිට සවස 4.45 දක්වා කාලය තුළ පමණක් සේවය කිරීමේ වෘත්තීය ක්‍රියාමාර්ගයක තම සාමාජිකයන් නිරත වන බව වන ජීවි නියාමක නිලධාරීන්ගේ සංගමයේ ලේකම් ආර්.කේ.එච්. රඹුක්කන්ද මහතා පවසයි. කම්කරු, නියාමක අඩවි සහකාර, වන සත්ව අඩවි ආරක්ෂක සහ උද්‍යාන භාරකරුවන් යන වෘත්තීන්ට අයත් නිලධාරීන් මීට එක්වීමට නියමිතය. වසර 04 ක කාලයක් තුළ පවතින වැටුප් පිළිබඳ ගැටලුව, සේවා කාලය හා පහසුකම් නොමැතිවීම යන ගැටලු කිහිපයක් මුල් කරගනිමින් මෙ‍සේ වෘත්තීය ක්‍රියාමාර්ගයක නිරත වීමට තීරණය කර ඇත.", "URL": "https://sinhala.adaderana.lk/news.php?nid=11115", "Category": null, "Parent URL": null}