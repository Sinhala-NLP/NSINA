{"Source": "Adaderana", "Timestamp": "March 16, 2017 10:27 am", "Headline": "ගංජා සමඟ 2ක් අල්ලයි", "News Content": "ගංජා ළඟ තබාගෙන සිටි පුද්ගලයින් දෙදෙනෙකු කිලිනොච්චිය ප්‍රදේශයේදී අත්අඩංගුවට ගෙන තිබේ. කිලිනොච්චිය පොලීසියට ලද තොරතුරක් මත බස් රථයකින් ගමන් කරමින් සිටියදී මොවුන් අත්අඩංගුවට ගත් බව සඳහන් වෙයි. සැකකරුවන් සතුව තිබී ගංජා කිලෝ ග්‍රෑම් 01යි ග්‍රෑම් 972ක් සොයාගත් බව පොලීසිය පවසයි. අත්අඩංගුවට ගෙන ඇත්තේ අච්චුවේලි ප්‍රදේශයේ පදිංචි 39 හා 45 හැවිරිදි පුද්ගලයින් දෙදෙනෙකු වන අතර ඔවුන් අද (16) දින කිළිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=70943", "Category": null, "Parent URL": null}