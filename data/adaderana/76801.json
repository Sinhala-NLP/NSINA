{"Source": "Adaderana", "Timestamp": "August 28, 2017 12:16 pm", "Headline": " ආරක්ෂක සම්මන්ත්‍රණය ඇරඹෙයි", "News Content": "කොළඹ ආරක්ෂක සම්මන්ත්‍රණය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද පෙරවරුවේ ආරම්භ වුණි.ප්‍රචණ්ඩ අන්තවාදය පිටුදැකීම - ගෝලීය ප්‍රවනතා යන තේමාව යටතේ එම සම්මන්ත්‍රණය අද(28) සහ හෙට(29) දෙදින තුළ කොළඹ බණ්ඩාරනායක අනුස්මරණ සම්මන්ත්‍රණ ශාලාවේදී පැවැත්වෙයි.රටවල් 35ක් නියෝජනය කරමින් ආරක්ෂක දූත නිලධාරීන්, හමුදා නියෝජිතයින් ඇතුළු 800ක පමණ පිරිසක් ආරාධිතයින් ලෙස සම්මන්ත්‍රණයට සහභාගී වෙයි.යුද හමුදාපති ලුතිතන් ජෙනරාල් මහේෂ් සේනානායක, ආරක්ෂක මාණ්ඩලික ප්‍රධානී අද්මිරාල් රවින්ද්‍ර විජේගුණරත්න, රාජ්‍ය ආරක්ෂක අමාත්‍ය රුවන් විජේවර්ධන සහ අමාත්‍ය ෆීල්ඩ් මාර්ෂල් සරත් ෆොන්සේකා මහතා ඇතුළු පිරිසක් ද ඊට සහභාගී වූ බව අද දෙරණ වාර්තාකරු සඳහන් කළේය.සම්මන්ත්‍රණයේ ප්‍රධාන දේශනය අමෙරිකා එක්සත් ජනපදයේ විශ්‍රාමික අද්මිරාල් විලියම් ජේ ෆැලෝන් මහතා විසින් සිදු කර තිබේ.", "URL": "https://sinhala.adaderana.lk/news.php?nid=76801", "Category": null, "Parent URL": null}