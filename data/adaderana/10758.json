{"Source": "Adaderana", "Timestamp": "September 10, 2010 08:54 am", "Headline": "කුරාන පිටපත් පිළිස්සීමේ තීරණය අවලංගුයි", "News Content": "කුරානයේ පිටපත් පිළිස්සීමට අමෙරිකානු ආගමික නායකයෙකු ගෙන තිබූ තීරණය අවලංගු කර තිබේ. සැප්තැම්බර් 11 වැනි දා අමෙරිකාවට එල්ල වූ අල් කයිඩා ප්‍රහාරයට විරෝධය පළ කරමින් අදාළ පූජකවරයා කුරානයේ පිටපත් පිළිස්සීමට සැලසුම් කර තිබුණි. මේ සම්බන්ධයෙන් අමෙරිකාව තුළ සහ ජාත්‍යන්තර වශයෙන් දැඩි විරෝධය පළ විය. එය සැලකිල්ලට ගත් අමෙරිකානු ජනාධිපති බැරැක් ඔබාමා අදාළ තීරණය වෙනස් කරන ලෙස ඉල්ලා සිටියේය. මෙවැනි ක්‍රියාවන් තුළින් අල් කයිඩා සංවිධානයට සාමාජිකයන් බඳවා ගැනීම වැනි ක්‍රියා ඉහළ යා හැකි බව අමෙරිකානු ජනාධිපතිවරයා සදහන් කළේය.", "URL": "https://sinhala.adaderana.lk/news.php?nid=10758", "Category": null, "Parent URL": null}