{"Source": "Adaderana", "Timestamp": "March 30, 2018 02:45 pm", "Headline": "හොරකමට පක්ෂ අය හතර වෙනිදා බලාගන්න පුළුවන්", "News Content": "යම් යම් පාර්ශවයන් මහනුවර දිගන ප්‍රදේශයේ ඇතිවූ නොසන්සුන්කාරී තත්ත්වය ඒකාබද්ධ විපක්ෂය හා ශ්‍රී ලංකා පොදුජන පෙරමුණට පැවරීමට අසාර්ථක උත්සහයක යෙදෙන බව ශ්‍රී ලංකා පොදු ජන පෙරමුණ පවසයි. අද කොළඹ පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී කෙහෙළිය රඹුක්වැල්ල මහතා මේ බව ප්‍රකාශ කළේය. විශ්වාසභංගය ගෙන ඒමේ ප්‍රධානතම හේතුව මහ බැංකු බැඳුම්කර චංචාව බව එම මාධ්‍ය හමුවට එක් වූ පාර්ලිමේන්තු මන්ත්‍රී රෝහිත අබේගුණවර්ධන මහතා ප්‍රකාශ කළේය. මෙම විශ්වාසභංගයෙන් අප්‍රේල් හතරවන දින අග්‍රාමාත්‍යවරයා ඉවත් කිරීම සඳහා ඒකාබද්ධ විපක්ෂය අනිවාර්යයෙන්ම කටයුතු කරන බව ඔහු ප්‍රකාශ කළේය. මේ වන විට එක්සත් ජාතික පක්ෂයේ කැරැල්ලක් ඇතිවී ඇති බවත් එම පක්ෂය තුළ විවිධ කණ්ඩායම් රාශියක් බිහිවී ඇති බව ඔහු පැවසීය. හොරකමට පක්ෂ පුද්ගලයින් එළඹෙන හතරවන දා ජනතාවට බලාගත හැකි බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=86618", "Category": null, "Parent URL": null}