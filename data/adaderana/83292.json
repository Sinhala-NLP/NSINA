{"Source": "Adaderana", "Timestamp": "January 21, 2018 09:32 am", "Headline": "කෑගල්ලේ ජන රැළියට සහභාගී වූ ආධාරකරුවෙක් බස් රථයකට යටවී මරුට ", "News Content": "ජනපතිගේ ප්‍රධානත්වයෙන් ඊයේ(20) කෑගල්ලේ පැවති ජන රැළියට සහභාගී වූ ශ්‍රීලනිප ආධාර කරුවෙකු එම රැස්විමටම පැමිණි පෞද්ගලික බස් රථයකට යට වි මිය යෑමේ සිද්ධියක් ඊයේ පස්වරුවේදි වාර්තා වු බව කෑගල්ල මූලස්ථාන පොලිසිය පවසයි. මෙලෙස මිය ගොස් ඇත්තේ රඹුක්කන තල්දෑව ලිපිනයේ පදිංචි වයස අවුරුදු 27 ක් වන බවද අයෙකි. ජනපතිවරයා සහභාගි වන රැස්විම සඳහා තම අපෙක්ෂක මහතා සමඟ පැමිණි බස් රථයකින් මෙම පුද්ගලයාද පැමිණ ඇති අතර බස් රථය කෑගල්ල විකල්ප මාර්ගයේ රන්වල හන්දිය ආර්යුවේද රෝහල ඉදිරිපිට ෆැන්සිල් මොළ මුරේ මාර්ගයේ නවතා ඇත්තේ නිදහස් මාවතේ රැස්විමට එතැන් සිට පෙළපාලි වලින් හෝ පා ගමනින් සහභාගි විමටයි. ඒ අවස්ථාවේ බස් රථයක්ද එම මාර්ගයේ ඉතා සෙමින් ගමන් කර ඇත්තේ එහි පෙළපාලි මෙන්ම වාහන තදබදයක් තිබු හෙයිනි. ඒ අවස්ථාවේ ඒ ආසන්නයේ නටමින් විනෝද වෙමින් සිටි පක්ෂ ආධාර කරුවන්ගේ ඉදිරියට බසය පැමිණෙනවාත් සමගම ඔහු පාරට සැනින් ඇද වැටි තිබුණි. ඒ අවස්ථාවේ පෞද්ගලික බස් රථයේ ඉදිරිපස රෝදයට ඔහුගේ හිසේ කොටසක් යට විම හේතුවෙන් ඔහු රෝහල් ගත කිරිමටත් පෙර මිය ගොස් සිටි බවද පොලිසිය මෙන්ම එහි සිටි පිරිස් පැවසිය. ඒ අනුව පෞද්ගලික බස් රථයේ රියදුරා වන මාගම රාළලාගේ ඉසුරු බාලසූරිය යන අය පොලිසිය විසින් අත්අඩංගුවට ගෙන සිද්ධිය සම්න්ධයෙන් වැඩිදුර පරික්ෂණ මේ වන විට සිදු කරමින් පවති.", "URL": "https://sinhala.adaderana.lk/news.php?nid=83292", "Category": null, "Parent URL": null}