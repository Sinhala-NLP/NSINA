{"Source": "Adaderana", "Timestamp": "May 7, 2014 08:16 am", "Headline": "තරුණ සමුළුවේ දෙවන දිනය අදයි ", "News Content": "ලෝක තරුණ සමුළුවේ දෙවන දිනය අදට යෙදී තිබේ. සැසිවාරය කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ දී අද පෙරවරු 8.30 ට සමුළුවේ කටයුතු ආරම්භ වීමට නියමිතය. ලෝක තරුණ සමුළුව වෙනුවෙන් සමුරු මුද්දරයක් සහ මුල්දින කවරයක් අද එලිදැක්වීමට නියමිතය. අනතුරුව නියෝජ්‍ය මුදල් අමාත්‍ය ආචාර්ය සරත්අමුණුගම මහතා විසින් දේශනයක් පවත්වයි. 2015 වසර වන විට ප්‍රධාන ධාරාවේ තරුණයා යන මැයෙන් එම දේශනය පැවැත්වෙනු ඇත. යහපාලනය සහ වගවීමේ ක්‍රියාවලියක් අත්කර ගැනීම යන මැයෙන් වටමේස සාකච්ජාවක් ද, තරුණ අයිතිවාසිකම් , ගෝලීයකරණය ආදී විෂය පථයන් ඔස්සේ සාකච්ජා වට කිහිපයක් පැවැත්වීමට ද නියමිතව තිබේ. සමුළුව ලබන 10 වැනිදා දක්වා පැවැත්වෙනු ඇත. මෙවැනි සමුළුවක් පැවැත්වීම රටකට වැදගත් බව ලෝක තරුණ සමුළුවේ ඊයේ පැවති සමාරම්භක අවස්ථාවට සහභාගි වෙමින් මෛත්‍රීපාල සිරිසේන අමාත්‍යවරයා පැවසුවේය.", "URL": "https://sinhala.adaderana.lk/news.php?nid=43032", "Category": null, "Parent URL": null}