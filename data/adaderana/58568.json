{"Source": "Adaderana", "Timestamp": "March 23, 2016 05:27 pm", "Headline": " පළාත් පාලන මැතිවරණය කල් දමන්නේ නෑ", "News Content": "ශ්‍රී ලංකා නිදහස් පක්ෂය දෙකඩ වීම වැළැක්වීමට පළාත් පාලන මැතිවරණය කල් නොදමන බව පළාත් සභා හා පළාත් පාලන අමාත්‍ය ෆයිසර් මුස්තාෆා මහතා පවසයි.අමාත්‍යවරයා සඳහන් කළේ ඒ සම්බන්ධයෙන් ඇතැම් දේශපාලන පක්ෂ සිදුකරන චෝදනා තරයේ ප්‍රතික්ෂේප කරන බවයි.පළාත් සභා සහ පළාත් පාලන අමාත්‍යවරයා ලෙස තමාගේ වගකීම දේශපාලන පක්ෂයක් ආරක්ෂා කිරීම නොව රටේ ජනතාවගේ ප්‍රජාතන්ත්‍රවාදී අයිතිය ආරක්ෂා කිරීම බව අමාත්‍යවරයා අවධාරණය කරයි.සීමා නිර්ණ අභියාචනා සළකා බලා ගැටලු විසඳීමෙන් අනතුරුව පළාත් පාලන මැතිවරණය පැවැත්වීමට අපේක්ෂා කරන බව අමාත්‍යවරයා පවසයි. එම අභියාචනා සළකා බලා ඒවා විසඳීමට සාධාරණ කාලයක් ලබාදෙන ලෙස අමාත්‍ය ෆයිසර් මුස්තාෆා මහතා සියළු දේශපාලන පක්ෂවලින් ඉල්ලීමක් ද කර ඇත.", "URL": "https://sinhala.adaderana.lk/news.php?nid=58568", "Category": null, "Parent URL": null}