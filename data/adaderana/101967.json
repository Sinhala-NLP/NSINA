{"Source": "Adaderana", "Timestamp": "January 7, 2019 10:42 pm", "Headline": "ඉන්දීය ධීවරයින් 4ක් නාවික හමුදා අත්අඩංගුවට", "News Content": "ශ්‍රී ලංකා මුහුදු තීරයේ නීති විරෝධී ලෙස ධීවර කටයුතුවල නිරත වූ ඉන්දීය ධීවරයින් සිව්දෙනෙ‍‍කු (04) සහ ඔවුන්ට අයත් ට්‍රෝලර් යාත්‍රාවක් නාවික හමුදාව විසික් අත්අඩංගුවට ගෙන ඇත. අද (07) උතුරු මුහුදේ ඩෙල්ෆ්ට් දුපතට ආසන්නයේදී මෙම පිරිස අත්අඩංගුවට ගත් බව නාවික හමුදා මාදය අංශය සඳහන් කළේය. අත් අඩංගුවට ගත් ඉන්දීය ධීවරයින් පිරිස කන්කසන්තුරේ ශ්‍රී ලංකා නාවික නෞකා ‘උත්තර’ ආයතනය වෙත රැගෙනවිත් වෛද්‍ය පරීක්‍ෂණයකට භාජනය කර ඇත. අණතුරුව එම ධීවරයින් පිරිස ඉදිරි නීතිමය කටයුතු සඳහා යාපනය, සහකාර ධීවර අධ්‍යක්‍ෂක වෙත භාර දීමට කටයුතු කර තිබේ.", "URL": "https://sinhala.adaderana.lk/news.php?nid=101967", "Category": null, "Parent URL": null}