{"Source": "Adaderana", "Timestamp": "July 29, 2019 10:22 pm", "Headline": "කොල්ල කෑ වෑන් රථයක් පින්වත්තේ දී අල්ලයි-පලා ගිය සැකකරුවන්ට හමුදාවෙන් වෙඩි", "News Content": "මත්තේගොඩ ප්‍රදේශයේ දී කොල්ල කෑ වෑන් රථයක් GPS ආධාරයෙන් හසු කර ගැනීමට පොලීසිය සමත්ව ඇත. අද රාත්‍රී 7.30ට පමණ මත්තේගොඩ කිරිගම්පමුණුව ප්‍රදේශයේ දී වෑන් රථය කොල්ල කා ඇති අතර වෑන් රථයේ රියදුරු රථයේ සවිකර තිබු GPS ක්‍රමය මඟින් වෑන් රථය ගමන් ගන්නා මාර්ගය පිළිබඳ පොලීසියට දැනුම් දී ඇත. පසුව පොලීසිය විසින් රථය පිටුපස හඹා ගොස් පොලීසිය හා හමුදාව එක්ව සිදු කරන මාර්ග බාධකයකදී අණ නොතකා ධාවනය කර ඇත. එහිදී යුධ හමුදා සෙබළුන් දෙදෙනෙකුද තුවාල ලබා ඇත. පසුව පානදුර පින්වත්ත හන්දියේ දී වෑන් රථය දමා සැකකරුවන් දෙදෙනෙකු පලා යන අවස්ථාවේ දී හමුදා සෙබලුන් විසින් ඔවුනට වෙඩි ප්‍රහාරයක් එල්ල කර ඇත. වෙඩි ප්‍රහාරයෙන් සැකකරුවෙකු තුවාල ලබා අනෙක් සැකකරු පලාගොස් ඇති බව වාර්තා වෙයි. පානදුර පොලීසිය විසින් පලා ගිය සැකකරු සොයා විමර්ශන මෙහෙයවයි.", "URL": "https://sinhala.adaderana.lk/news.php?nid=115312", "Category": null, "Parent URL": null}