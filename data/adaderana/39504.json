{"Source": "Adaderana", "Timestamp": "December 11, 2013 03:43 pm", "Headline": "සල්ලි ටිකක් දීලා හිඟන්නන්ගේ තැනට ඇද දාලා ", "News Content": "සමහර දේශපාලනඥයින් විසින් පන්සල්වල ස්වාමීන් වහන්සේලා හිඟන්නන්ගේ තත්ත්වයට ඇද දමා ඇති බව මහාචාර්ය, පූජ්‍ය බෙල්ලන්විල විමලරතන හිමි පවසයි. පන්සල්වලට පැමිණ සුළු මුදලක් ලබා දී පන්සලේ රැස්වීමක් පවත්වා තමන්ගේ දේශපාලන කතාවක් පවත්වා ආගම දහමට නිගාකරන බවත්, එයින් ශාසනය විනාශ වන බවත් උන්වහන්සේ සඳහන් කළේය. “සසුනට අරුණ“කීවද එයින් සසුනට අත්වන යහපතක් නොවන බවද විමලරතන හිමි කියා සිටියේය. අද(11) පෑලියගොඩ විද්‍යාලංකාර පිරිවෙනේ පැවති “බෞද්ධ සංස්කෘතික පුනර්ජීවන කමිටුවේ“ අවසන් වාර්තාව එළිදැක්වීමේ අවස්ථාවට එක්වෙමින් උන්වහන්සේ මේ බව සඳහන් කළේය. බුද්ධ ශාසනය ආරක්ෂා ‍කොට පෝෂණය කිරීම සඳහා ව්‍යවස්ථාව මගින් ස්ථාපිත කර ඇති රාජ්‍යයක බෞද්ධ අයිතිවාසිකම් ආරක්ෂා කිරීම සඳහා හඬ නැගීමට සිදුවනවානම් එය එක්තරා විදියක අවාසනාවන්ත තත්ත්වයක් බවත්, සංඝයා වහන්සේලාට මොනවා ‍හෝ ටිකක් ලබා දී දේශපාලඥයින්ගේ ‍දෙසට නන්වා ගැනීමට හැකි බව දේශපාලඥයින් විසින් සිතාගෙන ඇති බවත් උන්වහන්සේ වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=39504", "Category": null, "Parent URL": null}