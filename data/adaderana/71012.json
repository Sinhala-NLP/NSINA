{"Source": "Adaderana", "Timestamp": "March 17, 2017 04:04 pm", "Headline": "ඒරිස් -13 නෞකාව බේරා ගැනීම රාජතාන්ත්‍රක ජයග්‍රහණයක්", "News Content": "සෝමාලියානු මුහුදු මංකොල්ලකරුවන්ගේ ග්‍රහණයට පත්ව තිබු ඒරිස් -13 නෞකාව බේරා ගැනීමට හැකි වීම ශ්‍රී ලංකා රජයේ ජයග්‍රහණයක් පමණක් නොව එය ඉන්දීය සාගරයේ රාජතාන්ත්‍රික ජයග්‍රහණයක් බව විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා පවසයි. අද (17) දිනයේ දී නිළ වශයෙන් ඒරිස් -13 නෞකාව කොල්ලකරුවන්ගෙන් මුදා ගත් බව ප්‍රකාශ කිරීම සඳහා පැවති මාධ්‍ය හමුවේ දී නියෝජ්‍ය අමාත්‍යවරයා මේ බව පැවසීය. කිසිදු ලේ වැඟිරීමකින් තොරව හා කිසිදු කප්පම් මුදලක් කොල්ලකරුවන් වෙත ලබා නොදී නෞකාවේ සිටි ශ්‍රී ලාංකීය කාර්ය මණ්ඩලය බේරා ගැනීමට හැකි වු බව ද හර්ෂ ද සිල්වා මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=71012", "Category": null, "Parent URL": null}