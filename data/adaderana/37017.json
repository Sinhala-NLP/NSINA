{"Source": "Adaderana", "Timestamp": "August 30, 2013 01:30 pm", "Headline": "අලි පැටවාට ගම්වැසියෝ පිහි‍ටවෙති", "News Content": "(අලි පැටවාට කිරිපොවන අයුරු) ඡායා රූ - ගාමිණි ඔබේසේකර ත්‍රීකුණාමලය ගෝමරන්කඩවල කැලයේ අතරමං වී සිටි මාස 2ක් පමණ වයසැති අලි පැටවෙකු ප්‍රදේශවාසීන් විසින් අල්ලා කන්තලේ වනජීවි කාර්යාලයට භාරදී තිබේ. පසුව කන්තලේ වනජීවි කාර්යාලයේ නිලධාරීන් විසින් එම අලි පැටවා ගිරිතලේ වනජීවි සෞඛ්‍ය මධ්‍යස්ථානයට භාරදී ඇති බව අප වාර්තාකරු කියයි. අලි පැටවා තවත් කෙටි කලකින් උඩවලව ඇත් අතුරු සෙවණට භාරදීමට නියමිත බවද හෙතෙම කීය.", "URL": "https://sinhala.adaderana.lk/news.php?nid=37017", "Category": null, "Parent URL": null}