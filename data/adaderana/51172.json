{"Source": "Adaderana", "Timestamp": "May 8, 2015 09:10 am", "Headline": "පෙම්වතිය මරා පෙම්වතා ගෙල කපාගනියි", "News Content": "වත්තල, හැඳල හංදියේ පිහිටි ප්‍රසිද්ධ රෙදිපිළි අලෙවිසැලකදී තරුණියක ඝාතනය කර තිබේ.තියුණු ආයුධයක් රැගෙන ඊයේ රාත්‍රී 7.00ට පමණ වෙළඳසැළට ඇතුළු වු තරුණයෙකු අදාළ තරුණිය කපාකොටා ඝාතනය කර ඇති බව වත්තල පොලිසිය පවසයි. මියගිය තරුණිය වත්තල, හුණුපිටිය පරාක්‍රම මාවත ප්‍රදේශයේ පදිංචිව සිටි 19 හැවිරිදි අයෙකි.ඝාතනයෙන් පසු සැකකරුද ගෙල කපාගෙන ඇති අතර ඔහු මේ වනවිට පොලිස් ආරක්ෂාව මධ්‍යයේ රාගම රෝහලේ ප්‍රතිකාර ලබමින් සිටියි.සැකකරු ලබුකැලේ ප්‍රදේශයේ පදිංචි 23 හැවිරිදි අයෙකු බවට හදුනාගෙන ඇත. ප්‍රේම සබඳතාවක් හේතුවෙන් ඝාතනය සිදුව ඇති බවට මූලික විමර්ශනයෙන් අනාවරණය වී ති‍ෙබ්.", "URL": "https://sinhala.adaderana.lk/news.php?nid=51172", "Category": null, "Parent URL": null}