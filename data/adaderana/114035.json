{"Source": "Adaderana", "Timestamp": "July 13, 2019 10:47 am", "Headline": "සෙස් බදු පැනවීමේ යෝජනාවක් ලබන සතියේ කැබිනට් මණ්ඩලයට?", "News Content": "සුළු හා මධ්‍යම පරිමාණ කර්මාන්තකරුවන්ගේ නිෂ්පාදනවලට සමාන නිෂ්පාදන විදේශවලින් ආනයනය කිරීම සීමා කිරීමට කටයුතු කරන බව වැඩබලන කර්මාන්ත හා වාණිජ කටයුතු අමාත්‍ය බුද්ධික පතිරණ මහතා පවසයි. මහනුවර පොල්ගොල්ල ප්‍රදේශයේ ලක්සල අලෙවිසැළක් විවෘත කිරීමේ අවස්ථාවට ඊයේ(12) පස්වරුවේ එක් වෙමින් ඔහු මේ බව සඳහන් කළේය. දේශීය නිෂ්පාදකයන්ගේ ආර්ථිකය දයුණු කිරීම සඳහා අවශ්‍ය සහන ණය යෝජන ක්‍රම ක්‍රියාත්ම කර එම නිෂ්පාදකයින්ට තර්ජනයක් වෙන භාණ්ඩ සඳහා සිමාවන් පැනවිය යුතු බව බුද්ධික පතිරණ මහතා පෙන්වා දුන්නේය. මේ අතර දේශිය කර්මාන්තකරුවන්ගේ නිෂ්පාදනවලට සමාන නිෂ්පාදන විදේශවලින් ආනයනය කිරීම සීමා කිරීම සඳහා සෙස් වැනි බදු පැනවීමට අදාළ කැබිනට් පත්‍රිකාව ලබන සතියේ කැබිනට් මණ්ඩලය සඳහා ඉදිරිපත් කරන බව අමාත්‍ය බුද්ධික පතිරණ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=114035", "Category": null, "Parent URL": null}