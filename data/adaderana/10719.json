{"Source": "Adaderana", "Timestamp": "September 8, 2010 01:25 pm", "Headline": "පනත සම්මත කරන්න පාර්ලිමේන්තුවට අයිතියක් නෑ", "News Content": "18 වන ව්‍යවස්ථා සංශෝධනය සම්මත කර ගන්නට පාර්ලිමේන්තුවට අයිතියක් නැති බව විපක්ෂ නායක රනිල් වික්‍රමසිංහ මහතා පවසයි. ව්‍යවස්ථා සංශෝධන පනත් කෙටුම්පතට විරෝධය දක්වමින් එ.ජා.ප මූලස්ථානයෙන් විරෝධතා පා ගමනක් ආරම්භ කරන්නට මොහොතකට ප්‍රථමයෙන් රැස්ව සිටි පිරිස අමතා හෙතෙම මේ බව කියා සිටියේය. මෙම පනත් කෙටුම්පත පාර්ලිමේන්තුවේ සම්මත කර ගැනීම ප්‍රජාතන්ත්‍ර විරෝධී බවද විපක්ෂ නායකවරයා කියා සිටියේය. මේ වන විටත් 18 වන ව්‍යවස්ථා සංශෝධන පනත් කෙටුම්පත සම්බන්ධයෙන් විවාදය පාර්ලිමේන්තුවේ ආරම්භ වී තිබේ.", "URL": "https://sinhala.adaderana.lk/news.php?nid=10719", "Category": null, "Parent URL": null}