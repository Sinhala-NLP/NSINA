{"Source": "Adaderana", "Timestamp": "November 15, 2015 05:22 pm", "Headline": "වෙළඳසැලේ  ගින්නෙන්  පිළිස්සී මරුට!", "News Content": "පොළොන්නරුව, සොමියෙල් හංදිය ප්‍රදේශයේ වෙළෙඳසැලක හටගත් ගින්නකින් පුද්ගලයෙකු මියගොස් තිබේ.අද දහවල් මෙම ගින්න හටගෙන ඇති අතර අදාළ වෙළෙඳසැලේ විදුලි කාර්මිකයෙකු ලෙස කටයුතු කළ පුද්ගලයෙකු ගින්නට හසුවී ඇති බව පොලීසිය පැවසුවේය. එම වෙළෙඳසැලේ හටගත් ගින්න අසළ පිහිටි ආපනශාලාවකට ද පැතිරගොස් ඇති අතර තමන්කඩුව ප්‍රා දේශීය සභාවේ ගිනි නිවන ඒකකය සහ පොලීසිය එක්ව ගින්න මැඩපවත්වා තිබේ.ගින්නට හසුව බරපතළ පිළිස්සුම් තුවාල ලැබු පුද්ගලයා පොළොන්නරුව රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සඳහන් කළේය.මියගොස් ඇත්තේ 47 හැවිරිදි පුද්ගලයෙකි.ගින්න හටගැනීමට හේතුව මෙතෙක් අනාවරණය වී නොමැති අතර පොළොන්නරුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55108", "Category": null, "Parent URL": null}