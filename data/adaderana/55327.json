{"Source": "Adaderana", "Timestamp": "November 26, 2015 10:04 am", "Headline": "රවීට එරෙහි විශ්වාසභංගය අද ගේනවා - සාක්කුවට වාසි නැතිවිට ඔහොම තමයි", "News Content": "අධ්‍යාපනය සඳහා ඉතිහාසයේ විශාලතම මුදල මෙවර ඇය වැයෙන් වෙන් කළ බව කියමින් මුදල් අමාත්‍ය රවී කරුණානායක මහතා පාර්ලිමේන්තුව නොමග යැවීමට එරෙහිව විශ්වාසභංග යෝජනාවක් අද කථානායකවරයාට භාරදෙන බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි.ඔහු පැවසුවේ මෙවර අයවැය යෝජනා මගින් පාර්ලිමේන්තුව නොමඟ යැවීමට ව්‍යාජ සංඛ්‍යා ලේඛන, මුදල් අමාත්‍යවරයා ඉදිරිපත් කර ඇති බැවින් ඔහුට එරෙහිව මෙම විශ්වාසභංග යෝජනාව ඉදිරිපත් කරන බවයි.මෙවර අය වැයෙන් අධ්‍යාපනය සඳහා රුපියල් බිලියන 125ක් පුනරාවර්ථන වියදම් ලෙස අය වැයේ සටහන් කරමින් මුදල් ඇමතිවරයා මෙලෙස පාර්ලිමේන්තුව නොමඟ යවා ඇතැයි හෙතෙම චෝදනා කළේය.මෙම මුදල මහ භාණ්ඩාගාරයෙන් කිසිසේත් සිදුනොකරන වියදමක් යැයිද ඒ මහතා පෙන්වාදුන්නේය. කෙසෙවෙතත් මුදල් අමාත්‍ය රවී කරුණානායක මහතා පැවසුවේ මෙවර අය වැයෙන් සාමාන්‍ය ජනතාවට සෙත සැලසීමේදී ඇතැමුන්ට එය වේදනාවක් වී ඇති බවයි. ජනතාවට සතුටුදායක අය වැයක් දුන්න නිසා කොහොමද මේක දුන්නේ යැයි එක එක්කෙනාට ගැටලුවක් වී ඇතැයි හෙතෙම පැවසීය.අවුරුදු 11ක් තිස්සේ තමන්ගේ සාක්කුවට වාසිය දා ගත් අයට මෙදාපාර ජනතාවගේ සාක්කුවට එහි වාසිය වැටෙන විට මෙවැනි චෝදනා නඟන බව ඔහු වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=55327", "Category": null, "Parent URL": null}