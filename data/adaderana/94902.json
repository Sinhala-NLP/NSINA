{"Source": "Adaderana", "Timestamp": "August 23, 2018 04:31 pm", "Headline": "බස් රථයක් හා කාර් රථයක් ගැටී‍ 2කට බරපතළයි", "News Content": "කිලිනොච්චිය,පරන්තන් ප්‍රදේශයේදී කාර් රථයක් හා ශ්‍රී ලංකා ගමනාගමන මණ්ඩලයේ බස් රථයක් එකිනෙක ගැටීමෙන් පුද්ගලයින් දෙදෙනෙකු බරපතළ තුවාල ලබා ඇති බව කිලිනොච්චිය පොලීසිය පවසයි. අද(23) දහවල් මෙම අනතුර සිදුව ඇති බව පොලීසිය සඳහන් කළේය. කිලිනොච්චිය පොලීසිය පැවසූවේ අනතුරින් යුද හමුදා සාමාජිකයෙකු ඇතුළු දෙදෙනෙකු බරපතළ තුවාල ලබා කිලිනොච්චිය රෝහලට ඇතුළත් කොට ඇති බවයි. අනතුරින් කාර් රථයට දැඩි හානි සිදුව ඇති අතර, වේගය පාලන කර ගැනීමට නොහැකිවීමෙන් අනතුර සිදුව ඇති බවද පොලීසිය සඳහන් කළේය. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94902", "Category": null, "Parent URL": null}