{"Source": "Adaderana", "Timestamp": "January 27, 2013 05:14 pm", "Headline": "බ්‍රසීලයේ ගින්නකින් 70ක් මරුට", "News Content": "බ්‍රසීලයේ රාත්‍රී සමාජ ශාලාවක ඇති වු ගින්නකින් පුද්ගලයින් 70 දෙනෙකු ජීවිතක්ෂයට පත්වී තිබේ. දකුණු දිග බ්‍රසීලයේ ශාන්ත මරියා නගරය ආසන්නයේ වු සමාජ ශාලාවක මෙම ගින්න හටගෙන ඇති බව වාර්තා වේ. සමාජ ශාලාව තුළ සංගීත සැපයීම ආරම්භ කරන අවස්ථාවේ ගිනි කෙළි සංදර්ශනයක්ද සමඟ මෙම ගින්න හටගෙන ඇති බව විදෙස් මාධ්‍ය පවසයි. ගින්නෙන් තවත් විශාල පිරිසක් තුවාල ලබා ඇති අතර ඒ පිළිබඳ නිවැරදි තොරතුරු මෙතෙක් අනාවරණය වී නැත. සහන සේවා කණ්ඩායම් ගින්නෙන් තුවාල ලැබු පුද්ගලයින් බේරා ගැනීමේ කටයුතු ආරම්භ කර තිබේ.", "URL": "https://sinhala.adaderana.lk/news.php?nid=31129", "Category": null, "Parent URL": null}