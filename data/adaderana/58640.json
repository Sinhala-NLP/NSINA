{"Source": "Adaderana", "Timestamp": "March 27, 2016 08:46 am", "Headline": "සතුන් හා පැළෑටි පන්නන්න ගිය චෙක් ජාතිකයින් මාට්ටු", "News Content": "ශ්‍රී ලංකාවට ආවේණික සතුන් සහ පැළෑටි වර්ග කිහිපයක් නීති විරෝධී ලෙස මෙරටින් රැගෙනයාමට උත්සාහ කළ විදේශීය ජාතිකයන් දෙදෙනෙකු අත්අඩංගුවට ගෙන තිබේ.කොළඹ පිටත වටරවුම් අධිවේගී මාර්ගයේ කඩුවෙල මුරපොළේ නිලධාරීන් කණ්ඩායමක් වෙත ලැබුණු තොරතුරකට අනුව ඊයේ රාත්‍රී වෑන් රථයකින් පැමිණි සැකකරුවන් අත්අඩංගුවට ගත් බව පොලීසිය පවසයි.එහිදී ශ්‍රී ලංකාවට අවේණික වු සමනළ කෝෂ පහක්, දේශීය පැළෑටි වර්ග කිහිපයක් සහ රසායනික ද්‍රව්‍යයක් පොලිස් භාරයට ගෙන තිබේ.සැකකරුවන් චෙක් ජාතිකයින් වන අතර ඔවුන් පැමිණි වැන් රථය ද පොලීසිය භාරයට ගෙන ඇති බව වාර්තා වේ.සිද්ධිය සම්බන්ධයෙන් වැඩිදුර විමර්ශන නවගමුව පොලීසිය වෙත භාර දි තිබේ.සැකකරුවන් හෙට කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58640", "Category": null, "Parent URL": null}