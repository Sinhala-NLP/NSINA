{"Source": "Adaderana", "Timestamp": "July 7, 2019 04:03 pm", "Headline": "මේ ආණ්ඩුව මොන ඡන්දෙන් හරි ගෙදර යවන්න ඕනෙ", "News Content": "වර්තමාන ආණ්ඩුව ඉදිරියේ එන කුමණ මැතිවරණයෙන් හෝ පරාජය කළ යුතුබව එක්සත් ජනතා නිදහස් සන්ධාන පාර්ලිමේන්තු මන්ත්‍රී ලක්ෂ්මන් යපා අබේවර්ධන මහතා පවසයි. මාතර දික්වැල්ල ප්‍රදේශයේ පැවති ජන හමුවකට එක් වෙමින් ඒ මහතා මේ බව සඳහන් කළේය. රජය බලයට ආ පසු මුලින්ම සිදු කලේ බුද්ධි අංශය අකර්මණ්‍ය කිරීම බවය. බුද්ධි අංශයේ සිටි ඉහළම නිලධාරියෙකු වු ශම්මි කරුණාදාස අත්අඩංගුවට ගත් බවත් ඔහු ප්‍රකාශ කලේය. එසේම ගිරිතලේ තිබු බුද්ධි අංශය සම්පූර්ණයෙන් වසා දැමු බවත් බුද්ධි අංශයන් 6කට වඩා හිරේට ගත් බවටත් ඒ මහතා චෝදනා කරයි. මේ ආකාරයෙන් රට අරාජිකත්වයට පත් කළ බවත් ප්‍රහාරයෙන් පසුව බුද්ධි අංශයේ වටිනාකම තේරුම්ගත් බවත් ඔහු කියා සිටියි.", "URL": "https://sinhala.adaderana.lk/news.php?nid=113578", "Category": null, "Parent URL": null}