{"Source": "Adaderana", "Timestamp": "July 19, 2018 12:54 pm", "Headline": "හත වසරේ දැරියන් දෙදෙනාට අතරවර කරපු ගුරාට වැඩ වරදී", "News Content": "යාපනයේ ජනප්‍රිය පාසලක ශිෂ්‍යාවන් දෙදෙනෙකුව ලිංගික අපයෝජනයන්ට ලක් කළ එම පාසලේම ගුරුවරයෙකු යාපනය පොලීසිය විසින් අත්අඩංගුවට ගෙන ඇති බව අද දෙරණ වාර්තාකරු පවසයි. 48 හැවිරිදි එම පාසලේම ගුරුවරයෙකු විසින් හත්වන වසරේ ශිෂ්‍යාවන් දෙදෙනෙකුව මෙලෙස ලිංගික අපයෝජනයන්ට ලක් කර බව යාපනය පොලීසිය සඳහන් කරයි. ලිංගික අපයෝජනයට ලක්වූ ශිෂ්‍යාවන් දෙදෙනාව පොලීසිය විසින් යාපනය ශීක්ෂණ රෝහලේ වෛද්‍ය පරීක්ෂණයක් සඳහා ඉදිරිපත් කොට ඇති බව වාර්තා වෙයි. අත්අඩංගුවට ගත් ගුරුවරයාව අද(19) යාපනය මහේස්ත්‍රාත් අධිකරණය වෙත ඉදිරිපත් කිරීමට නියමිතය. යාපනය පොලීසිය සිද්ධිය පිළිබදව වැඩිදුර පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=92839", "Category": null, "Parent URL": null}