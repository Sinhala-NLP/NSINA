{"Source": "Adaderana", "Timestamp": "January 26, 2012 08:29 am", "Headline": "පොලිස් පරීක්ෂක හා ස්ථානාධිපතිවරුන් පිරිසකට ස්ථාන මාරුවීම්", "News Content": "වහාම ක්‍රියාත්මක වන පරිදි සේවයේ අවශ්‍යතා මත පොලිස් දෙපාර්තමේන්තුවේ ස්ථාන මාරුවීම් කිහිපයක් ලබා දී තිබේ. පොලිස් පරීක්ෂක සහ පොලිස් ස්ථානාධිපතිවරුන් පිරිසකට මෙලෙස ස්ථාන මාරු වීම් ලබා දී ඇති බව පොලිස් මූලස්ථානය සඳහන් කරයි. කෙසෙල්වත්ත, වැල්ලවාය, වව්නතිව්, වැලිකඩ, හිඩෝගම, කොස්වත්ත, මීගහවත්ත, ගම්පහ, පෝද්දල, බෙන්තොට, මාතලේ, මහවෙල, මොරටුව, අඟුලාන යන පොලිස් ස්ථානවල පොලිස් පරීක්ෂකවරුන්ට සහ ස්ථානාධිපතිවරුන්ට මෙලෙස ස්ථානමාරු වීම් ලබා දී ඇති බව සඳහන්ය. මෙහි දී පොලිස් පරීක්ෂකවරුන් කිහිපදෙනෙකුට පොලිස් ස්ථානාධිපතිවරුන් ලෙස උසස්වීම් ද හිමි වී තිබේ.", "URL": "https://sinhala.adaderana.lk/news.php?nid=21649", "Category": null, "Parent URL": null}