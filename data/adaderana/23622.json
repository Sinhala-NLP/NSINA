{"Source": "Adaderana", "Timestamp": "April 19, 2012 08:02 am", "Headline": "පාතදුම්බර ශ්‍රීලනිප සංවිධායක ධුරය ලොහාන් රත්වත්තේට", "News Content": "මහනුවර දිස්ත්‍රික් එක්සත් ජනතා නිදහස් සන්ධාන පාර්ලිමේන්තු මන්ත්‍රී ලොහාන් රත්වත්තේ මහතා පාතදුම්බර ආසනයේ ශ්‍රී ලංකා නිදහස් පක්ෂ ප්‍රධාන සංවිධායකවරයා වශයෙන් පත්කර තිබේ. හිටපු අමාත්‍ය ජෙනරාල් අනුරුද්ධ රත්වත්තේ මහතාගේ අභාවයෙන් හිස්වූ එම සංවිධායක ධුරය මෙලෙස ලොහාන් රත්වත්තේ මහතාට පිරිනමනු ලැබීය. ප්‍රධාන ආසන සංවිධායකවරයා වශයෙන් පත්කිරීමට අදාළ පත්වීම් ලිපිය ජනාධිපති මහින්ද රාජපක්ෂ මහතා විසින් ඊයේ(18) පස්වරුවේ ලොහාන් රත්වත්තේ මහතා වෙත පිරිනමා ඇත. 2009 වසරේ මධ්‍යම පළාත් සභා මන්ත්‍රීවරයෙකු වශයෙන් පත්වූ ලොහාන් රත්වත්තේ මහතා මෙවර පැවති පාර්ලිමේන්තු මැතිවරණයේ දී එක්සත් ජනතා නිදහස් සන්ධානය නියෝජනය කරමින් මහනුවර දිස්ත්‍රික්කයෙන් පාර්ලිමේන්තුවට තේරී පත්විය.", "URL": "https://sinhala.adaderana.lk/news.php?nid=23622", "Category": null, "Parent URL": null}