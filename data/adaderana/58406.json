{"Source": "Adaderana", "Timestamp": "March 20, 2016 10:38 am", "Headline": "අමෙරිකාවේ සිකා වැළඳුණු 116ක්", "News Content": "අමෙරිකාවේ සිකා වෛරසය වැළඳුණු පුද්ගලයන් 116 දෙනෙකු හඳුනාගෙන තිබේ.අමෙරිකානු රෝග පාලන හා වැළැක්වීමේ මධ්‍යස්ථානය විසින් නිකුත් කළ වාර්තාවක මේ බව දැක්වෙන බව විදෙස් වාර්තා සඳහන් කළේය.අමෙරිකානු රෝග පාලන හා වැළැක්වීමේ මධ්‍යස්ථානය මඟින් සිකා වෛරසය බවට සැකකෙරෙන රෝගීන් රසායනාගාර පරීක්ෂාවකට ලක් කිරීමෙන් අනතුරුව අදාළ වාර්තාව නිකුත් කර තිබේ.2015 වසරේ ජනවාරි මස පළමු වැනිදා සිට මෙම වසරේ පෙබරවාරි 26 වැනිදා දක්වා කාලය තුළ මෙම රෝගීන් 116 දෙනා හඳුනාගෙන ඇති බව සඳහන්ය.අමෙරිකාවේ ප්‍රාන්ත 33කින් අදාළ රෝගීන් වාර්තා වන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=58406", "Category": null, "Parent URL": null}