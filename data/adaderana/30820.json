{"Source": "Adaderana", "Timestamp": "January 17, 2013 08:59 am", "Headline": " මාසික වැටුප් ක්‍රමයක් ගැන අද සාකච්ඡාවක්", "News Content": "සමස්ත ලංකා වතු කම්කරු සංගමය අද (17) දිනයේ කම්කරු සහ කම්කරු සබඳතා අමාත්‍ය ගාමිණි ලොකුගේ මහතා හමුවීමට නියමිතව තිබේ. රාජ්‍ය හා පෞද්ගලික අංශයේ සේවකයන්ට මෙන් වැවිලි ක්ෂේත්‍රයේ වතු කම්කරුවන්ට මාසික වැටුප් ක්‍රමයක් ලබාදීම පිළිබඳව සාකච්ඡා කිරීම මෙම හමුවේ අරමුණ වී ඇත. වතු කම්කරුවන් සඳහා වැටුප් ක්‍රමයක් සකස් කිරීම පිළිබඳව සාකච්ඡාවක් ලබාදෙන ලෙස සමස්ත ලංකා වතු කම්කරු සංගමය කම්කරු අමාත්‍යවරයාගෙන් ලිඛිතව ඉල්ලීමක් කර තිබිණි. ඒ අනුව කම්කරු අමාත්‍ය ගාමිණි ලොකුගේ මහතා විසින් අද පස්වරුවේ අදාළ සාකච්ඡාව ලබා දී තිබේ. මෙම සාකච්ඡාව සඳහා සමස්ත ලංකා වතු කම්කරු සංගමයේ සභාපති රාමලිංගම් චන්ද්‍රසේකර මහතා ඇතුළු නියෝජිත පිරිසක් සහභාගීවීමට නියමිතය.", "URL": "https://sinhala.adaderana.lk/news.php?nid=30820", "Category": null, "Parent URL": null}