{"Source": "Adaderana", "Timestamp": "March 12, 2017 02:25 pm", "Headline": " දළදා මාලිගාව ඉදිරිපිට නිහඞ විරෝධතාවක්", "News Content": "මහනුවර ශ්‍රී දළදා මාලිගාව ඉදිරිපිට තරුණ තරුණියන් පිරිසක් නිහඞ විරෝධතාවක් පවත්වා තිබේ. ගව ඝාතනය තහනම් කරන ලෙසට රජයට බල කරමින් එම නිහඞ විරෝධතාව පැවති බව සඳහන්ය. මහනුවර ප්‍රදේශයේ තරුණ බෞද්ධ සංගම් නියෝජනය කරන තරුණ තරුණියන් විසින් මෙම විරෝධතාව සංවිධානය කර තිබු බව ප්‍රදේශයේ අද දෙරණ වාර්තාකරු සඳහන් කළේය. ශ්‍රී ලංකාවේ ගව ඝාතනයට එරෙහිව නව නීති සකස් විය යුතු බවත් ජාති ආගම් භේදයකින් තොරව සියලු ශ්‍රී ලාංකිකයන් ගව ඝාතනය තහනම් කිරීම සඳහා සහය ලබාදිය යුතු බවත්, විරෝධතාවයට එක්වූවන් ප්‍රකාශ කර තිබේ.", "URL": "https://sinhala.adaderana.lk/news.php?nid=70767", "Category": null, "Parent URL": null}