{"Source": "Adaderana", "Timestamp": "February 13, 2010 01:04 pm", "Headline": "ධීවර යාත්‍රා රාජසන්තක වී නෑ", "News Content": "මුහුදු සීමා උල්ලංඝණය කළ මෙරට ධීවර යාත්‍රා 600 ක් විදෙස් රටවල දී රාජසන්තක වී ඇති බවට පළ වන මාධ්‍ය වාර්තා සම්පූර්ණයෙන්ම අසත්‍යයක් බව ධීවර හා ජලජ සම්පත් අමාත්‍යාංශය පවසයි. පසුගිය වසරේ දී මුහුදු සීමා උල්ලංඝණය කිරීම හේතුවෙන් විදෙස් රටවල අත්අඩංගුවට පත්වූ ශ්‍රී ලාංකීය ධීවරයින් 637 දෙනෙක් නිදහස් කරගත් බව ධීවර අමාත්‍යාංශය සඳහන් කළේය. ධීවරයින් සමග විදෙස් රටවල වෙරළාරක්ෂක නිලධාරීන් භාරයට පත්වූ බහුදින ධීවර යාත්‍රා 118 ක් මේ වන විටත් නිදහස් කරගෙන ඇති බව ද එම අමාත්‍යාංශය අනාවරණය කළේය. මෙසේ නිදහස් කරගනු ලැබුවේ ඉන්දියාව, මාලදිවයින, බංග්ලාදේශය, මියන්මාරය වැනි රටවල වෙරළාරක්ෂක නිලධාරීන් භාරයට පත්වූ ධීවර යාත්‍රා බව ධීවර හා ජලජ සම්පත් අමාත්‍යාංශය පවසයි. මේ සඳහා ධීවර අමාත්‍යාංශය වැය කර ඇති මුදල රුපියල් විසි දෙලක්ෂ 60,000 ක් වන බව ද වාර්තා වේ. තවත් ධීවර යාත්‍රා 6 ක් සහ ධීවරයින් 54 දෙනෙකු නිදහස් කරගැනීමට නියමිතව ඇති බව ද ධීවර අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6662", "Category": null, "Parent URL": null}