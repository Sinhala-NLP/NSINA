{"Source": "Adaderana", "Timestamp": "March 5, 2017 03:04 pm", "Headline": "ඉන්දීයාව ශ්‍රී ලංකාව ගැන යෝජනාවක් ඉදිරිපත් කළ යුතුයි", "News Content": "ශ්‍රී ලංකාව සම්බන්ධයෙන් ඉන්දීයාව එක්සත් ජාතීන්ගේ මානව හිමිකම් කවුන්සිලය වෙත යෝජනාවක් ඉදිරිපත් කළ යුතු බව තමිල්නාඩු පී.එම්.කේ පක්ෂය පවසයි.එම පක්ෂයේ නායකයෙකු වන අන්බුමානි රාමදෝස් පවසන්නේ ශ්‍රී ලංකාවේ දෙමළ ජනතාවට යුක්තිය ඉටු කිරීමේ අරමුණින් ලබන 22 වැනිදා මානව හිමිකම් කවුන්සිලයට අදාළ යෝජනාව ඉදිරිපත් කළ යුතු බවය.මානව හිමිකම් කවුන්සිල විසින් ශ්‍රී ලංකාවට සිදුකර ඇති යෝජනා නියමිත කාල පරාසයක් තුළ ක්‍රියාත්මක කළ යුතු බවට වන යෝජනාවක් ඉන්දීය රජය විසින් ඉදිරිපත් කළ යුතු බව ඔහු පෙන්වා දෙයි.එක්සත් ජාතීන්ගේ මානව හිමිකම් කවුන්සිලයේ යෝජනා ක්‍රියාත්මක කිරීමට ශ්‍රී ලංකා රජය අපොහොසත් වී ඇති බවට මානව හිමිකම් පිළිබඳ මහකොමසාරිස්වරයා විසින් ද ප්‍රකාශ කර ඇති බව ඔහු පවසයි.දෙමළ ජනතාව සඳහා යුක්තිය ඉටුකිරීම ප්‍රතික්ෂේප කිරීමට ශ්‍රී ලංකා රජය උත්සහ කරමින් සිටින බවට මහකොමසාරිස්වරයාගේ වාර්තාවෙන් පෙන්වා දී ඇති බව පී.එම්.කේ පක්ෂයේ අන්බුමානි රාමදෝස් ද පවසයි.ශ්‍රී ලංකා රජය ආරක්ෂා කිරීමට ඉන්දීය රජය උත්සාහ නොකළ යුතු බව පවසන ඔහු වැඩිදුරටත් පෙන්වාදෙන්නේ මානව හිමිකම් කවුන්සිලයට මෙන්ම එක්සත් ජාතීන්ගේ ආරක්ෂක කවුන්සිලයට ද මේ ගැටළුව ඉදිරිපත් කිරීමට ඉන්දීය රජය පියවර ගත යුතු බවය.", "URL": "https://sinhala.adaderana.lk/news.php?nid=70457", "Category": null, "Parent URL": null}