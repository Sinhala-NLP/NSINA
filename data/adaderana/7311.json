{"Source": "Adaderana", "Timestamp": "March 16, 2010 03:36 pm", "Headline": "රටේ විශාලම සම්පත ජනතාවයි", "News Content": "මෙරට විශාලතම සම්පත ජනතාව බවත්, ජනතාවට වටිනාකමක් ලබාදීම වෙනුවෙන් තම ප්‍රතිපත්ති ප්‍රකාශය එළි දක්වන බවත් එක්සත් ජාතික පක්ෂ නායක රනිල් වික්‍රමසිංහ මහතා පවසයි. මෙරට පාර්ලිමේන්තුව ක්‍රියාත්මක විය යුත්තේ ජනතාවට වරප්‍රසාද ලබාදීමට මිස පෞද්ගලිකව වරප්‍රසාද ලබා ගැනීමට නොවන බව වික්‍රමසිංහ මහතා පෙන්වාදෙයි. එක්සත් ජාතික පෙර‍මුණේ ප්‍රතිපත්ති ප්‍රකාශය එළි දැක්වීම වෙනුවෙන් අද සිරිකොත මන්දිරයේ පැවති උත්සවයේදී රනිල් වික්‍රමසිංහ මහතා මේ අදහස් පළ කළේය. රටේ ආර්ථික සංවර්ධනය සහ ජනතාවගේ සුභ සිද්ධි‍ය වෙනුවෙන් යෝජනා රැසක් සිය ප්‍රතිපත්ති ප්‍රකාශයට ඇතුළත් කර ඇති බව ද ඔහු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=7311", "Category": null, "Parent URL": null}