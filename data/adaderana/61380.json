{"Source": "Adaderana", "Timestamp": "June 23, 2016 11:15 am", "Headline": " ගසක් කඩා වැටී අධ්‍යාපනයට බාධා", "News Content": "හැටන් දික්ඔය ප්‍රදේශයේ පාසලක ගොඩනැගිල්ලක් මතට ගසක් කඩාවැටීමෙන් එම ගොඩනැගිල්ලට දැඩි අලාභ හානි සිදුව තිබේ.ප්‍රදේශය හරහා හමා ගිය දැඩි සුළං තත්ත්වයක් හේතුවෙන් දික්ඔය, ඉන්වරි වතු යායේ දමිළ පාසලේ ගොඩනැගිල්ලකට මෙලෙස හානි සිදුව ඇති බව අද දෙරණ වාර්තාකරු පැවසුවේය.එම ගොඩනැගිල්ලේ තිබූ පරිඝණක වලටද එහිදී හානි සිදුව ඇති බව සඳහන්ය.මේ හේතුවෙන් පාසලේ අධ්‍යාපන කටයුතු වලට බාධා පැමිණ ඇති බව ද අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=61380", "Category": null, "Parent URL": null}