{"Source": "Adaderana", "Timestamp": "July 20, 2013 08:06 am", "Headline": "උතුරේ මැතිවරණයට ජපානයෙන් තල්ලුවක්", "News Content": "උතුරු පළාතේ නිදහස් සහ සාධාරණ මැතිවරණයක් පැවැත්වීම සඳහා තම දායකත්වය ලබා දෙන බව ජපාන රජය පවසයි. ශ්‍රී ලංකාවේ ජපාන තානාපති කාර්යාලය පවසන්නේ පළාත් සභා මැතිවරණය නිරීක්ෂණය සඳහා ද ජපානයේ දායකත්වය ලබා දෙන බවයි. පැෆරල් සංවිධානය සහ එක්ව ඒ සඳහා කටයුතු කරන බව ජපානය පවසයි. ශ්‍රී ලංකාවේ සාමය ස්ථාපිත කොට පුනරුත්ථාපනය හා සංහිඳියාව ගොඩනැගීම සඳහා ජපානයේ විශේෂ නියෝජිත යසුෂි අකාශි මහතාගේ ක්‍රියාවලියට දායකවීමක් ලෙස මෙයද සැලකිය හැකි බව ජපාන රජය කියයි. උගත් පාඩම් හා ප්‍රතිසංවිධාන කොමිසමේ නිර්දේශ යතාර්ථයක් බවට පත්කර ගැනීමේ මූලාරම්භයක් ලෙස උතුරු පළාත් මැතිවරණය සැලකිය හැකි බව ද ජපාන රජය උපුටා දක්වමින් මෙරට ජපාන තානාපති කාර්යාලය පවසයි.", "URL": "https://sinhala.adaderana.lk/news.php?nid=35931", "Category": null, "Parent URL": null}