{"Source": "Adaderana", "Timestamp": "September 17, 2016 11:15 am", "Headline": "  හදුන් දිවියන් නිසා ගම නොසන්සුන් ", "News Content": "හැටන්, කුඩාඔය ප්‍රදේශයේ සැරිසරන හදුන් දිවියන් අල්ලා වෙනත් රක්ෂිතයකට මුදාහැරීමට කටයුතු කරන ලෙස පොලීසිය වනජීවී නිලධාරීන්ට දැනුම් දී තිබේ.තේ වතු ආශ්‍රිතව පිහිටි රක්ෂිතයක සැරිසරන දිවියෙකු සහ පැටවුන් දෙදෙනෙකු මෙලෙස ගම්මානයට පැමිණීම නිසා ගම්වැසියන් නොසන්සුන්තාවයට පත්ව ඇති බව වාර්තා වෙයි.පසුව හැටන් පොලීසියේ නිලධාරීන් පැමිණ එම දිවියන් පලවා හැරීමට කටයුතු කර තිබේ.කෙසේ වෙතත් එම දිවියන් අල්ලා වෙනත් රක්ෂිතයකට මුදාහැරීමට කටයුතු කරන ලෙස වනජීවී නිලධාරීන්ට පොලීසිය උපදෙස් ලබාදී තිබේ.", "URL": "https://sinhala.adaderana.lk/news.php?nid=64165", "Category": null, "Parent URL": null}