{"Source": "Adaderana", "Timestamp": "November 3, 2013 02:38 pm", "Headline": "රාජගිරියේදී කතක් ඝාතනය කිරීමේ සිද්ධියට සැක 2ක් මාට්ටු", "News Content": "මිය ගිය චිත්‍රපට අධ්‍යක්ෂවරයෙකු වූ තිස්ස අබේසේකර මහතාගේ නැන්දනිය බව කියන කාන්තාවක රාජගිරිය මොරගස්මුල්ල ප්‍රදේශයේ දී ඝාතනය කිරීමේ සිද්ධියට සැකපිට හිටපු පොලිස් කොස්තාපල්වරයෙකු සහ හමුදා සෙබලෙකු අත්අඩංගුවට ගෙන තිබේ. මිරිහාන පොලීසිය විසින් සිදුකළ විමර්ශන වලින් අනතුරුව මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඉකුත් සැප්තැම්බර් මස 28 වැනිදා මෙම ඝාතනය සිදුව ඇතැයි සඳහන්ය. අත්අඩංගුවට ගත් සැකකරුවන් සොරකම් කරන ලද රන් භාණ්ඩ තොගයක් ද පොලීසිය විසින් සොයාගෙන ඇත.", "URL": "https://sinhala.adaderana.lk/news.php?nid=38581", "Category": null, "Parent URL": null}