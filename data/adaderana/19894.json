{"Source": "Adaderana", "Timestamp": "November 9, 2011 09:55 pm", "Headline": "මං ඉල්ලා අස්වෙන්න සූදානම් නෑ", "News Content": "තමා සිය පාර්ලිමේන්තු මන්ත්‍රීධූරයෙන් ඉල්ලා අස්වන්නට කිසිදු තීරණයක් ගෙන නැතැයි එ.ජා.ප ජාතික ලැයිස්තුවෙන් තේරීපත්වූ මන්ත්‍රී ඩී.එම් ස්වාමිනාදන් මහතා පවසයි. ප්‍රජාතන්ත්‍රවාදී ජනතා පෙරමුණේ නායක මනෝ ගනේෂන් මහතාට මන්ත්‍රී ආසනය ලබාදීම සඳහා තමන් මන්ත්‍රීධූරයෙන් ඉල්ලා අස්වනු ඇති බවට දේශපාලන කරළිය තුළ සිදුවන කතා බහෙහි කිසිදු සත්‍යතාවක් නැතැයි ඩී.එම් ස්වාමිනාදන් මහතා අද දෙරණට කියා සිටියේය. මනෝ ගනේෂන් මහතා සහ එක්සත් ජාතික පක්ෂය අතර යම් අවබෝධතා ගිවිසුමක් ඇත්දැයි තමා නොදන්නා බවත්,මනෝට අසුන දෙන්නට තමාගේ කිසිදු සූදානමක් නැති බවත් හෙතෙම අවධාරණය කළේය.", "URL": "https://sinhala.adaderana.lk/news.php?nid=19894", "Category": null, "Parent URL": null}