{"Source": "Adaderana", "Timestamp": "May 18, 2015 08:37 am", "Headline": "සැමරුම් උළෙල වෙනුවෙන් මාතර රථ වාහන සැලසුම මෙහෙමයි", "News Content": "මාතරදී පැවැත්විමට නියමිත රණවිරු සැමරුම් උත්සවය වෙනුවෙන් විශේෂ රථ වාහන සැලැස්මක් ක්‍රියාත්මක කිරීමට පොලිසිය විසින් පියවර ගෙන තිබේ.ඒ අනුව අද සහ හෙට යන දෙදින තුළ අදාළ රථ වාහන සැලැස්ම ක්‍රියාත්මක කරන බව පොලිස් මුල්සථානය නිවේදනය කරයි.අද උදෑසන 6.00 සිට හෙට පෙරවරු 11.00 දක්වා කාලය තුළ මාතර වෙරළ පාරේ වාහන ගමනාගමනය සම්පුර්ණයෙන්ම සිමා වන බව පොලිසිය කියා සිටියි.මිට අමතරව මාතර ප්‍රධාන බස් නැවතුම්පළ, මාතර - අකුරැස්ස ප්‍රධාන මාර්ගයේ ඉසදීන් නගරයේ මිරා පාර අසළට රැගෙන යනු ඇත. හෙට දිනයේදී අළුයම 4.00 සිට පෙරවරු 11.00 දක්වා මාතර නගරය පසුකර යන බර වාහන සඳහා වැලිගම ඔරලෝසු කණුව අසළින් අකුරැස්ස මාර්ගයට පැමිණ,අකුරැස්ස, කඹුරුපිටිය, හක්මන හරහා බෙලිඅත්ත දක්වා ගමන්කර තංගල්ල හෝ දික්වැල්ල දෙසට ගමන් කළ හැකි බව පොලිසිය පවසයි.දක්ෂිණ අධිවේගි මාර්ගයේ පැමිණෙන බර වාහන ගොඩගම පිවිසුම අසළින් වමට හරහා අකුරැස්ස මාරගය ඔස්සේ තෙලිජ්ජවිල හංදිය දක්වා ගමක් කර ඉන් අනතුරුව ගාල්ල හෝ තංගල්ල දෙසට ධාවනය කිරිමට පහසුකම් සලසා දි තිබේ. මේ අතර හෙට අළුයම 4.00 සිට පෙරවරු 11.00 දක්වා මාතර නගරය පසුකරන සැහැල්ලු වාහන සහ මඟී ප්‍රවාහන බස් රථ සදහා විකල්ප මාර්ග හඳුන්වා දි තිබේ.ඒ අනුව ගාල්ල සිට මාතර හරහා තංගල්ල දෙසට ගමන්කරන බස් රථ සහ සැහැල්ලු වාහන වල්ගම හංන්දියෙන් හරවා වෙලේගොඩ මාර්ගය ඔස්සේ රාහුල හංදිය, හුණුකොටුව හංදිය, ගබඩ විදිය, හක්මණ පාර, තිහගෙඩ යටියන මාර්ගය, රත්මලේ හංදිය ඔස්සේ තලල්ල දක්වා ගමන්කර දික්වැල්ලට හෝ තංගලල් දෙසට ගමන්කළ හැකි බව පොලිසිය සදහන් කරයි.තංගල්ල සිට මාතර හරහා ගාල්ල දෙසට ගමන ගන්නා සැහැල්ලු වාහන ගන්දර, කුරුදුවත්ත හංදියෙන් හරවා කුඹල්ගම- කැකණදුර -යටියන- තිහගොඩ ඔස්සේ මාතර දෙසට ගමන් කර කුමාරදාස මාවත ඔස්සේ හිත්තැටිය රජමහ විහාරය අසළින් ඉසදින් නගරය- රාහුල හංදිය හරහා නුපේ හංදියට ගමන්කර කොළඹ දෙසට ධාවනය කිරිමට හැකියාව පවතී.දක්ෂීණ අධිවේගි මාර්ගය ඔස්සේ පැමිණෙන සැහැල්ලු වාහන ගොඩගම පිවිසුම අසළින් දකුණට හැරී රාහුල හංදිය දක්වා ගමන්කර ගබඩ විදිය හරහා ඇති විකල්ප මාර්ග ඔස්සේ ගමන්කළ හැකි බවද පොලිසිය පවසයි.", "URL": "https://sinhala.adaderana.lk/news.php?nid=51402", "Category": null, "Parent URL": null}