{"Source": "Adaderana", "Timestamp": "March 22, 2018 09:43 am", "Headline": "දෙදරු මව සමූහ දූෂණයට ලක් කළ තරුණයින් තිදෙනෙක් පොලිස් බාරයට", "News Content": "ගිරාඳුරුකෝට්ට, ගින්නෝරුවේදී තිස් හැවිරිදි දෙදරු මවක් සමූහ දූෂණයට ලක්කළ බව කියන සැකකරුවන් තිදෙනෙක් අත්අඩංගුවට ගත් බව ගිරාඳුරුකෝට්ට පොලිසිය පවසයි. සැමියා මහියංගනයේ රෝහලක සේවයකරන අතර ඇයට අවුරුදු 6 ක සහ 2 ක දරුවන් දෙදෙනෙකු සිටියි. දරුවන් සමඟ සිය නිවසේ නිදාගෙන සිටියදී අද(22) මැදියම් රැයේ ,අඩක් නිමකල නිවසේ ජනේලයකින් සැකකරුවන් නිවසට ඇතුල්වී ඇති බව විමර්ශනවලදී අනාවරණය වූ බව පොලීසිය සඳහන් කරයි. මේ අවස්ථාවේ තමා දරුවන් සමඟ කෑ ගැසූබවත් එවිට සැකකරුවන් පිහියක් පෙන්වා තමා බිය ගැන්වු බවත්, පසුව දරුවන් නිදිකරවා නිවසින් එළියට එන්නැයි නියෝග කර ඇති බවත් මෙම සිද්ධියට ලක්වු කාන්තාව පොලීසියට පවසා තිබේ. තමා එසේ කළ පසු සැකකරුවන් තිදෙනාම තමා දූෂණය කළ බවද ඇය සහන් කළේ යැයි පොලිසිය සඳහන් කරයි. මෙම කාන්තාව මහියංගනය මූලික රෝහලට ඇතුලත් කර ඇති අතර සැකකරුවන් තිදෙනාම අත්අඩංගුවට ගත් බවත් ඔවුන් වයස 24, 21,19 යන වයස් කාණ්ඩවලට අයත් එම ප්‍රදේශයේම පදිංචිකරුවන් බවත් පොලිසිය පවසයි. බදුල්ල පොලිස් අධිකාරි, ධම්මික වීරසේකර මහතාගේ උපදෙස් මත ගිරාඳුරුකෝට්ට පොලිස් ස්ථානාධිපති ප්‍රධාන පොලිස් පරීක්ෂක සමන් අංගම්මන මහතාගේ මෙහෙයවීම යටතේ ගිරාදුරුකෝට්ට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86101", "Category": null, "Parent URL": null}