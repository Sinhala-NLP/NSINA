{"Source": "Adaderana", "Timestamp": "May 2, 2014 11:06 am", "Headline": "මැයි රැලියට ආපු අයට නිකන් කන්න දීලා බඩ පිරෙව්වේ නෑ", "News Content": "කොළඹ පැවති මැයි දින රැලිය සඳහා සහභාගි වීමට පැමිණි පිරිසට දිවා ආහාර පාර්සල් 650 ක් නොමිලේ ලබා දී ඇති බවට පළ වන වාර්තා ප්‍රතික්ෂේප කරන බව බන්ධනාගාර කොමසාරිස් ජෙනරාල් චන්ද්‍රරත්න පල්ලේගම මහතා පවසයි. මාතර ප්‍රදේශයේ සිට පැමිණි පිරිසක් වෙනුවෙන් සිරකරුවන් යොදවා සකස් කළ ආහාර පාර්සල් බෙදා දී ඇති බවට පළවී ඇති මාධ්‍ය වාර්තා සම්බන්ධයෙන් බන්ධනාගාර කොමසාරිස් ජෙනරාල්වරයා මේ බව කියා සිටියේය. කෙසේ වුවද කොළඹට පැමිණි ජනතාවට ආහාරපාන ලබා ගැනීම සඳහා වැලිකඩ බන්ධනාගාරයේ සුබසාධන ආපන ශාලා විවෘත කෙරුණු බව චන්ද්‍රරත්න පල්ලේගම මහතා සඳහන් කළේය. එහිදී ආහාර පාර්සල් 3000ක් පමණ අලෙවි වී ඇති බව ද ඔහු කියා සිටියේය.", "URL": "https://sinhala.adaderana.lk/news.php?nid=42929", "Category": null, "Parent URL": null}