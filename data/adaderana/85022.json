{"Source": "Adaderana", "Timestamp": "March 1, 2018 12:34 pm", "Headline": "ගස් ගල් යට සිට අවුරුදු 45 දහම් අධ්‍යාපනය ලබා දෙන අපූරු තැනැක්(ඡායාරූප සහිතයි)", "News Content": "අඟහිඟකම් රැසක් මධ්‍යයේ වුවද දහම් අධ්‍යාපනයෙන් පෝෂිත ගුණගරුක දරු පරපුරක් බිහිකිරීමට උත්සාහ දරණ දහම් පාසලක් සම්බන්ධයෙන් මොණරාගල හුලංදාව ප්‍රදේශයෙන් අද දෙරණට වාර්තා විය. මේ මොණරාගල දකුණ හුලංදාව ප්‍රදේශයේ පිහිටි සිරි සරණංකරාරාම විහාරස්ථානයයි. මෙම විහාරස්ථානයට අනුබද්ධව 1973 වසරේ ආරම්භ කළ සිරි සරණංකර දහම් පාසල හතළිස්පස් වසරකට අධික කාලයක් පුරාවට ප්‍රදේශයේ දරු දැරියන්ට දහම් අධ්‍යාපනය ලබා දීමට කටයුතු කර තිබේ. ගුරුවරුන් 17 දෙනෙකු සේවය කරන මෙම දහම් පාසලේ මේ වන විට සිසුන් 530කට අධික සංඛ්‍යාවක් අධ්‍යාපනය ලැබුවත් ඔවුන්ට අධ්‍යාපනය ලැබීමට සිදුව ඇත්තේ අඩුපාඩු රැසක් මධ්‍යයේය. දහම් පාසල පවත්වාගෙන යාමට ගොඩනැගිලි සහ ඩෙස් බංකු හිඟකම හේතුවෙන් දරුවන් ගස් යට මෙන්ම ගල් මත හිඳ තම අධ්‍යාපනය හදාරයි. යහගුණයෙන් පිරිපුන් අනාගත පරපුරක් රටට දායාද කිරීමට කැපවන සිය දහම් පාසලට අවශ්‍ය සම්පත් ලබාදීමට හැකිනම් නම් එය මහඟු පුණ්‍යකර්මයක් බව විහාරාධිපති හිමියන් පෙන්වා දෙයි.", "URL": "https://sinhala.adaderana.lk/news.php?nid=85022", "Category": null, "Parent URL": null}