{"Source": "Adaderana", "Timestamp": "April 12, 2019 10:59 am", "Headline": "අවුරුද්දට ගෙදර යන ගමන රෝහලෙන් නවතී-රියදුරුට බරපතළයි", "News Content": "තලවකැලේ සිට පුත්තලම දක්වා අධික වේගයෙන් ධාවනය වු ත්‍රීරෝද රථයක් මාර්ගයෙන් ඉවතට පැන පෙරලිමෙන් අනතුරක් සිදුව තිබේ. ත්‍රීරෝද රථයේ ගමන් ගත් රියදුරා බරපතළ ලෙස තුවාල ලබා වටල රෝහල වෙත ඇතුළත් කිරිමෙන් පසු තුවාලකරුගේ තත්ත්වය බරපතළ නිසා ඔහු නාවලපිටිය මුලික රෝහල වෙත මාරු කර යවා ඇති බව හැටන් පොලිසිය පැවසිය. අද (12) උදැසන 9.30 ට පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ හැටන් ස්ටැඩන් වත්ත ප්‍රදේශෙය් දීය. තුවාලකරු එළඹෙන සිංහල හින්දු අලුත් අවුරුද්දට සිය නිවස කරා ත්‍රීරෝද රථයෙන් ගමන් කරමින් සිටිය දී මෙම අනතුර සිදු වි ඇති බව අනතුර පිළිබඳව පරික්ෂණ පවත්වන හැටන් පොලීසිය පැවසුවේය. අධික වේගයෙන් ධාවනය වි ත්‍රීරෝද රථය වේගය පාලනය කරගත නොහැකිව මාර්ගයෙන් ඉවතට පෙරළී ප්‍රධාන මාර්ගයේ සිට ස්ටැඩන් වත්ත දක්වා පිවිසෙන මාර්ගයට ත්‍රීරෝද රථය පෙරළී ඇත. අනතුරින් ත්‍රීරෝද රථයටද දැඩි අලාභ හානි සිදු වි ඇති බවත්, ත්‍රීරෝද රථයේ අධික වේගය අනතුරට හේතුව වි ඇති බව අනතුර පිළිබඳව පරික්ෂණ පවත්වන හැටන් පොලීසිය පැවසුවේය.", "URL": "https://sinhala.adaderana.lk/news.php?nid=107871", "Category": null, "Parent URL": null}