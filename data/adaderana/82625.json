{"Source": "Adaderana", "Timestamp": "January 7, 2018 12:14 pm", "Headline": "මුලතිව් නව නාවික හමුදා කඳවුරක් ඉදි කරන්න අක්කර 671 ක ඉඩමක් ", "News Content": "මුලතිව් වල නාවික හමුදා කඳවුරක් ඉදිකිරීම සඳහා අක්කර 671 ක ඉඩමක් ලබා දීමට රජය අවසර ලබා දී තිබේ. ඉඩම් ප්‍රතිසංස්කරණ අමාත්‍යංශයේ සහ ඉඩම් ප්‍රතිසංස්කරණ දෙපාර්තමේන්තුවේ අතිරේක ලේකම් සම්පත් සමරකෝන් මහතා විසින් මෙම ඉඩම ලබා ගැනීම සම්බන්ධයෙන් අවසරය ලබා දී ඇත. ශ්‍රී ලංකා නාවික හමුදාවේ මුලතිව් ප්‍රධාන කඳවුර ගොඩ නැගීම සඳහා ඉඩම් අත්පත් කර ගැනීමේ නියෝගය නිකුත් කර ඇත. මෙම ඉඩම ලබා දී ඇත්තේ මුලතිව් වට්ටුවාල් හා වෙල්ලමුල්ලිවයික්කාල් යන පළාතෙනි. මෙම නාවික හමුදා කදවුර ඉදි කරණු ලබන්නේ ශ්‍රී ලංකා නාවික හමුදාවේ ගෝඨාභය සේනාංකය යටතේය.", "URL": "https://sinhala.adaderana.lk/news.php?nid=82625", "Category": null, "Parent URL": null}