{"Source": "Adaderana", "Timestamp": "March 9, 2010 08:11 am", "Headline": "ලාහෝර් නග‍රයට බෝම්බ ප්‍රහාරයක්", "News Content": "පාකිස්තානයේ ලාහෝර් නග‍රයට එල්ල වූ බෝම්බ ප්‍රහාරයකින් පුද්ගලයින් 13 දෙනෙකු ජිවිතක්ෂයට පත්ව තිබේ. ප්‍රහාරයෙන් 60 කට අධික පිරිසක් තුවාල ලබා ඇති බව විදෙස් මාධ්‍ය සඳහන් කළේය. මෙය මරාගෙන මැරෙන බෝම්බ ප්‍රහාරයක් බව පාකිස්තානු පොලිසිය සඳහන් කරයි. බෝම්බ ප්‍රහාරයෙන් ගොඩනැගිලි රැසකට ද හානී සිදුවී ඇති බව විදෙස් මාධ්‍ය පවසයි. ලෝක කාන්තා දිනය වූ ඊයේ දිනයේදී සිදුවු මෙම බෝම්බ පිපිරීමෙන් මියගිය සහ තුවාල ලැබුවන් අතර පාකිස්තානු කාන්තාවන් විශාල පිරිසක් සිටින බව විදෙස් මාධ්‍ය සඳහන් කළේය. මීට වසරකට පෙර ශ්‍රි ලංකා ක්‍රිකට් කණ්ඩායම ඉලක්ක කර ගනිමින් ලාහෝර් නගරයේදී ත්‍රස්තවාදීන් විසින් ප්‍රහාරයක් එල්ල කරනු ලැබීය.", "URL": "https://sinhala.adaderana.lk/news.php?nid=7151", "Category": null, "Parent URL": null}