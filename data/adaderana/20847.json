{"Source": "Adaderana", "Timestamp": "December 21, 2011 01:46 pm", "Headline": "සරසවි සිසු පා ගමන නවතා දමයි", "News Content": "පේරාදෙණිය විශ්ව විද්‍යා‍ලයේ සිසුන්ගේ විරෝධතා ව්‍යාපාරය මේ වන විට අත්හිටුවා තිබේ. අද(21) දිනයේ දී සිසු විරෝධතාව තාවකාලිකව අත්හිටුවීමට පියවර ගන්නා බව අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු සංජීව බණ්ඩාර කියා සිටියේය. පේරාදෙණියේ සිට කොළඹ දක්වා විරෝධතා පා ගමනක් සංවිධානය කර තිබුණ ද ඊට එරෙහිව අධිකරණ නියෝගයක් නිකුත් කර තිබුණි. එම නියෝගය නොතකා සිසුන් පාගමන ආරම්භ කළ අතර ගලහ මංසන්ධියේ දී යුද හමුදාව සහ පොලිසිය මාර්ග බාධක යොදා එම පාගමන වැළැක්වීමට පියවර ගනු ලැබීය. ඒ අනුව උද්ඝෝෂණයේ නිරතව සිටි සිසුන් මේ වන විට විසිර යමින් සිටින බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=20847", "Category": null, "Parent URL": null}