{"Source": "Adaderana", "Timestamp": "August 23, 2010 08:43 am", "Headline": "ජෝර්දානයට ගෘහ සේවිකාවන් යැවීම අත්හිටුවයි", "News Content": "ජෝර්දානයට ගෘහ සේවිකාවන් පිටත් කර හැරීම තාවකාලිකව අත්හිටුවා ඇති බව විදේශ සේවා නියුක්ති කාර්යාංශයේ සභාපති කිංස්ලි රණවක මහතා පවසයි. මෙරට ශ්‍රමිකයන්ට අඩු වැටුපක් හිමිවීම මෙම තීරණය ගැනීමට හේතුව බව ඔහු සඳහන් කරයි. අවම මාසික වැටුප අමෙරිකානු ඩොලර් දෙසීයකට යටත්ව පමණක් ශ්‍රමිකයන් එරටට පිටත් කර හැරීමට අපේක්ෂා කරන බව සභාපතිවරයා අවධාරණය කරයි. මේ පිළිබඳ විදේශ රැකියා නියෝජිත ආයතන සහ තානාපති නිලධාරීන් සමඟ සාකච්ඡා කර ඉදිරි ක්‍රියාමාර්ග ගන්නා බව විදේශ සේවා නියුක්ති කාර්යාංශයේ සභාපති කිංස්ලි රණවක මහතා සඳහන් කළේය.", "URL": "https://sinhala.adaderana.lk/news.php?nid=10388", "Category": null, "Parent URL": null}