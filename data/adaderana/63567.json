{"Source": "Adaderana", "Timestamp": "August 29, 2016 10:04 am", "Headline": " ෆාක් කැරලිකරුවන් සටන් විරාමයක් ප්‍රකාශයට පත් කරයි", "News Content": "කොලොම්බියාවේ ෆාක් කැරලිකරුවන් සටන් විරාමයක් ප්‍රකාශයට පත් කර තිබේ.1964 වසරේ සිට වසර 52ක් තිස්සේ පැවතෙන ලොව දීර්ඝතම ත්‍රස්ත අරගලය ලෙස ෆාක් කැරලිකරුවන් කොලොම්බියානු රජයට එරෙහිව ගෙන යන අරගලය හැදින්වෙයි.එම ගැටුම් අවසන් කිරීම සඳහා වසර 04ක් පුරා කියුබාවේ සාම සාකච්ඡා පැවැත් වුණි.එම සාකච්ඡා සාර්ථක වීමෙන් පසු ඊයේ(28) මධ්‍යම රාත්‍රියේ සිට ප්‍රකාශයට පත් කර ඇති සටන් විරාමය පිළිපදින ලෙස ෆාක් සංවිධානයේ නායක ටිමොචෙන්කෝ හෙවත් රොද්‍රිගෝ ලොන්ඩෝනෝ සිය කැරලිකරුවන්ට උපදෙස් ලබා දී තිබේ.අවසන් සාම ගිවිසුම ඉදිරි සති කිහිපය තුළ අත්සන් තැබීමට නියමිතය.", "URL": "https://sinhala.adaderana.lk/news.php?nid=63567", "Category": null, "Parent URL": null}