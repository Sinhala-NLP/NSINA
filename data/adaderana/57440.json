{"Source": "Adaderana", "Timestamp": "February 21, 2016 10:20 am", "Headline": "කච්චතිව් දූපතේ වාර්ෂික දේව මෙහෙය අද", "News Content": "කච්චතිව් දූපතේ වාර්ෂික දේව මෙහෙය අද(21) උදෑසන අතිඋත්කර්ශවත් අයුරින් පැවැත්වුණි.මෙවර දේව මෙහෙය සඳහා ශ්‍රී ලංකාවේ සහ ඉන්දියාවේ බැතිමතුන් 8000ක පමණ පිරිසක් සභාගීවී සිටි බව යාපනය දිස්ත්‍රික් ලේකම් නාගලින්ගම් වේදනායගම් මහතා සඳහන් කළේය.දකුණු ඉන්දියානු ධීවර ජනතාව සහ උතුරු පළාතේ ධීවර ජනතාව කච්චතිව් ශාන්ත අන්තෝනි දේවස්ථානයේ වාර්ෂික දේව මංගල්‍ය මහත් බැතියෙන් සමරනු ලබයි.මෙවර දේව මෙහෙය සඳහා පසුගිය වසරට සාපේක්ෂව බැතිමතුන් විශාල පිරිසක් සහභාගී වී සිටි බව යාපනය දිස්ත්‍රික් ලේකම්වරයා පැවසුවේය.දූපතට පැමිණිම සඳහා නාවික හමුදාව විසින් බෝට්ටු සේවාවක් ක්‍රියාත්මක කර තිබූ අතර දූපතේදී බැතිමතුන් සඳහා අවශ්‍ය සියළු පහසුකම් සැළසීමට නාවික හමුදාව සහ යාපනය දිස්ත්‍රික් ලේකම් කාර්යාලය පියවර ගෙන තිබූ බව සඳහන්ය.1974 වසරේ අත්සන් කරන ලද ගිවිසුමක් මත කච්චතිව් දූපත ශ්‍රී ලංකාවට පවරාදුන් අතර වාර්ෂිකව පැවැත්වෙන දේව මංගල්‍ය සඳහා පමණක් ඉන්දු - ශ්‍රී ලංකා බැතිමතුන් කච්චතිව් දුපතට පැමිණෙයි.", "URL": "https://sinhala.adaderana.lk/news.php?nid=57440", "Category": null, "Parent URL": null}