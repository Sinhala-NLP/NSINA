{"Source": "Adaderana", "Timestamp": "February 3, 2019 01:37 pm", "Headline": "ශ්‍රී පාද පුද බිමේ පරිසර සංරක්ෂණයට මනුසත් දෙරණ සමඟ ඔබත් එකතු වන්න", "News Content": "මනුසත් දෙරණ ව්‍යාපෘතිය මගින් ක්‍රියාත්මක ලස්සන දෙරණ වැඩසටහන අද (03) දිනය පුරා ඓතිහාසික ශ්‍රීපාද පුදබිම කේන්ද්‍ර කරගනිමින් පැවැත් වේ. ඒ අනුව ශ්‍රී පාද මාර්ගය පිරිසිදු කිරීම මෙන්ම පැමිණෙන සැදැහැවතුන් වෙනුවෙන් දන්සලක් ද එහි සංවිධාන කර ඇත. ලස්සන දෙරණ වැඩසටහන මෙවර සිදුකෙරෙන්නේ ශ්‍රී පාද ගමන් මාර්ගයේ පරිසර සංරක්ෂණය අරමුණු කරගනිමින්. ශ්‍රී පාද මාර්ගය දෙපස පිරිසිදු කිරීමේ කටයුතු අද ආරම්භ කෙරුණේ හැරමිටිපාන ප්‍රදේශයේ සිටයි. ඒ සඳහා මනුසත් දෙරණ කාර්ය මණ්ඩලය පසුගියදා ශ්‍රී පාද ගමන් මාර්ගයේ වර්ණගල ශ්‍රී සුමන පුරාණ මහා විහාරය වෙත ළඟා විය.", "URL": "https://sinhala.adaderana.lk/news.php?nid=103621", "Category": null, "Parent URL": null}