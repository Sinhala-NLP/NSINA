{"Source": "Adaderana", "Timestamp": "November 4, 2018 10:30 pm", "Headline": "කාළගුණය ධීවරයින්ට අවධානම්", "News Content": "දකුණු දිග මධ්‍යම බෙංගාල බොක්ක මුහුදු ප්‍රදේශයේ හෙට (05) රාත්‍රියේ අඩු පීඩන තත්ත්වයක් වර්ධනය වන ලකුණු පවතීන බව කාළගුණ විද්‍යා දෙපාර්තමේන්තුව පවසයි. එය බස්නාහිරට බරව වයඹ දෙසට ගමන් කරමින් නිරිත දිග බෙංගාල බොක්ක මුහුදු ප්‍රදේශය සහ දිවනයි හරහා මන්නාරම් බොක්ක මුහුදු ප්‍රදේශය දක්වා ගමන් කිරීමේ හැකියාවක් පවතීන බවද එම දෙපාර්තමෙන්තුව කළ නිවේදනයේ සඳහන් වෙයි. මෙම පද්ධතියේ බලපෑම හේතුවෙන් දිවයිනේ සහ දිවයින වටා මුහුදු ප්‍රදේශවල වැසි තත්ත්වයේ වැඩිවීමක් හෙට සිට 7වනදා දක්වා දක්වා බලාපොරොත්තු විය හැකි බව කාළගුණ විද්‍යා දෙපාර්තමේන්තුව සඳහන් කළේය. හෙට මඩකලපුව, අම්පාර සහ පොලොන්නරුව දිස්ත්‍රික්කවලත් ඌව, දකුණ සහ මධ්‍යම පළාත් වලත් ඇතැම් ස්ථා වලට තද හෝ ඉතා තද වැසි ( මී.මී 100-150 )අපෙක්ෂා කෙරේන බවද එම නිවේදනයේ වැඩිදුරටත් සඳහන් වෙයි. ඉහත මුහුදු ප්‍රදේශ වල සුළඟේ වේගය පැයට කි .මි 30-40 දක්වා වැඩි විය හැකි අතර විටින් විට පැයට කි .මි 50 දක්වා ඉහළ යාමේ හැකියාව පවතී. කෙසේ වෙතත්, ගිගුරුම් සහිත වැසි ඇති වන විට එම ප්‍රදේශවල පැයට කි .මි 70-80 දක්වා තාවකාලිකව තද සුළං ඇති විය හැකි බව නිවේදනය කළේය. හෙට සිට 07වදනා දක්වා නිරිත දිග බෙංගාල බොක්ක මුහුදු ප්‍රදේශයේ (ත්‍රිකුණාමලය සිට මඩකලපුව, පොතුවිල් සහ හම්බන්නතොට හරහා ගාල්ල දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශ) සහ සමකාසන් ඉන්දියානු සාගර ප්‍රදේශ රළු හෝ ඉතා රළු විය හැකි බවද සඳහන් කරයි. එළඹේන 07-08 දක්වා ත්‍රිකුණාමලය සිට කන්කසන්තුරය හරහා පුත්තලම දක්වා වෙරළට ඔබ්බෙන් වන මුහුදු ප්‍රදේශ සහ කොමරීන් මුහුදු ප්‍රදේශ රළු මහෝ ඉතා රළු විය හැක. 05-07 දින දක්වා නිරිත දිග බෙංගාල බොක්ක මුහුදු ප්‍රදේශය (ත්‍රිකුණාමලය සිට මඩකලපුව, පොතුවිල් සහ හම්බන්නතොට හරහා ගාල්ල දකවා වේරළට ඔබ්බෙන් ගැඹුරු සහ නොගැඹුරු මුහුදු ප්‍රදේශ). 07-08 දින දක්වා ගැඹුරු සහ ත්‍රිකුණාමලය සිට කන්කසන්තුරය හරහා පුත්තලම දක්වා වේරළට ඔබ්බෙන් වු මුහුදු ප්‍රදේශ සහ කොමරීන් මුහුදු ප්‍රදේශ. නිරිත දිග බෙංගාල බොක්ක මුහුදු ප්‍රදේශ සහ මන්නාරම් බොක්ක මුහුදු ප්‍රදේශ දැනට ධීවර කටුයුතු වල යෙදෙන ධීවරයින් හෙට දින රාත්‍රී කාලයට පෙර ආසන්න මගොඩබිම් ප්‍රදේශයට හෝ ආරක්ෂාකාරී මුහුදු ප්‍රදේශයකට ගමන් කරන ලෙස අවවාද කරයි.", "URL": "https://sinhala.adaderana.lk/news.php?nid=98708", "Category": null, "Parent URL": null}