{"Source": "Adaderana", "Timestamp": "September 5, 2018 11:31 am", "Headline": "අනවසරෙන් මැණික් ගැරූ 4 ක් අත්අඩංගුවට", "News Content": "බලපත්‍රයක් නොමැතිව අනවසරෙන් තේ වතුයායක් මධ්‍යයේ අනවසරෙන් මැණික් ගරමින් සිටි සිව් දෙනෙක් සැකපිට ඊයේ (04) රාත්‍රියේ අත්අඩංගුවට ගත් බව බගන්තලාව පොලිසියේ ස්ථානාධිපති ප්‍රධාන පොලිස් පරික්ෂක කේ.සි ධර්මප්‍රිය මහතා පැවසිය. බගවන්තලාව පොලිස් වසමට අයත් පෙට්රොසෝ වතුයායේ පදිංචි මෙම සැකකරුවන් එම වතුයායේ තේ වත්තක අනවසරෙන් මැණික් ගරමින් සිටින බවට ලද තොරතුරක් මත බගවන්තලාව පොලිසියේ නිලධාරින් විසින් මෙම වැටලිම සිදු කර ඇත. සැකකරුවන් අත්අඩංගුවට ගන්නා අවස්ථාවේ මැණික් ගැරිමට උපයොගි කරගත් උපකරණ රැසක්ද පොලීසිය විසින් අත්අඩංගුවට ගෙන ඇත. අත්අඩංගුවට ගත් සැකකරුවන් ඇප මත මුදා හැර ඇති අතර , ඔවුන්ට එරෙහිව හැටන් මසේත්‍රාත් අධිකරණය ඉදිරියේ නෛතික පියවර ගන්නා බව බගවන්තලාව පොලිසියේ ස්ථානාධිපතිවරයා කියා සිටියේය.", "URL": "https://sinhala.adaderana.lk/news.php?nid=95573", "Category": null, "Parent URL": null}