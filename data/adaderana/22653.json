{"Source": "Adaderana", "Timestamp": "March 7, 2012 05:12 pm", "Headline": "  සහතික වී මිලක් නැතිව ගොවියා දුක්ඛිත තත්ත්වයට ඇදදාලා", "News Content": "වී ගොවියාගේ නිෂ්පාදනවලට සහතික මිලක් නොදීම හේතුවෙන් ‍ගොවි ජනතාවට දුක්ඛිත තත්ත්වයකට මුහුණදෙන්නට සිදුව ඇතැයි එ.ජා.ප නියෝජ්‍ය නායක,පාර්ලිමේන්තු මන්ත්‍රී සජිත් ප්‍රේමදාස මහතා පවසයි. ගොවියාගේ ගැටලු උග්‍ර කිරීම සම්බන්ධයෙන් වර්තමාන පාලකයන් වගකිව යුතු බව මන්ත්‍රීවරයා සඳහන් කරයි. වී කිලෝවක් සඳහා ස්ථාවර මිලක් ලෙස රු.30 ක මිලක් ලබාදෙන බවට ආණ්ඩුව පොරොන්දු වුවද එය ක්‍රියාත්මක නොවන බව මන්ත්‍රීවරයා කියා සිටියේ අද කොළඹ පැවති මාධ්‍ය හමුවකදීය. මැතිවරණ සමයේ ගොවියා දෙවියා ‍සලකන බවට පොරොන්දු වූ ආණ්ඩුව විසින්ම අද වන විට ගොවියා සුනඛයාගේ තත්ත්වයට ඇද දමා ඇති බවට ඔහු චෝදනා කළේය. වී කිලෝවකට රු.30 ක ස්ථාවර මිලක් සහතික කළ යුතු බව අවධාරණය කළ ඔහු තමාගේ පුද්ගලික මතය වන්නේ එය රු.40 ක් වත් විය යුතු බව යයි ප්‍රේමදාස මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=22653", "Category": null, "Parent URL": null}