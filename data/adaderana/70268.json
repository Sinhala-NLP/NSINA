{"Source": "Adaderana", "Timestamp": "March 1, 2017 12:29 pm", "Headline": "පෑලියගොඩ සිදුවීමට අදාළ පොලිස් නිලධාරීන්ගේ වැඩ තහනම් ", "News Content": "පෑලියගොඩ පොලිස් අත්අඩංගුවේදී සැකකරුවෙකු මියයාම සම්බන්ධයෙන් රක්ෂිත බන්ධනාගාර ගත කර සිටින පොලිස් නිලධාරීන් පස් දෙනාගේ වැඩ තහනම් කර තිබේ.සහකාර පොලිස් අධිකාරීවරයෙකුගේ ප්‍රධානත්වයෙන් සිදුකරන ලද මූලික විමර්ශනයක් අනුව එම වැඩ තහනම පනවා ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඒ අනුව පසුගිය 26 වැනිදා සිට ක්‍රියාත්මක වන පරිදි ඔවුන්ගේ වැඩ තහනම් කර ඇති බව සඳහන්වේ. පෑලියගොඩ පොලීසිය මඟින් අත්අඩංගුවට ගත් සැකකරුවෙකු මියයාමේ සිද්ධියක් සම්බන්ධයෙන් පෑලියගොඩ පොලීසියේ උපපොලිස් පරීක්ෂකවරයෙකු සහ පොලිස් කොස්තාපල්වරුන් සිව් දෙනෙකු පසුගිය 26 වැනිදා අත්අඩංගුවට ගෙන රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=70268", "Category": null, "Parent URL": null}