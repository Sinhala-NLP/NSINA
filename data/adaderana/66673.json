{"Source": "Adaderana", "Timestamp": "December 3, 2016 09:10 am", "Headline": " රන් භාණ්ඩ කොල්ලකෑ 3ක් අල්ලයි ", "News Content": "රන් භාණ්ඩ කොල්ලකෑමකට සම්බන්ධ පුද්ගලයින් තිදෙනෙකු අතුරුගිරිය ප්‍රදේශයේදී අත්අඩංගුවට ගෙන තිබේ.සැකකරුවන් විසින් පසුගිය ඔක්තෝබර් මස 23 වන දින පන්නිපිටිය ප්‍රදේශයේ නිවසකට ඇතුළු වී නිවැසියන් බැඳ දමා රුපියල් ලක්ෂ 20ක් පමණ වටිනා රන් භාණ්ඩ කොල්ල කා ඇති බව පොලීසිය පැවසුවේය.අත්අඩංගුවට ගත් සැකකරුවන් සතුව තිබී සොරාගත් රන් කැබලි ඇතුළු රන් භාණ්ඩ මෙන්ම මෝටර් රථයක් ද පොලීසිය විසින් සොයාගෙන තිබේ.අත්අඩංගුවට ගෙන ඇත්තේ තංගල්ල, රත්නපුර යන ප්‍රදේශ වල පදිංචි 32, 36 හා 38 වයස් වල පසුවන පුද්ගලයින් තිදෙනෙකි.ඔවුන් අද(03) දින කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමත අතර අතුරුගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66673", "Category": null, "Parent URL": null}