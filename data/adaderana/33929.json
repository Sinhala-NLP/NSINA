{"Source": "Adaderana", "Timestamp": "May 9, 2013 07:18 am", "Headline": "හොරෙන් මුදල් ගැරූ දැයට කිරුළේ නිලධාරිනිය දැලේ", "News Content": "ඉදිකිරීම්වලින් මුදල් වංචා කිරීමේ සිද්ධියක් සම්බන්ධයෙන් දැයට කිරුළ ඉදිකිරීම් සම්බන්ධ හිටපු ප්‍රධාන විධායක නිලධාරිනිය අත්අඩංගුවට ගෙන තිබේ. විදුලි සන්දේශ හා තොරතුරු තාක්ෂණ අමාත්‍යංශය සිදුකළ පැමිණිල්ලකට අනුව අපරාධ පරීක්ෂණ දෙපාර්තමේන්තුව විසින් ඇය අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. 2013 වසරේ දැයට කිරුළ ඉදිකිරීම්වලින් රුපියල් තුන්කෝටි අනූහතර ලක්ෂ අසූ දෙදහස් හතලිහක මුදලක් වංචා කිරීම සම්බන්ධයෙන් ඇයට එරෙහිව චෝදනා එල්ල වී තිබේ. අත්අඩංගුවට ගත් සැකකාරිය අද (09) කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිතය. අපරාධ පරීක්ෂණ දෙපාර්තමේන්තුව මේ සම්බන්ධයෙන් වැඩිදුර පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=33929", "Category": null, "Parent URL": null}