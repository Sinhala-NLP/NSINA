{"Source": "Adaderana", "Timestamp": "June 8, 2015 06:24 pm", "Headline": "දකුණේ ඇමති ඩී.වී උපුල් අත්අඩංගුවේ", "News Content": "දකුණු පළාත් සභා අමාත්‍ය ඩී.වී උපුල් මහතා අපරාධ පරීක්ෂණ දෙපාර්තමේන්තුවේ නිලධාරීන් විසින් අත්අඩංගුවට ගෙන තිබේ.ඉදිරි මහින්ද රාජපක්ෂ ආණ්ඩුවක් යටතේ පොලිස් මූල්‍ය අපරාධ කොට්ඨාසයේ නිලධාරීන් ගල් ගසා මරන බවට පසුගියදා තිස්සමහරාමයේ පැවැති රැස්වීමකදී ඔහු විසින් කරන ලද ප්‍රකාශයක් සමාජජාල වෙබ් අඩවි වල පළව තිබුණි.මේ ගැන අනතුරුව දේශපාලන ක්ෂේත්‍රයේද ආරක්ෂක අංශවල ද කතා බහට ලක්වුණි.ඒ අනූව ඩී.වී උපුල් මහතා අද පෙරවරුවේ රහස් පොලීසියට කැඳවා තිබිණ. පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා කියා සිටියේ ප්‍රශ්න කිරීමෙන් පසුව ඩී.වී උපුල් මහතා රහස් පොලීසිය විසින් අත්අඩංගුවට ගෙන ඇති බවයි.", "URL": "https://sinhala.adaderana.lk/news.php?nid=51859", "Category": null, "Parent URL": null}