{"Source": "Adaderana", "Timestamp": "October 1, 2012 07:57 pm", "Headline": "ලංකාව පළමුවෙන් පන්දුවට පහරදෙයි", "News Content": "එංගලන්ත පිල හා ශ්‍රී ලංකා පිල අතර පැවැත්වෙන තීරණාත්මක තරඟයේ ශ්‍රී ලංකාව පළමුවෙන් පන්දුවට පහරදෙයි. 20/20 ලෝක කුසලාන ක්‍රිකට් තරඟාවලියේ සුපිරි 8 වටයේ තීරණාත්මක තරඟයක් වන මෙම තරඟයේ කාසියේ වාසිය දිනූ එංගලන්ත පිල පළමුවෙන් පන්දුවට පහරදීමට ශ්‍රී ලංකා පිලට ආරාධනා කළේය. ශ්‍රී ලංකා පිල පළමුවෙන් පන්දුවට පහරදෙන මෙම තරඟය පල්ලේකැලේ ජාත්‍යන්තර ක්‍රිකට් ක්‍රීඩාංගණයේ දී පැවැත්වෙනු ඇත. 20/20 ලෝක කුසලාන ක්‍රිකට් තරඟාවලියේ නවතම ශ්‍රේණිගත කිරීම් අනුව ශ්‍රී ලංකා පිල පළමුවන ස්ථානයේ පසුවේ.", "URL": "https://sinhala.adaderana.lk/news.php?nid=27922", "Category": null, "Parent URL": null}