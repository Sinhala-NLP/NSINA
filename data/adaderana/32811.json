{"Source": "Adaderana", "Timestamp": "March 28, 2013 04:24 pm", "Headline": "සා/පෙ ප්‍රතිඵල අප්‍රියෙල් 10 දා", "News Content": "2012 අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල අප්‍රේල් 10 වැනිදා නිකුත් කරන බව විභාග කොමසාරිස් ඩබ්ලිව්.එම්.පුෂ්පකුමාර මහතා පවසයි. මේ වනවිට ප්‍රතිඵල ලබාදීමට අදාළ මූලික කටයුතු සියල්ල අවසන් කර ඇති බව හෙතෙම සඳහන් කරයි. පැවති අයහපත් කාලගුණයත් සමග හටගත් ගංවතුර තත්ත්වය හේතුවෙන් විභාගය පැවැත්වීමට නොහැකි වූ මධ්‍යස්ථානවල පසුව විභාගය පැවැත්වීම නිසා ප්‍රතිඵල නිකුත් කිරීම තරමක් ප්‍රමාද වූ බව විභාග කොමසාරිස්වරයා කියා සිටියේය.", "URL": "https://sinhala.adaderana.lk/news.php?nid=32811", "Category": null, "Parent URL": null}