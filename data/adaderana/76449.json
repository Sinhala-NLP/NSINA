{"Source": "Adaderana", "Timestamp": "August 19, 2017 10:53 am", "Headline": "ප්‍රධාන පොලිස් පරීක්ෂකවරු 5ට ස්ථාන මාරු", "News Content": "වහාම ක්‍රියාත්මක වන පරිදි ප්‍රධාන පොලිස් පරීක්ෂකවරුන් 05 දෙනෙකු ස්ථාන මාරුකර තිබේ.සේවයේ අවශ්‍යතාව මත පොලිස්පතිවරයාගේ නිර්දේශ මත ජාතික පොලිස් කොමිසමේ අනුමැතිය පරිදි මෙම ස්ථානමාරු සිදු කර ඇති බව පොලිස් මූලස්ථානය සඳහන් කළේය.ඒ අනුව මන්නාරම මූලස්ථාන පොලිස් පරීක්ෂක ලෙස සේවය කළ ප්‍රධාන පොලිස් පරීක්ෂක ටී.එම්.ඒ.ජේ.එම්. රුද්‍රිගෝ මහතා කැලණිය කොට්ඨාසයටත්, ප්‍රධාන පොලිස් පරීක්ෂක ආර්.එම්.ආර්. රත්නායක මහතා කැබතිගොල්ලෑව පොලිස් ස්ථානයේ සිට මන්නාරම පොලිස් ස්ථානය වෙත මාරුකර තිබේ.මීට අමතරව අනුරාධපුර කොට්ඨාසයේ සේවය කළ ප්‍රධාන පොලිස් පරීක්ෂක එච්.ඩබ්ලිව්.කේ. ජයන්ත මහතා කැබතිගොල්ලෑව පොලිස් ස්ථානයේ වැඩබලන පොලිස් පරීක්ෂකවරයා ලෙස ස්ථාන මාරු කර ඇති අතර, ඇහැලියගොඩ පොලිස් ස්ථානයේ ස්ථානධිපති ලෙස සේවය කළ ප්‍රධාන පොලිස් පරීක්ෂක එම්.කේ.එන්.සී ධර්මසේන මහතා ගාල්ල කොට්ඨාසය වෙත මාරුකර ඇති බව සඳහන්ය. කැලණිය කොට්ඨාසයේ වැඩබලන ස්ථානාධිපති ලෙස කටයුතු කළ ප්‍රධාන පොලිස් පරීක්ෂක ජි.ඩබ්ලිව්.එල් රවින්ද්‍ර මහතා ඇහැලියගොඩ පොලීසියේ ස්ථානාධිපති ලෙස ස්ථාන මාරු කර තිබේ.", "URL": "https://sinhala.adaderana.lk/news.php?nid=76449", "Category": null, "Parent URL": null}