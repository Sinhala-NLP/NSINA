{"Source": "Adaderana", "Timestamp": "July 14, 2018 06:57 pm", "Headline": "මරණ දඬුවමට විරුද්ධයි-මානව හිමිකම් කොමිස ජනපතිට කියයි", "News Content": "මරණ දඬුවම ක්‍රියාත්මක කිරීම සඳහා ඉදිරිපත් වී ඇති යෝජනාව පිළිබඳ සිය දැඩි කනස්සල්ල පළ කරන බව ශ්‍රි ලංකා මානව හිමිකම් කොමිෂන් සභාව පවසයි. එම කොමිසම, ජනාධිපති මෛත්‍රීපාල සිරිසෙන මහතා වෙත යොමු කළ ලිපියක මේ බව දන්වා ඇත. ඉතාමත්ම කෘර සහ අමානුෂික දණ්ඬනයක් වන මරණ දඬුවම , මානව හිමිකම් ප්‍රබල ලෙස උල්ලංඝනය කරනු ලබන දඬුවමක් බවත්, අන්තගාමී හා වෙනස් කල නොහැකි වූ හා අපරාධ මර්දනය කිරිම සදහා නිෂ්ළුල වූ දඬුවම් ක්‍රමයක් වන නිසාත් මරණ දඩුවම අහෝසි කළ යුතු යැයි එම ලිපියේ දක්වා තිබේ. කෙසේ වෙතත් වරදකරුවන් වී බන්ධානාගාර ගත කර සිටින ජාවාරම්කරුවන් එහිදීත් මත්ද්‍රව්‍ය ජාවාරමේ නිරතවන්නේනම් ඊට පිළිතුර විය යුත්තේ බන්ධනාගාරය තුල නවීන තාක්ෂණය භාවිත කර ආරක්ෂාව තර කර , මෙම ක්‍රියාවලියන්ට සම්බන්ධ නිලධාරින්ට විරුද්ධව නීතිය ක්‍රියාත්මක කිරිම යැයි මානව හිමිකම් කොමිසම , ජනාධිපති මෛත්‍රීපාල සිරිසෙන මහතා වෙත යොමු කළ ලිපියේ සඳහන් වි ඇත.", "URL": "https://sinhala.adaderana.lk/news.php?nid=92575", "Category": null, "Parent URL": null}