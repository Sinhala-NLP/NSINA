{"Source": "Adaderana", "Timestamp": "March 21, 2018 11:19 am", "Headline": "අගමැතිට එරෙහි විශ්වාසභංගය පාර්ලිමේන්තුවට ගියාම ශ්‍රීලනිපයෙන් තීරණයක් ගන්නවා", "News Content": "අග්‍රාමාත්‍යවරයාට එරෙහි ගෙන එන බව පැවසෙන විශ්වාසභංග යෝජනාවලිය පාර්ලිමේන්තුවට ඉදිරිපත්වූ පසු එහි ඇතුළත් කරුණු සාකච්ඡා කර ඒ පිළිබඳව තීරණයක් ගැනීමට ඊයේ (20) රැස්වු ශ්‍රී ලංකා නිදහස් පක්ෂ පාර්ලිමේන්තු කණ්ඩායම තීරණය කර තිබේ. මේ අතර පළාත් පාලන ආයතනවල බලය පිහිටුවීම පිළිබඳව සහ මැයි දිනය සම්බන්යෙන් ඊයේ රැස්වූ මධ්‍යම කාරක සභාව සාකච්ඡා කළ බව එහි නියෝජීතයින් මාධ්‍යයට ප්‍රකාශ කළේය. ශ්‍රී ලංකා නිදහස් පක්ෂයේ මධ්‍යම කාරක සභාව ඊයේ රාත්‍රී කොළඹ මහගම සේකර මාවතේ පිහිටි ජනාධිපති නිල නිවසේදී රැස් විය. ඒ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්. රැස්වීමෙන් අනතුරුව ශ්‍රී ලංකා නිදහස් පක්ෂ නියෝජිතයින් මාධ්‍යයට අදහස් දැක්විය.", "URL": "https://sinhala.adaderana.lk/news.php?nid=86052", "Category": null, "Parent URL": null}