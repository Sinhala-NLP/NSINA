{"Source": "Adaderana", "Timestamp": "May 25, 2012 09:35 am", "Headline": "ඇමති කෙහෙළිය යළි දිවයිනට පැමිණෙයි", "News Content": "ඕස්ට්‍රේලියාවේ දී අනතුරට පත්ව ප්‍රතිකාර ලබමින් සිටි ජනමාධ්‍ය අමාත්‍ය කෙහෙළිය රඹුක්වැල්ල මහතා අද(25) අලුයම දිවයිනට පැමිණ තිබේ. අද අලුයම 1 . 55 ට අමාත්‍යවරයා දිවයිනට පැමිණි බව ගුවන්තොටුපළ ප්‍රකාශකයෙකු සඳහන් කළේය. සිය පුතුගේ ක්‍රිකට් තරගයක් නැරඹීම සඳහා ඕස්ට්‍රේලියාවට ගොස් සිටි කෙහෙළිය රඹුක්වැල්ල අමාත්‍යවරයා ඔහු නවාතැන් ගෙන සිටි හෝටල‍යේ තෙවන මහලේ බැල්කනියෙන් ඇද වැටීමෙන් පසුගිය පෙබරවාරි මස 7 වැනි දින අනතුරට පත්විය. එහිදී අමාත්‍යවරයාගේ දණහිස්වලට තුවාල සිදුව තිබූ අතර ශල්‍යකර්මවලින් අනතුරුව ඔහු සුව අතට පැමිණ ඇති බව වාර්තා වේ. දිවයිනට පැමිණ කෙහෙළිය රඹුක්වැල්ල අමාත්යඅවරයා විශේෂ මාධ්‍ය හමුවක් පැවැත්වීමට ද තීරණය කර තිබේ.", "URL": "https://sinhala.adaderana.lk/news.php?nid=24507", "Category": null, "Parent URL": null}