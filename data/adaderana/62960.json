{"Source": "Adaderana", "Timestamp": "August 11, 2016 07:56 am", "Headline": "ඊ-මේල් මගින් සුක්ෂම ජාවාරමක්", "News Content": "විදෙස් රටවලින් මෙරටට භාණ්ඩ ආනයනය කරන පුද්ගලයින්ගේ මුදල් සූක්ෂම ලෙස බැංකු ගිණුම් වලට හරවාගැනීමේ ජාවාරමක් පිළිබඳව තොරතුරු අනාවරණය වී තිබේ. ශ්‍රී ලංකා පරිගණක හදීසි ප්‍රතිචාර සංසදයට අදාළ ජාවාරම පිලිබඳව පැමිණිලි ලැබී ඇති බව වාර්තා වේ.ඊමේල් ගිණුම් හරහා භාණ්ඩ ඇනවුම් කරන පුද්ගලයින් මෙම ජාවාරමට හසුවී ඇති බව ශ්‍රී ලංකා පරිගණක හදීසි ප්‍රතිචාර සංසදයේ මාධ්‍ය ප්‍රකාශක ආරක්ෂක ඉංජිනේරු රොෂාන් චන්ද්‍රගුප්ත මහතා පවසයි.හැකර්වරුන් විසින් ඊමේල් ගිණුම් වලට බලහත්කාරයෙන් ඇතුළු වී භාණ්ඩ ඇනවුම් කළ පුද්ගලයිනගේ බැංකු ගිණුම් වෙනස්කර ඇති බවට දැනුම් දීම මගින් ඔවුන්ගේ බැංකු ගිණුම් වලට මුදල් තැන්පත් කරගැනීම සිදුකර ඇති බව විමර්ශන වලින් අනාවරණය වී ඇත.මෙවැනි මුදල් ජාවාරම් සම්බන්ධයෙන් මේ වසරේ ගතවූ කාලය තුළ පැමිණිලි 10කට වැඩි සංඛ්‍යාවක් ලැබී ඇති බව ශ්‍රී ලංකා පරිගණක හදීසි ප්‍රතිචාර සංසදය පවසයි.", "URL": "https://sinhala.adaderana.lk/news.php?nid=62960", "Category": null, "Parent URL": null}