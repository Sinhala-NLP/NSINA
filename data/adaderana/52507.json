{"Source": "Adaderana", "Timestamp": "July 8, 2015 09:28 am", "Headline": "පදිකයා ත්‍රීවිලරයේ ගැටී මරුට", "News Content": "පානදුර - කළුතර මාර්ගයේ නල්ලූරුව කර්මාන්තපුර මංසන්දිය ආසන්නයේ සිදුවූ රිය අනතුරකින් පුද්ගලයෙකු මියගොස් තිබේ.පානදුර සිට කළුතර දෙසට ධාවනය වූ ත්‍රීරෝද රථයක් පදික මාරුව හරහා ගමන්කරමින් සිටි පුද්ගලයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාළ ලැබූ පදිකයා පානදුර රෝහලේ දැඩි සත්කාර ඒකකයේ ප්‍රතිකාර ලබමින් සිටියදී මියගොස් ඇත. මියගොස් ඇත්තේ 83 හැවිරිදි පානදුර නල්ලූරුව ප්‍රදේශයේ පදිංචිව සිටි පුද්ගලයෙකි.අනතුර සම්බන්ධයෙන් ත්‍රීරෝද රථයේ රියදුරු අත්අඩංගුවට ගෙන ඇති අතර ඔහු අද පානදුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52507", "Category": null, "Parent URL": null}