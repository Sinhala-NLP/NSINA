{"Source": "Adaderana", "Timestamp": "January 7, 2010 08:41 am", "Headline": "වාහනය හඳුනයි-අයිතිකරු ‍‍‍නොහඳුනයි", "News Content": "ජනතා විමුක්ති පෙරමුණේ අනුරාධපුර දිස්ත්‍රික් කාර්යාලයට පහර දීමට මැර කණ්ඩායම් පැමිණි වාහනය හඳුනාගෙන ඇත්නම් එහි අයිතිකරු අධිකරණය හමුවට ඉදිරිපත් කරන ලෙස අනුරාධපුර මහේස්ත්‍රාත්වරිය පොලිසියට නියෝග කර ති‍‍බේ. ප්‍රහාරය සම්බන්ධයෙන් අනුරාධපුර මූලස්ථාන ‍ෙපාලිසිය අධිකරණයට කරුණු වාර්තා කළ අවස්ථාවේ අතිරේක දිසා විනිසුරු දර්ශිකා විමලසිරි මෙනවිය‍ මෙම නියෝගය කළාය. අධිකරණය හමුවේ කරුණු දක්වමින් පොලිසිය කියා සිටියේ මැර ප්‍රහාරය සඳහා පැමිණි ජීප් රථය පිළිබඳව මෝටර් රථ කොමසාරිස් දෙපාර්තමේන්තුවෙන් විමසා බැලූ බවයි. එය ඛණිජ තෙල් සංස්ථාවට අයත් රථයක් බව මෝටර් රථ ‍කොමසාරිස්වරයා සනාථ කර ඇති බව පොලිසිය සඳහන් කර සිටි‍යේය. අදාළ වාහනය හඳුනාගෙන ඇත්නම් එහි හිමිකරු අධිකරණය හමුවට ඉදිරිපත් කරන ලෙසත් පරීක්ෂණවල ප්‍රගතිය ලබන 20 වැනිදාට අධිකරණය හමු‍වට ඉදිරිපත් කරන‍ ලෙසත් මහේස්ත්‍රාත්වරිය පොලිසියට නියෝග කළාය.", "URL": "https://sinhala.adaderana.lk/news.php?nid=5972", "Category": null, "Parent URL": null}