{"Source": "Adaderana", "Timestamp": "August 16, 2011 08:51 am", "Headline": "රනිල් ඉවත් විය යුතු යැයි විරෝධතාවක්    ", "News Content": "එක්සත් ජාතික පක්ෂයේ නායකත්වය වෙනස් විය යුතු බවට පක්ෂයේ ක්‍රියාකාරීන් පිරිසක් සිරිකොත පක්ෂ මූලස්ථානය ඉදිරිපිට විරෝධතාවක නිරත වීමට තීරණය කර තිබේ. රනිල් වික්‍රමසිංහ මහතා කඩිනමින් නායකත්වයෙන් ඉවත් විය යුතු බවට බලකිරීම මෙම විරෝධතාවේ අරමුණ වී ඇත. හෙට(17) දිනයේ පැවැත්වෙන පක්ෂයේ කෘත්‍යාධිකාරී මණ්ඩල රැස්වීම අතරතුර මෙම විරෝධතාව පැවැත්වීමට සංවිධානය කර ඇති බව වාර්තා වේ. එහෙත් ඡන්ද විමසීමක් ආසන්නයේ පක්ෂයේ පිරිස් අර්බුද ඇති කිරීම කිසිසේත් අනුමත කළ නොහැකි බව එම පක්ෂයේ සභාපති ගාමිණි ජයවික්‍රම පෙරේරා මහතා ප්‍රකාශ කළේය. පක්ෂ ව්‍යවස්ථාවට අනුව නායකත්වය වෙනස් කිරීම සිදුවිය යුත්තේ ලබන‍ දෙසැම්බර් මාසයේ පැවැත්වෙන පක්ෂ සම්මේලනයේ දී බව ඔහු පෙන්වා දෙයි. ඉදිරි පළාත් පාලන ඡන්ද විමසීමෙන් අනතුරුව පක්ෂයේ අර්බුද පිළිබඳ විසඳුමකට එළඹිය හැකි බව ගාමිණි ජයවික්‍රම පෙරේරා මහතා ප්‍රකාශ කළේය.", "URL": "https://sinhala.adaderana.lk/news.php?nid=18098", "Category": null, "Parent URL": null}