{"Source": "Adaderana", "Timestamp": "July 9, 2013 01:24 pm", "Headline": "කරුවලගස්වැව ප්‍රා.ස. සභාපතිත් යළි රිමාන්ඩ්", "News Content": "සැකකාර ප්‍රාදේශීය සභා සභාපතිවරයා පුත්තලම දිසා අධිකරණයට ගෙන ආ අවස්ථාව ඡායා රූ - ජූඩ් සමන්ත වාරි මාර්ග දෙපාර්තමේන්තුවේ නිලධාරියෙකුට පහර දුන් බවට චෝදනා ලැබ රක්ෂිත බන්ධනාගාර ගත කර සිටි කරුවගලස්වැව ප්‍රාදේශීය සභාවේ සභාපති නීල් වීරසිංහ මහතා අද (09) නැවතත් පුත්තලම දිසා අධිකරණයට ඉදිරිපත් කිරීමෙන් පසු ලබන 23 දක්වා රිමාන්ඩ් කරන ලෙසට නියෝග කර තිබේ. පුත්තලම දිසා විනිසුරු රංග දිසානායක මහතා විසින් එකී නියෝගය කළ බව අද දෙරණ වාර්තාකරු පැවසීය. පසුගිය 03 වැනිදා රාත්‍රීයේ තබ්බෝව වාරි මාර්ග කාර්යාලයේදී මෙම පහර දීම සිදුවී ඇති අතර,පහර කෑමට ලක්වු වාරි කේෂත්‍ර නිලධාරී සුපුන් දිසානායක මහතා පුත්තලම මුලික රෝහලේ ප්‍රතිකාර ලබමින් සිට මේ වන විට පිටව ගොස් ඇත. සැකකාර ප්‍රාදේශීය සභාවේ සභාපතිවරයාව ඉකුත් 04 වැනි දින කරුවලගස්වැව පොගීසිය විසින් අත්අඩංගුවට ගෙන පුත්තලම අතිරේක දිසා විනිසුරුවරිය වෙත ඉදිරිපත් කිරීමෙන් පසුව 09 වැනිදා දක්වා රක්ෂිත බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=35626", "Category": null, "Parent URL": null}