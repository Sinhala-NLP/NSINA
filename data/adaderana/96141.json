{"Source": "Adaderana", "Timestamp": "September 15, 2018 09:19 pm", "Headline": "ශ්‍රී ලංකාවට ලකුණු 262 ක ඉලක්කයක්", "News Content": "ආසියානු කුසලාක ක්‍රිකට් තරඟාවලියේ පළමුවෙන් පන්දුවට පහර දුන් බංග්ලාදේශ කණ්ඩායම සියලු දෙනා දැවී ලකුණු 261 රැස් කර ගැනීමට සමත් විය. ආසියානු කුසලාක ක්‍රිකට් තරඟාවලිය ආරම්භ කරමින් ශ්‍රී ලංකාව සහ බංග්ලාදේශ කණ්ඩායම් අතර තරඟයේ කාසියේ වාසිය දිනා ගැනීමට බංග්ලාදේශ කණ්ඩායම සමත් විය. පළමුවෙන් පන්දුවට පහරදුන් බංග්ලාදේශ කණ්ඩායම පන්දුවාර 49 යි පන්දු එකක් අවසානයේ ලකුණු 261 රැස් කර ගත්තේය. පන්දුවට පහරදුන් මුශෆිකර් ලකුණු 144 ක් හා මොහොමඩ් මිතුන් ලකුණු 63 ක් හා පන්දු යැවීමේදී ලසිත් මාලිංග ලකුණු 23 කට කඩුළු 4 ක් හා ධනංජය ලකුණු 38 කට කඩුළු 2 ක් බිඳ හෙළීමට සමත් විය.", "URL": "https://sinhala.adaderana.lk/news.php?nid=96141", "Category": null, "Parent URL": null}