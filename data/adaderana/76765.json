{"Source": "Adaderana", "Timestamp": "August 27, 2017 04:29 pm", "Headline": " ඉන්දු - ශ්‍රී ලංකා  තරගයට ඔට්ටු දැමූ 3ක් දැලේ", "News Content": "ශ්‍රී ලංකා ඉන්දියා එක්දින ක්‍රිකට් තරගාවලියේ ජය පරාජය පිළිබඳව මුදලට ඔට්ටු ඇල්ලීමේ සූදු ක්‍රීඩාවේ නිරත වු පුද්ගලයින් තිදෙනෙකු ඉන්දියාවේ මුම්බායිහි දී අත්අඩංගුවට ගෙන තිබේ. මුම්බායි පොලීසිය විසින් සිදුකළ වැටලීමක දී මොවුන් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. මෙම පුද්ගලයින් අහමදාබාද්, දිල්ලි සහ ඩුබායි ආශ්‍රිතව සබඳතා පවත්වා ගනිමින් මෙම සූදු ක්‍රීඩාව ක්‍රීයාත්මක කර ඇති බවට ඉන්දීය පොලීසිය තොරතුරු අනාවරණය කරගෙන තිබේ. එහි දී ජංගම දුරකථන 13ක් ලැප්ටොප් පරිගණක ඇතුළු උපකරණ කිහිපයක් ද පොලීස් බාරයට ගෙන ඇති බව සඳහන්වේ.", "URL": "https://sinhala.adaderana.lk/news.php?nid=76765", "Category": null, "Parent URL": null}