{"Source": "Adaderana", "Timestamp": "March 5, 2019 11:57 pm", "Headline": "බස් රථයක් පෙරළි 35කට තුවාල-අයෙක් මිය යයි", "News Content": "අක්කරෙයිපත්තුව අට්ටාලචේන ප්‍රදේශයේ සිට කොළම දෙසට ධාවනය වු බස් රථයක් මාවනැල්ල පොලිස් බල ප්‍රදේශයේ පහල කඩුගන්නාව ඉපැරණි අම්බලම ප්‍රදේශයේදි අනතුරකට ලක් විමෙන් එහි සිටි 35 දෙනෙකුට ආසන්න පිරිසක් රෝහල් ගත කර ඇති අතර එක් අයෙක් මිය ගොස් ඇත. අද (05) රාත්‍රී 9.15 පමණ මෙම අනතුර සිදු වි ඇති අතර ,මෙම බස් රථය වේගය පාලනය කර ගැනිමට නොහැකි විමෙන් වංගු සහිත ස්ථානයේ ඇලයකට පෙරළි ඇති බව අද දෙරණ වාර්තාකරු පැවසී‍ය. මෙම අනතුරෙන් රෝහල් ගත කර ඇත්තේ අක්කරෙයිපත්තුව අට්ටාලචේන ප්‍රදේශයේ විද්‍යා පිඨියක ඉගෙනුම ලබන ළමුන් 33 දෙනෙකු සහ බස් රථයේ රියදුරා සහ සහායකයායි. පොලීසිය පරවසුවේ බරපතල තත්ත්වයේ සිටි රියදුර සහයක මිය ගොස් ඇති බවයි. බස් රථය අනතුරට ලක් වන අවස්ථාවේ එහි ළමුන් 54 දෙනෙකු සිට ඇති බවත් ඔවුන් අවුරුදු 22 හා 23 න වයස් කාණ්ඩ වල පසු වෙන අය බවත් සඳහන්. මෙම සියලූ දෙනා බේරුවල ප්‍රදේශයට යමින් සිට ඇති බව පොලීසිය පවසයි. මෙහි ගමන් ගත් 54 දෙනාගෙන් සිව් දෙනෙකු පිරිමි පුද්ගලයන් වන අතර රියදුරා සහ සහායකයා හැරුණු විට අනික් සියලූ දෙනා කාන්තා සිසුන් වන බව සඳහන්. සිද්ධියෙන් බරපතල තත්ත්වයේ පසු වු කිහිප දෙනෙකු පේරාදෙණිය රෝහල වෙත හා කඩුගන්නාව හේනාවල ප්‍රදේශයේ පිහිටා ඇති රජයේ රෝහල වෙත මාරු කර යවා ඇත.", "URL": "https://sinhala.adaderana.lk/news.php?nid=105536", "Category": null, "Parent URL": null}