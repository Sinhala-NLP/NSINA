{"Source": "Adaderana", "Timestamp": "September 7, 2012 09:25 pm", "Headline": "ප්‍රචණ්ඩකාරී ක්‍රියාවක් වාර්තා වුවහොත් ඡන්දය අවලංගු කරනවා", "News Content": "සියලු දේශපාලන පක්ෂ මැතිවරණ නීතියට බැඳී සිටින බවත් ඒ අනුව හෙට (08) පැවැත්වෙන මැතිවරණයේදි එම දේශපාලන පක්ෂ අදාළ නීතියට අනුව කටයුතු කරනු ඇති බවත් මැතිවරණ කොමසාරිස්වරයා පවසයි. ඒ අනුව හෙට පැවැත්වෙන මැතිවරණයේදී යම් ඡන්ද මධ්‍යස්ථානයක කිසියම් ප්‍රචණ්ඩකාරි තත්ත්වයක් උද්ගත වුවහොත් එම මධ්‍යස්ථානයේ ඡන්දය අවලංගු කරන බව මැතිවරණ කොමසාරිස් මහින්ද දේශප්‍රිය මහතා අවධාරණය කරයි. උතුරු මැද, නැගෙනහිර හා සබරගමු පළාත් සභා මැතිවරණය හෙට පැවැත්වීමට නියමිතය. ඒ අනුව ඡන්ද විමසීමේ කටයුතු හෙට පෙරවරු 7.00 ට ආරම්භ වී පස්වරු 4.00 අවසන් වනු ඇත. ඡන්ද විමසීම සිදුවන ස්ථාන සඳහා විශේෂ ආරක්ෂාවක් ලබාදීමට පියවර ගෙන තිබේ.", "URL": "https://sinhala.adaderana.lk/news.php?nid=27216", "Category": null, "Parent URL": null}