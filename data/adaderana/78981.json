{"Source": "Adaderana", "Timestamp": "October 21, 2017 06:01 pm", "Headline": "බලය බෙදීම ජනතාව සඳහාම පමණයි", "News Content": "බලය බෙදීම දේශපාලනඥයින් සඳහා නොව ජනතාව ශක්තිමත් කරමින් ඔවුන්ගේ අවශ්‍යතා ඉටු කිරීම සඳහා විය යුතු බව ජනාධිපති මෛත්‍රීපාල සිරිසේන මහතා පවසයි. සෑම පුද්ගලයෙකුටම සංවර්ධනයේ සම ප්‍රතිලාභ ලබාදෙමින් සහ සම පහසුකම් සහිතව සාධාරණ සමාජයක ජීවත්විය හැකි පරිසරයක් නිර්මාණය කිරීම බලය බෙදීමේ අරමුණ බව ජනාධිපතිවරයා පවසයි. එය කිසිවිටකත් රට නොබෙදෙන වැඩපිළිවෙළක් විය යුතු බව ද ජනාධිපතිවරයා සඳහන් කළේය. වව්නියාව සෛවප්‍රගාස බාලිකා විද්‍යාලයේ පැවැති වව්නියාව දිස්ත්‍රික් නිල මෙහෙවර ජනපති ජනතා සේවය වැඩසටහනේ සමාප්ති උත්සවය අමතමින් ජනාධිපතිවරයා මෙම අදහස් පළ කළේය.", "URL": "https://sinhala.adaderana.lk/news.php?nid=78981", "Category": null, "Parent URL": null}