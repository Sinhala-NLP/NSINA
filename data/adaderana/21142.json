{"Source": "Adaderana", "Timestamp": "January 4, 2012 10:10 am", "Headline": " ධීවරයින් 35 ක් යළි ඉන්දියාවට බාරදෙයි", "News Content": "ගෙවුණු මාසයේ ශ්‍රී ලංකා මුහුදු සීමාවට ඇතුළුවූ ඉන්දීය ධීවරයින් 35 දෙනකු ශ්‍රී ලංකා රජය විසින් ඉන්දීය වෙරළ ආරක්ෂක බලකාය හරයා තමිල්නාඩු රජයට බාරදී ඇතැයි ඉන්දීය මාධ්‍ය සඳහන් කරයි. පසුගිය දෙසැම්බර් මස 18 සිට 29 දක්වා පැවති දැඩි අයහපත් කාලගුණික තත්ත්වය හා තද සුළං තත්ත්වය හේතුවෙන් ධීවර යාත්‍රා 10 ක් සමග ධීවරයින් 40 දෙනකු ශ්‍රී ලංකාවට අයත් මුහුදු සීමාවට සේන්දු වී තිබේ. මෙම ධීවර පිරිස තමිල්නාඩු ප්‍රාන්තයේ විවිධ ප්‍රදේශවලට අයත් බව පී.ටී.අයි පුවත් සේවය කියා සිටියි. කෙසේ වෙතත් ශ්‍රී ලංකා රජය විසින් ඉන්දීය ධීවරයින් 36 දෙනකු බේරාගෙන ඇති බවත්,තමිල්නාඩු රජය සහ ඉන්දියාවේ ශ්‍රී ලංකා තානාපති කාර්යාලය එක්ව නියමිත අධිකරණමය ක්‍රියා පටිපාටියෙන් බැහැරව මෙම ධීවරයින් නිදහස් කිරීමට ක්‍රියා මාර්ගය ගෙන ඇති බවත් සඳහන් වේ. එසේම තවත් ධීවරයින් හතරදෙනකු අතුරුදහන් වී ඇති බව ඉන්දීය වාර්තා පෙන්වා දෙයි.", "URL": "https://sinhala.adaderana.lk/news.php?nid=21142", "Category": null, "Parent URL": null}