{"Source": "Adaderana", "Timestamp": "July 28, 2019 06:54 pm", "Headline": "කොහුවල සිදු වු වෙඩි තැබීම ගැන විශේෂ පොලිස් කණ්ඩායම් 3කින් පරීක්ෂණ", "News Content": "කොහුවල ජම්බුගස්මුල්ල ප්‍රදේශයේ දී සිදුවූ වෙඩි තැබීමේ සිද්ධිය සම්බන්ධයෙන් විශේෂ පොලිස් කණ්ඩායම් 03ක් පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. අදාළ වෙඩි තැබීම යතුරුපැදියකින් පැමිණි පුද්ගලයින් දෙදෙනෙකු විසින් සිදුකර ඇති බවට මුලික විමර්ශනවලින් අනාවරණය වී ඇති බවයි රුවන් ගුණසේකර මහතා සදහන් කළේය. අද (28) අලුයම සුඛෝපභෝගී ජීප් රථයකින් ගමන් කරමින් සිටි පුද්ගලයින් දෙදෙනෙකුට නාඳුනන පුද්ගලයින් දෙදෙනෙකු විසින් වෙඩි තබා පළාගොස් තිබුණි. වෙඩි වැදීමෙන් තුවාල ලැබු ජීප් රථයේ ගමන් කළ පුද්ගලයින් දෙදෙනා කළුබෝවිල රෝහලට ඇතුළත් කිරීමෙන් අනතුරුව එක් පුද්ගලයෙකු මිය ගියේය. මියගොස් ඇත්තේ 38 හැවිරිදි මාදිවෙල උඩහමුල්ල ප්‍රදේශයේ පදිංචිව සිටි පුද්ගලයෙකු බව පොලීසිය සදහන් කළේය.", "URL": "https://sinhala.adaderana.lk/news.php?nid=115214", "Category": null, "Parent URL": null}