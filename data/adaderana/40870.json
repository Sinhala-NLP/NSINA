{"Source": "Adaderana", "Timestamp": "February 4, 2014 08:39 am", "Headline": "ලෝක පිළිකා දිනය අදයි ", "News Content": "ලෝක පිළිකා දිනය අදට යෙදී තිබේ. “පිළිකාව පිළිබඳ මිත්‍යා මත දුරලමු - නිවරදි තතු දැනගනිමු “ මෙවර පිළිකා දිනයේ තේමාවයි. ලෝක පිළිකා දිනය නිමිත්තෙන් දීප ව්‍යාප්තව මහජනතාව දැනුවත් කිරීමේ වැඩසටහනක් ජාතික පිළිකා මර්දන වැඩසටහන මගින් ක්‍රියාත්මක කරන බව සෞඛ්‍ය අමාත්‍යාංශය සඳහන් කරයි. වාර්ෂිකව මෙරට පිළිකා රෝගී ලැයිස්තුවට 15,000 ක් පමණ රෝගීන් අලුතින් එක්වන බව එම සෞඛ්‍ය අමාත්‍යාංශය පවසයි. පිළිකා කාරක සහිත ආහාර භාවිතය, දුම්බීම සහ මත්පැන් පානය මෙන්ම විවිධ පාරිසරික හා සමාජ හේතූන් ද පිළිකා රෝගීන් ඉහළ යාමට හේතුවී තිබේ. මේ වන විට මහරගම පිළිකා රෝහල, මහනුවර, කරාපිටිය, බදුල්ල, අනුරාධපුර, යාපනය , මඩකලපුව, කුරුණෑගල, රත්නපුර යන රෝහල්වල පිළිකා රෝගීන් 25,000ක් පමණ ලියාපදිංචි වී සිටින බව සෞඛ්‍ය අමාත්‍යාංශය වැඩිදුරටත් සඳහන් කරයි", "URL": "https://sinhala.adaderana.lk/news.php?nid=40870", "Category": null, "Parent URL": null}