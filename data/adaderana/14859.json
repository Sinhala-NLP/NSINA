{"Source": "Adaderana", "Timestamp": "March 15, 2011 02:26 pm", "Headline": " ඡන්දය ගණන් කරන මධ්‍යස්ථාන ආශ්‍රිත පිරවුම්හල් 17 දා පැය 24 ම ඇරෙයි", "News Content": "ඡන්ද ගණන් කිරීමේ මධ්‍යස්ථාන අශ‍්‍රිත සියලුම ඉන්ධනහල් 17 වෙනිදා පැය 24 පුරාම විවෘතව පවතින බව ඛනිජ තෙල් කර්මාන්ත අමාත්‍යංශය සඳහන් කරයි. ඒ අනුව පළාත් පාලන මැතිවරණය පැවැත්වෙන ප‍්‍රදේශවල ඡන්ද ගණන් කිරීමේ මධ්‍යස්ථාන අශ‍්‍රිත ඉන්ධන පිරවුම්හල් සියල්ල 17 වෙනිදා පැය 24 පුරාම විවෘතව තබන ලෙස ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතා ලංකා ඛනිජ තෙල් සංස්ථා නිලධාරීන්ට හා ඉන්ධන පිරවුම්හල් හිමිකරුවන්ට උපදෙස් දුන් බව අමාත්‍යංශය නිකුත් කළ නිවේදනයක දැක්වේ. මැතිවරණ කටයුතුවලට සම්බන්ධ වන නිලධාරීන්ට ප‍්‍රවාහන පහසුකම් ලබාදීම සඳහා මැතිවරණ දිනයේ ඉන්ධන පිරවුම්හල් විවෘතව තබන ලෙසට මැතිවරණ කොමසාරිස් දයානන්ද දිසානායක මහතා කළ ඉල්ලීමකට අනුව මෙම තීරණය ගත් බව අමාත්‍ය සුසිල් පේ‍්‍රමජයන්ත මහතා ප‍්‍රකාශ කළ බව නිකුත් කළ නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=14859", "Category": null, "Parent URL": null}