{"Source": "Adaderana", "Timestamp": "July 26, 2017 01:04 pm", "Headline": " කොළොන්නාව-දෙමටගොඩ ප්‍රධාන මාර්ගය අවහිරයි", "News Content": "ඛණිජ තෙල් නීතිගත සංස්ථාවේ කොළොන්නාව නිමාව ඉදිරිපිට උණුසුම් තත්ත්වයක් නිර්මාණය වී ඇති අතර ඒ හේතුවෙන් කොළොන්නාව-දෙමටගොඩ ප්‍රධාන මාර්ගයේ දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි.වැඩවර්ජනයට සම්බන්ධ සේවකයන් පිරිසක් විසින් කොලොන්නාව තෙල් ගබඩා පර්යන්තයට, තෙල් ගෙනයාම සඳහා පැමිණි දුම්රියට විරෝධය පළකරමින් දුම්රිය මාර්ගය හරස් කරමින් විරෝධතාවක්ද ආරම්භ කර තිබේ.මේ හේතුවෙන් කැරළි මර්දන ඒකක සහ ජල ප්‍රහාරක රථ හතරක්ද මේ වන විට එම ස්ථානයට කැඳවා ඇති බව වාර්තා වෙයි.අදාළ දුම්රිය ගුවන්තොටුපොළ වෙත තෙල් ගෙනයාම සඳහා පැමිණ ඇතැයි සඳහන්ය.", "URL": "https://sinhala.adaderana.lk/news.php?nid=75652", "Category": null, "Parent URL": null}