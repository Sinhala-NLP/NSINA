{"Source": "Adaderana", "Timestamp": "September 25, 2015 12:35 pm", "Headline": "කොටදෙණියාවට අතිරේක පොලිස් බලඇණි - සැකකරු අද ගේන්නේ නෑ", "News Content": "සේයා සදෙව්මිගේ ඝාතන සිද්ධියේ සැකකරුගෙන් සාක්ෂි සටහන් කර ගැනීම සඳහා අද දිනයේ ඔහු අදාළ සිදුවීම සිදු වූ ස්ථානයට රැගෙන නොයන බව කොටදෙණියාව පොලිසිය පවසයි.ප්‍රදේශය ආශ්‍රිතව පවතින විරෝධතා හේතුවෙන් මෙම තීරණය ගත් බව පොලිසිය කියයි.ඝාතන සැකකරු එම ප්‍රදේශයට රැගෙන එන බවට තොරතුරු ලැබීමත් සමග සේයා දැරිය ඝාතනයට ලක් වූ ප්‍රදේශයේ අද පෙරවරුවේ සිට ප්‍රදේශවාසින් රැඳී සිටින බව අද දෙරණ වාර්තාකරු සඳහන් කළේය.මේ අතර ප්‍රදේශයේ නීතිය හා සාමය ආරක්ෂා කිරීමේ අරමුණින් පොලිසිය සහ පොලිස් විශේෂ කාර්ය බලකායේ නිලධාරින් ද එම ප්‍රදේශයට අනුයුක්ත කර ඇති බව වාර්තා වේ.සේයා සදෙව්මි දැරිය ඝාතන සිද්ධිය සම්බන්ධයෙන් පසුගිය 23 වනදා ප්‍රධාන සැකකරු අත්අඩංගුවට ගත් අතර එදින රාත්‍රියේම ඔහු ඒ පිළිබඳ පාපොච්චාරණයක් සිදු කර ඇත.", "URL": "https://sinhala.adaderana.lk/news.php?nid=54071", "Category": null, "Parent URL": null}