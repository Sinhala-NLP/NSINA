{"Source": "Adaderana", "Timestamp": "January 28, 2016 06:52 pm", "Headline": "ජනමාධ්‍යයේ හැසිරීම ගැන අගමැති කනගාටුවෙයි", "News Content": "ඇතැම් සිද්ධීන් වාර්තා කිරීමේදී විද්‍යුත් හා මුද්‍රිත මාධ්‍යයේ හැසිරීම ඉතා කනගාටුදායක බව අග්‍රාමාත්‍ය රනිල් වික්‍රමසිංහ මහතා පවසයි.අද පාර්ලිමේන්තුවේදී අග්‍රාමාත්‍යවරයා මේ බව කියා සිටියේ ඇඹිලිපිටියේ සහ හෝමාගම සිදුවීම් වලදී ඇතැම් මාධ්‍යය එම පුවත් වාර්තා කළ ආකාරය පිළිබඳ අදහස් දක්වමිනි.පොලිසිය සම්බන්ධයෙන් සමාජයේ පවතින විවාද සම්පන්න තත්ත්වය සහ පොලිස් නිධාරීන් මුහුණදෙන ගැටළු ගැන විපක්ෂයේ ප්‍රධාන සංවිධායක, පාර්ලිමේන්තු මන්ත්‍රී අනුර කුමාර දිසානායක මහතා අද (28) සභාව කල්තබන අවස්ථාවේ ඉදිරිපත් කළ යෝජනාවට පිළිතුරු ලෙස හෙතෙම මේ අදහස් පළ කළේය.\"දඩයමේ ගිහින් ජාතිවාදය අදින්න එපා. දඩයම කරන්නේ මාධ්‍යයි. දඩයමේ යන්න එපා. එයට විරුද්ධයි\" අගමැතිවරයා එහිදී පැවසුවේය.ජාතිවාදය ද අවුස්සමින් ඇතැම් මාධ්‍ය කටයුතු කරන බව පෙන්වාදුන් අග්‍රාමාත්‍යවරයා දෙරණ ආයතනයේ චතුර අල්විස් හා මාධව මඩවල යන අය සම්බන්ධයෙන් ද එහිදී අදහස් දක්වා සිටියේය.", "URL": "https://sinhala.adaderana.lk/news.php?nid=56737", "Category": null, "Parent URL": null}