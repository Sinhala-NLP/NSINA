{"Source": "Adaderana", "Timestamp": "April 13, 2018 04:01 pm", "Headline": "අයහපත් කාලගුණය තවදුරටත් ", "News Content": "ඉතා තද වැසි තත්ත්වයක් සමඟ අකුණු සැර සහිත තත්ත්වයක් ඇතිවිය හැකි බව කාලගුණ විද්‍යා දෙපාර්තමේන්තුව පවසයි. විශේෂයෙන් බස්නාහිර, වයඹ, සබරගමුව, දකුණු, මධ්‍යම සහ උතුරුමැද තද වැසි ඇතිවිය හැකි බව දෙපාර්තමේන්තුව නිවේදනය කළේය. වැසි සහිත තත්ත්වය මධ්‍ය කඳුකරයේ මේ වන විටත් වාර්තා වන අතර රත්නපුර දිස්ත්‍රිකය හා කෑගල්ල දිස්ත්‍රික්කයත් කඳු අශ්‍රිත ජනතාව මේ පිළිබඳ දැඩි අවධානයක් යොමු කරන ලෙසත් නායායම් ලක්ෂණ පිළිබඳ විශේෂ අවධානයකින් සිටින ලෙස එම දේපාර්තමේන්තුව ඉල්ලා සිටියි අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව වැඩිදුරටත් දැනුම් දෙයි. විශේෂයෙන් පුත්තලම, කොළඹ, ගාල්ල හරහා හම්බන්තොට දක්වා වෙරළ තීරවලට වැසි ඇතිවන විට සුලඟේ වේගය පැයට කිලෝමීටර් 70-80 දක්වා වැඩිවිය හැකි බව කාලගුණ විද්‍යා දෙපාර්තමේන්තුව සඳහන්ක කර තිබේ. ධීවරහා නාවික ප්‍රජාව මේ පිළිබඳ දැඩි අවධානයෙන් සිටින ලෙස එම දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=87399", "Category": null, "Parent URL": null}