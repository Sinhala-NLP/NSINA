{"Source": "Adaderana", "Timestamp": "October 19, 2010 12:04 pm", "Headline": "පාඩුව කෝටි 3,300 යි-මිහින් ලංකාට තවත් කෝටි 25 ක ණයක්..!", "News Content": "පාඩු ලබන මිහින් ලංකා ගුවන් සමාගමට තවත් ගුවන් යානයක් මිලදී ගැනීම සඳහා කෝටි 25 ක ණය මුදලක් මුදාහරින්නට ලංකා බැංකුව තීරණය කර ඇතැයි එ.ජා.ප මහ ලේකම් තිස්ස අත්තනායක මහතා පවසයි. මිහින් ලංකා සමාගම ආරම්භයේදී ආරම්භක අරමුදලක් ලෙස මිලියන 500 ක් ලබාදී තිබුණු බවත්,මීට අමතරව තවත් මිලියන 250 ක ණය මුදලක් ද ලබා තිබුණු බවත් මහ ලේකම්වරයා කියා සිටියේය. මීට අමතරව ලංකා පුත්‍ර සමාගමෙන් මිලියන 300 ක ණය මුදලක් ද ලබා ගැනීමට මිහින් ලංකා සමාගම ක්‍රියා කර ඇතැයිද එසේ වුවද මේ වන විට මිහින් ලංකා සමාගම කෝටි 3,300 ක පාඩුවක් ලබන බවද අත්තනායක මහතා පෙන්වා දුන්නේය. ලංකා බැංකුව විසින්මේ වන විට මුදා හරින නව ණය මුදල හේතුවෙන් ජ්‍යේෂ්ඨ පුරවැසියන්ගේ ගිණුම්වල පොලිය 0.5% න් අඩුකරන්නට තීරණය කර ඇතැයිද එ.ජා.ප මහ ලේකම්වරයා පෙන්වා දුන්නේ අද කොළඹ පැවති මාධ්‍ය හමුවකට සහභාගී වෙමිනි.", "URL": "https://sinhala.adaderana.lk/news.php?nid=11600", "Category": null, "Parent URL": null}