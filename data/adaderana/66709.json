{"Source": "Adaderana", "Timestamp": "December 4, 2016 02:40 pm", "Headline": "මෝඩිගේ වෙබ් අඩවිය හැක් කරයි", "News Content": "ඉන්දීය අග්‍රාමාත්‍ය නරේන්ද්‍ර මෝඩි මහතාගේ නිල වෙබ් අඩවියට තරුණයෙකු අනවසරයෙන් ඇතුළු වී එහි සටහනක් තබා ඇති බව ඉන්දීය මාධ්‍ය වාර්තා කරයි.22 හැවිරිදි ජාවේග් කර්ත්‍රි නැමැති මෘදුකාංග ඉංජිනේරුවරයෙකු මෙලෙස අග්‍රාමාත්‍යවරයාගේ වෙබ් අඩවියට ඇතුළු වී ඇති බව වාර්තා වේ.තමා මෙම ක්‍රියාව සිදු කරනු ලැබුවේ දත්ත සොරකම් කිරීමේ අරමුණින් නොවන බව ද ඔහු පවසා තිබේ.කෙසේ වෙතත් මෙසේ අනවසරයෙන් ඇතුළු වීමෙන් අග්‍රාමාත්‍යවරයාගේ පෞද්ගලික තොරතුරු හා අමාත්‍යවරුන්ගේ පෞද්ගලික ජංගම දුරකතන අංක ලබා ගැනීමට හැකියාව පවතින බවට ඔහු එහි සටහනක් තබා ඇති බව ඉන්දීය මාධ්‍ය වාර්තා කළේය.මෙය නොසලකා හැරියහොත් ඉදිරියේදී ආරක්ෂාව සම්බන්ධයෙන් බරපතළ ගැටළු මතුවිය හැකි බව ද ඔහු ප්‍රකාශ කර තිබේ.", "URL": "https://sinhala.adaderana.lk/news.php?nid=66709", "Category": null, "Parent URL": null}