{"Source": "Adaderana", "Timestamp": "November 23, 2013 03:11 pm", "Headline": "පිටකොටුවෙන් දුම්වැටි තොගයක් මාට්ටු", "News Content": "පිටකොටුව පස්වන හරස් වීදිය ප්‍රදේශයේදී නීති විරෝධි ලෙස මෙරටට ගෙන්වන ලද දුම්වැටි තොගයක් සමඟ පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකා නිලධාරින්ට ලැබුණ තොරතුරකට අනුව සිදුකර වැටලීමකදී සැකකරු සහ දුම්වැටි තොගය අත්අඩංගුවට ගෙන ඇති බව සඳහන්ය. දුම්වැටි තොගයේ වටිනාකම රුපියල් එක් ලක්ෂ හැත්තෑ දෙදහසකට අධික බව විශේෂ කාර්ය බලකාය සඳහන් කළේය. සැකකරු සහ දුම්වැටි තොගය වැඩිදුර විමර්ශන සඳහා පිටකොටුව පොලිස් ස්ථානය වෙත භාර දී ඇත.", "URL": "https://sinhala.adaderana.lk/news.php?nid=39062", "Category": null, "Parent URL": null}