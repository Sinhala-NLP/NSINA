{"Source": "Adaderana", "Timestamp": "December 10, 2018 09:40 am", "Headline": "බස් රථයක් ප්‍රපාතයකට පෙරළෙයි-1ක් මරුට-5කට බරපතළයි", "News Content": "මාතර-හක්මන කෝංගල ප්‍රදේශයේදී බස් රථයක් ප්‍රපාතයකට පෙරලීයාමෙන් සිදුවූ අනතුරකින් පුද්ගලයෙකු මියගොස් තවත් 5 දෙනෙකු බරපතල තුවාල ලබා තිබේ. වන්දනා ගමනක් සඳහා ගොස් නැවත පැමිණෙමින් තිබූ බස් රථයක් ඊයේ රාත්‍රී 8.45ට පමණ හක්මන - කෝංගල 13 වංගුව අසලදී මෙලෙස පෙරලීගොස් ඇත. බස් රථ රියදුරුට වේගය පාලනය කරගත නොහැකිව හක්මන ,කෝංගල ප්‍රදේශයේ ඇති අඩි 30ක් පමණ වූ ප්‍රපාතයකට පෙරලීයාමෙන් මෙම අනතුර සිදුව තිබේ. සිද්ධියෙන් මාතර දෙයියද්දර ප්‍රදේශයේ පදිංචි 65 හැවිරිදි පුද්ගලයෙක් මියගොස් ඇති අතර බරපතල තත්ත්වයේ පසුවූ පුද්ගලයින් 5 දෙනෙකු මාතර මහ රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=100519", "Category": null, "Parent URL": null}