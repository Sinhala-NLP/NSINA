{"Source": "Adaderana", "Timestamp": "June 21, 2019 01:42 pm", "Headline": "පාසල් නොයන ළමුන් පිළිබඳ වහා පියවර ගැනීමට නිලධාරීන්ට කිසිඳු බාධාවක් නෑ", "News Content": "පාසල් නොයන ළමුන් පිළිබඳ තොරතුරු වාර්තා වු විගස ඔවුන් සම්බන්ධයෙන් අවශ්‍ය පියවර ගැනීමට නිලධාරීන්ට කිසිඳු බාධාවක් නොමැති බව අධ්‍යාපන අමාත්‍ය අකිල විරාජ් කාරියවසම් මහතා පවසයි. පාසල් යා යුතු වයසේ පසුවන දරුවන් විවිධ කරුණු හේතුවෙන් නිවෙස්වල රැඳී සිටින බවට මාධ්‍ය ඔස්සේ පලවන වාර්තා පිළිබඳ අවධානය යොමු කරමින් අමාත්‍යවරයා ප්‍රකාශ කර ඇත්තේ ඒ සම්බන්ධයෙන් වාර්තා වු වහාම ඔවුන් පාසලට ඇතුළත් කිරීම සඳහා අවශය හොඳම පියවර ගැනීමට නිලධාරීන්ට පුර්ණ අයිතියක් පවතින බවයි. දරිද්‍රතාවය හෝ වෙනත් හේතුන් මත දරුවන්ට පාසල් අධ්‍යාපනය ලබා දීමට නොහැකි තත්ත්වයේ පසුවන මව්පියන් වෙතොත් ඔවුන් හඳුනාගෙන සුදුසු පියවර ගැනීම ගම්බඳව සේවය කරන රාජ්‍ය නිලධාරීන්ගේ රාජකාරීයේ කොටසක් වියු යුතු නොවේද යන්න අකිළ විරාජ් කාරියවසම් අමාත්‍යවරයා ප්‍රශ්න කරයි. ශ්‍රී ලංකාවේ සෑම දරුවෙකුටම පාසල් අධ්‍යාපනය අනිවාර්ය බවට ගම් මටටමේ කටයුතු කරන රාජ්‍ය සේවකයින් දැනු සිටිය යුතු සරල කරුණක් බවත් අමාත්‍යවරයා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=112475", "Category": null, "Parent URL": null}