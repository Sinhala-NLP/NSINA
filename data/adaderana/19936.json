{"Source": "Adaderana", "Timestamp": "November 11, 2011 02:50 pm", "Headline": "මුලතිව් සෝදිසියකින් ආයුධ තොගයක් හමුවෙයි", "News Content": "මුලතිව්, උදයාර්කට්ටු සුගන්දිරම් ප්‍රදේශයේ සිදුකරන ලද සෝදිසියකදී අවි ආයුධ තොගයක් සොයාගෙන තිබේ. ත්‍රස්ත විමර්ශන කොට්ඨාසයේ නිලධාරීන් විසින් පසුගිය 07 වන දින සිට අද(11) දින දක්වා සිදුකරන ලද සෝදිසි මෙහෙයුමේ දී මෙම අවි ආයුධ සොයා ගැනීමට හැකි වු බව පොලිසිය සඳහන් කරයි. මිලිමීටර් 81 මෝටාර් බෝම්බ 17ක් , ආර්.පි.ජි.රේලර් කොටස් 18ක් , ආර්.පි.ජි.හිට් බෝම්බ එකක් , මිලිමීටර් 12යි දශම 07 වර්ගයේ පතරොම් 03ක් , මිලිමීටර් 7 .62 වර්ගයේ පතරොම් 116ක් ඇතුළු තවත් අවි ආයුධ රැසක් සොයාගෙන ඇත. මීට අදාළ සැකකරුවන් අනාවරණය වී නොමැති අතර වැඩිදුර විමර්ශන කටයුතු මුලතිව් පොලිසිය විසින් සිදුකරනු ලබයි.", "URL": "https://sinhala.adaderana.lk/news.php?nid=19936", "Category": null, "Parent URL": null}