{"Source": "Adaderana", "Timestamp": "January 24, 2014 06:52 pm", "Headline": "ටෝනි ඇබට් ලංකාවට පැමිණෙයි ", "News Content": "ඔස්ට්‍රේලියානු අග්‍රාමාත්‍ය ටෝනි ඇබට් මහතා දිවයිනට පැමිණ තිබේ. අද(24) පෙරවරු 11.47ට ඔහු දිවයිනට පැමිණ යළි පස්වරු 2.00ට පිටත්ව ගිය බව කටුනායක ගුවන්තොටුපළ අද දෙරණ වාර්තාකරු සඳහන් කරයි. ටෝනි ඇබට් මහතා ස්විසර්ලන්තයේ සිට ඔස්ට්‍රේලියාව බලා යන අතරතුර ඔහු ගමන් ගත් යානයට ඉන්ධන සහ අවශ්‍ය අනෙකුත් පහසුකම් ලබා ගැනීම සඳහා දිවයිනට පැමිණ යළි පිටත්ව ගොස් ඇති බව වාර්තාවෙයි. කෙසේ වෙතත් ටෝනි ඇබට් මහතා පිළිගැනීම සඳහා අග්‍රාමාත්‍ය දී.මු.ජයරත්න මහතා කටුනායක ගුවන්තොටුපළ වෙත පැමිණි බව අද දෙරණ වාර්තාකරු සඳහන් කළේය. එම අවස්ථාවට විදේශ අමාත්‍ය මහාචාර්ය ජී.එල්.පීරිස් මහතා, නාමල් රාජපක්ෂ මන්ත්‍රීවරයාත්, ශ්‍රී ලංකා ඔස්ට්‍රේලියානු තානාපති රොබින් මුඩි මහත්මියත් සහභාගි වී තිබුණි.", "URL": "https://sinhala.adaderana.lk/news.php?nid=40618", "Category": null, "Parent URL": null}