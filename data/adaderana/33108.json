{"Source": "Adaderana", "Timestamp": "April 8, 2013 02:13 pm", "Headline": "පොලිස් නිලධාරීන්ට දුන් තෙල් අඩු කරලා", "News Content": "පොලිස් ස්ථානවල පාවිච්චිය සඳහා මෙතෙක් කලක් මාසිකව ලබා දුන් ඉන්ධන ප්‍රමාණය අඩු කර ඇති බව පොලිස් නිලධාරීන් පවසයි. ජීප් රථයක් සඳහා මීට පෙර මසකට ඩීසල් ලීටර් 225 ක් ලබා දී ඇති අතර සේවා අවශ්‍යතාවය මත එක් රථයක් වෙනුවෙන් තවත් ඩීසල් ලීටර් 50 ක් ඉල්ලුම් කිරීමට හැකියාව තිබිණි. එහෙත් මේ වන විට ඒ සඳහා ලබා දෙන්නේ ඩීසල් ලීටර් 180 ක් පමණක් බව ඔවුන් සඳහන් කරයි. එමෙන්ම රථවාහන අංශයේ රාජකාරී සඳහා භාවිතා කරන යතුරුපැදියක් සඳහා මසකට පෙට්‍රල් ලීටර් 40 ක් මෙතෙක් ලබා දී තිබුණ ද මාර්තු මස පළමු වැනිදා සිට එම ප්‍රමාණය ලිටර් 20 ක් දක්වා අඩුකර තිබේ. මේ හේතුවෙන් තමාට මසකට පැවරෙන රාජකාරී ඉටුකිරීම අපහසු වී ඇති බව පොලිස් නිලධාරීන් පවසයි. ඉන්ධන මිල ඉහළ යාම හේතුවෙන් මෙම තත්ත්වය හටගෙන ඇති බව කෙසේ වුව ද මේ සම්බන්ධයෙන් කළ විමසිමක දී පොලිස් මාධ්‍ය ප්‍රකාශකවරයා සඳහන් කළේය. කෙසේ වුවද එය යථා තත්ත්වයට පත් කිරීමට පියවර ගන්නා බව හෙතෙම පැවසීය.", "URL": "https://sinhala.adaderana.lk/news.php?nid=33108", "Category": null, "Parent URL": null}