{"Source": "Adaderana", "Timestamp": "March 5, 2017 12:52 pm", "Headline": "  ශ්‍රී ලාංකිකයාට කටාර්හිදී වසර 3ක සිරදඞුවමක් ", "News Content": "මත්ද්‍රව්‍ය ජාවාරමේ නිරත වූ ශ්‍රී ලාංකිකයෙකුට කටාර්හිදී වසර තුනක සිරදඞුවමක් නියම වී තිබේ. මරිජුවානා නමැති මත්ද්‍රව්‍ය අලෙවි කළ බවට සැකපිට එරට මත්ද්‍රව්‍ය නාශක කාර්යාංශය විසින් මෙම ශ්‍රී ලාංකිකයා අත්අඩංගුවට ගෙන ඇති අතර ඔහු ඇඳ සිටි ඇඳුම්වල සඟවා තිබූ මත්ද්‍රව්‍ය සොයාගෙන තිබු බව සඳහන්ය. වැඩිදුර පරීක්ෂා කිරීම්වල දී අදාළ ශ්‍රී ලාංකිකයා නවාතැන් ගෙන සිටි ස්ථානයේ තිබී තවත් මත්ද්‍රව්‍ය වර්ග සොයාගෙන ඇති අතර සැකකරු එම මත්ද්‍රව්‍ය භාවිත කර ඇති බවට ද සිදුකළ රුධිර පරීක්ෂණයකින් අනාවරණය වී තිබේ. ඒ අනුව දෝහාහී අපරාධ අධිකරණයක් වෙත ඉදිරිපත් කළ අදාළ ශ්‍රී ලාංකිකයාට නීති විරෝධී මත්ද්‍රව්‍ය ජාවාරම් කිරීම සහ භාවිතය සම්බන්ධයෙන් වසර තුනක සිරදඞුවමක් සහ කටාර් රියාල් ලක්ෂ දෙකක දඩයක් නියම කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=70448", "Category": null, "Parent URL": null}