{"Source": "Adaderana", "Timestamp": "December 18, 2016 08:55 am", "Headline": " මීට වඩා දෙයක් මම  බලාපොරොත්තු වුණා", "News Content": "ඖෂධ වර්ග 48ක මිල අඩුකිරීමේදී ඖෂධ සමාගම්වලින් එල්ල වු බාධාවලට වැඩි ප්‍රතික්‍රියාවක් තමන් බලාපොරොත්තු වු බව සෞඛ්‍ය අමාත්‍ය රාජිත සේනාරත්න මහතා පවසයි. වසරක දී මෙරටට බිලියන 6ක් වටිනා ඖෂධ ආනයනය කරන බව අමාත්‍යවරයා සඳහන් කළේය.එම ඖෂධ වලින් රෝහල්වල රෝගීන් සඳහා ලබාදෙන ඖෂධ පිළිබද ගණනය කිරීමේ වැඩපිළිවෙළක් මෙතෙක් නොතිබූ බව රාජිත සේනාරත්න මහතා පවසයි.ඒ සඳහා නව මෘදුකාංගයක් හඳුන්වාදී රෝහල්වලට හිඟයකින් තොරව ඖෂධ ලබාදීමට මේ වන විට කටයුතු කර ඇති බව අමාත්‍යවරයා සඳහන් කළේය. සෞඛ්‍ය ක්ෂේත්‍රය වෙනුවෙන් ගුණාත්මක තීන්දු තීරණවලට එළඹිය යුතු බව සඳහන් කරන සෞඛ්‍ය අමාත්‍යවරයා වැඩිදුරටත් කියා සිටියේ වත්මන් රජය බලයට පත්වු පසු ගන්නා ලද තීරණ හේතුවෙන් ඇතැම් පිරිස්වලට කොමිස් මුදල් අහිමි වී ඇති බවයි. රාජ්‍ය ඖෂධ නීතිගත සංස්ථාවේ අලෙවි නියෝජිත හමුවකට එක්වෙමින් සෞඛ්‍ය අමාත්‍ය රාජිත සේනාරත්න මහතා මෙම අදහස් පළ කළේය.", "URL": "https://sinhala.adaderana.lk/news.php?nid=67123", "Category": null, "Parent URL": null}