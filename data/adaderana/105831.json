{"Source": "Adaderana", "Timestamp": "March 10, 2019 03:56 pm", "Headline": "පුපුරණ ද්‍රව්‍ය යොදා ඇල්ලූ මසුන් ප්‍රවාහනයට ගිය 2ක් කොටුවෙයි", "News Content": "පුපුරණ ද්‍රව්‍ය යොදා අල්ලන ලද මසුන් තොගයක් ප්‍රවාහනය කිරීමට සූදානම් කළ පුද්ගලයින් දෙදෙනෙකු නාවික හමුදාව විසින් අත්අඩංගුවට ගෙන ඇත. උතුරු මැද නාවික විදානයට අනුයුක්ත නාවිකයින් පිරිසක් විසින් වලෙයිපාඩු ප්‍රදේශයේ සිදුකරන ලද වැටලීම්වලින් මොවුන් අත්අඩංගුවට ගෙන ඇති බව නාවික හමුදාව සඳහන් කර සිටියි. එහිදී අලෙවි කිරීම සඳහා කැබ් රථයකින් රැගෙනයාමට සූදානම් කර තිබු මසුන් කිලෝග්‍රෑම් 1233ක තොගයක් නාවික හමුදාව බාරයට ගෙන ඇත. අත්අඩංගුවට ගත් සැකකරුවන් ඉදිරි විමර්ශන කටයුතු සඳහා කිළිනොච්චිය සහකාර ධීවර අධ්‍යක්ෂ කාර්යාලය වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=105831", "Category": null, "Parent URL": null}