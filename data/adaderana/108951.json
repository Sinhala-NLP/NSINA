{"Source": "Adaderana", "Timestamp": "April 30, 2019 11:20 am", "Headline": "බෝම්බ ප්‍රහාරයට සම්බන්ධ ලොරි රථයක් පොලොන්නරුවෙන් සොයා ගනී-3ක් අත්අඩංගුවට-දර්ශන සහිතයි", "News Content": "පාස්කු ඉරුදින සිදුවූ ප්‍රහාර මාලාව පිළිබඳ සිදු කෙරෙන විමර්ශනවලට අදාලව අවශ්‍යව තිබූ ලොරි රථයක් පොළොන්නරුව, සුංගාවිල ප්‍රදේශයේදී පොලිස් භාරයට ගෙන ඇත. එහිදී සැකකරුවන් තිදෙනෙකු ද අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසුවේය. ඊපී.පී.එක්ස් 2399 දරණ ලොරි රථය මෙලෙස පොලිස් භාරයට ගෙන තිබේ. පොළොන්නරුව කොට්ඨාශ පොලිස් නිලධාරීන්ට ලද තොරතුරක් මත සිදුකළ වැටලීමකදී ලොරි රථය සමඟ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=108951", "Category": null, "Parent URL": null}