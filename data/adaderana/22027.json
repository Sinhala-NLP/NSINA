{"Source": "Adaderana", "Timestamp": "February 11, 2012 09:51 am", "Headline": "ගංජා තොගයක් සමග සැකකරුවෙක් අත්අඩංගුවට", "News Content": "ගංජා තොගයක් ළඟ තබාගත් පුද්ගලයෙකු කාත්තන්කුඩි ප්‍රදේශයේ දී අත්අඩංගුවට ගෙන තිබේ. කාත්තන්කුඩි නගරයේ හයිරාච් මාර්ගයේ දී අදාළ පුද්ගලයා අත්අඩංගුවට ගෙන ඇති බව පොලිසිය පැවසීය. ඔහු විසින් ගංජා විකිණීම සිදුකර ඇති බවට මූලික පරීක්ෂණවලදී අනාවරණ වී තිබේ. කිලෝග්‍රෑම් 3 ග්‍රෑම් 640 ක ගංජා තොගයක් සැකකරු සතුව තිබී සොයාගත් බව පොලිසිය පැවසීය. සැකකරු අද(11) මඩකළපුව ‍මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22027", "Category": null, "Parent URL": null}