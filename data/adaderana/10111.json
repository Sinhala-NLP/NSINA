{"Source": "Adaderana", "Timestamp": "August 9, 2010 09:52 am", "Headline": "ඉන්දියාවේදී දෙමළ ජාතික සරණාගතයින් 6 ක් අත්අඩංගුවට ", "News Content": "ඉන්දියාවේ තාවකාලික ලැඟුම්හලක රැඳී සිටි ශ්‍රි ලාංකික දෙමළ ජාතික සරණාගතයින් 6 දෙනෙකු එරට‍ පොලිසිය විසින් අත්අඩංගුවට ගෙන තිබේ. විශේෂ පොලිස් කණ්ඩායමක් විසින් සිදුකළ සෝදිසි මෙහෙයුමකදී කන්‍යා කුමාරි නැමැති ලැගුම්හලේ සිටියදී මෙම පිරිස අත්අඩංගුවට ගෙන ඇති බව වාර්තා වේ. අත්අඩංගුවට පත්වු පිරිස ශ්‍රි ලංකාවේ විවිධ ප්‍රදේශ වලින් සංචාරකයන් ලෙස පැමිණි වයස අවුරුදු 20 ත් 30 ත් අතර වියේ පසුවන්නන් බව එරට පොලිසියේ ප්‍රධානියෙකු සඳහන් කර ඇත. ලබන 15 වැනි දිනට පැවැත්වීමට නියමිත ඉන්දීය නිදහස් දින සැමරුම නිමිත්තෙන් එරට සෝදිසි මෙහෙයුම් දැඩි කර තිබේ.", "URL": "https://sinhala.adaderana.lk/news.php?nid=10111", "Category": null, "Parent URL": null}