{"Source": "Adaderana", "Timestamp": "September 13, 2019 02:49 pm", "Headline": "ක්‍රයිස්චර්ච් ප්‍රහාරයට අදට මාස 6ක් ", "News Content": "පුද්ගලයින් රැසකට මරු කැඳවමින් බිහිසුණු වෙඩි තැබීමක් සිදුවූ නවසීලන්තයේ ක්‍රයිස්චර්ච් ප්‍රදේශයේ නිරීක්ෂණ චාරිකාවකට එරට අගමැතිනී ජසින්ඩා ආර්ඩන් එක්වී තිබේ. අවි ආයුධ නීති සම්පාදනය සහ මානසික සෞඛ්‍ය සඳහා වැඩි අරමුදලක් නිකුත් කිරීමට නවසීලන්තය සූදානම්ව සිටියි. නවසීලන්තයේ ක්‍රයිස්චර්ස් නුවර සිදුවූ වෙඩි තැබීමෙන් පසු නවසීලන්තයේ පැවති අවි ආයුධ නීති දැඩි කිරීමට එරට අග්‍රාමාත්‍ය ජසින්ඩා ආර්ඩන් කටයුතු කළේය. ක්‍රයිස්චර්ච් ප්‍රහාරය එල්ලවී අදට මාස 6ක් සපිරෙයි. නවසීලන්ත අග්‍රාමාත්‍යවරිය එම ප්‍රදේශයට ගොස් තොරතුරු සොයා බැලීය. ක්‍රයිස්චර්ච් ප්‍රහාරයෙන් පුද්ගලයින් 51 දෙනෙකු ජිවිතක්ෂයට පත්වූ අතර 40 දෙනෙකුට වැඩි පිරිසක් තුවාල ලැබීය. එම ප්‍රහාරයෙන් පසු නවසීලන්තයේ අවි ආයුධ නීති දැඩි කිරීමට පියවර ගත් දෙවන අවස්ථාව මෙයයි.", "URL": "https://sinhala.adaderana.lk/news.php?nid=119023", "Category": null, "Parent URL": null}