{"Source": "Adaderana", "Timestamp": "April 22, 2017 05:06 pm", "Headline": "නිල මෙහෙවර ජනපති ජනතා සේවය අද සහ හෙට පැවැත්වෙයි", "News Content": "“නිල මෙහෙවර ජනපති ජනතා සේවය“ වැඩසටහන වව්නියාව උතුර සහ වෙන්ගජ්ජෙඩිකුලම් යන ප්‍රදේශවලදී අද(22) සහ හෙට(23) යන දෙදින පැවැත්වේ.ජනාධිපති මෛත්‍රිපාල සිරිසේන මහතාගේ නියමයෙන් සහ අග්‍රාමාත්‍ය රනිල් වික්‍රමසිංහ මහතාගේ උපදේශකත්වයෙන් මෙම වැඩසටහන සංවිධානය කර ඇති බව සඳහන්වේ.කොළඹ පිහිටි අමාත්‍යංශ 53ක නිළධාරින් මෙම වැඩසටහන සඳහා එක්වන අතර එහිදී එම ප්‍රදේශවල ජනතාවගේ නොවිසදුණු ගැටළු 20,000කට අධික ප්‍රමාණයකට විසඳුම් ලබාගත හැකි වේ.නිල මෙහෙවර ජනපති ජනතා සේවය වැඩසටහන මේ වන විට පොළොන්නරුව සහ ගාල්ල යන දිස්ත්‍රික්කවල සාර්ථක ලෙස සිදු කළ බව ස්වදේශ කටයුතු අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=72361", "Category": null, "Parent URL": null}