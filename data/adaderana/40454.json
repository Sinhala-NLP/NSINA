{"Source": "Adaderana", "Timestamp": "January 19, 2014 09:56 am", "Headline": "අලුත් උසාවි 2ක් හදනවා", "News Content": "රජයට බදු ගෙවීම පැහැර හරින පුද්ගලයින්ගේ බදු මුදල් අයකර ගැනීමට සහ නියෝග හා තීන්දු (ඇස්‌කීසී) ක්‍රියාත්මක කිරීමට විශේෂ අධිකරණ දෙකක්‌ ළඟදීම පිහිටුවන බව අගවිනිසුරු මොහාන් පීරිස්‌ මහතා පවසයි. බෞද්ධ දේවාලගම් පනත යටතේ ඇති උසාවිය හා දික්කසාද නඩු ඇසීමට තිබෙන උසාවී වලට අමතරව මෙම අධිකරණ දෙක පිහිටුවන බව හෙතෙම කියයි. නඩු තීන්දුවක් අවසන් වීමෙන් පසු එහි ජයග්‍රාහි පාර්ශවයට ඵල නෙළා ගැනීමට කල් යන බැවින් නියෝග හා තීන්දු (ඇස්කීසි) ක්‍රියාත්මක කිරීමේ බලය එම අධිකරණයේ නඩුකාර උන්වහන්සේට පවරන බවද අගවිනිසුරුවරයා පවසයි. සමථ මණ්ඩල සඳහා ලබාදී ඇති බලතල වැඩි කිරීමට ඉදිරියේ දී පියවර ගන්නා බවද අගවිනිසුරු මොහාන් පීරිස් මහතා සඳහන් කරයි. අධිකරණය අධීක්ෂණය යටතේ ඒවා ක්‍රියාත්මක කිරීමට පියවර ගන්නා බවද ඔහු කියයි. මල්වතු මහනාහිමියන් බැහැදැකීමෙන් අනතුරුව මාධ්‍ය වෙත අදහස් දක්වමින් අගවිනිසුරු මොහාන් පීරිස් මහතා මේ බව පැවසීය.", "URL": "https://sinhala.adaderana.lk/news.php?nid=40454", "Category": null, "Parent URL": null}