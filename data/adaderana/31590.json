{"Source": "Adaderana", "Timestamp": "February 13, 2013 09:32 am", "Headline": "නාඳුනන අයෙක් තියුණු ආයුධයකින් පහරදෙයි-තිදෙනෙක් මරුට", "News Content": "අමෙරිකාවේ ගුවාම් ප‍්‍රදේශයේ දී තියුණු ආයුධයකින් පහර දී පුද්ගලයින් තිදෙනෙකු ඝාතනය කර තිබේ. එහිදී තවත් පුද්ගලයින් 11 දෙනෙකු තුවාල ලබා රෝහල් ගතකර ඇති බව විදෙස් මාධ්‍ය පවසයි. මෝටර් රථයකින් ගමන් කරමින් සිටි පුද්ගලයෙකු සිය මෝටර් රථය නවත්වා ඉන් පිටතට පැන අවට සිටි පුද්ගලයින්ට මෙලෙස තියුණු ආයුධයකින් පහර දී ඇති බව සිද්ධිය ඇසින් දුටුවන් සඳහන් කරයි. තුවාල ලැබූවන් අතරින් වැඩි දෙනෙකු ජපාන ජාතිකයින් බවත් ඒ අතර කුඩා ළමුන් සහ කාන්තාවක් ද වන බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=31590", "Category": null, "Parent URL": null}