{"Source": "Adaderana", "Timestamp": "July 14, 2010 08:14 am", "Headline": "නොසැලකිල්ල නිසා වසරකට රිය අනතුරු 22, 000 ක්", "News Content": "රියදුරන්ගේ නොසැලකිල්ල හේතුවෙන් වසරකට රිය අනතුරු 22, 000 ක් පමණ සිදු වන බව ප්‍රවාහන අමාත්‍ය කුමාර වෙල්ගම මහතා පවසයි. එය අවම කිරීම සඳහා මෝටර් රථ දෙපාර්තමේන්තුව උපරිම උත්සහයක යෙදෙන බව කුමාර වෙල්ගම අමාත්‍යවරයා සඳහන් කරයි. පිළිගත් රියදුරු උපදේශකවරුන්ගේ මග පෙන්වීමකින් තොරව රිය පැදවීම මීට බොහෝ සෙයින් හේතු වී ඇති බව හෙතෙම පෙන්වා දෙයි. රියදුරන් සැම විටම නීතී රීති අණපනත් අනුව ක්‍රියා කළ යුතු අතර වීනිත භාවය මෙන්ම ඉවසීමේ ගතිගුණ ද පුරුදු පුහුණු කළ යුතු බව අමාත්‍යවරයා වැඩිදුරටත් අවධාරණය කරයි. ‍මෝටර් දෙපාර්තමේන්තුවේ පැවති උත්සවයක දී ‍ඔහු මේ බව කියා සිටියේය.", "URL": "https://sinhala.adaderana.lk/news.php?nid=9587", "Category": null, "Parent URL": null}