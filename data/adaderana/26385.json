{"Source": "Adaderana", "Timestamp": "August 7, 2012 11:00 am", "Headline": "වත්තේගම නගරාධිපති අත්අඩංගුවට", "News Content": "වත්තේගම නගරයේදි පලතුරු වෙළෙන්දෙකුට පහරදුන් බව කියන වත්තේගම නගරාධිපතිවරයා අත්අඩංගුවට ගත් බව පොලීසිය පවසයි. පසුගිය 29 වන දින සිදුවූ මෙම පහරදීමේ සිද්ධිය සම්බන්ධයෙන් වත්තේගම පොලිසිය විසින් පරික්ෂණ පවත්වන ලද අතර ඒ සම්බන්ධයෙන් තෙල්දෙණිය අධිකරණයටද කරුණු වාර්තා කර තිබුණු බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා කියා සිටියි. කෙසේ වෙතත් මෙම පහරදීමේ සිද්ධියේ සැකකරු ලෙස නම් කර තිබු වත්තේගම නගරාධිපතිවරයා අද දින(07) පොලිසියට පැමිණ භාර වු බවත්,එහිදී හෙතෙම වත්තේගම පොලිසිය විසින් ඔහු අත්අඩංගුවට ගත් බවත් පොලිස් මාධ්‍ය ප්‍රකාශකවරයා සඳහන් කරයි. සැකකරු අද දින තෙල්දෙණිය මහේස්ත‍්‍රාත් අධිකරණය වෙත ඉදිරිපත් කිරිමට නියමිත බවද ඔහු වැඩිදුරටත් කියා සිටියි.", "URL": "https://sinhala.adaderana.lk/news.php?nid=26385", "Category": null, "Parent URL": null}