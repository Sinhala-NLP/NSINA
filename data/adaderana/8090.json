{"Source": "Adaderana", "Timestamp": "April 30, 2010 08:35 am", "Headline": "උතුරේ පරිපාලනය කඩිනම් කිරීමට පියවර", "News Content": "උතුරු ප්‍රදේශයේ රාජ්‍ය පරිපාලන කටයුතු සඳහා කඩිනම් වැඩපිළිවෙලක් ක්‍රියාත්මක කරන බව රාජ්‍ය පරිපාලන අමාත්‍ය ජෝන් සෙනෙවිරත්න මහතා පවසයි. ඒ සඳහා අවශ්‍ය කාර්යය මණ්ඩල ඉතා ඉක්මනින්ම එම ප්‍රදේශ වලින්ම බඳවා ගන්නා අතර අවශ්‍ය ගොඩනැගිලි ඇතුළු යටිතල පහසුකම් සංවර්ධනයට පියවර ගන්නා බව ඔහු සඳහන් කරයි. නව අමාත්‍යධුරයේ වැඩ කටයුතු වෙනුවෙන් මල්වතු අස්ගිරි මහා නාහිමිවරුන්ගේ ආශිර්වාදය ලබා ගැනීමෙන් අනතුරුව ජෝන් සෙනෙවිරත්න අමාත්‍යවරයා මේ අදහස් පළ කළේය. රාජ්‍ය සේවයේ දූෂණ සහ අක්‍රමිකතාවන් තුරන් කිරීමට කටයුතු කරන බව එහි දී වැඩිදුරටත් කරුණු දැක් වූ අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=8090", "Category": null, "Parent URL": null}