{"Source": "Adaderana", "Timestamp": "May 31, 2018 12:50 pm", "Headline": "ජල සම්පාදන සේවකයෝ පඩි වැඩි කරන්න ඉල්ලා කළු කොඩි ඔසවයි", "News Content": "වැටුප් වැඩිකරදෙන ලෙස ඉල්ලා ජාතික ජල සම්පාදන හා ජල ප්‍රවහන මණ්ඩලේ සේවකයන් විසින් දිවයින පුරා අද (31) ආරම්භ කර ඇති වැඩ වර්ජනයට සමගාමිව හැටන් ජල සම්පාදන මණ්ඩල කාර්යයාලයේ සේවකයන්ද වැඩ වර්ජනයට එක් වි සිටියි. එම කාර්යයාලය ඉදිරිපිට කළු කොඩි ඔසවා විරෝධතා පුවරු සවි කර වැඩ වර්ජනයක නිරතව සිටියි. වැඩ වර්ජනය නියැලී සිටින ජලසම්පාදන මණ්ඩල සේවකයින් පවසන්නේ වැඩ වර්ජනයක නියැලුණද පාරිභෝගියන්ට සුපුරුදු පරිදි පානිය ජලය ලබාදෙන බවත් බිඳ වැටිම් සහ නඩත්තු සේවා කිසිවක් සිදු නොකරන බවයි. මෙම වෘත්තිය සමිති ක්‍රියා මාර්ගයට සාධාරණයක් ඉටු නොවුන හොත් මෙම වැඩ වර්ජනය අඛණ්ඩව ක්‍රියාත්මක කරන බව එම මණ්ඩලයේ සේවකයින් අවධාරණය කරයි.", "URL": "https://sinhala.adaderana.lk/news.php?nid=90125", "Category": null, "Parent URL": null}