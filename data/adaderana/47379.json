{"Source": "Adaderana", "Timestamp": "November 14, 2014 06:16 am", "Headline": "අපරික්ෂාකාරීව ගිහින් යන්නම ගිහින්", "News Content": "යතුරු පැදියක් ලොරියක ගැටීමෙන් සිදුවී ඇති අනතුරකින් යතුරු පැදිකරු මිය ගොස් ඇති බව දංකොටුව පොලීසිය පවසයි. ඊයේ (13)සවස ඉරබඩගම - ලිහිරියාගම මාර්ගයේදී මෙම අනතුර සිදුවී ඇති බව අද දෙරණ වාර්තාකරු කියයි. මිය ගොස් ඇත්තේ සදලංකාව - සෙන්දිරිගල,සිරිතැන්න පදිංචිව සිටි නඩු කංකානම්ලාගේ ජීවන් මුණතුංග (අවු:27) නම් අයෙකි. අපරීක්ෂාකාරී ලෙස ගමන් කර ඇති යතුරු පැදිය ඉදිරියෙන් පැමිණි ලොරියේ ගැටීමෙන් අනතුර සිදුවී ඇති බව පොලීසිය කියයි. අනතුරෙන් තුවාල ලබා සිටි යතුරු පැදිකරු එම අවස්ථාවේදීම කුලියාපිටිය මූලික රෝහලට ඇතුළත් කළද ඔහු මිය ගොස් ඇති බව සඳහන්ය. අනතුරට සම්බන්ධ බව කියන ලොරිය සහ එය පැදවූ රියදුරු පොලීසිය විසින් අත්අඩංගුවට ගෙන ඇති අතර අත්අඩංගුවට ගෙන ඇති රියදුරු පන්නල- පහල ගලයාය පදිංචිකරුවෙකු වන 38 හැවිරිදි අයෙකි. දංකොටුව පොලීසියේ රථවාහන අංශය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=47379", "Category": null, "Parent URL": null}