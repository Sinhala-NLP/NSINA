{"Source": "Adaderana", "Timestamp": "April 19, 2019 09:23 am", "Headline": "කුරුඳුගහහැතැක්ම ප්‍රදේශයේ බෝක්කුවක හෙරොයින් කිලෝ 03ක්", "News Content": "ඇල්පිටිය අම්බලන්ගොඩ ප්‍රධාන මාර්ගයේ කුරුඳුගහහැතැක්ම ප්‍රදේශයේදී හෙරොයින් කිලෝග්‍රැම් 03කට අධික තොගයක් සොයාගෙන තිබේ. පාර්සල් 10ක බහා තිබියදී ඊයේ (18) රාත්‍රී එම හෙරොයින් තොගය සොයාගත් බව පොලිස් මත් ද්‍රව්‍ය කාර්යාංශය සඳහන් කළේය. එම කාර්යාංශයේ නිළධාරීන් විසින් සිදුකළ සෝදිසියකදී මාර්ගයේ බෝක්කුවක් අසල සඟවා තිබු හෙරොයින් කිලෝග්‍රෑම් 03යි ග්‍රැම් 600ක් සොයාගෙන තිබේ. කෙසේවෙතත් මේ සම්බන්ධයෙන් කිසිවෙකු අත්අඩංගුවට ගෙන නොමැති අතර පොලිස් මත්ද්‍රව්‍ය කාර්යාංශය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=108207", "Category": null, "Parent URL": null}