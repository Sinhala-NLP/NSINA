{"Source": "Adaderana", "Timestamp": "February 17, 2010 12:18 pm", "Headline": "ඡන්දෙට පෙර ෆොන්සේකා නොගත්තේ ප්‍රජාතන්ත්‍රවාදය නිසයි", "News Content": "ජෙනරාල් සරත් ෆොන්සේකා මහතා ජනාධිපතිවරණයට පෙරාතුව අත්අඩංගුවට නොගත්තේ රටේ පැවති ප්‍රජාතන්ත්‍රවාදී තත්ත්වය නිසා බව ඉන්දියාවේ ශ්‍රීලංකා තානාපති ප්‍රසාද් කාරියවසම් මහතා පවසයි. මාධ්‍යවේදී වික්‍රම් බාල් සමග ඉන්දීය මාධ්‍යයකට සම්මුඛ සාකච්ඡාවක් ලබා දෙමින් හෙතෙම මේ බව පවසා ඇත. ජනාධිපතිවරණයෙන් පසු සරත් ෆොන්සේකා මහතා ජයග්‍රහණය කරනු ලැබීනම් මේ අයුරින් නීතිය ක්‍රියාත්මක කරන්නට හැකියාවක් නැතිවා නොවේදැයි වික්‍රම් බාල් ඇසූ පැනයකට පිළිතුරු දෙමින් ශ්‍රීලංකා තානාපතිවරයා කියා සිටියේ බල‍ය අක්‍රීය වූ පසු නීතිය ක්‍රියාත්මක කළ හැකි බවය.", "URL": "https://sinhala.adaderana.lk/news.php?nid=6752", "Category": null, "Parent URL": null}