{"Source": "Adaderana", "Timestamp": "July 10, 2015 12:08 pm", "Headline": "එජාප ආධාරකරුවන් දෙපිරිසක් ගැටේ", "News Content": "උතුරු කොළඹ, මාදම්පිටිය, හේණමුල්ල ප්‍රදේශයේ දී එක්සත් ජාතික පක්ෂයේ ආධාරකරුවන් දෙපිරිසක් අතර ගැටුමක් හටගෙන තිබේ.මුදල් අමාත්‍ය රවි කරුණානායක මහතාගේ දේශපාලන ආධාරකරුවෙකුට හිටපු අධිකරණ නියෝජ්‍ය අමාත්‍ය සුජිව සේනසිංහ මහතා ඇතුළු පිරිසක් මරණිය තර්ජන එල්ල කර ඇති බව වාර්තා වේ.අද අළුයම 03.30 පමණ අදාළ නිවසට පැමිණි 15 දෙනෙකුගෙන් පමණ සමන්විත පිරිසක් මෙම තර්ජනය සිදුකර ඇති බවට කොම්පඤ්ඤවීදිය පොලීසියට පැමිණිලි කර ඇත.සූජීව සේනසිංහ මහතාගේ පාර්ශවයට අයත් පෝස්ටර් සහ කටවුට් ගැලවීම සම්බන්ධයෙන් අර්බුදය හටගෙන ඇති බව වාර්තා වේ.", "URL": "https://sinhala.adaderana.lk/news.php?nid=52553", "Category": null, "Parent URL": null}