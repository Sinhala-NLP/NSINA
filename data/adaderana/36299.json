{"Source": "Adaderana", "Timestamp": "August 2, 2013 08:36 am", "Headline": "ඔස්ට්‍රේලියානු ජාතිකයින් 4ට වරෙන්තු ", "News Content": "ඔස්ට්‍රේලියානු ජාතිකයන් 04 දෙනෙකුට කොළඹ මහාධිකරණය විසින් වරෙන්තු නිකුත් කර තිබේ. ජාත්‍යන්තර පොලීසිය හරහා මෙම වරෙන්තු නිකුත් කළ බව අද දෙරණ අධිකරණ වාර්තාකරු සඳහන් කළේය. මෙම ඔස්ට්‍රේලියානු ජාතිකයන් සිව් දෙනා මෙරට තුළ කේබල් රූපවාහිනී සේවයක් ආරම්භ කරන බව පවසමින් මෙරට පුද්ගලයෙකුගෙන් අමෙරිකානු ඩොලර් ලක්ෂ 32ක මුදලක් ලබා ගෙන ඇත. මොවුන් මුදල් ලබාගත් පුද්ගලයාට අදාළ රූපවාහිනී සමාගමේ පරිපාලන අධ්‍යක්ෂ ධූරය ලබා දෙන බව ද පවසා තිබේ. එහෙත් මොවුන් මෙම මුදල් ලබා ගෙන ඔස්ට්‍රේලියාවට පලා ගොස් ඇති බව වාර්තා වෙයි. කෙසේ වෙතත් මීට පෙර අවස්ථා කිහිපයකදී මොවුන්ට ඔස්ට්‍රේලියානු තානාපති කාර්යාලය හරහා නොතිසි නිකුත් කර තිබුන ද එයින් පළක් නොවූ බව විනිසුරුවරුන් අධිකරණය හමුවේ පවසා ඇත. ඒ අනුව කොළඹ මහාධිකරණ විනිසුරු ශිහාන් ගුණරන්ත මහතා අදාළ පුද්ගලයින්ට වරෙන්තු නිකුත් කර ඇති අතර ඔක්තොම්බර් 15වැනි දින නඩුව විභාග කරන බව ද සඳහන් කළාය.", "URL": "https://sinhala.adaderana.lk/news.php?nid=36299", "Category": null, "Parent URL": null}