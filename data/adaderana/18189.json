{"Source": "Adaderana", "Timestamp": "August 20, 2011 11:43 am", "Headline": "දෙල්ගොඩ සංවිධානය කළ ෆැඩ්නා අරුණැල්ල සාර්ථකව අවසන් ", "News Content": "ජනතාවට නිරෝගීමත් ජීවිතයක් උදාකරදීමේ අරමුණින් වෙළඳපොළට නිකුත් කරන ෆැඩ්නා ඩයබ් ටී නිෂ්පාදනය කරනු ලබන ෆුඞ් ඇන්ඞ් නේචර් පුද්ගලික සමාගමේ සමාජ සත්කාරක ව්‍යාපෘතිය වන ෆැඩ්නා අරුණැල්ල සායන මාලාවේ තවත් පියවරක් දෙල්ගොඩ දී පසුගියදා සාර්ථකව පැවැත්විණි. දෙල්ගොඩ කඳුබොඩ විවේකාරාමයේදී පසුගිය අගෝස්තු 06 දා සෙනසුරාදා ෆැඩ්නා අරුණැල්ල දියවැඩියාව පිළිබඳ දැනුවත්කිරීමේ වැඩසටහන හා සායනය අධික ජනතාවකගේ සහභාගිත්වයෙන් පැවැත්වූ අතර මේ සඳහා සෞඛ්‍ය අමාත්‍යාංශය හා ඔඑසීස් පුද්ගලික රෝහලේ සත්කාරක දායකත්වය ලබාදී තිබේ. දැනුවත්භාවය හා අවබෝධය තුළින් දියවැඩියාව පිටුදැකීමේ අරමුණින් ෆැඩ්නා ඩයබ් ටී මෙම සමාජ සත්කාරක ව්‍යාපෘතිය දියත් කර ඇති අතර දෙල්ගොඩදී සංවිධානය වූයේ එහි දෙවන අදියරය. ෆැඩ්නා අරුණැල්ල පළමු අදියර පසුගිය මැයි මාසයේදී මහරගම වජිරඥාන පිරිවෙනේදී පැවැත්විණි. මේ වනවිට සමාජය පුරා සීඝ‍්‍රයෙන් ව්‍යාප්ත වන දියවැඩියාව පිළිබඳ අවදානමක් පවතී ද යන්න පිළිබ`ඳ ජනතාවට අදහසක් ලබාගැනීම ඉලක්ක කරගනිමින් සිදුකරනු ලබන සියලු පරීක්ෂාවන් පළපුරුදු වෛද්‍ය කාර්යය මණ්ඩලයක් මගින් සිදුකර ගැනීමට ෆැඩ්නා අරුණැල්ල සායනය සඳහා සහභාගීවූවන්ට අවස්ථාව උදාවිය. එමෙන්ම දියවැඩියා තත්ත්වයෙන් මිදී නිරෝගීමත් ජීවිතයක් ගතකිරීම ස`දහා අවශ්‍ය වන දැනුවත් කිරීම් ඇතුළත් දේශනයක් හා දැනටමත් එම තත්ත්වයෙන් පීඩා විඳිමින් සිටින ජනතාව එදිනෙදා මුහුණදෙන ගැටලු සඳහා ප‍්‍රවීණ වෛද්‍ය කාර්යය මණ්ලයක උපදෙස් ලබාගැනීමටද මෙහිදී දෙල්ගොඩ ජනතාවට අවස්ථාව උදාවිය. ශ්‍රී ලංකාවම ආවරණය වන පරිදි ක‍්‍රියාත්මක කිරීමට යෝජිත ෆැඩ්නා අරුණැල්ල සායන මාලාව සඳහා පූර්ණ අනුග‍්‍රහය ෆුඩ් ඇන්ඩ් නේචර් සමාගම විසින් ලබාදෙන අතර දෙරණ රූපවාහිනිය, නෙත් එෆ්. එම්. හා වෙට්‍රි එෆ්. එම්. මාධ්‍ය අනුග‍්‍රහය ලබා දෙයි.", "URL": "https://sinhala.adaderana.lk/news.php?nid=18189", "Category": null, "Parent URL": null}