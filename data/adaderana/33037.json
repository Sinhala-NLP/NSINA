{"Source": "Adaderana", "Timestamp": "April 5, 2013 04:53 pm", "Headline": "ලාංකිකයින් ගැන අවධානයෙන් ඉන්න - තානාපතිවරුන්ට උපදෙස්", "News Content": "කොරියානු කලාපය තුළ හටගෙන ඇති උණුසුම්කාරි වතාවරණය පිළිබඳ අවධානයෙන් පසුවන ලෙසට විදේශ රටවල ශ්‍රී ලංකා තානාපතිවරුන් දැනුවත් කර ඇති බව විදේශ කටයුතු අමාත්‍යාංශය පවසයි. දකුණු කොරියාවේ ශ්‍රී ලංකා තානාපති සහ උතුරු කොරියාව සම්බන්ධයෙන් කටයුතු කරන චීනයේ ශ්‍රී ලංකා තානාපති මේ සම්බන්ධයෙන් දැනුවත් කර ඇති බව එම අමාත්‍යාංශය කියයි. දකුණු කොරියාවේ ශ්‍රී ලාංකික ශ්‍රමිකයින් 20,000ක් පමණ සිටින අතර ඔවුන්ගේ ආරක්ෂාව සම්බන්ධයෙන් අවධානය යොමුකරන ලෙස ද එහි තානාපති කාර්යාල බලධාරීන්ට දන්වා ඇති බව විදේශ කටයුතු අමාත්‍යාංශය පවසයි.", "URL": "https://sinhala.adaderana.lk/news.php?nid=33037", "Category": null, "Parent URL": null}