{"Source": "Adaderana", "Timestamp": "February 23, 2016 11:25 am", "Headline": "මත්පැන් පෙරූ 4ක් දැලේ", "News Content": "බුලත්සිංහල, උඩුගලකන්ද, හල්වතුර, කැකිරිහේන යන ප්‍රදේශවල දී නීති විරෝධී අයුරින් මත්පැන් ජාවාරමක නිරත වු පුද්ගලයින් සිව්දෙනෙකු අත්අඩංගුවට ගෙන තිබේ.බුලත්සිංහල පොලිස් ස්ථානයේ නිලධාරින්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇත.එහිදී ගෝඩා ඩ්‍රෑම්ස් 11,728ක් අඩංගු බැරල් 6ක් පොලීසිය භාරයට ගෙන තිබේ.සැකකරුවන් දෙල්මෑල්ල සහ බුලත්සිංහල යන ප්‍ර දේශවල පදිංචිකරුවන් වන අතර බුලත්සිංහල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57511", "Category": null, "Parent URL": null}