{"Source": "Adaderana", "Timestamp": "November 25, 2017 06:45 am", "Headline": "පුංචි ඡන්දේ තියනවාද? නැද්ද? - තීරණය අද ", "News Content": "ඉදිරියේදී පැවැත්වීමට නියමිත පළාත් පාලන මැතිවරණය සම්බන්ධයෙන් තීරණයක් ගැනීම සඳහා මැතිවරණ කොමිෂන් සභාව අද රැස්වීමට නියමිතව තිබේ. කොමිෂන් සභාවේ සභාපති මහින්ද දේශප්‍රිය මහතාගේ ප්‍රධානත්වයෙන් අද පස්වරුවේ මෙම රැස්වීම පැවැත්වීමට නියමිතය. පළාත් පාලන මැතිවරණය පැවැත්වීමට අදාළ සීමා නිර්ණ ගැසට් නිවේදනය ක්‍රියාත්මක කිරීම වලක්වාලමින් පුසගියදා අධිකරණ නියෝගයක් ලබාදෙනු ලැබිණි. එම නියෝගයට අනුව පළාත් පාලන මැතිවරණය පැවැත්වීමට හැකියාවක් පවතින්නේද නැද්ද යන්න පිළිබඳව අද දිනයේ කොමිසම රැස්වී අවසන් තීරණයක් ගැනීමට නියමිතව තිබේ. මේ අතර පළාත් පාලන මැතිවරණය සම්බන්ධයෙන් ඊයේ පස්වරුවේ පැවති පක්ෂ නායක රැස්වීම ද එකඟතාවයකින් තොරව අවසන් වී ඇති බවයි වාර්තා වේ. කථානායක කරූ ජයසූරිය මහතාගේ ප්‍රධානත්වයෙන් රැස්වූ පක්ෂ නායක රැස්වීම සඳහා අග්‍රාමාත්‍ය රනිල් වික්‍රමසිංහ මහතා ද එක්ව සිටියේය. ඊට අමතරව මැතිවරණ කොමිසමේ සභාපතිවරයා සහ නීතිපතිවරයා ද මෙම සාකච්ඡාව සඳහා සහභාගී වී තිබේ.", "URL": "https://sinhala.adaderana.lk/news.php?nid=80487", "Category": null, "Parent URL": null}