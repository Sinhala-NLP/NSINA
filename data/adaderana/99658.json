{"Source": "Adaderana", "Timestamp": "November 23, 2018 12:57 pm", "Headline": "කථානායක කිහිලිකරුවක් වෙලා", "News Content": "පාර්ලිමේන්තුව ලෝකය හමුවේ අවමානයට ලක්කරමින් හා මහජනතාවට පාර්ලිමේන්තු කෙරෙහි ඇති ගෞරවය කෙළසමින් සිදු කරන කටයුතු සඳහා අනුබල නොදෙන බව අමාත්‍ය විමල් වීරවංශ මහතා පවසයි. පාර්ලිමේන්තු තේරීම් කාරක සභාව පිළිබඳ ඡන්ද විමසීම පැවැත්වෙන අවස්ථාවේ සභා ගර්භයෙන් පිටතට පැමිණ මාධ්‍ය හමුවක් පවත්වමින් ඔහු මේ බව සඳහන් කළේ. මේ වන විට කථානායකය කරූ ජයසූරිය මහතා කිහිලිකරුවක් කර ගෙන රනිල් වික්‍රමසිංහ, අනුර දිසානායක , සදුමන්තිරම් යන පාර්ලීමෙන්තු මන්ත්‍රීවරුන් මෙම තත්ත්වය පාර්ලිමේන්තුවට සිදු කරන බව ඒ මහතා පෙන්වා දෙයි. මේ අතර වත්මන් ආණ්ඩුව හා කැබිනට් මණ්ඩලය කථානායකවරයා විසින් පිළි නොගන්නේනම්, තමන්ද කථානායකවරයා මින් ඉදිරියට පිළිනොගන්නා බව සඳහන් කළ අතර මින් ඉදිරියට කථානාකවරයාට මූලාසනාරූඩ මන්ත්‍රීවරයා ලෙස ආමන්ත්‍රනය කරන බව ඔහු පැවසයී. එමෙන්ම කථානයක කැරූ ජයසූරිය මහතාගේ න්‍යාය අනුව අද පාර්ලිමේන්තුවේ තේරීම් කාරක සභාව සඳහා මන්ත්‍රීවරුන් තෝරා පත් නොකර බව අමාත්‍ය උදය ගම්මන්පිල මහතා පවසයි.", "URL": "https://sinhala.adaderana.lk/news.php?nid=99658", "Category": null, "Parent URL": null}