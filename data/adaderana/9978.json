{"Source": "Adaderana", "Timestamp": "August 2, 2010 11:12 am", "Headline": "ෆොන්සේකා සේනක හමුව අධිකරණය ප්‍රතික්ෂේප කරයි", "News Content": "යුද හමුදා‍වෙන් පලාගිය සෙබලුන් නීති විරෝධි ලෙස සේවයේ යොදවා ගැනීම සම්බන්ධයෙන් චෝදනා එල්ල වී ඇති ජෙනරාල් සරත් ෆොන්සේකා මහතා සහ ඔහුගේ ලේකම්වරයා වශයෙන් කටයුතු කළ කපිතාන් සේනක ද සිල්වා යන මහත්වරුන් අද කොළඹ ප්‍ර‍ධාන මහේස්ත්‍රාත් අධිකරණයට ඉදිරිපත් කර තිබේ. මෙම චෝදනා සම්බන්ධයෙන් ජෙනරාල් සරත් ෆොන්සේකා මහතා සමග සාකච්ඡා කිරීමට සේනක ද සිල්වා මහතාට අවස්ථාව ලබාදෙන ලෙස විත්තියේ නීතීඥවරුන් අධිකරණයෙන් ඉල්ලා ඇත. එවැනි අවස්ථාවක් ලබාදීමට නීතිමය ඉඩකඩක් නොමැති බව ඊට විරෝධය පළ කළ රජයේ නීතීඥවරුන් සඳහන් කර ඇත. එය සලකා බැලු කොළඹ ප්‍රධාන ‍මහේස්ත්‍රාත් විත්තියේ ඉල්ලීම ප්‍රතික්ෂේප කළ අතර සැකකරුවන් ලබන 16 වැනි දින දක්වා යළි රැඳවුම් භාරයේ තැබීමට නියම කරන ලදී.", "URL": "https://sinhala.adaderana.lk/news.php?nid=9978", "Category": null, "Parent URL": null}