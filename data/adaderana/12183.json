{"Source": "Adaderana", "Timestamp": "November 16, 2010 09:10 am", "Headline": "සුදු කොඩි නඩුව -ශවේන්ද්‍රගෙන් අදත් සාක්ෂි විමසයි", "News Content": "සුදු කොඩි ප්‍රකාශය සම්බන්ධයෙන් හිටපු යුද හමුදාපති සරත් ‍ෆොන්සේකා මහතාට එරෙහිව පවරා ඇතිනඩුව අද(16) යළි විභාගයට ගැනීමට නියමිතය. දීපාලී විජේසුන්දර මහත්මිය ප්‍රමුඛ ත්‍රිපුද්ගල මහාධිකරණ විනිසුරු මඩුල්ල හමුවේ නඩුව විභාගයට ගැනීමට නියමිතව තිබේ. නඩුවේ තෙවැනි සාක්ෂිකරු ලෙස නම් කර ඇති මේජර් ජෙනරාල් ශවේන්ද්‍ර සිල්වා අද දිනයේ තවදුරටත් සාක්ෂි ලබාදීම සිදු කරනු ඇත. පසුගිය යුද ගැටුම් වල දී යටත් වූ එල්. ටී. ටී. ඊ සාමාජිකයින්ට හෝ සාමාන්‍ය ජනතාවට කිසිදු අවස්ථාවක වෙඩි නොතැබූ බව රජයේ නියෝජ්‍ය සොලිස්ටර් ජනරාල් වසන්ත නවරත්න බණ්ඩාර මහතාගේ මෙහෙයවීම යටතේ ඊයේ(16) දිනයේ සාක්ෂි ලබා දුන් ශවේන්ද්‍ර සිල්වා මහතා කියා සිටියේය. සමස්ත මෙහෙයුම පුරාව සාමාන්‍ය ජනයාට හානි නොවන ආකාරයෙන් අදාළ මෙහෙයුම් ක්‍රියාත්මක කරන ලෙස ආරක්ෂක ලේකම් ගෝඨාභය රාජපක්ෂ මහතා හමුදා බලසේනා වලට උපදෙස් ලබා තිබූ බව ද ශවේන්ද්‍ර සිල්වා මහතා අධිකරණය හමුවේ සඳහන් කළේය.", "URL": "https://sinhala.adaderana.lk/news.php?nid=12183", "Category": null, "Parent URL": null}