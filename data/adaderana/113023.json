{"Source": "Adaderana", "Timestamp": "June 29, 2019 09:15 pm", "Headline": "ගිනි අවියක් සමඟ ගංජා ප්‍රවාහනය කළ අයෙක් කොටුවෙයි", "News Content": "ගිනි අවියක් සහ ගංජා තොගයක් ප්‍රවාහනය කරමින් සිටි පුද්ගලයෙකු තණමල්විල, බලහරුව රක්ෂිතය තුළ දී අත්අඩංගුවට ගෙන ඇත. බුත්තල පොලිස් විශේෂ කාර්යය බලකා නිලධාරීන් සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. එහිදි ඔහු සතුව තිබී වියළි ගංජා කිලෝග්‍රැම් 03යි ග්‍රෑම් 500ක් සහ මෙරට නිෂ්පාදිත ගිනි අවියක් සොයාගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා තණමල්විල පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=113023", "Category": null, "Parent URL": null}