{"Source": "Adaderana", "Timestamp": "December 7, 2015 12:39 pm", "Headline": "සරසවි නවකයන්ට රුධිර පරික්ෂාවක්?", "News Content": "විශ්වවිද්‍යාලවලට ඇතුළුවීමට පෙර සියලු සිසුන් රුධිර පරික්ෂාවක් සඳහා යොමු කළ යුතු බව සෞඛ්‍ය, පෝෂණ හා දේශිය වෛද්‍ය අමාත්‍ය රාජිත සේනාරත්න මහතා පවසයි.අද පාර්ලිමේන්තුවේ අයවැය කාරක සභා විවාදය ආරම්භවීමට පෙර පාර්ලිමේන්තු මන්ත්‍රී ඩලස් අලහප්පෙරුම මහතා නැගූ ප්‍රශ්නයකට පිළිතුරු දෙමින් අමාත්‍යවරයා සදහන් කළේ එච්.අයි.වී ඇතුළු සියලු රෝග හඳුනාගැනීමේ අරමුණින් මෙය සිදු කළ යුතු බවයි.මේ වන විට දිවයිනපුරා වයස අවුරුදු 09ට අඩු එච්.අයි.වී ආසාධිතයින් 71 දෙනෙකු පමණ හඳුනාගෙන ඇති බව ද අමාත්‍යවරයා කියා සිටියේය.දැනට පාසල් ළමුන් 20 දෙනෙකුට එච්.අයි.වී ආසාධනය වී ඇති බවත්, එය ආසාධනය වී ඇති ළමුන්ගෙන් විශේෂයෙන් වයස අවුරුදු 15ට ළමුන්ගෙන් බහුතරයකට එය ආසාධනය වී ඇත්තේ මවගෙන් බවත්, ඒ මහතා පැවසීය.මෙය වැළැක්වීම සඳහා උසස් පෙළ සියලු සිසුන්ගේ රුධිර පරික්ෂාවක් කිරීම වැදගත් බවත්, එමඟින් එච්.අයී.වී ආසාධනය පමණක් වෙනත් රෝග ද හඳුනාගැනීමට හැකි වන බවත්, අමාත්‍යවරයා කියා සිටියේය.එසේම සරසවියට ඇතුළුවන සියලු සිසුන් ද රුධිර පරික්ෂාවකට ලක්කිරීමෙන් එම ආසාධනයට ‍ඔවුන් ගොදුරු වී ඇතිදැයි අනාවරණය කර ගත හැකි බවද ඒ මහතා වැඩිදුරටත් ප්‍රකාශ කළේය.කෙසේ වෙතත් මෙම වැඩපිළිවෙළ ක්‍රියාවට නංවන ආකාරයක් ‍හෝ ක්‍රියාත්මක කරන දිනයක් ගැන අමාත්‍යවරයා අදහස් පළ නොකළ බවත්, එය යෝජනාවක් ලෙස අමාත්‍යවරයා හඳුන්වා දුන් බවත්, අප වාර්තාකරු පැවසීය.", "URL": "https://sinhala.adaderana.lk/news.php?nid=55563", "Category": null, "Parent URL": null}