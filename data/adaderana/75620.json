{"Source": "Adaderana", "Timestamp": "July 25, 2017 04:56 pm", "Headline": " කුවේට්හි අසරණ වූ කාන්තාවන් 51 යළි දිවයිනට", "News Content": "කුවේට්හි ගෘහ සේවයේ නිරතව සිටියදී විවිධ ගැටළුවලට මුහුණ දුන් ශ්‍රී ලාංකික කාන්තාවන් පිරිසක් යළි දිවයිනට පැමිණ තිබේ.කාන්තාවන් 51 දෙනෙකු අද(25) උදෑසන මෙලෙස දිවයිනට පැමිණි බව අද දෙරණ ගුවන් තොටුපළ වාර්තාකරු සඳහන් කළේය.ගෘහ සේවයේ නිරතව සිටියදී විවිධ ගැටළුවලට මුහුණ දීම හේතුවෙන් එම කාන්තාවන් එරට පිහිටි ශ්‍රී ලාංකික තානාපති කාර්යාලයේ සුරැකුම් මධ්‍යස්ථානයක රඳවා සිට තිබේ.ඒ අනුව විදේශ සේවා නියුක්ති කාර්යාංශ යේ මැදිහත් වී අදාළ පිරිස යළි දිවයිනට ගෙන්වා ඇති අතර ඔවුන් සිය නිවෙස් කරා පිටත් කර හැරීමට මේ වන විට සියලු කටයුතු සූදානම් කර ඇති බව වාර්තා වෙයි.", "URL": "https://sinhala.adaderana.lk/news.php?nid=75620", "Category": null, "Parent URL": null}