{"Source": "Adaderana", "Timestamp": "December 29, 2016 08:24 am", "Headline": "  ලංගම බසයට ගල් ප්‍රහාරයක්-පරීක්ෂණ අරඹයි ", "News Content": "හලාවත - පුත්තලම මාර්ගයේ බංගදෙනිය දුම්රිය හරස් මාර්ගය ආසන්නයේදී ලංකා ගමනාගමන මණ්ඩලයට අයත් බස් රථයකට ගල් ප්‍රහාරයක් එල්ලවීම සම්බන්ධයෙන් පොලීසිය පරීක්ෂණ ආරම්භ කර තිබේ.කොළඹ සිට වව්නියාව බලා ධාවනය වූ බස් රථයකට ඊයේ(28) රාත්‍රියේදී මෙම ගල් ප්‍රහාරය එල්ල වී ඇති බව වාර්තා වෙයි.මාර්ගයේ රැදී සිටි පුද්ගලයෙකු විසින් මෙලෙස ගල් ප්‍රහාරය එල්ල කර පළා ගොස් තිබේ.ගල් ප්‍රහාරයෙන් බස් රථයට සුළු හානි සිදුවී ඇති බව පොලීසිය සඳහන් කළේය.සිද්ධිය සම්බන්ධයෙන් හලාවත පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=67454", "Category": null, "Parent URL": null}