{"Source": "Adaderana", "Timestamp": "June 30, 2013 01:05 pm", "Headline": "පියා මරුට - දියණියත් බෑනාත් රෝහලේ", "News Content": "වැලිමඩ, කැප්පෙටිපොල ප්‍රදේශයේ වෙළඳසැලක් තුළදී සිදුවු පහරදීමකින් පුද්ගලයෙකු මියගොස් එකි පුද්ගලයාගේ දියණිය හා බෑනා තුවාල ලබා වැලිමඩ රෝහලට ඇතුළත් කර තිබේ. ඊයේ රාත්‍රී 11.00ට පමණ එය සිදුව ඇත. කැප්පෙටිපොල ප්‍රදේශයේ පිහිටි බෑනාට හිමි වෙළඳසැලකට ඊයේ රාත්‍රී ගොඩවී ඇති අදාළ පුද්ගලයාත්, දියණියත්, බෑනාත් අතර මෙම ගැටුම හටගෙන තිබේ. පවුල් ආරවුලක් ගැටුමට හේතු වී ඇති අතර මියගොස් ඇත්තේ 51 හැවිරිදි පුද්ගලයෙකු බව පොලීසිය කියයි. ගැටුමේදී බෑනාගේ නලලද, දුවගේ අතකද කැපුම් තුවාල සිදුව තිබේ. ඔවුන් මේවන විට වැලිම‍ඩ රෝහලේ ප්‍රතිකාර ලබන අතර සිද්ධිය ගැන වැලිමඩ පොලීසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=35365", "Category": null, "Parent URL": null}