{"Source": "Adaderana", "Timestamp": "August 30, 2018 09:16 pm", "Headline": "යතුරුපැදියක් මෝටර් රථ දෙකක ගැටෙයි-අයෙකුට බරපතළයි", "News Content": "හැටන් සිට නාවලපිටිය දක්වා අධික වේගයෙන් ධාවනය වු යතුරු පැදියක් මෝටර් රථ දෙකක ගැටී යතුරුපැදිකරු බරපතළ තුවාල ලබා රෝහල් ගත කර ඇති බව අද දෙරණ වාර්තාකරු පවසයි. අද(30) පස්වරු 1කට පමණ මෙම අනතුර සිදුව ඇති ඇත්තේ හැටන් කොළඹ ප්‍රධාන මාර්ගයේ ගිනිගත්හේන කඩවල ප්‍රදේශයේදීය. හැටන් සිට නාවලපිටිය දක්වා ධාවන වු යතුරු පැදියක් එම දිශාවටම ඉදිරියෙන් ධාවනය වු මෝටර් රථයක් අපරික්ෂාකාරි ලෙස ඉස්සර කර යාමට උත්සහ කිරීමේදී ගිනිගත්හේනේ සිට හැටන් දක්වා ප්‍රතිවිරුද්ධ දිශාවෙන් ගමක් කළ මෝටර් රථයක ගැටී යතුරුපැදියරු බරපතළ තුවාල ලබා ගිනිගත්හේන රෝහල වෙත ඇතුළත් කර තිබේ. තුවාලකරුගේ තත්ත්වය බරපතළ නිසා යතුරුපැදිකරු නාවලපිටිය මූලික රෝහල වෙත මාරු කර යැවු බව ගිනිගත්හේන පොලීසිය පවසයි. සිද්ධිය සම්බන්ධයෙන් ගිනිගත්හේන පොලීසිය වැඩිදුර විමර්ශන සිදු කරයි", "URL": "https://sinhala.adaderana.lk/news.php?nid=95267", "Category": null, "Parent URL": null}