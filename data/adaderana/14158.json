{"Source": "Adaderana", "Timestamp": "February 12, 2011 09:40 am", "Headline": "පිටකොටුවෙන් සඟවා තිබූ සහල් කිලෝ 12,000 ක් හමුවෙයි ", "News Content": "ව්‍යාපාරිකයින් පිරිසක් විසින් සඟවා ගෙන තිබූ සහල් තොගයක් සොයා ගැනීමට හැකි වූ බව සමූපකාර හා අභ්‍යන්තර වෙළෙඳ අමාත්‍යාංශය පවසයි. පිටකොටුවේ 04 වැනි හරස් වීදියේ සිදු කළ හදිසි වැටලීමකදී එහි අලෙවි සැළක තිබී මෙම සහල් තොගය සොයා ගෙන ඇති බව සඳහන්ය. කිලෝ ග‍්‍රෑම් 12,000 ක සහල් ප‍්‍රමාණයක් එහි තිබී සොයා ගෙන ඇති අතර ඊට දායක වූ ව්‍යාපාරිකයින්ට එරෙහිව නීතිමය පියවර ගන්නා බව සමූපකාර හා අභ්‍යන්තර වෙළෙඳ අමාත්‍යාංශය පැවසුවේය. පසුගිය දින කිහිපය තුළ මෙවැනි වැටලීම් 210 ක් සිදු කළ බව එම අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=14158", "Category": null, "Parent URL": null}