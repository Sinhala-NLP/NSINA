{"Source": "Adaderana", "Timestamp": "February 3, 2017 12:45 am", "Headline": "ආර්ථිකය අර්බුදයකට ලක්වීමට ඉඩක් නෑ       ", "News Content": "ණය අර්බුදය හේතුවෙන් රටේ ආර්ථිකය අර්බුදයකට ලක්වීමට ඉඩ නොතබන බව අග්‍රාමාත්‍ය රනිල් වික්‍රමසිංහ මහතා පවසයි.ශ්‍රී ලංකා - ඇමරිකානු වානිජ මණ්ඩලය දෙවන වරට සංවිධානය කළ ප්‍රයිම් මිනිස්ටර් ස්පීක්ස් 2017 වැඩසටහනට කොළඹදී (02)දා එක්වෙමින් අග්‍රාමාත්‍යවරයා මේ බව සඳහන් කළේය.පවතින ආර්ථික අර්බුදය කළමනාකරණය කර ගනිමින් ඉදිරියට යාමට තම රජයට හැකියාව ඇති බව ඔහු වැඩිදුරටත් සඳහන් කළේ.එමෙන්ම මේ වසරේ සිට පාසල් ක්‍රීඩා වර්ධනය කිරීම සඳහා ගුරුවරුන් බඳවා ගන්නා බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා ප්‍රකාශ කළේ ක්‍රීඩාවට දක්ෂ පාසල් හැරගිය පුද්ගලයින් සහ ශිෂ්‍ය භට කණ්ඩායම්වල සාමාජිකයින් ඒ සඳහා බඳවා ගන්නා බවයි. මාරවිල ශාන්ත සේවියර් විද්‍යාලයේ 75 වන සංවත්සරය සහ නිවාසාන්තර ක්‍රීඩා උත්සවයට එක්වෙමින් අග්‍රාමාත්‍ය රනිල් වික්‍රමසිංහ මහතා මේ සම්බන්ධයෙන් අදහස් පළ කළේය.එහිදී වැඩිදුරටත් අදහස් දැක්වූ අග්‍රාමාත්‍යවරයා ප්‍රකාශ කළේ සිසුන්ගේ දක්ෂතා අනුව යායුතු මඟ තීරණය කළ හැකි අධ්‍යාපන ක්‍රමයක් ක්‍රියාත්මක කරන බවයි.", "URL": "https://sinhala.adaderana.lk/news.php?nid=69035", "Category": null, "Parent URL": null}