{"Source": "Adaderana", "Timestamp": "September 14, 2012 07:06 pm", "Headline": "කාන්තාවකට පහරදුන් ප්‍රා.සභා මන්ත්‍රී දැලේ", "News Content": "අරණායක ප‍්‍රාදේශීය සභාවේ ආණ්ඩු පක්ෂ මන්ත‍්‍රී බන්දුල සරත් කුමාර මහතා පොලීසිය විසින් අත්අඩංගුවට ගෙන තිබේ. පහරදීමක් සම්බන්ධයෙන් ලැබුණු පැමිණිල්ලක් මත අදාළ මන්ත‍්‍රීවරයා අත්අඩංගුවට ගත් බව පොලිස් මාධ්‍ය ප‍්‍රකාශක කාර්යාලය පැවසූවේය. මන්ත‍්‍රීවරයාගේ නිවස ඉදිරිපිට නිවසක කාන්තාවකට තියුණු ආයුධයකින් පහර දී ඇති බවට ඔහුට එරෙහිව චෝදනා එල්ල වී ඇත. පහරකෑමට ලක්වූ කාන්තාව අරණායක රෝහලේ ප‍්‍රතිකාර ලබන බව සඳහන්ය. ප‍්‍රාදේශීය සභා මන්ත‍්‍රිවරයා අරණායක මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන 18 වැනිදා දක්වා රක්ෂිත බන්ධනාගාර ගත කර තිබේ‍.", "URL": "https://sinhala.adaderana.lk/news.php?nid=27418", "Category": null, "Parent URL": null}