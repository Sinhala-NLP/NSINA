{"Source": "Adaderana", "Timestamp": "January 27, 2018 11:20 am", "Headline": " කාසියේ වාසිය අපිටයි-මුලින්ම පන්දුවට පහරදෙයි", "News Content": "බංග්ලාදේශයේ පැවැත්වෙන තුන්කොන් ක්‍රිකට් තරඟාවලියේ අවසන් මහා තරඟය ශ්‍රී ලංකා කණ්ඩායම සහ බංග්ලාදේශ කණ්ඩායම අතර අද පැවැත්වෙයි. තරඟයේ කාසිය වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කර තිබේ. මීර්පූර්හිදී දිවා රාත්‍රී තරඟයක් ලෙස පැවැත්වෙන එම තරඟය එරට වේලාවෙන් දහවල් 12.00ට ආරම්භවීමට නියමිතය. ශ්‍රී ලංකා, බංග්ලාදේශ, සිම්බාබ්වේ තුන්කොන් තරඟාවලිය යටතේ කණ්ඩායම තුනම තරඟ 04කට මුහුණ දුනි. බංග්ලාදේශ කණ්ඩායම තරඟ 04න් තුනක් ජය ගත් අතර ශ්‍රී ලංකා කණ්ඩායම තරඟ දෙකක් සහ සිම්බාබ්වේ කණ්ඩායම එක් තරඟයක් ජයග්‍රහණය කළේය.", "URL": "https://sinhala.adaderana.lk/news.php?nid=83603", "Category": null, "Parent URL": null}