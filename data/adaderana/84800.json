{"Source": "Adaderana", "Timestamp": "February 25, 2018 09:07 am", "Headline": "අර්ජුණ රණතුංග ලන්ඩන් යයි", "News Content": "ඛනිජ තෙල් සම්පත් සංවර්ධන අමාත්‍ය අර්ජුණ රණතුංග මහතා අද උදෑසන දිවයිනෙන් බැහැරව ගොස් තිබේ. අද(25) අළුයම 3.00ට පමණ කටාර් ගුවන් සේවයට අයත් යානයකින් දෝහා කටාර් හරහා ලන්ඩන් බලා පිටත්ව ගිය බව වාර්තා වෙයි. මේ අතර අද පස්වරුවේ තවත් අමාත්‍යවරුන් කිහිපදෙනෙකු විදෙස් ගතවීමට සැලසුම් කර තිබේ. සුසිල් ප්‍රේමජයන්ත, ආචාර්ය සරත් අමුණුගම, යන අමාත්‍යවරුන් මෙන්ම රාජ්‍ය අමාත්‍ය, රවීන්ද්‍ර සමරවීර මහතා ද විදෙස් ගත වීමට නියමිතය. මේ අතර අමාත්‍ය මණ්ඩල සංශෝධනය අද පෙරවරුවේ සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=84800", "Category": null, "Parent URL": null}