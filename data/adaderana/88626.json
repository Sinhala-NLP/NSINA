{"Source": "Adaderana", "Timestamp": "May 6, 2018 05:07 pm", "Headline": " හෙරොයින් ප්‍රවාහනය කරද්දී පොලිස් දැලේ", "News Content": "සුඛෝපභෝගී මෝටර් රථයකින් හෙරොයින් ප්‍රවාහනය කරමින් සිටි කාන්තාවක සහ පිරිමි පුද්ගලයෙකු පොලිස් මත්ද්‍රව්‍ය කාර්යාංශය මඟින් අත්අඩංගුවට ගෙන තිබේ. හොරණ තල්ගහවිල හංදිය අසල ප්‍රදේශයේ මත්ද්‍රව්‍ය කාර්යාංශය සිදුකළ වැටලීමකදී ඔවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී මෝටර් රථයේ තිබී හෙරොයින් ග්‍රෑම් 100ක් පොලිස් බාරයට ගෙන තිබේ. සැකකරු හා සැකකාරිය හොරණ මහේස්ත්‍රාත් අධිකරණයට ඉදිරිපත් කිරීමෙන් අනතුරුව දින 7ක රැඳවුම් නියෝග ලබාගත් බව පොලීසිය සඳහන් කළේය. සිද්ධිය සම්බන්ධයෙන් කොළඹ මත්ද්‍රව්‍ය කාර්යාංශය වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=88626", "Category": null, "Parent URL": null}