{"Source": "Adaderana", "Timestamp": "April 6, 2018 02:53 pm", "Headline": "දැනුම හැදියාව මුල්කරගත් මානව සම්පත් රටට අවශ්‍ය බව ජනපති කියයි", "News Content": "දැනුම මෙන්ම හැදියාව මුල්කරගත් මානව සම්පත් රටට අවශ්‍ය බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ අයහපත් සමාජ තත්ත්වයන් හමුවේ දරුවන්ගේ ආරක්ෂාව සහ රැකවරණය පිළිබඳ සියලු පාර්ශවයන් මීට වඩා අවධානයෙන් කටයුතු කළ යුතු බවයි. දැනුම මෙන්ම හැදියාව මුල්කරගත් මානව සම්පතක් රට තුළ ගොඩනැගීම සඳහා සියලු කැපකිරිම් සිදුකිරිමට ද රජය සූදානම් බව ජනාධිපතිවරයා අවධාරණය කර තිබේ. මහනුවර ත්‍රිත්ව විද්‍යාලයේ පැවැති වාර්ෂික ත්‍යාග ප්‍රදානෝත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=87043", "Category": null, "Parent URL": null}