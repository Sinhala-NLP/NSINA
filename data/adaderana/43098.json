{"Source": "Adaderana", "Timestamp": "May 9, 2014 03:06 pm", "Headline": "රක්ෂිතයේ දැව කැපූ 5ක් මාට්ටු", "News Content": "කිලිනොච්චිය, කල්මඩුකුලම් වැව් රක්ෂිතයේ නීති විරෝධී ලෙස දැව කපමින් සිටි පුද්ගලයින් පස් දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා කිලිනොච්චිය කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. එහිදී බුරුත හා පළු දැව කඳන් 10ක් සහ දැව කැපීම සඳහා යොදාගත් උපකරණ කිහිපයක් ද විශේෂ කාර්යය බලකාය බාරයට ගෙන ඇත. සැකකරුවන් වැඩිදුර විමර්ශන සඳහා කිලිනොච්චිය පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=43098", "Category": null, "Parent URL": null}