{"Source": "Adaderana", "Timestamp": "January 10, 2013 02:18 pm", "Headline": "පාර්ලිමේන්තුව විනාඩි 10 ක් කල්තබයි", "News Content": "පාර්ලිමේන්තුව විනාඩි 10 න් කල් තැබීමට කතානායක චමල් රාජපක්ෂ මහතා තීරණය කළ බව අද දෙරණ වාර්තාකරු පවසයි. අගවිනිසුරුවරිය‍ගේ දෝෂාභියෝගයට අදාළව පාර්ලිමේන්තු තේරීම් කාරක සභාවේ වාර්තාව විපක්ෂයේ මන්ත්‍රීවරුන්ට නොලැබීම නිසා තමන් නොදන්නා වාර්තාවක් සම්බන්ධයෙන් විවාදයට එක්විය නොහැකි බව දක්වමින් විපක්ෂයේ මන්ත්‍රීවරුන් විරෝධය පළ කර තිබේ. තමන්ට මෙම වාර්තාව පිළිබඳ අධ්‍යයනය කිරීමට මාසයක කාලයක් අවශ්‍යව ඇති බව විපක්ෂයේ මන්ත්‍රීවරුන් විසින් එහිදී පෙන්වා දී තිබේ. කෙසේ වෙතත් ඇතිවූ විරෝධය මධ්‍යයේ තමන් ඒ පිළිබඳ තීරණයක් දැනුම්දෙන තුරු පාර්ලිමේන්තුව විනාඩි 10 ක් කල්තබන බව කතානායකවරයා විසින් පාර්ලිමේන්තුවට දැනුම්දී ඇත.", "URL": "https://sinhala.adaderana.lk/news.php?nid=30647", "Category": null, "Parent URL": null}