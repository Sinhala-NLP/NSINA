{"Source": "Adaderana", "Timestamp": "June 24, 2019 12:21 pm", "Headline": "මීනගයාට තවත් සද්ධන්තයෙක් බිලි-පුංචි පැටවා ජීවිතයත් මරණයත් අතර", "News Content": "උතුරු දුම්රිය මාර්ගයේ හබරන, හතරැස්කොටුව ප්‍රදේශයේදී කොළඹ සිට මඩකලපුව බලා ධාවනයවූ මීනගයා දුම්රියේ ගැටී වන අලියෙකු මිය ගොස් ඇති අතර තවත් වන අලි පැටවෙකු බරපතළ තුවාල ලබා තිබේ. ඊයේ(23) රාත්‍රී 12.40ට පමණ මෙම අනතුර සිදුව ඇති අතර අදාළ අනතුරින් දුම්රිය මාර්ගයටද සුළු අලාභ හානි සිදු ඇති බව අද දෙරණ වාර්තාකරු පවසයි. මෙලෙස දුම්රියේ ගැටීමෙන් මිය ගොස් ඇත්තේ කඩුල්ල ජාතික වනෝද්‍යාන සැරිසැරූ වයස අවුරුදු 15-20ත් අතර පසුවන වන නව අලියෙකු බව ජීවි නිලධාරීන් සඳහන් කරයි. අදාළ අනතුරින් තුවාල ලබා ඇත්තේ වයස අවුරුදු එක හාමාරක පමණ වන අපි පැටවෙකු බව බව ජීවි නිලධාරීන් පවසයි. තුවාල ලැබූ වන අලි පැටවාට ප්‍රතිකාර කිරීමට හා මිය ගිය වන අලියාගේ පශ්චාත් මරණ පරීක්ෂණ කටයතු ගිරිතලේ වනජීවි පශු වෛද්‍ය ඒකකය විසින් සිදු කරීමට නියමිතයි.", "URL": "https://sinhala.adaderana.lk/news.php?nid=112658", "Category": null, "Parent URL": null}