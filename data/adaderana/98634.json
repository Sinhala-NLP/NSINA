{"Source": "Adaderana", "Timestamp": "November 3, 2018 01:40 pm", "Headline": "කඩුව මහින්දට කොපුව රනිල්ට", "News Content": "මනමේ නාටකයේ මෙන් ජනාධිපති මෛත්‍රීපාල සිරිසේන මහතා කඩුව මහින්ද රාජපක්ෂ මතාට දුන් බවත් කොපුව රනිල් විකුමසිංහ මහතාට දුන් බවත් පාර්ලිමේන්තු මන්ත්‍රි රංජන් රාමනායක මහතා පවසයි. ඊයේ (02) අරලියගහ මන්දිරයේදී මන්දිරයේ පැවති මාධ්‍ය හමුවක් අමතමින් මන්ත්‍රීවරයා මේ බව පවසයි. අදත් (03) අරලියගහ මන්දිරයේදී මාධ්‍ය හමු කිහිපයක් පැවැත් විය. එක්සත් ජාතික පක්ෂයට බහුතරය නොමැතිනම් විපක්ෂයේ අසුන් ගැනීමට සූදානම් බව එම පක්ෂයේ පාර්ලිමේන්තු මන්ත්‍රී අජිත්.පී. පෙරේරා මහතා ප්‍රකාශ කළේය. නාමල් කුමාර සහ නාලක ද සිල්වා අතර ඇති වු සාකච්ඡා ඇතුලත් හඩපට වල ජනාධිපතිවරයා හෝ හිටපු ආරක්ෂ ලේකම්වරයා ඝාතනය කිරිම සම්බන්ධයෙන් කිසිදු කරුණක් ඇතුලත් වී නොමැති බව හිටපු නීතිය හා සාමය අමාත්‍ය රංජිත් මද්දුමබන්ඩාර මහතා පැවසීය. තමන් කළ ප්‍රකාශය වැරදිනම් එයට එරේහිව ණඩු දමන ලෙස මන්ත්‍රිවරයා එහිදි පැවසීය.", "URL": "https://sinhala.adaderana.lk/news.php?nid=98634", "Category": null, "Parent URL": null}