{"Source": "Adaderana", "Timestamp": "June 24, 2016 09:29 am", "Headline": "ලක්ෂ 120ක කුඩු අල්ලයි", "News Content": "හෙරොයින් කිලෝග්‍රෑම් 01 යි ග්‍රෑම් 50ක් සමග කාන්තාවන් දෙදෙනෙකු ඇතුළු පුද්ගලයින් 06 දෙනෙකු අත්අඩංගුවට ගෙන තිබේ.පොලිස් මත්ද්‍රව්‍ය කාර්යාංශයේ නිලධාරීන් විසින් සිදු කළ වැටලීම් දෙකකදී අදාළ සැකකරුවන් අත්අඩංගුවට ගත් බව පොලීසිය පැවසුවේය.මේ අතර වැල්ලම්පිටිය ප්‍රදේශයේදී සිදු කළ වැටලීමකදී හෙරොයින් ග්‍රෑම් 600ක් සමග කාන්තාවන් දෙදෙනෙකු සහ පිරිමි පුද්ගලයින් දෙදෙනෙකු අත්අඩංගුවට ගෙන තිබේ.එහිදී ඔවුන් සතුව තිබූ ත්‍රිරෝද රථ දෙකක් ද පොලිස් භාරයට ගත් බව වාර්තා වෙයි.මේ අතර ග්‍රෑන්ඩ්පාස් ප්‍රදේශයේ සිදු කළ වැටලීමකදී සැකකරුවන් දෙදෙනෙකු සමග හෙරොයින් ග්‍රැම් 450ක් සොයාගෙන තිබේ.අත්අඩංගුවට ගත් මත්ද්‍රව්‍යවල වටිනාකම ලක්ෂ 120ක් පමණ වන බව පොලීසිය සඳහන් කළේය.", "URL": "https://sinhala.adaderana.lk/news.php?nid=61423", "Category": null, "Parent URL": null}