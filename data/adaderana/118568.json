{"Source": "Adaderana", "Timestamp": "September 8, 2019 08:47 am", "Headline": "සුපර් ක්‍රොස් මෝටර් රථ සහ යතුරු පැදි ධාවන තරගාවලිය ඔක්තෝබරයේ", "News Content": "14 වන වරටත් ගනර් සූපර් ක්‍රොස් මෝටර් රථ සහ යතුරු පැදි ධාවන තරගාවලිය මේ වසරේ ඔක්තෝබර් මාසයේදී පැවැත්වීමට නියමිතයි. ඒ පිළිබඳ දැනුවත් කිරීමේ මාධ්‍ය හමුව පසුගිය දා කොළඹදී පැවැත් වුණි. දිවයිනේ ජනප්‍රියතම සහ විශිෂ්ඨතම මෝටර් රථ සහ යතුරු පැදි තරගාවලිය වන ගනර් සූපර් ක්‍රොස් මෝටර් රථ සහ යතුරු පැදි ධාන තරගාවලිය ශ්‍රී ලංකා කාලතුවක්කු හමුදාව විසින් සංවිධානය කරනු ලබයි. කාලතුවක්කු රෙජිමේන්තුව, ශ්‍රී ලංකා මෝටර් රථ ධාවකයන්ගේ සංගමය එක්ව මෙම තරගාවලිය පැවැත්වෙන්නේ පොළොන්නරුවේදීයි. ඒ අනුව ඔක්තෝම්බර් මස 6 වන දා මින්නේරිය කාලතුවක්කු හමුදා පරිශ්‍රෙය්දී උත්කර්ෂවත් අයුරින් මෙවර තරගාවලිය පැවැත්වීමට කටයුතු සංවිධානය කර ඇත. මෙම තරගාවලිය 2004 වසරේ එවකට සිටි කාලතුවක්කු හමුදාවේ සේනාධිනායකවරයා ලෙස කටයුතු කළ මේජර් ජෙනරාල් සුනිල් තෙන්නකෝන් මහතාගේ මඟ පෙන්වීම යටතේ ආරම්භ කෙරුණි. ඒ අනුව මියගිය හා සේවයේ යෙදී සිටින නිවාස අවශ්‍ය හමුදා සාමාජිකයන් හට නිවාස ලබාදීම, කාලතුවක්කු කදවුරුවල යටිතල පහසුකම් වැඩිදියුණු කිරීම සහ සේවයේ නියුතු හමුදා සේවකයන්ගේ දරුවන්ට ශිෂ්‍යත්ව පිරිනැමීම ඇතුළු ව්‍යාපෘති රැසක් සඳහා එම අරමුදල් යෙදීම මෙහි අරමුණ වී ඇත.", "URL": "https://sinhala.adaderana.lk/news.php?nid=118568", "Category": null, "Parent URL": null}