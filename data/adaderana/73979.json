{"Source": "Adaderana", "Timestamp": "June 7, 2017 08:23 am", "Headline": "විපතට පත් ජනතාවට කඩිනමින් සහන දිය යුතුයි", "News Content": "ගංවතුරෙන් හා නායයෑම්වලින් විපතට පත් ජනතාවට රජය විසින් කඩිනමින් සහන සැළසිය යුතු බව පාර්ලිමේන්තු මන්ත්‍රී නාමල් රාපපක්ෂ මහතා පවසයි. ඔහු පෙන්වාදෙන්නේ අතීතයේදී යම් යම් විපත්වලට මුහුණදුන් ඇතැම් පිරිස්වලට ද මේ වන තෙක් සහන සැළසී නොමැති බවයි. කොළඹ ප්‍රදේශයේදී මාධ්‍යවේදීන් පිරිසක් නැගූ ප්‍රශ්නවලට පිළිතුරුදෙමින් නාමල් රාපපක්ෂ මන්ත්‍රීවරයා මේ බව කියා සිටියේය. එහිදී වැඩිදුරටත් අදහස් දැක්වූ නාමල් රාජපක්ෂ මන්ත්‍රීවරයා පැවසුවේ ඒකාබද්ධ විපක්ෂයේ මන්ත්‍රීවරුන් සම්බන්ධයෙන් අධිකරණ ක්‍රියාමාර්ග ගන්නා සේම රටේ අනෙකුත් සාමාන්‍ය නඩු කටයුතු ද කඩිනම් කරන ලෙසයි.", "URL": "https://sinhala.adaderana.lk/news.php?nid=73979", "Category": null, "Parent URL": null}