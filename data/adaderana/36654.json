{"Source": "Adaderana", "Timestamp": "August 15, 2013 05:11 pm", "Headline": "අපේ ආහාරවල ගුණාත්මක භාවය ගැන ප්‍රශ්නයක් නැහැ ", "News Content": "නවසීලන්තයෙන් අපනයනය කරනු ලබන සියලු ආහාර ද්‍රව්‍යවල ගුණාත්මක භාවය තහවුරු කර ඇති බව නවසීලන්ත රජය පවසයි. අපනයනය කෙරෙන සියලුම ආහාර ද්‍රව්‍ය වල ගුණාත්මක භාවය පිළිබඳ කුඩා කර්මාන්ත පිළිබඳ අමාත්‍යංශය නිරන්තරයෙන් අධීක්ෂණය කරන බව නිවේදනයක් නිකුත් කරමින් නවසීලන්ත රජය සඳහන් කරයි. නවසීලන්තයෙන් ආනයනය කරන කිරිපිටි වර්ග කිහිපයක් ශ්‍රී ලංකාවේ භාවිතය නතර කිරීමට ගනු ලැබූ තීරණය සම්බන්ධයෙන් නවසීලන්ත රජය මෙම නිවේදනය නිකුත් කර තිබේ. කෙසේ වෙතත් මේ වන විට නවසීලන්ත ගොවිපළවල ඩී.සී.ඩී භාවිතය නතර කිරීමට පියවර ගෙන ඇති බව ද එම නිවේදනයේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=36654", "Category": null, "Parent URL": null}