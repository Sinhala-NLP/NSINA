{"Source": "Adaderana", "Timestamp": "September 20, 2018 10:10 am", "Headline": "පාසල් සිසුවිය ගැබිණියක් කළ අයෙක් සැකපිට අත්අඩංගුවට", "News Content": "බඩේ අමාරුවක් බව පවසමින් ප්‍රතිකාර ලබා ගැනීම සඳහා මිත්තනිය සමඟ වැලිමඩ මූලික රෝහලට ගිය බාලවයස්කාර දැරියක් ගැබිණියක් වීම සම්බන්ධයෙන් සැකපිට යුද හමුදාවෙන් පළා ගිය සෙබළෙක් අත්අඩංගුවට පත්ව තිබේ. වෛද්‍ය පරික්ෂණයේදි මේ බව අනාවරණය වී ඇති අතර, පසුව පොලීසිය විසින් මේ සම්බන්ධයෙන් පරීක්ෂණ ආරම්භ කර තිබිණි. අවුරුදු 15 යි මාස 7 වයසැති මෙම දැරිය ගම්මානයේ පාසැලක 11 වන ශ්‍රේණියේ ඉගෙනුම ශිෂ්‍යාවක් බවද පොලීසිය සඳහන් කරයි. මැණියන් වෙනත් විවාහයක් කරගැනීම නිසාත් ,පියා කොළඹ ප්‍රදේශයේ වැඩපලක සිමෙන්ති ඇනීමේ රැකියාවේ යෙදි ඇති නිසාත් මිත්තනියගේ රැකවරණය යටතේ මෙම දැරිය ජීවත් වී තිබේ. ඉකුත් අප්‍රේල් මාසයේ දිනක මෙම නිවසට පැමිණි 23 හැවිරිදි අවිවාහකයෙක් වන මෙම සැකකරු මිත්තනිය සිටියදිම දැරිය රවටා කාමරයටක රැගෙන ගොස් මෙම අපරාධය සිදුකර ඇති බව විමර්ශනවලදි අනාවරණය වු බව පොලීසිය සඳහන් කරයි. බණ්ඩාරවෙල පොලිස් අධිකාරී සුදත් මාසිංහ මහතාගේ උපදෙස් මත වැලිමඩ පොලිස් ස්ථානධිපති ප්‍රධාන පොලිස් පරීක්ෂක එච්.එම්.ඩබ්ලිව්.හේරත් මහතාගේ මෙහෙයවිමෙන් වැලිමඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=96385", "Category": null, "Parent URL": null}