{"Source": "Adaderana", "Timestamp": "November 24, 2011 07:01 am", "Headline": " කරුවලගස්වැව ප්‍රාදේශීය දේශපාලනඥයා ඇප මත නිදහස්", "News Content": "පුද්ගලයෙකුට පහරදීමේ චෝදනාවකට අත්අඩංගුවට ගනු ලැබූ කරුවලගස්වැව ප්‍රාදේශීස සභාවේ සභාපතිවරයා ඇප මත නිදහස් කර තිබේ. පසුගිය 22 වන දින සාලියවැව මංසන්ධියේදී ආපනශාලාවක් තුළදී පුද්ගලයෙකුට පහරදී තුවාල සිදුකළ බවට චෝදනා ලැබූ ප්‍රාදේශීස සභාවේ සභාපතිවරයා ඊයේ පස්වරුවේ අත්අඩංගුවට ගෙන තිබුණි. පසුව ඊයේ රාත්‍රීයේ මොහු පුත්තලම දිසා විනිසුරු ධම්මිකා ඉලංගසිංහ මහත්මිය හමුවට ඉදිරිපත් කරන ලදුව රුපියල් 25,000 ක පොලිස් ඇප මත නිදහස් කිරීමට අවසර ලබා දී තිබේ. ඒ අනුව සැකකරුට එරෙහි චෝදනාවලට අදාළ නඩුව ලබන 29 වන දින යළි කැඳවන ලෙස පුත්තලම දිසා විනිසුරුවරිය පොලීසියට නියෝග කර ඇත.", "URL": "https://sinhala.adaderana.lk/news.php?nid=20217", "Category": null, "Parent URL": null}