{"Source": "Adaderana", "Timestamp": "September 13, 2016 09:27 am", "Headline": "උප්පුවේලි ළමුන් දෙන්නෙක් අතුරුදන්", "News Content": "උප්පුවේලි ප්‍රදේශයේ වයස අවුරුදු 11ක හා 9ක ළමුන් දෙදෙනෙකු අතුරුදන්වීමේ සිද්ධියක් ගැන පොලීසිය පරීක්ෂණ ආරම්භ කර තිබේ.ත්‍රිකුණාමල, උප්පුවේලි පොලිස්බල ප්‍රදේශයේ මිහිදුපුර ප්‍රදේශයේ පදිංචි වයස අවුරුදු 9ක දැරියක හා වයස අවුරුදු 11ක පිරිමි ළමයෙකු ඊයේ සවස සිට මෙලෙස අතුරුදන්ව ඇති අතර සිද්ධිය ගැන පරීක්ෂණ ආරම්භ කර ඇතැයි අප වාර්තාකරු කියයි.එම ළමුන් දෙදෙනා උපකාරක පංතියකට යන බව පවසා නිවෙස්වලින් පිටව ගොස් ඇති බව පැවසේ.සිද්ධිය සම්බන්ධයෙන් පොලිස් කණ්ඩායම් කිහිපයක් පරීක්ෂණ ආරම්භ කර ඇත.මේ අතර එම ළමුන් දෙදෙනා මඩකළපුව බලා දුම්රියෙන් යමින් සිටියදී වාලච්චේනේදී පොලිසිය බාරයට ගෙන ඇත.සැක කටයුතු අයුරින් මෙම ළමුන් දෙදෙනා දුම්රියෙන් යමින් සිටියදී මෙලෙස වාලච්චේන පොලීසිය විසින් සිය බාරයට ගෙන ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=64046", "Category": null, "Parent URL": null}