{"Source": "Adaderana", "Timestamp": "September 23, 2013 10:45 am", "Headline": "ඝාතනයකට තැත් කළ විශ්‍රාමික සෙබළා අත්අඩංගුවේ", "News Content": "පුද්ගලයෙකුට වෙඩි තබා ඝාතනය කිරීමට උත්සාහ කිරීමේ සිද්ධියකට සම්බන්ධ බව කියන විශ්‍රාමික යුද හමුදා සෙබළෙකු අත්අඩංගුවට ගෙන ඇති බව සාලියවැව පොලීසිය පවසයි. ඊයේ (22) රාත්‍රී 7.40 ට පමණ සාලියවැව පොලිස් වසමේ පළුගස්සේගම ප්‍ර්‍රදේශයේදී මෙම වෙඩි තැබීම සිදුවී ඇති බව අප වාර්තාකරු කියයි. සිද්ධියෙන් තුවාල ලබා ඇති 35 හැවිරිදි අයෙකු පුත්තලම මුලික රෝහලට ඇතුළත් කර ඇත. පුද්ගලික අමනාපයක් මත මෙම වෙඩි තැබීම සිදු කර ඇති බවට තොරතුරු හෙළිවී ඇති බව පොලීසිය කියයි. සාලියවැව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=37623", "Category": null, "Parent URL": null}