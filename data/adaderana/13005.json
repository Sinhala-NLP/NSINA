{"Source": "Adaderana", "Timestamp": "December 21, 2010 02:48 pm", "Headline": "විභාග අක්‍රමිකතා ගැන කිව්වොත් තෑගි ", "News Content": "විභාග අක්‍රමිකතා සම්බන්ධයෙන් තොරතුරු ලබාදෙන පුද්ගලයින්ට ත්‍යාග ප්‍රදානය කිරිමට බලාපොරොත්තු වන බව විභාග කොමසාරිස් ජෙනරාල් අනුර එදිරිසිංහ මහතා පවසයි. අදාළ තොරතුරු නාමිකව හෝ නිර්නාමික වශයෙන් විභාග දෙපාර්තමේන්තුවට දැනුම් දිය හැකි බව ඔහු සඳහන් කරයි. මෙවර සාමාන්‍ය පෙළ විභාගයේ දී දිවයිනේ බොහෝ ප්‍රදේශවල විභාග අක්‍රමිකතා සිදුවූ බවට ලැබී ඇති තොරතුරු අනුව මෙම පියවර ගත් බව විභාග කොමසාරිස්වරයා සඳහන් කළේය. මෙම වැඩපිළිවෙළ ඉදිරි විභාග සඳහා ද ක්‍රියාත්මක කිරීමට බලාපො‍රොත්තු වන බව විභාග කොමසාරිස් ජෙනරාල් අනුර එදිරිසිංහ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=13005", "Category": null, "Parent URL": null}