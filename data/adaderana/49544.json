{"Source": "Adaderana", "Timestamp": "February 24, 2015 08:40 am", "Headline": "දුම්රිය වෘත්තීය සමිති අද ප්‍රවාහන ඇමති හමුවෙයි", "News Content": "දුම්රිය වෘත්තීය සමිති සහ අභ්‍යන්තර ප්‍රවාහන අමාත්‍යවරයා අතර විශේෂ සාකච්ඡාවක් අද(24) දිනයේ පැවැත්වීමට නියමිතව තිබේ. දුම්රිය ශ්‍රේණීගත වෘත්තීය සමිති එකමුතුවේ කැඳවුම්කරු ජානක ප්‍රනාන්දු මහතා සඳහන් කළේ වැටුප් වැඩිවීම ඇතුළු ඉල්ලීම් කිහිපයක් සම්බන්ධයෙන් මෙහිදි සාකච්ඡා කිරීමට නියමිත බවයි.තම ඉල්ලීම්වලට යහපත් ප්‍රතිචාර නොදැක්වුවහොත් ඉදිරියේ දී වැඩ වර්ජනයක නිරත වීමට ද බලාපොරොත්තු වන බව ජානක ප්‍රනාන්දු මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=49544", "Category": null, "Parent URL": null}