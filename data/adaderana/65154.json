{"Source": "Adaderana", "Timestamp": "October 18, 2016 04:16 pm", "Headline": "සේනාධිපතිට රටයන්න පුළුවන්ද? - අල්ලස් කොමිසමේ මතය විමසයි", "News Content": "විදෙස් ගතවීමට අවසර ලබාදෙන ලෙස ඇවන්ගාඩ් සමාගමේ සභාපති නිශ්ශංක සේනාධිපති මහතා සිදුකළ ඉල්ලීම සම්බන්ධයෙන් කරුණු දැක්වීම සඳහා කොළඹ මහේස්ත්‍රාත් අධිකරණය අල්ලස් කොමිසමට නොතීසි නිකුත් කර තිබේ.නිශ්ශංක සේනාධිපති මහතා වෙනුවෙන් පෙනී සිටි නීතීඥවරයා අධිකරණයට දන්වා සිටියේ වෛද්‍ය ප්‍රතිකාර ලබාගැනීම සඳහා සේනාධිපති මහතාට සිංගප්පූරුවට යාමට අවශ්‍ය බවයි.ඒ සඳහා දැනට අධිකරණය මගින් පනවා ඇති විදෙස් ගමන් තහනම් තාවකාලිකව ඉවත් කරන ලෙස නීතීඥවරයා අධිකරණයෙන් ඉල්ලා සිටියේය.එහිදී ප්‍රධාන මහේස්ත්‍රාත් ගිහාන් පිලපිටිය මහතා දන්වා සිටියේ ඒ සම්බන්ධයෙන් අල්ලස් කොමිසමේ මතය විමසීම අවශ්‍ය බවයි.ඒ අනුව ලබන 20 වැනිදා එම ඉල්ලීම සම්බන්ධයෙන් කරුණු දක්වන ලෙස මහේස්ත්‍රාත්වරයා අල්ලස් කොමිසමට නියෝග කර ඇත.", "URL": "https://sinhala.adaderana.lk/news.php?nid=65154", "Category": null, "Parent URL": null}