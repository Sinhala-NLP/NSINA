{"Source": "Adaderana", "Timestamp": "May 15, 2015 05:31 pm", "Headline": "නිල කාලය අවසන් පළාත් පාලන ආයතනවල මැතිවරණය වසරක් තුළ පැවැත්විය යුතුයි", "News Content": "නිල කාලය අවසන් වූ පළාත් පාලන ආයතන කොමසාරිස් පාලනයට යටත් කළ පසු ඒවායේ මැතිවරණය වසරක් ඇතුළත පැවැත්විය යුතු බව රාජ්‍ය පරිපාලන, පළාත් සභා හා පළාත් පාලන අමාත්‍යංශය කියයි.එහි ලේකම් ජේ දඩල්ලගේ මහතා පැවසුවේ මැතිවරණ කටයුතු කොට්ඨාස ක්‍රමය යටතේ පැවැත්වීමට නියමිත බවයි.කොට්ඨාස නීර්ණය කිරීමේ කටයුතු මේවන විට වැඩි ප්‍රමාණයක් අවසන් බවද ඒ මහතා පැවසීය.පළාත් පාලන ආයතන 234ක නිල කාලය අද මැදියම් රැයෙන් අවසන්වීමත් සමග ඒවායේ පාලනය කොමාරිස්වරු යටතට පත්වේ.ඒ අනූව අදාළ පළාත් පාලන ආයතනවල‍ ලේකම්වරු යටතට එහි පරිපාලන බලය පැ‍වරෙනු ඇත.", "URL": "https://sinhala.adaderana.lk/news.php?nid=51362", "Category": null, "Parent URL": null}