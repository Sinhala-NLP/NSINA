{"Source": "Adaderana", "Timestamp": "January 18, 2018 05:14 pm", "Headline": " ඔස්ට්‍රේලියානු ජාතික ව්‍යාපාරිකයා රැවටු නීතිඥවරයාට බරපතළ වැඩ සහිත වසර 3ක සිර දඬුවමක් ", "News Content": "ව්‍යාපාරිකයෙකු විසින් ඔස්ට්‍රේලියානු ඩොලර් එක් ලක්ෂ 750 ක මුදලක් ලබා ගෙන වංචා කිරීම හා සාවද්‍ය සාපරාධි පරිහරණය කිරීම යටතේ වැරදිකරු වු නීතිඥවරයෙකුට කොළඹ මහාධිකරණ විනිසුරු ආර්.ගුරුසිංහ මහතා බරපතළ වැඩ සහිත වසර 3ක සිර දඬුවමක් නියම කර තිබේ. එයට අමතරව රුපියල් ලක්ෂ 5 ක දඩයක් නියම කළ විනිසුරු වරයා එය නොගෙවන්නේ නම් අමතර මාස 9ක සිර දඩුවමක්ද නියම කරනු ලැබීය. එමෙන්ම වංචා කළ මුදල රුපියල් මිලියන 9 ක මුදල මුදල වන්දියක් ලෙස පැමිණිකාර ව්‍යාපාරිකයාට ගෙවන ලෙසට ද අදාළ නීතිඥවරයාට නියෝග කර තිබේ. එය නොගෙවන්නේ නම් මාස 18 ක අමතර සිර දඩුවම් ලබා දීමට ද මහාධිකරණ විනිසුරුවරයා නියෝග කර තිබේ. 2010 වසරේ මාර්තු මස අදාළ නිහාල් නානායක්කාර නැමති ව්‍යාපාරිකයාගෙන් කුරුණෑගල ප්‍රදේශයේ හෝටලයක් ඉදි කර ලබා දෙන බව පවසා අදාළ මුදල ලබා ගැනීමට එරෙහිව නීතීඥවරයාට එරෙහිව පවරා තිබු මෙම නඩුව දීර්ඝ කාලයක් පුරා විභාග කළ විනිසුරුවරයා පැමිණිකරු විසින් ගොනු කර ඇති චෝදනා සාධාරණ සැකයකින් ඔබ්බට ඔප්පු කර ඇති බැවින් එලෙස දඩුවම් නියම කර ඇත.", "URL": "https://sinhala.adaderana.lk/news.php?nid=83183", "Category": null, "Parent URL": null}