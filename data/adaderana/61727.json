{"Source": "Adaderana", "Timestamp": "July 3, 2016 05:20 pm", "Headline": " පුතු අහිමි වූ සොවින් විරෝධතාවක", "News Content": "මඩකළපුව,ශික්ෂණ රෝහලේ වෛද්‍යවරුන්ගේ නොසැළකිලිමත් කමින් පාසල් සිසුවෙකු මියගිය බව පවසා පුද්ගලයින් පිරිසක් විරෝධතාවක නිරත වී තිබේ.මඩකළපුව කලවංචිකුඩි ප්‍රදේශයේදී එම විරෝධතාව පැවැති බව අද දෙරණ වාර්තාකරු සඳහන් කළේය.පසුගිය 15 වනදා 07 හැවිරිදි අදාළ සිසුවා උදරාබාධයක් හේතුවෙන් ප්‍රතිකාර සඳහා මඩකළපුව ශික්ෂණ රෝහලට ඇතුළත් කර තිබුණි.එම අවස්ථාවේ වෛද්‍යවරුන් කිසිවෙකුත් ප්‍රතිකාර සඳහා පැමිණ නොමැති බවට මියගිය සිසුවාගේ මව්පියන් චෝදනා කරයි.වෛද්‍යවරුන්ගේ නොසැළකිලිමත් කමින් තමන්ට තම පුතු අහිමි වූ බව පවසමින් එම සිසුවාගේ පියා වැඩිදුරටත් සඳහන් කළේ නැවත මෙවැනි සිදුවීම් ඇතිවීම වැළැක්විය යුතු බවයි.", "URL": "https://sinhala.adaderana.lk/news.php?nid=61727", "Category": null, "Parent URL": null}