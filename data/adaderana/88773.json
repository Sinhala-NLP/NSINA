{"Source": "Adaderana", "Timestamp": "May 9, 2018 11:27 am", "Headline": "ඉරානය සමඟ ඇති කර ගත් න්‍යෂ්ටික ගිවිසුමෙන් ඉවත් වෙන්න ට්‍රම්ප් තීරණය කරයි", "News Content": "ඔබාමා පාලන යුගයේදී ඉරානය සමඟ ඇති කරගත් න්‍යෂ්ටික ගිවිසුමෙන් ඉවත් වීමට තීරණය කළ බව අමෙරිකානු ජනාධිපති ඩොනල්ඩ් ට්‍රම්ප් පවසයි. ඊයේ(08) පස්වරුවේ ධවල මන්දිරයේදී විශේෂ ප්‍රකාශයක් කරමින් ඔහු මේ බව සඳහන් කළේය. ජගත් සංවිධාන ආරක්ෂක මණ්ඩලයේ නිත්‍ය සාමජික රටවල් සහ යුරෝපා සංගමය, ඉරානය සමගින් න්‍යෂ්ටික ගිවිසුමට අත්සන් තැබුවේ 2015 වර්ශයේදීයි. අදාළ රටවල විදේශ අමාත්‍යවරුන්ගේ සහභාගිත්වයෙන් පැවති සාකච්චා වට කිහිපයකින් අනතුරුව එම ගිවිසුමට එලඹ තිබුණි. මේ අතර යුරෝපා රටවලින් එල්ලවූ විරෝධයද නොතකා ට්‍රම්ප් අදාළ ගිවිසුමෙන් ඉවත් වීමට ඊයේ තීරණය කළේය. මීට පෙර ගිවිසුමෙන් ඉවත් වන ලෙසට ප්‍රංශ ජනාධිපතිවරයා විසින්ද ට්‍රම්ප් දිරිමත් කර තිබීමත් විශේෂත්වයක්. මේ සම්බන්ධයෙන් අදහස් දක්වමින් ජනාධිපති ට්‍රම්ප් පවසන්නේ ගිවිසුම මේ වන විට යල්පැනගිය සහ දිරාපත් වූ එකක් බවයි. එමෙන්ම අමෙරිකානුවෙක් ලෙස තමා ගිවිසුම හේතුවෙන් අපහසුතාවට පත්ව සිටි බවත් ඔහු පැවසුවේය. ට්‍රම්ප්ගේ තීරණට ප්‍රතිචාර දක්වමින් ඉරාන ජනපති හසන් රුහානි පැවසුවේ මෙය න්‍යශ්ටික අවි සඳහා භාවිත කරන යුරේනියම් යළි බලගැන්වීම ධෛර්යමත් කරන්නක් බවයි. එමෙන්ම සති කිහිපයක් ඇතුළත තම මිත්‍ර පාර්ශවයන් සහ ගිවිසුමේ සෙසු අත්සන්කරුවන් සමග සාකච්චාවක් පැවැත්වීමට කටයුතු කරන බවත් ඔහු සඳහන් කළේය.", "URL": "https://sinhala.adaderana.lk/news.php?nid=88773", "Category": null, "Parent URL": null}