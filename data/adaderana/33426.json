{"Source": "Adaderana", "Timestamp": "April 20, 2013 04:09 pm", "Headline": "කෝටි 2ට අධික වටිනා කුඩු සමග  පුද්ගලයෙක් ඉන්දීය පොලිස් දැලේ", "News Content": "ශ්‍රී ලංකාවට ගෙනඒමට සැලසුම් කළ බව කියන රුපියල් මිලියන 23ට අධික වටිනාකමින් යුත් හෙරෝයින් තොගයක් සමග පුද්ගලයෙකු තමිල්නාඩු පොලීසිය විසින් අත්අඩංගුවට ගෙන තිබේ. රාමේෂ්වරම් සිට කිලෝමීටර් 60ක් දුරින් පිහිටි පරමකුඩි බස් නැවතුපොළේදී සැකකරු අත්අඩංගුවට ගෙන ඇති බව විදෙස් මාධ්‍ය වාර්තා කරයි. සැකකරුගේ බෑගය පරික්ෂා කිරීමේදී මෙම‍ හෙරෝයින් තොගය සොයාගෙන ඇති අතර ඔහුගේ අනන්‍යතාවය අනාවරණය කර නැත.", "URL": "https://sinhala.adaderana.lk/news.php?nid=33426", "Category": null, "Parent URL": null}