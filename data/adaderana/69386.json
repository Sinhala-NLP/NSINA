{"Source": "Adaderana", "Timestamp": "February 9, 2017 04:04 pm", "Headline": "මහින්දගේ දක්‍ෂතම මැදිහත්වීම හෙළා දැකීම කණගාටුවක් ", "News Content": "පසුගිය රජය විසින් ගන්නා ලද බුද්ධිමත්ම හා හොඳම තීරණයන් අතර සයිටම් වෛද්‍ය ආයතනය ඇති කිරීම මුලික වන බවත් එම තීරණය සම්බන්ධයෙන් මහින්ද රාජපක්ෂ මහතාට ස්තූතියි වන්ත විය යුතු බවත් අමාත්‍ය ආචාර්ය සරත් අමුණුගම මහතා පැවසීය. සයිටම් නැමති දරුවා බිහි කළේ මහින්ද රාජපක්ෂ මහතා නිසා දැන් එයට පිතෘත්වය ලබා දිය යුතු වුවත් ඒ වෙනුවට එය හෙළා දැකීම අවාසනාවක් බවත් අද පැවති මාධ්‍ය හමුවකට සහභාගී වෙමින් අමාත්‍යවරයා කියා සිටියේ ය. එපමණක් නොව හම්බන්තොට වරාය ද එතුමාගේ දැවැන්ත සංකල්පයක් බවත් ආයෝජන කලාප ඇති කර ආර්ථික අභිවෘද්ධිය ඇති කිරිමට බලාපොරොත්තු වු බවද අමාත්‍යවරයා පැවසීය. සයිටම් වෛද්‍ය විද්‍යාලය පිළිබ‍ඳ උසාවියෙන් දුන් තීන්දුව වාසි විට දී නංවා තැබීමටත් නැති විට එය අපහසයට ලක් කිරීමත් සදාචාරාත්මක නොවන බව ද ඔහු මෙහිදී පවසා සිටියේ ය. එමෙන්ම සයිටම් ආයතනයේ ප‍්‍රමිතය ගැන පමණක් නොව ලංකාවේ තිබෙන විශ්වවිද්‍යාල පද්ධතියම ප‍්‍රමිතයට ලක් කළ යුතු බව ද සරත් අමුණුගම මහතා කියා සිටියේ ය. එපමණක් නොව GMO ආයතනය ද ප‍්‍රමිතයට ලක් කළ යුතු බව අමාත්‍යවරයා අවධාරණයට ලක් කර සිටියේ ය. මේ අතර සහල් ප‍්‍රශ්නය පිළිබඳ අදහස් දක්වමින් අමාත්‍යවරයා කියා සිටියේ සහල් මෙ.ටො. 150,000 ක් පිට රටින් ඇණවුම් කර ඇති බවත් එම තොග ද ලැබීමෙන් අනතුරු පහත දමන ලද මිල ගණන්වලට මහජනතාවට සහල් මිල දී ගැනීමේ හැකියාව පවතින බවත්ය.", "URL": "https://sinhala.adaderana.lk/news.php?nid=69386", "Category": null, "Parent URL": null}