{"Source": "Adaderana", "Timestamp": "April 28, 2013 03:04 pm", "Headline": "පොලිස් නිලධාරීයාට පහරදුන් රත්නපුර නි‍. නගරාධිපති අල්ලයි", "News Content": "පොලිස් නිලධාරියෙකුට පහරදීමේ සිදුවීමක් සම්බන්ධයෙන් සැකපිට රත්නපුර මහ නගර සභාවේ නියෝජ්‍ය නගරාධිපතිවරයා අත්අඩංගුවට ගෙන තිබේ. අදාළ නියෝජ්‍ය නගරාධිපතිවරයා පසුගිය 26 වන දින රත්නපුර පොලිස් ස්ථානයට අනියුක්තව ‍සේවය කළ පොලිස් නිලධාරීවරයෙකුට පහර දී ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සදහන් කළේය. රථවාහන නඩුවක් සම්බන්ධයෙන් රත්නපුර බස් නැවතුම්පළේ දී අදාළ පහරදීම සිදුව ඇති බව පොලීසිය පවසයි. පහරකෑමෙන් තුවාල ලැබූ පොලිස් නිලධාරීවරයා ප්‍රතිකාර සඳහා රත්තපුර රෝහලට ඇතුළත් කර ඇත. කෙසේ වෙතත් නියෝජ්‍ය නගරාධිපතිවරයාද තමාට අදාළ පොලිස් නිලධාරීවරයා පහර දුන් බව පවසමින් රෝහල් ගතව සිටින බව බුද්ධික සිරිවර්ධන මහතා සදහන් කළේය . රත්නපුර පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=33653", "Category": null, "Parent URL": null}