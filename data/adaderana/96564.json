{"Source": "Adaderana", "Timestamp": "September 23, 2018 07:22 am", "Headline": "බස් එක වැරදුන නිසා ජීවිතයක් අතර මග නවතියි", "News Content": "කහ ඉර මතින් ගමන් කරමින් සිටි නාවික හමුදා සෙබළෙකු යතුරු පැදියක ගැටමෙන් තුවාල ලබා රෝහල් ගත කිරීමෙන් අනතුරුව මිය ගොස් ගොස් ඇති බව හලාවත පොලීසිය පවසයි. පසුගිය 22 වැනිදා රාත්‍රී 6.15 ට පමණ හලාවත - කුරුණෑගල මාර්ගයේ කොක්කාවිල මංසන්ධියේදී මෙම අනතුර සිදුවී ඇත. අනතුරින් මිය ගොස් ඇත්තේ බිංගිරිය - කහවිල වත්ත ප්‍රදේශයේ පදිංචිව සිටි හොරතල් පේඩිගේ කිංස්ලි මුණසිංහ (අවු:38) නම් අයෙකි.ඔහු මැදවච්චිය - පූනානි නාවුක හමුදා කදවුරට අනියුක්තව සේවය කරමින් සිට ඇත. මෙම අනතුරින් යතුරු පැදිය පැදවූ බව නියන මුගුණුවටවන - පුලියන්කාර පදිංචිකරුවෙකු වන වාලාකුළු පේඩිගේ සුපුන් බුද්ධික (අවු:22) යන අයද තුවාල ලබා ප්‍රතිකාර සදහා හලාවත මහා රෝහලට ඇතුළත් කර ඇත. මිය ගොස් ඇති නාවික හමුදා සෙබළා නිවාඩු ලබා බිංගිරිය ප්‍රදේශයේ පිහිටි තම නිවසට යාම සදහා හලාවත නගරයට පැමිණ ඇත. ඔහු වැරදීමකින් හලාවත සිට කරවිටාගාරය බලා ගමන් කරන බස් රථයකට නැග ඇත.කොක්කාවිල මංසන්ධියේදී එම බස් රථයෙන් බැස බිංගිරිය බලා ගමන් කරන බස් රථයකට නැගීම සඳහා මාර්ගය හරහා ගමන් කරමින් සිටින විට අනතුර සිදුවී ඇති බව පොලීසිය පවසයි. හලාවත පොලීසියේ රථ වාහන අංශය වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=96564", "Category": null, "Parent URL": null}