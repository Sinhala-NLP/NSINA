{"Source": "Adaderana", "Timestamp": "November 16, 2017 03:25 pm", "Headline": "වවුනියාවෙන් අත්බෝම්බයක් මතුවෙයි", "News Content": "වවුනියාව - පිරප්පම්මඩුව ගම්මානයේ ඉඩමක තිබි අද (16) අත්බෝම්බ දෙකක් සොයාගත් බව වවුනියාව මාමඩුව පොලිසිය පවසයි. ගෙවත්තක් පිරිසිදු කරන අවස්ථාවේ අදාල අත්බෝම්බ දෙක හමුවී ඇති අතර, ගම්වාසීන් අනතුරුව පොලිසිය දැනුවත් කොට ඇති බව පොලිසිය පැවසූවේ පසුගිය යුධ සමයේ පිරප්පම්මුව ප‍්‍රදේශයේ යුධ ගැටුම් බහුලව පැවති බැවින් යුද්ධය සඳහා භාවිතා කළ බෝම්බ දෙකක් එලෙස හමුවන්නට ඇති බව පොලිසිය සැක පළ කරයි. සොයාගත් බෝම්බ වවුනියාව මහේස්ත‍්‍රාත් අධිකරණ නියෝග යටතේ නිශ්ක‍්‍රීය කිරීම වෙනුවෙන් පොලිස් විශේෂ කාර්ය බළකා බෝම්බ නිශ්ක‍්‍රීය අංශය වෙත භාරදුන් බව පොලිසිය ප්‍රකාශ කළේය. සිද්ධිය සම්බන්ධයෙන් මාමඩුව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=80012", "Category": null, "Parent URL": null}