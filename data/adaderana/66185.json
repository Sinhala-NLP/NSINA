{"Source": "Adaderana", "Timestamp": "November 19, 2016 02:22 pm", "Headline": "ගුරුවරුන්ට තෑගි දෙන්න සිසුන්ගෙන් සල්ලි එකතු කිරීම අකිල වළක්වයි", "News Content": "විවිධ අවස්ථාවන්වල දී පාසල් ගුරුවරුන් සඳහා ත්‍යාග ලබාගැනීමට මුදල් එක්රැස් කිරීම වළක්වාලමින් නව චක්‍රලේඛයක් නිකුත් කිරීමට පියවර ගන්නා බව අධ්‍යාපන අමාත්‍ය අකිල විරාජ් කාරියවසම් මහතා පවසයි.ඔහු පෙන්වා දෙන්නේ එලෙස මුදල් එක්රැස් කිරීම තුළින් නිදහස් අධ්‍යාපනයේ අයිතියට බලපෑම් එල්ල වන අතර පාසල් තුළ දී දරුවන් මානසික පීඩනයට ලක්වීම වැළැක්වීම අරමුණු කරගනිමින් මෙම පියවර ගත් බවයි.මව්පියන්ගෙන් ලැබුණු සංවේදී ඉල්ලීම් රැසක් සලකා බැලීමෙන් අනතුරුව මෙම තීරණය ගත් බව අධ්‍යාපන අමාත්‍යවරයා පවසයි.කුලියාපිටිය, නක්කාවත්ත මහින්ද ජාතික පාසලේ පැවති උත්සවයකට එක්වෙමින් අධ්‍යාපන අමාත්‍ය අකිල විරාජ් කාරියවසම් මහතා මෙම අදහස් පළ කළේය.", "URL": "https://sinhala.adaderana.lk/news.php?nid=66185", "Category": null, "Parent URL": null}