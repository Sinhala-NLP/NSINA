{"Source": "Adaderana", "Timestamp": "August 14, 2015 08:21 pm", "Headline": "පිංතූර පොත් අස්සෙන් කෝටි 8ක කොකේන් මතුවෙයි", "News Content": "රුපියල් කෝටි අටහමාරක් වටිනා කෝකේන් කිලෝග්‍රෑම් පහයි ග්‍රෑම් පන්සිය හැත්තෑ අටක් සමඟ යුරෝපීය කාන්තාවක කටුනායක බණ්ඩාරනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබේ.අදාළ කාන්තාව කොකේන් තොගය කතන්දර පොත් කවරවල සඟවාගෙන පේරු රාජ්‍යයේ සිට මෙරටට පැමිණි ඇති බව රේගු මාධ්‍ය ප්‍රකාශක ලෙස්ලි ගාමිණී මහතා පැවසුවේය.අත්අඩංගුවටගත් කාන්තාව ළඟ තිබී කොකේන් පාර්සල් අටක් සොයාගෙන ඇති අතර එම පාර්සල් ෆැක්ස් රෝල් සහ කතන්දර පොත් පිටකවර තුළට බහා තිබූ බව වාර්තාවෙයි. ඇයගේ ගමනාන්තය ශ්‍රී ලංකාවේ සිට මලයාසියාවේ ක්වාලාලම්පුර් නුවර හරහා කම්පුචියාවට යාම බවත් ඔහු කීවේය. එමිරේට්ස් ගුවන් සේවයට අයත් ඊ.කේ 650 දරණ ගුවන් යානයෙන් මෙරටට පැමිණි අවස්ථාවේ අදාළ කාන්තාව අත් අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=53249", "Category": null, "Parent URL": null}