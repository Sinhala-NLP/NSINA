{"Source": "Adaderana", "Timestamp": "May 19, 2018 06:11 pm", "Headline": "නොරචෝලේ පරිසර විනාශය ගැන බලන්න  පරිසරවේදීන් පිරිසක් යයි", "News Content": "නොරචෝලේ තාප විදුලි බලාගාරයෙන් වර්ථමානයේ සිදුවන පරිසර හානිය සම්බන්ධයෙන් සොයා බැලීම සහ ජනතාව සමඟ සාකච්ඡා කිරීම සඳහා පරිසරවේදීන් පිරිසක් අද (19) දින දහවල් එම ප්‍රදේශයේ සංචාරයක නිරත විය. එම සංචාරයට රාජ්‍ය අමාත්‍ය පාලිත රංගේ බණ්ඩාර මහතාද එක් විය. ලබන සතිය වන විට වාරකන් සමය ආරම්භ වන බැවින් එවිට මුහුදේ සිට ගොඩබිමට සුළං හමන බැවින් බලාගාරය තුළ ගොඩ ගසා ඇති ගල් අගුරු වල කුඩු සහ දැනට දහනය කර ඉවත දමා ඇති ගල් අගුළු අළු තම නිවෙස් වලට පැමිණෙන බව ප්‍රදේශවාසීන් එහිදී කියා සිටියේය. ජනතාව කිසියම් තීන්දුවක් ගන්නේ නම් තමන් මහජන නියෝජිතයා ලෙස ජනතාගේ පැත්තේ සිට ගන්නා බව පාලිත රංගේබණ්ඩාර රාජ්‍ය ඇමතිවරයා මෙහිදී කියා සිටියේය.", "URL": "https://sinhala.adaderana.lk/news.php?nid=89408", "Category": null, "Parent URL": null}