{"Source": "Adaderana", "Timestamp": "October 27, 2018 07:41 am", "Headline": "නව අගමැති පත් කිරිම නීත්‍යානුකූලයි", "News Content": "මහින්ද රාජපක්ෂ මහතා අග්‍රාමාත්‍යවරයා ලෙස පත් කිරීමේ ක්‍රියාවලිය නීත්‍යානුකූලව සිදුව ඇති බව ජනාධිපති නීතීඥ මනෝහරද සිල්වා මහතා පවසයි. හෙතෙම පෙන්වාදෙන්නේ අමාත්‍යමණ්ඩලයේ සම්මුතිය වෙනස් කිරීමට හෝ එහි කාර්යයන් වෙනස් කිරීමේ බලය ජනාධිපතිවරයා සතුව පවතින බවයි. මේ අතර ශ්‍රී ලංකා නීතීඥ සංගමයේ සභාපති ජනාධිපති නීතීඥ යූ.ආර් ද සිල්වා මහතා පවසන්නේ මහින්ද රාජපක්ෂ මහතා අග්‍රාමාත්‍යවරයා ලෙස පත් කිරීමේ ක්‍රියාවලිය ජනවාරි 08 වනදා සිදුවූ ක්‍රියාවලිය හා සමාන බවයි.", "URL": "https://sinhala.adaderana.lk/news.php?nid=98295", "Category": null, "Parent URL": null}