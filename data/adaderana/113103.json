{"Source": "Adaderana", "Timestamp": "July 1, 2019 09:23 am", "Headline": "නරක් වූ ගව මස් කිලෝ 100 ක් සමඟ පුද්ගලයෙක් අත්අඩංගුවට", "News Content": "විශේෂ කාර්ය බලකාය විසින් යාපනය කඳවුරේ මනල්කාඩු උප මුරපොළේ නිලධාරීන් විසින් මිනිස් පරිභෝජනයට නුසුදුසු තත්ත්වයේ ගව මස් තොගයක් සමඟ පුද්ගලයෙක් අත්අඩංගුවට ගෙන තිබේ. ඊයේ(30) සවස 6 ට මාර්ග බාධක රාජකාරීයක යෙදී සිටිය දී වැල්වැටිතුරෙයි පොලිස් වසමේ වැල්වැටිතුරෙයි බස් නැවතුම අසල දී මෙම වැටලීම සිදු කර ඇත. එහිදී බලපත්‍ර නොමැතිව ත්‍රීරෝද රථයකින් ප්‍රවාහනය කරමින් තිබූ ගව මස් කිලෝ 100 ක් සමඟ පුද්ගලයෙකු අත්අඩංගුවට ගෙන තිබේ. වැඩිදුර පරීක්ෂණ සඳහා වැල්වැටිතුරෙයි පොලිස් ස්ථානයට බාර දී තිබේ.", "URL": "https://sinhala.adaderana.lk/news.php?nid=113103", "Category": null, "Parent URL": null}