{"Source": "Adaderana", "Timestamp": "September 3, 2012 02:44 pm", "Headline": "මීදුම වැඩියි - රිය පදවන්නේ බලාගෙනයි", "News Content": "නුවරඑළිය ඇතුළු ප්‍රදේශ කිහිපයකට මේ වන විට බලපා ඇති අධික මීදුම තත්ත්වය හේතුවෙන් රථවාහන ධාවනයේදී වඩාත් කල්පනාකාරී වන ලෙස නුවරඑළිය දිස්ත්‍රීක් ලේකම්වරයා රියදුරන්ගෙන් ඉල්ලීමක් කරයි. නුවරඑළිය, හැටන්, ගම්පොළ, වැලිමඩ, ලෝකාන්තය ඇතුළු ප්‍රදේශවලට මෙම මීදුම් තත්ත්වය වැඩි වශයෙන් බලපා තිබේ. ඒ අනුව රථවාහන ධාවනයේදී රියදුරන් කල්පනාකාරීවීම වැදගත් බව නුවරඑළිය දිස්ත්‍රීක් ලේකම් ඩී.පී.ජී කුමාරසිරි මහතා පවසයි.", "URL": "https://sinhala.adaderana.lk/news.php?nid=27096", "Category": null, "Parent URL": null}