{"Source": "Adaderana", "Timestamp": "March 23, 2016 12:22 pm", "Headline": "බ්‍රසල්ස් ප්‍රහාරයෙන් පසු කටුනායක ආරක්ෂාව තර කරයි", "News Content": "බ්‍රසල්ස් නුවර ගුවන්තොටුපොළට එල්ල වු අයි.එස්.ප්‍රහාරයෙන් අනතුරුව කොළඹ කටුනායක බණ්ඩාරනායක ජාත්‍යන්තර ගුවන්තොටුපොළේ ආරක්ෂාව තවදුරටත් තර කිරීමට සිවිල් ගුවන් සේවා අධිකාරිය පියවර ගෙන තිබේ.මේ වන විට සියලුම ආරක්ෂක නිලධාරීන් දැනුම්වත් කර ඇති බව එම එම අධිකාරිය සඳහන් කළේය.මෙම වසරේ මුල සිටම ගුවන්තොටුපොළ ආරක්ෂාව සඳහා විවිධ ආරක්ෂක ක්‍රියාමාර්ග ගත් බව පවසන සිවිල් ගුවන් සේවා අධිකාරිය ඊයේ දිනයෙන් අනතුරුව මෙම තත්ත්වය තවදුරටත් වැඩි කළ බව ඔවුන් සඳහන් කළේය. ගුවන් මගීන්ගේ සියලුම ගමන් මළු අවස්ථා කිහිපයකදී පරීක්ෂාවට භාජනය කරන බව ද ඔවුන් සඳහන් කළේය.කෙසේවෙතත් මේ හේතුවෙන් මගීන්ට සිදුවන අපහසුතාවය පිළිබඳව තමන් කණගාටුවට පත් වන බව සිවිල් ගුවන් සේවා අධිකාරිය සඳහන් කළේය.", "URL": "https://sinhala.adaderana.lk/news.php?nid=58549", "Category": null, "Parent URL": null}