{"Source": "Adaderana", "Timestamp": "September 12, 2013 09:08 am", "Headline": "කැකිල්ලපිටියේ පුද්ගල ඝාතනයක් ", "News Content": "පන්නල - කැකිල්ලපිටිය ප්‍රදේශයේදී පුද්ගල ඝාතනයක් සිදුව තිබේ. බහින්බස් වීමක් දුරදිගයාමෙන් ඇතිවූ ආරවුලකදී මෙම ඝාතනය සිදුව ඇති බව පොලීසිය සඳහන් කරයි. මියගොස් ඇත්තේ 23 හැවිරිදි හැඩවකවත්ත ප්‍රදේශයේ පදිංචිව සිටි පුද්ගලයෙකි. මෙම ඝාතනය සම්බන්ධයෙන් එක් පුද්ගලයෙකු සැකපිට අත්අඩංගුවට ගෙන ඇති අතර ඔහු ද තුවාල ලබා දඹදෙණිය රෝහලේ ප්‍රතිකාර ලබමින් සිටියි. පන්නල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37347", "Category": null, "Parent URL": null}