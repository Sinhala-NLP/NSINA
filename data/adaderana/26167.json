{"Source": "Adaderana", "Timestamp": "July 29, 2012 05:20 pm", "Headline": " මැණික් ජාවාරමට හවුල්වුණු පොලිස් පොඩ්ඩන් 2 ක් මාට්ටු", "News Content": "මැණික් ජාවාරමක නිරත වූ බව කියන පොලිස් නිලධාරීන් දෙදෙනෙකු අනුරාධපුර කොට්ඨාස අපරාධ විමර්ශන ඒකකය විසින් අත්අඩංගුවට ගෙන තිබේ. අනුරාධපුර , හිදෝගම පොලිස්ථානයට අනුයුක්තව සේවය කළ පොලිස් සැරයන්වරයෙකු සහ කොස්තාපල්වරයෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් ක‍ළේය. ව්‍යාජ මැණික් ජාවාරමක් වන මරංචි ජාවරමකට අනුබල දුන් බවට සැකපිට මොවුන් අත්අඩංගුවට ගත් බව අජිත් රෝහණ මහතා කියා සිටියේය. අත්අඩංගුවට ගත් මෙම පොලිස් නිලධාරීන් දෙදෙනා හදුනාගැනීමේ පෙරෙට්ටුවකට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26167", "Category": null, "Parent URL": null}