{"Source": "Adaderana", "Timestamp": "March 26, 2010 10:36 am", "Headline": "ශ්‍රීලාංකික සරණාගතයන් ගම රට එද්දී අත්අඩංගුවට", "News Content": "ශ්‍රීලාංකික දෙමළ සරණාගතයන් විසි තුන් දෙනෙකු ඉන්දීය පොලීසිය විසින් අත්අඩංගුවට ගෙන තිබේ. තමිල්නාඩු ප්‍රාන්තයේ විවිධ ප්‍රදේශ වල සිටි මෙම ශ්‍රීලාංකික සරණාගතයින් ඉකුත් රාත්‍රීයේ යළි ශ්‍රීලංකාවට පළා එන්නට උත්සාහ දරන ලදැයි මොවුන්ට එරෙහිව චෝදනා එල්ල වී ඇතැයි ඉන්දීය මාධ්‍ය වාර්තා කරයි. මොවුන් යළි ශ්‍රීලංකාවට පළා එන්නට තැත් කළ බෝට්ටුව තාක්ෂණික දෝෂයක් හේතුවෙන් මුහුඳ මැද අලුත්වැඩියා කටයුතු සිදුකරමින් තිබියදී ඉන්දීය ධීවරයින් පිරිසක් පොලීසියට ලබා දුන් තොරතුරක් මත අත්අඩංගුවට ගැනීමට හැකි වූ බව ඉන්දීය පොලිස් ආරංචි මාර්ග සඳහන් කරයි. ශ්‍රීලංකා සීමාවට ගෙන ඒම වෙනුවෙන් මෙම සරණාගතයින් රු.5000 බැගින් එක්රුස් කළ මුදල් අදාළ පුද්ගලයින්ට ගෙවා ඇති බව සඳහන් වේ. ඉන්දීය පොලීසිය වැඩිදුර පරීක්ෂණ පවත්වයි", "URL": "https://sinhala.adaderana.lk/news.php?nid=7512", "Category": null, "Parent URL": null}