{"Source": "Adaderana", "Timestamp": "September 2, 2013 12:49 pm", "Headline": "වතු අධිකාරී ඝාතනයේ සැකකරුවන්ට රටින් පිටවෙන්න බෑ", "News Content": "දැරණියගල, නූරි වතුයායේ වතුඅධිකාරී නිහාල් පෙරේරා මහතාගේ ඝාතනය සම්බන්ධයෙන් තවත් ප්‍රධාන සැකකරුවන් දෙදෙනකු වහාම අත්අඩංගුවට ගෙන අධිකරණයට ඉදිරිපත් කළ යුතු බවට අවිස්සාවේල්ල මහේස්ත්‍රාත් අධිකරණය විසින් පොලීසියට නියෝග කර තිබේ. අදාළ නඩුව අද (02) කැඳවූ අවස්ථාවේදී සැකකරුවන් 21 දෙනෙකු පොලීසිය විසින් අධිකරණයට ඉදිරිපත් කළ බව අද දෙරණ වාර්තාකරු පවසයි. ඒ අනුව අවිස්සාවේල්ල මහේස්ත්‍රාත් බී.එච්.ඒ සෙනෙවිරත්න මහතා විසින් නඩුව යළි සැප්තැම්බර් මස 09 වන දින කැඳවීමට තීරණය කර ඇත. එසේම මෙම සැකකරුවන් කිසිවෙකුටත් රටින් පිටව යාමට අවස්ථාව ලබා නොදෙන ලෙස ආගමන විගමන පාලකවරයාට නියෝග කරන ලෙසද මෙහිදී අධිකරණයෙන් ඉල්ලා සිටිනු ලැබූ අතර එකී ඉල්ලීමද මහේස්ත්‍රාත්වරයා විසින් ඉටු කර තිබේ.", "URL": "https://sinhala.adaderana.lk/news.php?nid=37092", "Category": null, "Parent URL": null}