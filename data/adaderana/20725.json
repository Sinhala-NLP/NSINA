{"Source": "Adaderana", "Timestamp": "December 16, 2011 10:16 am", "Headline": "පී.ජී. මාටින්ස් වෙතින් සංචාරක ව්‍යාපාරය වෙනුවෙන් නවතම රථ පෙළක්", "News Content": "අඩසිය වසකටත් වැඩි කීර්තිමත් ඉතිහාසයක් සහිතව මෙරට ඉහළ පෙළේ නමක් දිනා සිටින පී.ජී.මාර්ටින්ස් සමූහ ව්‍යාපාරයට අයත් පී.ජී.මාර්ටින්ස් මෝටර් වේස් ආයතනය සිය නවතම සේවාව Travel with comfort and safety යන තේමාවෙන් දෙස් විදෙස් සංචාරකයන් වෙත මහත් අභිමානයෙන් පිළිගන්වයි. ශ‍්‍රී ලංකාව දැන් සංචාරක පාරාදීසයක් වශයෙන් ලොවපුරා නම් දැරූ රටක් බවට පත්ව ඇත. දිනෙන් දින ඉහළ යන විදෙස් සංචාරකයන් ප‍්‍රමාණය ඊට හොඳම උදාහරණයකි. රටේ සැමතැන පිහිටි සංචාරක ආකර්ෂණයෙන් යුත් ප‍්‍රදේශ දැකබලාගැනීමට විදෙස් සංචාරකයන් පමණක් නොව දේශීය සංචාරකයන් ද දැන් පසුවන්නේ මහත් උනන්දුවකිනි. පී.ජී.මාර්ටින්ස් මෝටර් වේස් ආයතනය එවන් චාරිකා සඳහා නවතම රථ පෙළක් හඳුන්වා දී තිබේ. ඒ සඳහාම මෑතකදී මෙරටට ආනයනය කළ සුව පහසු අති නවීන ආසන 10, 15, 30, 40 දක්වා වූ බස්රථ සහ වෑන්රථ පෙළකි. ලංකාවේ දියුණුවෙමින් පවතින මාර්ග පද්ධතියට මනාව ගැලපෙන මෙම වාහන ජාත්‍යන්තර මට්ටමේ සියලූ පහසුකම්වලින් අංග සම්පූර්ණ බව පී.ජී.මාර්ටින්ස් සමූහ ව්‍යාපාරයේ උප සභාපති පී.ජී.ලලිත් නිමලසිරි මහතා පවසයි. ජීප් රථ සහ ඕනෑම ගමනකට ගැළපෙන මෝටර් රථ පහසුකම්ද එපමණක් නොව මංගල උත්සව සඳහා නවතම මාදිලියේ මෝටර් රථ පෙළක් ද පීජී මාර්ටින් මෝටර් වේස් වෙතින් දැන් ලබාගත හැකියි. පාරිභෝගික පහසුව වෙනුවෙන්ම 0115 35 35 35 දුරකථන අංකය Travel with comfort and safety තේමාව සමග හඳුන්වා දී තිබේ. විශිෂ්ට පාරිභෝගික සේවාව පී.ජී.මාර්ටින්ස් සමූහ ව්‍යාපාරයේ අනන්‍යතාව යි. එහි විශ්වාසවන්ත, පළපුරුදු රියදුරු මඩුල්ල ඕනෑම සංචාරයක දී පාරිභෝගික ආරක්ෂාව සහ සුව පහසුව වෙනුවෙන්ම කැපවෙන බැවින් සංචාරයේ සම්පූර්ණ නිදහස අත් විඳිය හැකිවෙයි.", "URL": "https://sinhala.adaderana.lk/news.php?nid=20725", "Category": null, "Parent URL": null}