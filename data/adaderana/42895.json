{"Source": "Adaderana", "Timestamp": "April 30, 2014 06:03 pm", "Headline": "කිරි ඉබ්බන් - කැබැල්ලෑ මස් සමග චීන්නු 4ක් මාට්ටු", "News Content": "නීති විරෝධී අයුරින් මරන ලද කිරි ඉබ්බන් සහ කැබැල්ලෑ මස් ළඟ තබාගෙන සිටි චීන ජාතිකයින් සිව්දෙනෙකු අත්අඩංගුවට ගෙන තිබේ. හම්බන්තොට වනජීවී කාර්යාලයේ නිලධාරීන්ට ලැබුණු තොරතුරකට අනුව හම්බන්තොට වරායේ දෙවන අදියර කටයුතු සිදුකෙරෙමින් පවතින ප්‍රදේශයේ චීන ජාතිකයින් ලැගුම් ගන්නා ස්ථානයක දී සැකකරුවන් අත්අඩංගුවට ගෙන ඇත. මෙහිදී මරණ ලද කිරි ඉබ්බන් 06 දෙනෙකු හා, මැරීමට සුදාන්ම් කර තිබු කිරි ඉබ්බන් 04 දෙනෙකු මෙලෙස සොයාගෙන තිබේ. එමෙන්ම කැබැල්ලෑ මස් කිලෝ 04 ක ප්‍රමාණයක් මෙහිදී සොයාගත් බව හම්බන්තොට වනජීවී කාර්යාලයේ නිලධාරීන් සඳහන් ක‍ළේය. අත්අඩංගුවට ගත් චීන ජාතිකයින් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42895", "Category": null, "Parent URL": null}