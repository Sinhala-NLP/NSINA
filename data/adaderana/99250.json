{"Source": "Adaderana", "Timestamp": "November 15, 2018 01:14 pm", "Headline": "ඇතිවූ තත්ත්වයට කථානායක වගකිව යුතුයි", "News Content": "අග්‍රාමත්‍ය මහින්ද රාජපක්ෂ මහතා විසින් සිදු කළ විශේෂ ප්‍රකාශයට ඡන්දයක් විමසීමට සිදු කිරීමට කථානායකවරයා විසින් උත්සහ කිරීම හේතුවෙන් මෙම තත්ත්වය ඇති වූ බව පාර්ලිමේන්තු මන්ත්‍රී එස්.බි දිසානායක මහතා පවසයි. අද(15) පාර්ලිමේන්තු සංකීරණයේ පැවති මාධ්‍යහමුවකට එක්වෙමින් ඒ මහතා මේ බව සඳහන් කළේය. මේ අතර හිටපු අග්‍රාමත්‍ය රනිල් වික්‍රමසිංහ මහතා අග්‍රාමාත්‍ය ධූරයෙන් ඉවත් කිරීමට ජනාධිපතිවරයා පසුගිදා ගත් තීරණ සියළු දෙනා පිළිගත් බවත් එයට අභියෝග කරමින් ශ්‍රේෂ්ඨාධිකරණ වෙත නොගිය බව ඒ මහතා පෙන්වා දුන්නේය. යම් ආකාරයකින් පාර්ලිමේන්තුව තුළ අර්බදකාරී තත්ත්වයක් ඇති වුවහොත් පාර්ලිමේන්තුව වසර හතර හමාරක් යාමට පෙර ජනාධිපතිවරයාට විසින් විසුරුවි හැරීමේ බලයක් ඇති බව පාර්ලිමේන්තු මන්ත්‍රී එස්.බි දිසානායක මහතා පැවසීය එමෙන්ම කථානයකවරයාගේ විකෘතිභාවය පාර්ලිමේන්තුව තුළ ඇති වී තිබෙන මෙම තත්ත්වයට වගකිව යුතු බව දිසානායක මහතා වැඩිදුරටත් පැවසීය. මේ අතර ඊයේ(15) පාර්ලිමේන්තුව වෙත ඉදිරිපත් කළ විශ්වාසභංග සම්පුර්ණයේන ආණ්ඩුක්‍රම ව්‍යවස‍්ථාවට පටහැනි බවත් කථානයකවරයාගේ හැසිරීම ප්‍රශ්න සහගත බවත් උදය ගම්මන්පිල මහතා පෙන්වා දුන්නේය. එමේන්ම විපක්ෂයේ මන්ත්‍රීවරුන් දෙදෙනෙකු විසින් පිහි රැගෙන පැමිණිය බවද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=99250", "Category": null, "Parent URL": null}