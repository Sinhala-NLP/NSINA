{"Source": "Adaderana", "Timestamp": "September 27, 2018 08:42 pm", "Headline": "සමාජ ගත වු තවත් පිරිසක්", "News Content": "වව්නියාව, පූන්තෝට්ටමි, පුනරුත්තාපන කඳවුර තුළදී පුනරුත්තාපන පුහුණුව ලැබු හිටපු එල්.ටී.ටී.ඊ සාමාජිකයින් තිදෙනෙකු සමාජගත කිරීමේ වැඩසටහනක් අද(27) වව්නියාව පූන්තෝට්ටම් පුනරුත්තාපන පුහුණු කඳවුරේදී පැවැත්විණි. වව්නියාව, පූන්තෝට්ටම් පුහුණු කඳවුරේ සම්බන්ධීකාරක නිළධාරීන්ගේ ප්‍රධානත්වයෙන් පුනරුත්තාපනය ලැබූවන් සමාජගත කිරී‍මේ වැඩසටහන පැවැත්විණ. ත්‍රිකුණාමලය, තලවාකැලය හා යාපනය ප්‍රදේශයේ පදිංචිව සිට පුනරුත්තාපන පුහුණුව ලැබු තිදෙනෙකු එලෙස සමාජගත කිරීම සිදුකෙරිණ. පුනරුත්තාපන පුහුණු කඳවුර තුළ තවත් පුද්ගලයෙකු පමණක් පුනරුත්තාපන පුහුණුව ලබන අතර, මේ වන විට හිටපු එල්.ටී.ටී.ඊ සාමාජිකයින් 12,000 කට වැඩි පිරිසක් පුනරුත්තාපන පුහුණුව ලබා සාමාජගත කොට ඇති බවද පුනරුත්තාපන කඳවුරු බාර නිළධාරීන් පැවසූහ. වැඩසටහන් අවස්ථාවට පුනරුත්තාපනය ලැබූවන් සංස්කෘතිකාංග ඉදිරිපත් කිරීමක්ද සිදුකරනු ලැබීය. වැඩසටහන් අවස්ථාවට සර්ව ආගමික නායකයින්, පුනරුත්තාපනය ලැබූවන්ගේ ඥාතීන්, පුනරුත්තාපන කඳවුරු බාර නිළධාරීන් ඇතුළු පිරිසක් එක්ව සිටියහ. (ඡායාරූප-මාධව කුළසූරිය)", "URL": "https://sinhala.adaderana.lk/news.php?nid=96827", "Category": null, "Parent URL": null}