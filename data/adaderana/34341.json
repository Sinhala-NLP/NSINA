{"Source": "Adaderana", "Timestamp": "May 24, 2013 10:25 am", "Headline": "බලපත්‍ර නැති මත්පැන් අලෙවිසැලක් වටලයි", "News Content": "බදුල්ල, හාලිඇලි ප්‍රදේශයේ පවත්වාගෙන ගිය බලපත්‍ර නොමැතිව මත්පැන් ගබඩා කර තිබූ ස්ථානයක් වටලා තිබේ. බදුල්ල කොට්ඨාස දූෂණ මර්දන ඒකකයේ නිලධාරීන් කණ්ඩායමකට ලද තොරතුරකට අනුව අදාළ වැටලීම සිදුකර ඇත. මෙම වැටලීමේදී බලපත්‍ර නොමැතිව ගබඩා කර තිබූ අරක්කු බෝතල් 816ක් සමඟ සැකකරුවෙකු අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගත් සැකකරු අද බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34341", "Category": null, "Parent URL": null}