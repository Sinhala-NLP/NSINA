{"Source": "Adaderana", "Timestamp": "January 2, 2012 04:12 pm", "Headline": "සිරිකොතට පහරදීම -තවත් සැකකරුවෙක් ඇප මත නිදහස්", "News Content": "සිරිකොත එක්සත් ජාතික පක්ෂ මූලස්ථානයට පහරදීම සම්බන්ධයෙන් සැකකරුවන් 17 දෙනෙකුට එරෙහි නඩුව ජනවාරි 23 වැනිදා විභාග කිරීමට තීරණය කර තිබේ. ඒ පිළිබඳ නඩුව අද(02) විභාගයට ගැනීමට නියමිතව තිබුණි. මේ අතර සිද්ධිය සම්බන්ධයෙන් තවත් සැකකරුවෙකු අද දිනයේ අධිකරණයට ඉදිරිපත් වු අතර ඔහු ඇප මත මුදාහැර තිබේ. රුපියල් දස දහසක මුදල් ඇප සහ රුපියල් ලක්ෂ 5ක ශරීර ඇප මත සැකකරු නිදහස් කිරීමට ගංගොඩවිල මහේස්ත්‍රාත් අධිකරණය නියම කර ඇත.", "URL": "https://sinhala.adaderana.lk/news.php?nid=21109", "Category": null, "Parent URL": null}