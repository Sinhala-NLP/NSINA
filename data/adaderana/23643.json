{"Source": "Adaderana", "Timestamp": "April 19, 2012 03:34 pm", "Headline": "අනවසරයෙන් වැලි ගොඩ දැමූ පස්දෙනෙකු කොටුවෙයි", "News Content": "ත්‍රිකුණාමලය, මූතූර් ප්‍රදේශයේ අනවසරයෙන් වැලි ගොඩදමමින් සිටි පුද්ගලයින් පස්දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. ත්‍රිකුණාමලය කඳවුරට අනුයුක්ත නිලධාරීන් පිරිසක් මුතූර්, කන්දල්කාඩු පාලම අසළ සිදුකළ වැටලීමක දී සැකකරුවන් පිරිස අත්අඩංගුවට ගත් බව එම බලකාය සඳහන් කරයි. වැලි පැටවීම සඳහා ගෙනැවිත් තිබූ ට්‍රැක්ටරයක් ද විශේෂ කාර්යය බලකාය භාරයට ගෙන ඇත. භාණ්ඩ සහ සැකකරුවන් වැඩිදුර පරීක්ෂණ සඳහා මූතූර් පොලිස් ස්ථානය වෙත භාර දුන් බව පොලිස් විශේෂ කාර්යය බලකාය පැවසීය.", "URL": "https://sinhala.adaderana.lk/news.php?nid=23643", "Category": null, "Parent URL": null}