{"Source": "Adaderana", "Timestamp": "July 19, 2017 08:12 am", "Headline": "විදේශ ගිවිසුම් ගැන බලන්න අමාත්‍යාංශවලට විශේෂ පුද්ගලයෙක් ", "News Content": "ආණ්ඩුව විදේශ රටවල් සමඟ ඇතිකරගන්නා ගිවිසුම් සම්බන්ධයෙන් කටයුතු කිරීමට අදාළ අමාත්‍යාංශවල විශේෂ පුද්ගලයෙකු පත් කළ යුතු බව ජනාධිපති මෛත්‍රීපාල සිරිසේන මහතා පවසයි. වත්මන් ආණ්ඩුව මේ වන විට විදේශ රටවල් බොහෝමයක් සමඟ ගිවිසුම් රැසකට එළඹ ඇති අතර ලංකාව පාර්ශවයෙන් එම ගිවිසුම් මඟින් සාර්ථක ප්‍රතිඵල අත්කර ගැනීමට කටයුතු කළ යුතු බව හෙතෙම කියා සිටියේය. එසේ නොවුණහොත් අදාළ ගිවිසුම් මඟින් අත්වන ප්‍රතිලාභ බොහොමයක් රටට අහිමි වනු ඇති බව ජනාධිපතිවරයා පෙන්වා දෙයි.", "URL": "https://sinhala.adaderana.lk/news.php?nid=75400", "Category": null, "Parent URL": null}