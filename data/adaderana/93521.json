{"Source": "Adaderana", "Timestamp": "July 31, 2018 11:01 am", "Headline": "මෝදිගෙන් ඛාන්ට සුභ පැතුමක්", "News Content": "පාකිස්ථාන අග්‍රාමාත්‍යධුරයට තේරී පත් වූ ඉම්රාන් ඛාන්ට ඉන්දීය අග්‍රාමාත්‍ය නරේන්ද්‍ර මෝදි සුභ පැතුම් එක්කර තිබේ. ඉම්රාන් ඛාන් වෙත සුභ පැතුම් පණිවිඩය නිකුත් කරමින් ඉන්දීය අග්‍රාමාත්‍යවරයා ඉන්දු - පාකිස්ථාන සබඳතා ශක්තිමත් කර ගැනීම පිළිබඳව ද අවධානය යොමු කර ඇති බව ඉන්දීය මාධ්‍ය වාර්තා කළේය. පසුගියදා පැවති පාකිස්ථාන මහ මැතිවරණයෙන් ඉම්රාන් ඛාන්ගේ පී.ටී.අයි. පක්ෂය ජයග්‍රාහනය හිමි කර ගනු ලැබීය. ඒ අනුව ඉම්රාන් ඛාන් පාකිස්ථාන අග්‍රාමාත්‍යවරයා ලෙස ලබන මස 11 වන දින දිවුරුම් දීමට නියමිතව ඇත.", "URL": "https://sinhala.adaderana.lk/news.php?nid=93521", "Category": null, "Parent URL": null}