{"Source": "Adaderana", "Timestamp": "February 27, 2019 08:25 pm", "Headline": "ජනපති රජයේ මුද්‍රණාලයේ නිරීක්ෂණ චාරිකාවක", "News Content": "ජනාධිපති මෛත්‍රීපාල සිරිසේන මහතා අද (27) දහවල් රජයේ මුද්‍රණාලයේ නිරික්ෂණ චාරිකාවක නිරත විය. රජයේ මුද්‍රණ කටයුතු සදහා පුළුල් දායකත්වයක් ලබාදෙන මෙම ආයතනයේ කටයුතු පිළිබද සොයා බැලු ජනාධිපතිවරයා අඩු පාඩු ද විමසා බැලීය. මුද්‍රණාලය වෙත පැමිණි ජනාධිපතිවරයා මුද්‍රණාලයාධිපති ගංගානි ලියනගේ මහත්මිය විසින් පිළිගත් අතර අනතුරු ව ජනාධිපතිවරයා කාර්ය මණ්ඩලය සමඟ සුහද කථා බහක ද නිරත විය. මේ දිනවල මුද්‍රණය වෙමින් පවතින,පොළොන්නරුව, ග්‍රන්ථයේ මුද්‍රණ කටයුතු ද මෙහි දී ජනාධිපතිවරයාගේ නිරික්ෂණයට ලක් කෙරිණි.", "URL": "https://sinhala.adaderana.lk/news.php?nid=105172", "Category": null, "Parent URL": null}