{"Source": "Adaderana", "Timestamp": "July 16, 2012 11:02 am", "Headline": "සරත් පාලිත ප්‍රනාන්දු නව නීතිපති වෙයි", "News Content": "සරත් පාලිත ප්‍රනාන්දු මහතා නව නීතිපතිවරයා වශයෙන් ජනාධිපති මහින්ද රාජපක්ෂ මහතා විසින් පත් කර ඇතැයි රජයේ ප්‍රවෘත්ති දෙපාර්තමේන්තුව සඳහන් කරයි. නීතිපතිවරිය ලෙස මෙතෙක් එම ධූරයේ කටයුතු කළ ඊවා වනසුන්දර මහත්මිය පසුගියදා ශ්‍රේෂ්ඨාධිකරණ විනිසුරුවරියක ලෙස දිවුරුම්දීමත් සමග නීතිපති ධූරය පුරප්පාඩුව පැවැතිණි. ඒ අනුව ශ්‍රී ලංකා ප්‍රජාතාන්ත්‍රික සමාජවාදී ජනරජයේ නව නීතිපතිවරයා ලෙස පාලිත ප්‍රනාන්දු මහතා පත්කිරීම සඳහා පාර්ලිමේන්තු කාරක සභාවේ අනුමැතිය හිමිව ඇති බව කාරක සභා කමිටු සාමාජික ඒ.එච්.එම් අස්වර් මහතා පසුගියදා පැවසීය. 1979 වසරේ දී නීතීඥවරයෙකු ලෙස දිවුරුම්දුන් පාලිත ප්‍රනාන්දු මහතා 1980 වසරේ දී නීතීපති දෙපාර්තමේන්තුවේ සේවයට බැඳි තිබේ. 1989 වසරේ දී රජයේ ජ්‍යෙෂ්ඨ අධිනීතීඥවරයෙකු ලෙසත් 1997 වසරේ දී නියෝජ්‍ය සොලිසිටර් ජනරාල්වරයෙකු ලෙසත් පාලිත ප්‍රනාන්දු මහතා පත්ව ඇත. 2007 වසරේ දී අතිරේක ‍සොලිසිටර් ජනරාල්වරයෙකු ලෙස කටයුතු කළ හෙතෙම එම වසරේ සිට නීතීපති දෙපාර්තමේන්තුවේ අපරාධ අංශය භාරව කටයුතු කර තිබේ. 2011 වසරේ සිට මේ දක්වා ඔහු නීතීපති දෙපාර්තමේන්තුවේ සොලිසිටර් ජනරාල්වරයා ලෙස කටයුතු කරයි.", "URL": "https://sinhala.adaderana.lk/news.php?nid=25812", "Category": null, "Parent URL": null}