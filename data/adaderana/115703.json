{"Source": "Adaderana", "Timestamp": "August 4, 2019 01:47 pm", "Headline": "කසළ තේ කිලෝ 18000ක් සමඟ තිදෙනෙක් අත්අඩංගුවට", "News Content": "අපනයනය සඳහා සූදානම් කර තිබූ කසළ තේ තොගයක් සමඟ පුද්ගලයින් තිදෙනෙකු පොලිස් විශේෂ කාර්යය බලකාය මගින් අත්අඩංගුවට ගෙන තිබේ. පෑලියගොඩ ප්‍රදේශයට ලොරි රථ තුනකින් රැගෙන යමින් තිබූ මෙම කසළ තේ තොගය මාවනැල්ල ප්‍රදේශයේ අද (04) අලුයම සිදුකරන ලද වැටලීමකදී සිය භාරයට ගත් බව විශේෂ කාර්යය බලකාය සඳහන් කළේය. අදාළ ලොරි රථවල තිබී කසළ තේ කිලෝග්‍රෑම් 18,725ක තොගයක් සොයාගෙන තිබේ. අත්අඩංගුවට ගත් සැකකරුවන් වෙලම්බඩ ලීමගහකොටුව සහ හත්දෙස්ස යන ප්‍රදේශවල පදිංචිකරුවන් බව පොලිස් විශේෂ කාර්යය බලකාය පැවසුවේය.", "URL": "https://sinhala.adaderana.lk/news.php?nid=115703", "Category": null, "Parent URL": null}