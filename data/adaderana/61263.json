{"Source": "Adaderana", "Timestamp": "June 20, 2016 11:57 am", "Headline": "කොකුවිල් ප්‍රදේශයෙන් ආයුධ මතුවෙයි", "News Content": "මඩකලපුව, කොකුවිල් ප්‍රදේශයේ ඉඩමක තිබී ආයුධ කිහිපයක් සොයාගෙන තිබේ.නිවසක් ඉදිකිරීම සඳහා කැනීම් කටයුතු සිදු කරමින් සිටියදී ගිනි අවි කිහිපයක් හමුවූ බවට පුද්ගලයෙකු කළ පැමිණිල්ලකට අනුව සිදු කළ සෝදියකදී එම ආයුධ කිහිපය සොයාගත් බව පොලීසිය පවසයි.ඒ අනුව අදාළ ඉඩමේ වලදමා තිබී ටී 56 වර්ගයේ ගිනි අවි 04ක්, මැගසින් 08ක් සහ ටී 56 වර්ගයේ ගිනි අවි සඳහා යොදා ගන්නා පතොරම් 210ක් සොයාගෙන තිබේ.කෙසේ වෙතත් එම ආයුධ තොගය භාවිතයට ගත නොහැකි ඒවා බව වාර්තා වෙයි.ආයුධ තොගය මේ වන විට පොලීසිය භාරයේ ඇති අතර මඩකලපුව මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලීසිය පවසයි.", "URL": "https://sinhala.adaderana.lk/news.php?nid=61263", "Category": null, "Parent URL": null}