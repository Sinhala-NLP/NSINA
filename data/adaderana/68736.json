{"Source": "Adaderana", "Timestamp": "January 28, 2017 11:00 am", "Headline": "යළි දැනුම් දෙනතුරු ඇතුල්වීම තහනම්!", "News Content": "යළි දැනුම් දෙනතුරු සිරියානු සංක්‍රමණිකයින්ට අමෙරිකාවට ඇතුල්වීම තහනම් කිරීමට අමෙරිකානු ජනාධිපති ඩොනල්ඩ් ට්‍රම්ප් නියෝග කර තිබේ.අන්තවාදී ඉස්ලාමීය සංක්‍රමණිකයින් අමෙරිකාවට ඇතුළුවීම වැලැක්වීම අරමුණුකර ගනිමින් මෙම නව නීති පනවා ඇති බව විදෙස් මාධ්‍ය වාර්තා කළේය.සිරියානු සංක්‍රමණිකයින් අමෙරිකාවට ඇතුළත් කර ගන්නේනම් ක්‍රිස්ත්‍රියානි භක්තිකයින්ට ප්‍රමුඛත්වය ලබා දෙන බව ද ඔහු ප්‍රකාශ කර තිබේ.මේ අතර මෙම වසර තුළ අමෙරිකාවට ඇතුළුවිය හැකි සංක්‍රමණිකයින්ගේ ප්‍රමාණය 50,000 දක්වා අඩු කිරීමට අමෙරිකානු ජනාධිපතිවරයා තීරණය කර ඇති බව සඳහන්ය.එය කලින් පැවැති සීමාවට වඩා අඩකටත් අඩු ප්‍රමාණයක් බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=68736", "Category": null, "Parent URL": null}