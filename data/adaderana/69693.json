{"Source": "Adaderana", "Timestamp": "February 16, 2017 09:39 am", "Headline": "අනතුරින් 1ක් මරු දකියි", "News Content": "මහනුවර - අනුරාධපුර මාර්ගයේ මිහින්තලය, 124 කිලෝමීටර කණුව අසළදී සිදුවූ රිය අනතුරකින් පුද්ගලයෙකු මියගොස් තිබේ.ධාවනය වෙමින් තිබූ යතුරුපැදියක් පැදිකරුට පාලනය කරගත නොහැකිව, නවතා තිබූ ටිපර් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතල තුවාල ලැබූ යතුරුපැදිකරු මිහින්තලය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ සියඹලගස්වැව, ගල්කුලම ප්‍රදේශයේ පදිංචිව සිටි 48 හැවිරිදි පුද්ගලයෙකු වන අතර මෘත ශරීරය සම්බන්ධයෙන් පශ්චාත් මරණ පරීක්ෂණය අද(16) දින සිදුකිරීමට නියමිතය.", "URL": "https://sinhala.adaderana.lk/news.php?nid=69693", "Category": null, "Parent URL": null}