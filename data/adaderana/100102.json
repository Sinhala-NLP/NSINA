{"Source": "Adaderana", "Timestamp": "December 1, 2018 12:23 pm", "Headline": "‍බස් සමාගම් නියෝජිතයින් අතර සාකච්ඡාවක් පැවැත්වීමට නියමිතයි", "News Content": "බස් ගාස්තු සංශෝධනය සම්බන්ධයෙන් තීරණයක් ගැනීම සඳහා බස් සමාගම් නියෝජිතයින් අතර සාකච්ඡාවක් අද(01) දහවල් පැවැත්වීමට නියමිතයි. ඊයේ(30) මධ්‍යම රාත්‍රියේ ක්‍රියාත්මක වන පරිදි ඉන්ධන මිල රුපියල් 05කින් පහල දැමීමට රජය තීරණය කළේය. ලංකා පෞද්ගලික බස් සමාගම් සමිති සම්මේලනයේ ප්‍රධාන ලේකම් අන්ජන ප්‍රියජිත් මහතා සඳහන් කළේ ඒ අනුව අද දහවල් පැවැත්වෙන සාකච්ඡාවෙන් අනතුරුව බස් ගාස්තු සංශෝධනය සම්බන්ධයෙන් තීරණයක් ගන්නා බවයි. මේ අතර බස් ගාස්තු සංශෝධනය සම්බන්ධයෙන් අද දෙරණ, ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතාගෙන් විමසීමක් කළ අතර ඔහු සඳහන් කළේ බස් ගාස්තු සංශෝධනය සම්බන්ධයෙන් මේ වන තෙක් තීරණයක් ගෙන නොමැති බවයි.", "URL": "https://sinhala.adaderana.lk/news.php?nid=100102", "Category": null, "Parent URL": null}