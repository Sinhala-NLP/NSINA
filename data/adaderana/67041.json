{"Source": "Adaderana", "Timestamp": "December 15, 2016 08:26 am", "Headline": "රැස්වීම් තුනකට නැත්නම් කමිටු සාමාජිකත්වය නෑ", "News Content": "රැස්වීම් වාර තුනකට සහභාගී නොවන රෝහල් කමිටු සාමාජිකයින් ඉවත් කිරීමට පියවර ගන්නා ලෙස සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා නියෝග කර තිබේ.ඉන් පසුව නව නිළධාරීන් පත් කර සෞඛ්‍ය අමාත්‍යංශයේ අනුමැතිය සඳහා යොමු කරන ලෙස සෞඛ්‍ය අමාත්‍යයවරයා රෝහල් අධ්‍යක්ෂකවරුන්ට දැනුම් දී ඇත.සෞඛ්‍ය අමාත්‍යංශයට යටතේ ඇති සියලුම රෝහල් කමිටු දැනුවත් කිරීමේ සාකච්ඡාවකට එක්වෙමින් රාජිත සේනාරත්න අමාත්‍යවරයා මෙම නියෝගය ලබාදී තිබේ. සෑම රෝහලකම රෝහල් කමිටු පත් කර තිබුණද රැස්වීම් වලට සහභාගී නොවන නිළධාරීන් පිළිබඳව වාර්තා ලැබී ඇති බව හෙතෙම පවසයි.ඇතැම් රෝහල් වල අධ්‍යක්ෂවරුන්ට රෝහල් භූමීයේ සිට සුනඛයින් පවා පාලනය කරගැනීමට නොහැකි තත්වයක් මත සේවකයින් පාලනය කරගැනීමට නොහැකි බව රාජිත සේනාරත්න අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=67041", "Category": null, "Parent URL": null}