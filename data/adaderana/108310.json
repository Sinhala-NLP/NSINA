{"Source": "Adaderana", "Timestamp": "April 20, 2019 05:13 pm", "Headline": "වරෙන්තු 4ක් නිකුත් කළ සැකකරුවෙක් සීදුවේ දී අත්අඩංගුවට", "News Content": "විවිධ වැරදි සම්බන්ධයෙන් අවශ්‍යව සිටි සැකකරුවෙකු සීදුව නගරයේදී අත්අඩංගුවට ගෙන තිබේ. දිවයිනේ විවිධ ප්‍රදේශවල පුද්ගලයින්ට විදෙස් රැකියා ලබා දෙන බවට පොරොන්දු වී මුදල් වංචා කිරීම් සහ කුළී පදනම මත වාහන ලබා ගෙන ඒවා නැවත ලබා නොදීම සම්බන්ධයෙන් ඔහුට එරෙහිව චෝදනා එල්ල වී තිබු බව සඳහන්. අදාළ සැකකරු මාරවිල, හලාවත, මීගමුව සහ තිස්සමහාරාමය යන පොලිස් ස්ථානවලට අවශ්‍යව සිටි අයෙකු වන බව පොලිස් මාධ්‍ය ප්‍රකාශක කාර්යාලය පැවසුවේය. එමෙන්ම ඔහුට එරෙහිව අධිකරණ මඟින් වරෙන්තු නිකුත් කර තිබී ඇති අතර මාරවිල පොලීසිය පමණක් සැකකරු සම්බන්ධයෙන් වරෙන්තු 04ක් නිකුත් කර තිබේ. සිද්ධිය සම්බන්ධයෙන් සීදුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=108310", "Category": null, "Parent URL": null}