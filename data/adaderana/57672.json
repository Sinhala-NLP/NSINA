{"Source": "Adaderana", "Timestamp": "February 28, 2016 09:23 am", "Headline": "ව්‍යවස්ථා සංශෝධන පිළිබඳ මහජන අදහස් ලබාගැනීම හෙටින් අවසන්", "News Content": "නව ආණ්ඩුක්‍රම ව්‍යවස්ථා සංශෝධන පිළිබඳ මහජන අදහස් ලබාගැනීම හෙටින් අවසන් වෙයි.කොමිසමේ සභාපති නීතීඥ ලාල් විජේනායක මහතා ප්‍රකාශ කළේ හෙට දිනයේ අම්පාර සහ රත්නපුර දිස්ත්‍රික්කවල ජනතා අදහස් ලබාගන්නා බවයි.මේ මස පළමු වැනිදා සිට දිවයිනේ සියලු දිස්ත්‍රික් ආවරණය වන පරිදි මහජන අදහස් ලබාගැනීම සිදුකෙරුණි.එහිදී ආණ්ඩුක්‍රම ව්‍යවස්ථා සංශෝධනය සම්බන්ධයෙන් ජනතාවගේ වැඩි උනන්දුවක් තිබූ බව ලාල් විජේනායක මහතා ප්‍රකාශ කළේය.කොළඹ දිස්ත්‍රික්කයේ ජනතාවට ලබන මස අග දී ව්‍යවස්ථා සංශෝධන පිළිබද යළි අදහස් ලබාදීමට අවස්ථාව හිමිවනු ඇත.මේ අතර අතුරුදන්වූවන් පිළිබඳ පැමිණිලි විමර්ශනය කිරීමේ ජනාධිපති කොමිෂන් සභාව අද(28) යාපනය දිස්ත්‍රික්කයේ චේලනෙයි ප්‍රාදේශීය ලේකම් කාර්යාලයේ දී රැස්වේ.චේලනෙයි, කයිට්ස්, කරෙයිනගර් සහ ඩෙල්ෆ් යන ප්‍රාදේශීය ලේකම් කොට්ඨාශවලට අයත් පැමිණිලිකරුවන්ට අද දිනයේ පැමිණිලි ඉදිරිපත් කළ හැකි බව කොමිසම සඳහන් කළේය.හෙට සහ අනිද්දා චාවකච්චේරි ප්‍රාදේශීය ලේකම් කාර්යාලයේ දී අතුරුදන්වූවන් පිළිබඳ පැමිණිලි විමර්ශනය කිරීම සිදුකෙරෙයි.", "URL": "https://sinhala.adaderana.lk/news.php?nid=57672", "Category": null, "Parent URL": null}