{"Source": "Adaderana", "Timestamp": "February 17, 2014 01:12 pm", "Headline": "ආරක්ෂක ලේකම්ගේ මැදිහත්වීම ගැන නිහඬ ඇයි? - තිස්සත් මැ.කොට ලියයි", "News Content": "සන්ධානයේ මැතිවරණ ප්‍රචාරක කටයුතු සඳහා ආරක්ෂක ලේකම් ගෝඨාභය රාජපක්ෂ මහතාගේ මැදිහත්වීම සම්බන්ධයෙන් මැතිවරණ කොමසාරිස්වරයා නිහඬව සිටින්නේ යැයි එක්සත් ජාතික පක්ෂය වගකීමෙන් ප්‍රකාශ කරන බව එම පක්ෂයේ මහ ලේකම් තිස්ස අත්තනායක මහතා අවධාරණය කරයි. ඉකුත් දිනයක උදය ගම්මන්පිල මහතාගේ ද මැතිවරණ ව්‍යාපාරයේ ආරම්ක රැස්වීමට ආරක්ෂක ලේකම්වරයා සම්බන්ධ වී ඇති බවත් එය මාධ්‍ය වාර්තා කර තිබුණද මේ දක්වා මැතිවරණ කොමසාරිස්වරයා ගත් ක්‍රියාමාර්ගයක් නැති බවත් අත්තනායක මහතා පෙන්වාදෙයි. මේ පිළිබඳව තිස්ස අත්තනායක මහතා මැතිවරණ කොමසාරිස් මහින්ද දේශප්‍රිය මහතා වෙත යැවූ ලිපියක් ඉහත පරිදිය. ජනතා විමුක්ති පෙරමුණ ද මේ සම්බන්ධයෙන් මැතිවරණ කොමසාරිස්වරයාට ලිපියක් යවා තිබුණි.", "URL": "https://sinhala.adaderana.lk/news.php?nid=41182", "Category": null, "Parent URL": null}