{"Source": "Adaderana", "Timestamp": "May 3, 2017 09:14 am", "Headline": "අනතුරෙන් 1ක් මරු දකියි", "News Content": "කුරුණෑගල - දඹුල්ල මාර්ගයේ සමන්පුර ප්‍රදේශයේ සිදුවූ රිය අනතුරකින් යතුරුපැදිකරුවෙකු මියගොස් තිබේ. ඉබ්බාගමුව දෙස සිට කුරුණෑගල දෙසට ධාවනය වූ යතුරුපැදියක් ඉදිරියෙන් ගමන්ගත් ලොරි රථයක් පසුකර යාමට උත්සාහ කිරීමේදී යතුරුපැදිය ලොරි රථයේ ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් තුවාල ලැබූ යතුරුපැදිකරු කුරුණෑගල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ වැල්ලව බමුණුපොත ප්‍රදේශයේ පදිංචිව සිටි 38 හැවිරිදි අයෙක් බව සඳහන්වේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කුරුණෑගල පොලීසිය මේ පිළිබඳව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72755", "Category": null, "Parent URL": null}