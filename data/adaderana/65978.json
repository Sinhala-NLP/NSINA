{"Source": "Adaderana", "Timestamp": "November 12, 2016 11:10 pm", "Headline": "  මුල් ළමාවිය සංවර්ධන මධ්‍යස්ථාන සංගණන වාර්තාව ඉදිරියේදී", "News Content": "මුල් ළමාවිය සංවර්ධන මධ්‍යස්ථාන සංගණනය පිළිබඳ වාර්තාව ඉදිරි සති දෙකක කාලය තුළදී නිකුත් කිරීමට බලාපොරොත්තු වන බව කාන්තා හා ළමා කටයුතු අමාත්‍යංශයේ ලේකම් චන්ද්‍රානි රත්නායක මහත්මිය පවසයි. දීපව්‍යාප්තව ක්‍රියාත්මක කළ මුල් ළමාවිය සංවර්ධන මධ්‍යස්ථාන පිළිබද තොරතුරු රැස් කිරීමේ සංගණන කටයුතු මේ වන විට අවසන් වී තිබේ.ඒ අනුව සංගණන නිලධාරීන් විසින් රැස්කර ගත් තොරතුරු විශ්ලේෂණය සඳහා ජන ලේඛන හා සංඛ්‍යා ලේඛන දෙපාර්තමේන්තුව වෙත බාරදී ඇති බව ලේකම්වරිය සඳහන් කළේය.කාන්තා හා ළමා කටයුතු අමාත්‍යංශය, ජන ලේඛන හා සංඛ්‍යා ලේඛන දෙපාර්තමේන්තු සහ ළමා රක්ෂණ අධිකාරිය එක්ව මුල් ළමාවිය සංවර්ධන මධ්‍යස්ථාන පිළිබඳ සංගණනය සංවිධානය කර තිබේ.", "URL": "https://sinhala.adaderana.lk/news.php?nid=65978", "Category": null, "Parent URL": null}