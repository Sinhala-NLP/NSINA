{"Source": "Adaderana", "Timestamp": "July 23, 2019 01:18 pm", "Headline": "රජයේ සම්පූර්ණ සහය නැතුව ඡන්ද විමසීමක් තියන්න බෑ-මැකෝ", "News Content": "රටේ සියලුම පුරවැසින් එකට සහභාගීවන එකම ක්‍රියාවලිය ජාතික ඡන්ද විමසීම බව ජාතික මැතිවරණ කොමිෂන් සභාවේ සභාපති මහින්ද දේශප්‍රිය සමතා පවසයි. අද දෙරණ BIG FOCUS වැඩසටහනට එක්වෙමින් සභාපතිවරයා මේ බව සඳහන් කළේය. ඕනෑම ජනාධිපතිවරයෙක් හෝ ජනාධිපතිවරයෙක් ඡන්ද විමසීම සඳහා උපරිම සහය ලබා දිය යුතු බව ද පැවසු දේශප්‍රිය මහතා, මැතිවරණ කොමසාරිස් ලෙස සිටිය දී එය ජනාධිපති ලේකම් හරහා සිදු වු බව ද කියා සිටියේය. ඔහු මැතිවරණ කොමසාරිස්වරයාගේ විනය බලධාරියා වු බවත් පැවසු මහින්ද දේශප්‍රිය මහතා, කොමිසන් සභාව සෑම විටම පාර්ලිමේන්තුවට වගකියන බව ද පැවසු දේශප්‍රිය මහතා, නමුත් ජනාධිපතිවරයාගේ වගකීම වන්නේ, ආණ්ඩුක්‍රම ව්‍යවස්ථාවේ 33 වගන්තිය අනුව ඡන්ද විමසීම පැවැත්වීමට අවශ්‍ය වාතාවරණය සකසා දීම බව ද පැවසීය. වත්මන් ජනාධිපතිවරයා යටතේ ඡන්ද විමසීම් 2ක් පවත්වා ඇති බවත් කියා සිටි මහින්ද දේශප්‍රිය මහතා, ඒ සඳහා අවශ්‍ය සියලු පහසුකම් සපයා දී ඇතැයි ද කියා සිටියේය. මැතිවරණ සඳහා අවශ්‍ය ප්‍රතිපාදන වෙන් කරනු ලබන්නේ ජනාධිපතිවරයා යටතේ බව ද පැවසු දේශප්‍රිය මහතා, එම මුදල් මදි වන්නේ නම් හදිසි අවශ්‍යතා අරමුදල යටතේ ඕනෑම වේලාවක මුදල් ලබා ගැනීමට හැකි බව ද සඳහන් කළේය. සම්පූර්ණ රාජ්‍ය අංශයේ ම සහය නොමැතිව ඡන්ද විමසීමක් පැවැත්විය නොහැකි බව ද පැවසු දේශප්‍රිය මහතා, සියලු පුරවැසියන් එකට සහභාගී වන එකම ක්‍රියාවලිය ජාතික ඡන්ද විමසීම බව ද මහින්ද දේශප්‍රිය මහතා මෙහිදී පැවසීය.", "URL": "https://sinhala.adaderana.lk/news.php?nid=114805", "Category": null, "Parent URL": null}