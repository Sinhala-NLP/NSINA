{"Source": "Adaderana", "Timestamp": "April 26, 2011 01:17 pm", "Headline": "2013 දී මධ්‍යම පළාතේ සෑම නිවසකටම විදුලිය", "News Content": "2013 වසර වන විට මධ්‍යම පළාතේ සෑම නිවසකටම විදුලිබල පහසුකම් ලබාදීමේ පුළුල් වැඩපිළිවෙළක් ක්‍රියාත්මක කරන බව පළාත් විදුලි බල හා බලශක්ති අමාත්‍යාංශය පවසයි. මේ වන විට මධ්‍යම පළාතේ 73%ට පමණ විදුලි අවශ්‍යතා සපුරා ඇති බව එම අමාත්‍යාංශය පෙන්වාදෙයි. ජාතික විදුලි පද්ධතියෙන් විදුලි පහසුකම් ලබාගැනීමට නොහැකි ගම්මාන රැසක් පළාත් තුළ තිබීම හේතුවෙන් සැමට විදුලිය ලබාදීමේ හැකියාවක් නොමැති බව වාර්තා වේ. නව වැඩපිළිවෙළ යටතේ එවැනි ගම්මානවලට ද කුඩා ජලවිදුලි බලාගාර මගින් විදුලිය ලබාදිමට කටයුතු කරන බව මධ්‍යම පළාත් විදුලි බල හා බලශක්ති අමාත්‍ය බන්දුල එස්.බී. යාලේගම මහතා කියා සිටියේය.", "URL": "https://sinhala.adaderana.lk/news.php?nid=15717", "Category": null, "Parent URL": null}