{"Source": "Adaderana", "Timestamp": "August 5, 2017 12:40 pm", "Headline": " පොලිස් නිලධාරීන්ට පහරදීම-තවත් සැකකරුවෙක් දැලේ", "News Content": "කෝපායි, කොන්ඩාවිල් ප්‍රදේශයේදී පොලිස් නිලධාරීන් දෙදෙනෙකුට ආයුධවලින් පහරදී තුවාල සිදු කිරීමේ සිද්ධිය සම්බන්ධයෙන් තවත් සැකකරුවෙකු අත්අඩංගුවට ගෙන තිබේ.ඊයේ(04) රාත්‍රී ත්‍රස්ත විමර්ශන ඒකකයේ නිලධාරීන් පිරිසක් විසින් අදාළ සැකකරු අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබූ යතුරුපැදියක් ද පොලීසිය බාරයට ගෙන තිබේ.සැකකරු කෝපායි කොකුවිල් ප්‍රදේශයේ පදිංචි 18 හැවිරිදි පුද්ගලයෙකි.අත්අඩංගුවට ගත් සැකකරු අද(05) යාපනය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75993", "Category": null, "Parent URL": null}