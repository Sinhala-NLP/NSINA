{"Source": "Adaderana", "Timestamp": "April 16, 2012 02:06 pm", "Headline": "තණමල්විල කංසා හේනක් වටලයි", "News Content": "තණමල්විල, බලහරුව, කෙම්හත ප්‍රදේශයේ නීතී විරෝධී ලෙස වගා කර තිබූ කංසා හේනක් වැටලීමට පොලිස් විශේෂ කාර්යය බලකායේ ‍බුත්තල බලකායේ නිලධාරීන් සමත්ව තිබේ. අඩි පහ හමාරක් පමණ උසට වැඩුණු කංසා පැළ 8000 ක් පමණ එහි තිබී සිය භාරයට ගත් බව පොලිස් විශේෂ කාර්යය බලකාය සඳහන් කරයි. මේ අතර කිලිනොච්චිය, ඉරණමඩු හන්දිය ප්‍රදේශයේ දී නීතී විරෝධී මත්පැන් පෙරන ස්ථානයක් වටලා පුද්ගලයෙකු අත්අඩංගුවට ගෙන ඇත. කිලිනොච්චිය පොලිස් විශේෂ කාර්යය බලකා කඳවුරේ නිලධාරීන් විසින් මෙම වැටලීම සිදු කර ඇති බව සඳහන්ය. සැකකරු වැඩිදුර විමර්ශන කටයුතු සඳහා කිලිනොච්චිය පොලිසියට භාරදීමට කටයුතු කළ බව විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=23549", "Category": null, "Parent URL": null}