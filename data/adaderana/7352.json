{"Source": "Adaderana", "Timestamp": "March 18, 2010 01:58 pm", "Headline": "ආබාධිත රණවිරුවන් වෙනුවෙන් සුභසාධන වැඩසටහනක්", "News Content": "පූර්ණ ආබාධිත තත්ත්වයට පත්වූ රණවිරුවන් ජීවිත කාලය පුරාවට රැකබලා ගැනීම සඳහා සුභසාධන මධ්‍යස්ථානයක් පිහිටුවීමට යුද හමුදාව පියවර ගෙන තිබේ. එය නම්කර ඇත්තේ\"Brave Hearts\"ලෙසය. මෙම රණවිරුවන් විශ්‍රාම යන වයසෙන් පසුව ද මෙම මධ්‍යස්ථානයේ රඳවා ගනිමින් ඔවුන්ගේ සුභසාධන කටයුතු සිදුකිරීම අරමුණු කෙරෙන බව යුද හමුදාපති ලුතිනන් ජෙනරාල් ජගත් ජයසූරිය මහතා පවසයි. මේ වන විට පූර්ණ ආබාධිත තත්ත්වයට පත්වූ රණවිරුවන් 228 දෙනෙක් සිටින බවත්, එමෙන්ම ආබාධිත තත්ත්වයට පත්වූ රණවිරුවන් 14,324 දෙනෙක් සිටින බවත් යුද හමුදාපතිවරයා සඳහන් කළේය.", "URL": "https://sinhala.adaderana.lk/news.php?nid=7352", "Category": null, "Parent URL": null}