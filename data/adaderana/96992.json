{"Source": "Adaderana", "Timestamp": "October 1, 2018 01:32 pm", "Headline": "පොලීසියේ ඇස් වසා සැකකාරිය පැන යයි", "News Content": "හික්කඩුව පොලිස් ස්ථානයේ රඳවා සිටි සැකකාරියක් පලායාමේ සිද්ධියක් සම්බන්ධයෙන් එහි නිලධාරීන් තිදෙනෙකුගේ සේවය අත්හිටුවා තිබේ. ඊයේ (30) සිට ක්‍රියාත්මක වන පරිදි පොලිස් පරීක්ෂකවරයෙකුගේ සහ පොලිස් කොස්තාපල්වරුන් දෙදෙනෙකුගේ සේවය අත්හිටුවා ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. හෙරොයින් ග්‍රෑම් 02 යි මිලි ග්‍රෑම් 600 ක් ලඟ තබා ගැනීමේ සිද්ධියකට පසුගිය 29 වනදා අදාල කාන්තාව අත්අඩංගුවට ගෙන පොලිස් භාරයේ පසුවන අවස්ථාවේදී පලාගොස් ඇති බව වාර්තා වේ. සැකකාරිය අත්අඩංගුවට ගැනීම සඳහා පොලිස් කණ්ඩායම් දෙකක් අනුයුක්ත කර ඇති අතර සිද්ධිය සම්බන්ධයෙන් හික්කඩුව පොලිසිය විමර්ශණ ආරම්භා තිබේ.", "URL": "https://sinhala.adaderana.lk/news.php?nid=96992", "Category": null, "Parent URL": null}