{"Source": "Adaderana", "Timestamp": "December 8, 2013 08:15 am", "Headline": "රියදුරු නැතිව එංජිම ගියේ ග්‍රාහක පනිට්ටුවක් නැති නිසාලු!", "News Content": "දෙමටගොඩ දුම්රිය අංගනයේ සිට රියදුරෙකු රහිතව දුම්රිය එංජිමක් හදිසියේ ධාවනය වීමට හේතුව ආරක්ෂක ග්‍රාහක පනිට්ටුවක් නොමැති වීම බවට අනාවරණය වී තිබේ. පාලනයකින් තොරව පැමිණෙන දුම්රියක ගමන් මග ඇහිරීම සඳහා ග්‍රාහක පනිට්ටු භාවිත කරන බව වාර්තා වේ. පසුගිය 05දා අලුයම දෙමටගොඩ දුම්රිය ස්ථානයේ සිට රත්මලාන දක්වා දුම්රිය එංජිමක් රියදුරෙකු නැතිව ධාවනය වී තිබුණි. මෙම සිද්ධිය සම්බන්ධයෙන් පරීක්ෂණයක් ද ආරම්භ වූ අතර දුම්රිය සේවකයින් දෙදෙනෙකුගේ වැඩ තහනමට ද ලක්විය.", "URL": "https://sinhala.adaderana.lk/news.php?nid=39406", "Category": null, "Parent URL": null}