{"Source": "Adaderana", "Timestamp": "March 4, 2017 09:53 am", "Headline": " සමස්ත ලංකා යතුරුපැදි සංගමය විරෝධතාවයකට සැරසෙයි", "News Content": "කොළඹ - ගාලුමුවදොර පිටියේදී උද්ඝෝෂණයක් සංවිධානය කරන බව සමස්ත ලංකා යතුරුපැදි සංගමය පවසයි. එහි ලේකම් චිරන්ත අමරසිංහ මහතා පැවසුවේ සම්පූර්ණ මුහුණ ආවරණය වන හිස්වැසුම් සම්බන්ධ නීතිය පිළිබඳ නිසි අර්ථකතනයක් නොවීම සම්බන්ධයෙන් විරෝධය පළ කිරීම සඳහා මෙම විරෝධතාව පවත්වන බවයි. හිස්වැසුමේ සියයට 90ක් තනි වර්ණයකින් සමන්විත විය යුතු බවට වන රෙගුලාසිය ද ගැටළු සහගත බව චිරන්ත අමරසිංහ මහතා පැවසුවේය.", "URL": "https://sinhala.adaderana.lk/news.php?nid=70397", "Category": null, "Parent URL": null}