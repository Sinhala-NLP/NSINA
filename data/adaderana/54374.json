{"Source": "Adaderana", "Timestamp": "October 11, 2015 02:27 pm", "Headline": "මගී ප්‍රවාහන රියදුරන්ට හෙට සිට පුහුණුවක්!", "News Content": "බස්නාහිර පළාතේ මගී ප්‍රවාහන සේවා රියදුරන් පුහුණු කිරීමේ පළමු අදියර හෙට ආරම්භ වීමට නියමිතව තිබේ. මෝටර් රථ ප්‍රවාහන කොමසාරිස් ජනරාල් ජගත් චන්ද්‍රසිරි මහතා සඳහන් කළේ රියදුරන් සිය දෙනෙකු පළමු අදියර යටතේ පුහුණු කිරීමට සැලසුම් කර ඇති බවයි.මගී ප්‍රවාහනයට අදාළව රියදුරන්ට විශේෂ පුහුණුවක් ලබාදී සුදුසුකම් සහතිකයක් ලබාදීම මේ යටතේ සිදුකෙරෙයි. ඉදිරියේ දී මගී ප්‍රවාහන සේවාවන්හි නිරත සෑම රියදුරෙකුටම මෙම සහතිකය තිබීම අත්‍යවශ්‍ය බව ජගත් චන්ද්‍රසිරි මහතා පැවසුවේය. 2016 වසරේ ජනවාරි මස පළමු වැනිදා සිට මෙම වැඩපිළිවෙළ බස්නාහිර පළාත තුළ ක්‍රියාත්මක කිරීමට නියමිතය.මගී ප්‍රවාහන සේවා රියදුරන් පුහුණු කිරීමෙන් අනතුරුව සෙසු පලාත්වල ද මෙම වැඩපිළිවෙල ක්‍රියාත්මක කිරීම අපේක්ෂා කරන බව මෝටර් රථ ප්‍රවාහන කොමසාරිස් ජනරාල් ජගත් චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=54374", "Category": null, "Parent URL": null}