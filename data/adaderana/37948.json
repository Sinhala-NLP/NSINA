{"Source": "Adaderana", "Timestamp": "October 6, 2013 09:37 am", "Headline": "අවිස්සාවේල‍්ලේ පාවහන් වෙළඳසැලක ගින්නක්", "News Content": "අවිස්සාවේල්ල, පේමස් හන්දිය අසළ පාවහන් වෙළඳසැලක ගින්නක් හටගෙන තිබේ. ඊයේ රාත්‍රී 8.00 ට පමණ මෙම ගින්න හටගත් බව පොලිසිය සඳහන් කළේය. අවිස්සාවේල්ල පොලිස් ස්ථානයේ නිලධාරීන්, අවිස්සාවේල්ල ආයෝජන මණ්ඩලයේ ගිනි නිවන රථ යොදා ගනිමින් ගින්න නිවීමට කටයුතු කර ඇත. ගින්නෙන් වෙළදසැලේ පාවහන් විශාල ප්‍රමාණයකට හානි සිදුව ඇති බව පොලීසිය සඳහන් කළේය. ගින්නට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් අවිස්සාවේල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37948", "Category": null, "Parent URL": null}