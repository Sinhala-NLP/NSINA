{"Source": "Adaderana", "Timestamp": "May 23, 2018 11:17 am", "Headline": "නායයාමේ අවධානමක් නිසා තලවකැලේ වතුයායක පවුල් 33 ක් ආරක්ෂිත ස්ථානවලට", "News Content": "තලවකැලේ පොලිස් වසමට අයත් ඩෙරික්ලෙයාර් වතුයායේ වතු නිවාස ගණනාවක් නායයාම් හා ගිලා බැසිම හේතුවෙන් එහි පදිංචි පවුල් 33 ආරක්ෂිත ස්ථාන කරා යොමු කල බව එම වතුයායේ පාලන අධිකාරිය පවසයි. පසුගිය දින කිහිපය තුළ තලවකැලේ ප්‍රදේශයට ඇද හැලුණු අධික වර්ෂාවත් සමග ඊයේ (22) අලුයම නිවාස තුනක් ගිලා බැසිමට පටන්ගෙන ඇති අතර පසුව ඒ අසලම තවත් නිවාස හතරක් ගිලා බැසිමට පටන් ගැනිමත් සමගම එම ගිලා බැසිමට ලක් වන නිවාසවලට පහතින් පිහිටි වතු නිවාස 25 කට අයත් සමාජිකයන් 100 ට වැඩි පිරිසක් ආරක්ෂිත ස්ථාන කරා යොමු කිරිමට පියවර ගෙන ඇති බව එම වතුයායේ වතු අධිකාර අර්ජුන මැදගෙදර මහතා කියා සිටියේය. හැටන් නුවරඑළිය ප්‍රධාන මාර්ගයට ආසන්නයේ හා සෙනක්ලෙයාර් දිය ඇල්ලේ නැරඹුම් මැදිරියට ආසන්නයේ පිහිටි ගිලා බැසිමට සහ නායයාමේ අවධානමට ලක් වී ඇති නිවාස යටින් විශාල ජල පහරකි ගලා බසින බව වතු අධිකාරිවරයා කියා සිටියේය. මෙම නායයාමේ අවධානමට ලක් වි ඇති වතු නිවාසවලට හා ප්‍රධාන මාර්ගයට ඉහලින් බදුල්ල කොළඹ දුම්රිය මාර්ගයද පිහිටා ඇත. ගත වු දින කිහිපය තුල මධ්‍යම කදුකරයේ බටහිර බැවුම් ප්‍රදේශවලට බල පැ දැඩි අයහපත් කාලගුණ තත්ත්වය මේ වන විට පහව ගොස් ඇත.", "URL": "https://sinhala.adaderana.lk/news.php?nid=89660", "Category": null, "Parent URL": null}