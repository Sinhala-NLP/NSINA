{"Source": "Adaderana", "Timestamp": "June 10, 2019 09:57 am", "Headline": "අමෙරිකාව මේ ආණ්ඩුව අල්ලේ තියලා නටවන්නේ-ප්‍රසන්න", "News Content": "වර්තමානයේ බලයේ සිටින්නේ ජාතික ආරක්ෂාව තහවුරු කිරීමට නොහැකි වු ආණ්ඩුවක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ප්‍රසන්න රණතුංග මහතා පවසයි. ගම්පහ මිනුවන්ගොඩ ශ්‍රී ලංකා පොදුජන පෙරමුණේ බල මණ්ඩල රැස්වීම අමතමින් ඒ මහතා මේ බව සඳහන් කළේය. එහිදි මන්ත්‍රීවරයා පැවසුවේ පාස්කු ඉරිදා සිදු වු ප්‍රහාරයේ වගකීමෙන් ආණ්ඩුවට ගැලවී යා නොහැකි බවයි. තමන්ගේ වැරදි වසා ගැනීම සඳහා මේ වන විට ආණ්ඩුවේ පිරිස් විසින් පාස්කු ප්‍රහාරයේ වගකීම පාර්ලාමේන්තුවේ සියලු මන්ත්‍රීවරුන්ට පැවරීමට උත්සහ කරන බවටද මන්ත්‍රීවරයා චෝදනා කළේය. වර්තමානයේ ආණ්ඩුව විදේශිය බලවේගවලට යට වි ඇති බවත් අමේරිකාව ඇතුලු යුරෝපා රටවල් ශ්‍රී ලංකාව ඔවුන්ට අවශ්‍ය පරිදි මෙහෙයවමින් සිටින බවත් මන්ත්‍රීවරයා පවසයි.", "URL": "https://sinhala.adaderana.lk/news.php?nid=111662", "Category": null, "Parent URL": null}