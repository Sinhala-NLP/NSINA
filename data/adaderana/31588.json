{"Source": "Adaderana", "Timestamp": "February 13, 2013 09:07 am", "Headline": " මට්ටක්කුලිය - සොයිසාපුර පෞද්ගලික බස් නෑ", "News Content": "මාර්ග අංක 155, මට්ටක්කුලිය - සොයිසාපුර පෞද්ගලික බස් රථ සේවකයින් අද (13) උදෑසන සිට වර්ජනයක නිරත වේ. බස් රථ සේවකයෙකුට සිදුකළ පහරදීමකට විරෝධය පළ කරමින් මෙම වර්ජනය ක‍්‍රියාත්මක කරන බව ලංකා පෞද්ගලික බස් හිමියන්ගේ සංගමය සඳහන් කළේය. ත‍්‍රී රෝද රථයකින් පැමිණි පිරිසක් මට්ටක්කුලිය ප‍්‍රදේශයේ දී පසුගියදා අදාළ බස් රථ සේවකයාට පහර දී තිබේ. පහදීම සිදුවී දින කිහිපයක් ගත වුවද ඊට අදාළ වැරදිකරුවන් මෙතෙක් අත්අඩංගුවට ගෙන නොමැති බව පෞද්ගලික බස් රථ හිමියන්ගේ සංගමය සඳහන් කළේය. අදාළ සැකකරුවන් අත්අඩංගුවට ගන්නා තුරු වර්ජනය අත්නොහරින බව බස් රථ සේවකයින් පවසයි.", "URL": "https://sinhala.adaderana.lk/news.php?nid=31588", "Category": null, "Parent URL": null}