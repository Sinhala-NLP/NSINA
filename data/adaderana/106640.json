{"Source": "Adaderana", "Timestamp": "March 23, 2019 09:58 pm", "Headline": "අහසට වෙඩි තබා තලංගම ඉන්ධන පිරවුම්හලක් කොල්ලකයි", "News Content": "අද (23) රාත්‍රී 7.30ට පමණ තලංගම පොලිස් වසමේ තලාහේන ප්‍රදේශයේ ඉන්ධන පිරවුම්හලක් කොල්ලකා ඇත. යතුරුපැදියකින් පැමිණි පුද්ගලයන් දෙදෙනෙකු විසින් අහසට වෙඩි තබා පිරවුම්හලේ සේවකයන් බියගන්වා ඔවුත් සතුව තිබූ මුදල් හා ලාච්චුවේ තිබූ මුදල්ද කොල්ලකා පලාගොස් ඇත. කොල්ලකා ඇති මුදල් ප්‍රමාණය මෙතෙක් අනාවරණය වී නොමැති අතර සැකකරුවන් අත්අඩංගුවට ගැනීමට තලංගම පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=106640", "Category": null, "Parent URL": null}