{"Source": "Adaderana", "Timestamp": "December 16, 2018 01:00 pm", "Headline": "රැප් සංගීතයට සීමා පැනවීමට තීරණයක්", "News Content": "රුසියාව තුළ රැප් සංගීතයට සීමා පැනවිය යුතු බව රුසියානු ජනාධිපති වැලැඩ්මීර් පූටින් පැවසීය. ඔහු පවසන්නේ වර්තමානය වන විට තරුණ තරුණියන් අතර රැප් සංගීතය වඩාත් ප්‍රචලිත වී ඇති බැවින් ඒ හරහා සමාජ පරිහානියක් දක්නට ලැබෙන බවයි. මත්ද්‍රව්‍ය ප්‍රචාරණය ද මේ හරහා වැඩි වශයෙන් සිදුවන බව ඔහු පවසා තිබේ. ශාන්ත පීටර්ස්බර්ග්හි දී සංස්කෘතික උපදේශකවරුන් සමඟ පැවති සාකච්ඡාවකදී රුසියානු ජනාධිපති වැලැඩ්මීර් පූටින් මේ බව ප්‍රකාශ කර ඇති බව වාර්තා වෙයි.", "URL": "https://sinhala.adaderana.lk/news.php?nid=100830", "Category": null, "Parent URL": null}