{"Source": "Adaderana", "Timestamp": "February 5, 2016 10:13 am", "Headline": "දිස්ත්‍රික්ක කිහිපයක වියලි කාලගුණයක්!", "News Content": "දිස්ත්‍රික්ක ගණනාවක පවතින වියලි කාලගුණ තත්ත්වය හේතුවෙන් වනාන්තර ප්‍රදේශ ගිනි ගැනිම් රැසක් වාර්තා වී ඇති බව ආපදා කළමණාකාර මධ්‍යස්ථානය පවසයි.බදුල්ල, නුවරඑළිය, මොණරාගල, මහනුවර යන දිස්ත්‍රික්ක වලින් ගිනි ගැනිම් තත්ත්ව රැසක් පසුගිය සති දෙක තුළ වාර්තා වී ඇති බව එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය.ඇතැම් පුද්ගලයින් විසින් වනාන්තර ප්‍රදේශ ගිනි තැබීමේ සිද්ධින් ගණනාවක් වාර්තා වි ඇති බව ඔහු පවසයි.එලෙස කැලෑ ප්‍රදේශයක් ගිනි තැබූ පුද්ගලයින් 05 දෙනෙකු පසුගියදා පොලිසිය විසින් අත්අඩංගුවට ගත් බව ද ප්‍රදීප් කොඩිප්පිලි මහතා කියා සිටියේය.කැලෑ ප්‍රදේශ ගිනි තැබීම හේතුවෙන් පාරිසරික ගැටළු රැසක් ඇතිවිය හැකි බැවින් එවැනි කටයුතුවලින් වැලකී සිටින ලෙස ආපදා කළමණාකාරණ මධ්‍යස්ථානය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=56933", "Category": null, "Parent URL": null}