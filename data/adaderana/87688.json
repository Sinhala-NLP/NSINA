{"Source": "Adaderana", "Timestamp": "April 19, 2018 01:43 pm", "Headline": "අගමැතිට එරෙහි විරෝධතා අතර තුර විරෝධතාකරුවන් 68ක් අත්අඩංගුවට", "News Content": "ආර්මේනියාවේ නව අගමැතිවරයාට එරෙහිව පැවති විරෝධතා අතරතුර විරෝධතාකරුවන් රැසක් පොලිසිය විසින් අත්අඩංගුවට ගෙන තිබේ. නව අගමැතිවරයා රටේ හිටපු ජනාධිපතිවරයාද වෙයි. ආර්මේනියාවේ පාලක පක්ෂය එරට නව අගමැතිවරයා ලෙස හිටපු ජනාධිපතිවරයාගේ නම යෝජනා කිරීමත් සමඟ ආරම්භ වූ විරෝධතා දින ගණනාවක් පුරා පැවැත් විය. විරෝධතා මධ්‍යයේ හිටපු ජනාධිපතිවරයා එරට නව අගමැතිවරයා ලෙස දිවුරුම් දීම ජනතාව දැඩි ලෙස කෝපයට පත්කිරීමට හේතු වී තිබෙනවා. අගමැතිවරයාට එරෙහිව රට තුළ පැවති විරෝධතා අතරතුර අත්අඩංගුවට පත් වූ පුද්ගලයින් සංඛ්‍යාව 68 ක්. ආර්මේනියාවේ ජනාධිපතිවරයා එම ධූරයේ දිවුරුම් දෙනු ලැබුවේ පසුගිය සතියේදී වන අතර නව අග්‍රාමාත්‍යවරයා ලෙස පාලක පක්ෂය විසින් තෝරා පත්කරගෙන ඇත්තේද ඔහුගේ හිතවතෙකු වීම විරෝධතා සඳහා එක් හේතුවක් විය. අගමැතිවරයා පාලන බලය අත්පත් කරගැනීමට උත්සහ කරන බවට විරෝධාකරුවන් චෝදනා කරයි. ආර්මේනියා ආණ්ඩුක්‍රම ව්‍යවස්ථාවේ සංශෝධිත විධිවිධානවලට අනුව එරට ජනාධිපති ධූරය නාමික තනතුරක් බව විදෙස් වාර්තාවල වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=87688", "Category": null, "Parent URL": null}