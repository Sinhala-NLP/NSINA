{"Source": "Adaderana", "Timestamp": "May 27, 2015 09:13 am", "Headline": "20 ඉතා ඉක්මනින් සම්මත කරගත යුතුයි ", "News Content": "මැතිවරණ ක්‍රමය සංශෝධනයට අදාළ 20 වන ව්‍යවස්ථා සංශෝධන කෙටුම්පත නොපමාව සම්මත කරගත යුතු බව විපක්ෂ නායක නිමල් සිරිපාලද සිල්වා මහතා පවසයි.ඔහු පවසන්නේ අද පැවැත්වෙන අමාත්‍ය මණ්ඩල රැස්වීමේදී අදාළ ව්‍යවස්ථා සංශෝධන කෙටුම්පත සම්මත කොට පාර්ලිමේන්තුවට ඉදිරිපත් කළ යුතු බවයි.ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා ඒ සඳහා ඉදිරිපත් විය යුතු බව නිමල් සිරිපාලද සිල්වා මහතා පවසයි.ඊට කැබිනට් මණ්ඩලයේ සහයෝගයද ලැබිය යුතු බව හෙතෙම පෙන්වා දෙයි.20 වන ආණ්ඩුක්‍රම ව්‍යවස්ථා සංශෝධනය කෙටුම්පත් කිරීම සඳහා ශ්‍රී ලංකා නිදහස් පක්ෂයේ මැති ඇමතිවරු විශාල කාර්යභාරයක් ඉටු කළ බව විපක්ෂ නායක නිමල් සිරිපාලද සිල්වා මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=51604", "Category": null, "Parent URL": null}