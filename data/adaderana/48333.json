{"Source": "Adaderana", "Timestamp": "December 29, 2014 01:47 pm", "Headline": "ස්ථාවර වන රට අස්ථාවර කරන්න විදෙස් රටවල් බලා සිටිනවා", "News Content": "ශ්‍රී ලංකාව ස්ථාවර රටක් ලෙස ගොඩනැගෙමින් තිබෙන විට එය අසාර්ථක කිරීම සඳහා ඇතැම් විදේශ රටවල් බලා සිටින බව ජනාධිපති මහින්ද රාජපක්ෂ මහතා පවසයි. අසත්‍ය ප්‍රචාර ගෙන යමින් රට සංවර්ධන කිරීමේ වැඩපිළිවෙළ වැළැක්වීම සඳහා ඇතැමුන් ගෙන යන වැඩසටහන් පිළිබඳව අවබෝධයෙන් කටයුතු කරන ලෙස ජනාධිපතිවරයා කියයි. යුරෝපයේ ශ්‍රී ලාංකිකයෝ සංවිධානය සමග අද පෙරවරුවේ කොළඹ පැවති හමුවකට එක්වෙමින් ජනාධිපති මහින්ද රාජපක්ෂ මහතා මේ බව පැවසීය. ඉතාලිය, එංගලන්තය, ජර්මනිය, ස්විට්සර්ලන්තය, නෙදර්ලන්තය සහ ස්වීඩනය යන රටවල් නියෝජනය කරමින් නියෝජිතයින් පිරිසක් මෙම අවස්ථාවට එක්ව සිටි බව ජනාධිපතිවරණ ප්‍රචාරක මෙහෙයුම් කාර්යාලය සඳහන් කළේය.", "URL": "https://sinhala.adaderana.lk/news.php?nid=48333", "Category": null, "Parent URL": null}