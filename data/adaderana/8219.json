{"Source": "Adaderana", "Timestamp": "May 6, 2010 01:59 pm", "Headline": "රුවන් වීරකෝන් ඇප මත නිදහස් කිරීමට එකඟතාව", "News Content": "ජෙනරාල් සරත් ‍ෆොන්සේකා මහතා සමග එක්ව රජය පෙරලීමට උත්සහ දැරූ බවට චෝදනා කරමින් අත්අඩංගුවට ගෙන රඳවා සිටින\"බොටම් ලයින්\"පුවත්පතේ ආරක්ෂක පුවත් වාර්තාකරු රුවන් වීරකෝන් මහතා ඇප මත මුදාහැරීමට එකඟතාව පළ කරන බව නීතිපතිවරයා ශ්‍රේෂ්ඨාධිකරණයට දැනුම් දී තිබේ. ඒ අනුව රුවන් වීරකෝන් මහතා අද පස්වරුවේ කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදාහැරීමට කටයුතු කරන බව රජයේ නීතීඥවරයා දැනුම් දී සිටියේය. තමන්ව අත්අඩංගුවෙන් නිදහස් කිරීමේ නියෝගයක් නිකුත් කරන ලෙස ඉල්ලා රුවන් වීරකෝන් මහතා විසින් ඉදිරිපත් කළ මූලික අයිතිවාසිකම් පෙත්සමක් ශ්‍රේෂ්ඨාධිකරණය හමුවේ අද කැඳවූ අවස්ථාවේ දී රජයේ නීතීඥවරයා මේ බව දැනුම් දුන්නේය. රුවන් වීරකෝන් මහතා ත්‍රස්ත මර්දන කාර්යාංශය මගින් අත්අඩංගුවට ගෙන රැඳවුම් නියෝග මත රඳවාගෙන සිටියේය.", "URL": "https://sinhala.adaderana.lk/news.php?nid=8219", "Category": null, "Parent URL": null}