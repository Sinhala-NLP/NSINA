{"Source": "Adaderana", "Timestamp": "August 30, 2014 08:23 am", "Headline": "බඹර ප්‍රහාරයකින් අයෙක් මරුට - 6ක් රෝහලේ ", "News Content": "හැටන්, දිඹුලපතන ප්‍රදේශයේ දී බඹර ප්‍රහාරයකට ලක්ව පුද්ගලයෙකු මියගොස් තිබේ. බඹර ප්‍රහාරයෙන් කාන්තාවන් සිව් දෙනෙකු ඇතුළු තවත් පුද්ගලයින් 06 දෙනෙකු තුවාල ලබා රෝහල් ගත කර ඇති බව පොලිසිය පැවසුවේය. මියගොස් ඇත්තේ හැටන්, දිඹුලපතන ප්‍රදේශයේම පදිංචිව සිටි 55 හැවිරිදි පුද්ගලයෙකි. ප්‍රදේශයේ ආගමික ස්ථානයක් අසළ තිබු බඹර කූඩුවක් රිලවෙකු විසින් කඩාගෙන යාමත් සමඟ එහි සිටි බැතිමතුන් පිරිසක් මෙලෙස බඹර ප්‍රහාරයට ලක්ව ඇති බව සඳහන් වෙයි. තුවාල කරුවන් කොටගල ප්‍රාදේශීය රෝහලේ ප්‍රතිකාර ලබන අතර ඔවුන්ගේ තත්ත්වය බරපතළ නොවන බව පොලිසිය පැවසුවේය.", "URL": "https://sinhala.adaderana.lk/news.php?nid=45703", "Category": null, "Parent URL": null}