{"Source": "Adaderana", "Timestamp": "August 5, 2012 12:59 pm", "Headline": "බාල ඩීසල් දුම්රියටත් ලෙඩ දෙයි?", "News Content": "බාල ඩීසල් හේතුවෙන් දුම්රිය එන්ජින් කිහිපයකට ද පසුගිය දිනවල ගැටලු මතුව තිබේ. අද (05) දිනයේද කොළඹ සිට මහනුවර බලා ධාවනය වූ නගරා‍න්තර සීඝ්‍රගාමී දුම්රිය පැය එකහමාරක පමණ කාලයක් ප්‍රමාද මේ හේතුවෙන් ප්‍රමාද වී ඇත. බලන දුම්රිය ස්ථානය අසලදී දුම්රිය එන්ජිම ක්‍රියා විරහිත වීම හේතුවෙන් මෙම ප්‍රමාදය සිදුව ඇති බව දුම්රිය පාලක මැදිරිය සඳහන් කළේය. කෙසේ වෙතත් බාල ඩීසල් ඊට හේතුව ද යන්න ප්‍රකාශ කළ නොහැකි බව දුම්රිය පාලක මැදිරිය පැවසුවේය. පසුව වෙනත් දුම්රිය එන්ජිමක් යොදවා දුම්රිය ධාවනය කළ බව දුම්රිය පාලක මැදිරිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=26335", "Category": null, "Parent URL": null}