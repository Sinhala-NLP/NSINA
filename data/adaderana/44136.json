{"Source": "Adaderana", "Timestamp": "June 21, 2014 10:28 pm", "Headline": "  ඌරන් හා මුවන් මැරූ දෙන්නෙක් මාට්ටු", "News Content": "හම්බන්තොට වන ජීවී කාර්යාලයේ නිලධාරීන්ට ලැබුණු තොරතුරකට අනුව හම්බන්තොට, සිරිබෝපුර හා කෑලිය ප්‍රදේශයේ සිදුකරන ලද වැටලීමකදී හක්කපටස් යොදා ඌරන් මැරූ අයෙකු හා මස් පිණිස මුවන් මැරූ අයෙකු අත්අඩංගුවට ගෙන තිබේ. එහිදී මොවුන් සතුව තිබී මුව මස් හා හක්කපටස් යොදා මරන ලද ඌරෙකු ද වනජීවි නිලධාරීන් විසින් බාරයට ගෙන ඇත. සැකකරුවන් හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය. මෙම වැටලීම හම්බන්තොට වනජීවී කාර්යාලයේ වන සත්ව නියාමක ඊ.ඩබ්ලිව්. සුමතිපාල, එල්.ටී.ධම්මික, එච්.බී චන්ද්‍රානන්ද, එස්.එන්.පී. පුබුදු ප්‍රසන්න, දිමුතු බණ්ඩාර, රියදුරු රත්න දේශප්‍රිය යන අය විසින් සිදු කර ඇත.", "URL": "https://sinhala.adaderana.lk/news.php?nid=44136", "Category": null, "Parent URL": null}