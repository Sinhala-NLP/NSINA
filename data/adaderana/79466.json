{"Source": "Adaderana", "Timestamp": "November 3, 2017 09:46 am", "Headline": "ට්‍රම්ප්ගෙන් පුළුල් බදු සැලැස්මක්", "News Content": "අමෙරිකානු ජනාධිපති ඩොනල්ඩ් ට්‍රම්ප් විසින් ව්‍යාපාර සඳහා ගාස්තු කප්පාදු කිරිම සහ උරුම බදු අඩු කිරිම ඉලක්ක කර ගත් පුළුල් බදු සැලැස්මක් පිළිබඳ කරුණු අනාවරණය කර තිබේ. මෙම බදු යෝජනාව මඟින් සමාගම් බදු අනුපාතය සියයට 35 සිට සියයට 20ක් දක්වා අඩු වන බව විදෙස් වාර්තා සඳහන් කළේය. එමෙන්ම ධනවත් පුද්ගලයින් සඳහා මෙම යෝජනාව හරහා බදු අනුපාතය සියයට 39.5කින් ඉහළ නංවා තිබේ. දශකයක් පුරා බදු සදහා ඩොලර් බිලියනයක් පමණ මුදල් වැය වන බවට ඇස්තමේන්තු කර ඇති පනත මේ හරහා පරිවර්තනය වන බව ඩොනල්ඩ් ට්‍රම්ප් පවසයි. මේ මඟින් සමාගම් වඩාත් තරඟකාරිවන බවත් සාමන්‍ය අමෙරිකානු පවුලක් සඳහා බදු අය කිරිමේ ක්‍රියාවලිය සරල වන බවත් ඩොනල්ඩ් ට්‍රම්ප් පෙන්වා දී තිබේ.", "URL": "https://sinhala.adaderana.lk/news.php?nid=79466", "Category": null, "Parent URL": null}