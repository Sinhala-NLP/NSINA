{"Source": "Adaderana", "Timestamp": "January 7, 2013 03:20 pm", "Headline": "විශ්ව විද්‍යාල මහා පර්යේෂණාගාර කළ යුතුයි", "News Content": "නව සොයා ගැනීම් ලොවට හඳුන්වාදෙන මහා පර්යේෂණාගාර බවට විශ්ව විද්‍යාල පරිවර්තනය විය යුතු බව උසස් අධ්‍යාපන අමාත්‍ය එස්.බී. දිසානායක මහතා පවසයි. නව ලෝකය හමුවේ උද්ගත වන ගැටලුවලට විසදුම් සෙවිය යුත්තේ විශ්ව විද්‍යාල සිසුන් බව අමාත්‍යවරයා පෙන්වාදෙයි. විශ්ව විද්‍යාල සුදුසුකම් ලැබූ සිසුන් වෙනුවෙන් පැවැත්වෙන නේවාසික පුහුණු වැඩසටහන් පිළිබඳ නිරීක්ෂණ චාරිකාවකට එක් වෙමින් අමාත්‍යවරයා මේ අදහස් පළ කරන ලදී. විශ්ව විද්‍යාලවලට බඳවා ගන්නා සිසුන් සංඛ්‍යාව ඉහළ යාම හේතුවෙන් ගැටලු රැසකට මුහුණදීමට ද සිදුව ඇති බව උසස් අධ්‍යාපන අමාත්‍යවරයා පැවසීය.", "URL": "https://sinhala.adaderana.lk/news.php?nid=30562", "Category": null, "Parent URL": null}