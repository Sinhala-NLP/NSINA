{"Source": "Adaderana", "Timestamp": "September 12, 2010 10:13 am", "Headline": "ගස් බෙනයකින් බෝම්බයක් හමුවෙයි", "News Content": "වව්නතිව් තොට්ටියාපුල ප්‍රදේශයේ නුග ගසක බෙනයක සඟවා තිබුණු බෝම්බයක් සොයාගෙන තිබේ. වව්නතිව් පොලිස් විශේෂ කාර්යය බලකා කඳවුරේ නිලධාරීන් සිදුකළ විශේෂ සෝදිසි මෙහෙයුමකදී මෙම බෝම්බය සොයාගෙන ඇති බව සඳහන්ය. සොයාගත් බෝම්බය කිලෝ ග්‍රෑම් එකහමාරක් පමණ බරින් යුක්ත වන අතර එම ගස් බෙනය තුළ තිබී ජීව අත් බෝම්බයක් ද සොයා ගෙන තිබේ. වව්නතිව් පොලිසිය මේ සම්බන්ධයෙන් වැඩි දුර පරීක්ෂණ සිදුකරයි.", "URL": "https://sinhala.adaderana.lk/news.php?nid=10806", "Category": null, "Parent URL": null}