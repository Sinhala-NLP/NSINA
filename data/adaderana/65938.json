{"Source": "Adaderana", "Timestamp": "November 11, 2016 12:27 pm", "Headline": "  ලාංකික සරණාගතයින් 41ක් ලබන සතියේ  එයි", "News Content": "තමිල්නාඩුවේ සරණාගත කඳවුරුවල රැදී සිටින තවත් ශ්‍රී ලාංකික සරණාගතයින් 41 දෙනෙකු ලබන සතියේ දිවයිනට පැමිණෙයි.එක්සත් ජාතීන්ගේ සරණාගයින් පිළිබඳ මහකොමසාරිස් කාර්යාලයේ මැදිහත්වීමෙන් අදාළ පිරිස ලබන 17 වනදා මෙරටට පැමිණීමට නියමිතය.එම පිරිස මන්නාරම, වව්නියාව, ත්‍රිකුණාමලය, මුලතිව් සහ යාපනය යන ප්‍රදේශවල මුල් පදිංචිකරුවන් වෙයි.පවුල් 13කට අයත් එම පිරිස අතර කාන්තාවන් 19 දෙනෙකු ද වෙයි.2011 වසරේ සිට ඉන්දියාවේ සිටි සරණාගතයින් 5225 දෙනෙකු මෙරටට පැමිණ ඇති බව ඉන්‍ෙය බන්ධනාගාර ප්‍රතිසංස්කරණ, පුනරුත්තාපන සහ නැවත පදිං චි කිරීමේ අමාත්‍යංශය පෙන්වා දී ඇත.තමිල්නාඩුවේ සුබසාධන කඳවුරු 109 ක වෙසෙන පුද්ගලයින් 64,000ක් ඇතුළු ලක්ෂයක පමණ පිරිසක් ශ්‍රි ලංකාවට පැමිණීමේ අපේක්ෂාවෙන් පසුවෙයි.", "URL": "https://sinhala.adaderana.lk/news.php?nid=65938", "Category": null, "Parent URL": null}