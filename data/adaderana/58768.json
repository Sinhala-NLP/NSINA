{"Source": "Adaderana", "Timestamp": "March 31, 2016 09:17 am", "Headline": "ළිඳ ඉසිද්දී ළිඳ තුළදී මරුට", "News Content": "කටුවන, කිරම ප්‍රදේශයේ ළිඳක් පවිත්‍ර කිරීමට ගිය පුද්ගලයෙකු විෂ වායුවක් ආඝ්‍රහණය වීමෙන් මියගොස් තිබේ.පොලීසිය පැවසුවේ වසා දමා තිබූ පොදු ළිඳක් පවිත්‍ර කිරීමට යාමේදී මොහු මෙලෙස මියගොස් ඇති බවයි.මියගොස් ඇත්තේ 40 හැවිරිදි කන්දකැටිය, තංගල්ල ප්‍රදේශයේ පදිංචිව සිටි පුද්ගලයෙකි.නාවික හමුදාව විසින් අදාළ ප්‍රද්ගලයාගේ මෘත ශරීරය ගොඩගත් බව පොලිස් මාධ්‍ය ප්‍රකාශක කාර්යාලය සඳහන් කළේය.මහේස්ත්‍රාත් සහ පශ්චාත් මරණ පරීක්ෂණය අද(31) සිදු කිරීමට නියමිත අතර කටුවන පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58768", "Category": null, "Parent URL": null}