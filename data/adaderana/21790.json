{"Source": "Adaderana", "Timestamp": "February 1, 2012 10:14 am", "Headline": "රිය අනතුරු දෙකක්-මරණ දෙකක්", "News Content": "මඩකළපුව - කල්මුණ ප්‍රධාන මාර්ගයේ සිදු වූ රිය අනතුරකින් පුද්ගලයෙකු මිය ගොස් තිබේ. යතුරුපැදියක සුනඛයෙකු ගැටීමෙන් යතුරු පැදිය පෙරළී ගොස් මෙම අනතුර සිදු වී ඇති බව කලවංචිකුඩි පොලිසිය ප්‍රකාශ කරයි. අනතුරින් යතුරුපැදිකරු සහ පිටුපස ගමන් ගත් පුද්ගලයා තුවාල ලබා කල්ලාර් රෝහලට ඇතුළත් කිරීමෙන් අනතුරුව පැදිකරු මිය ගොස් තිබේ. මේ අතර ගම්පහ ඉඹුල්ගොඩ ප්‍රදේශයේ සිදු වූ අනතුරකින් සිව් හැවිරිදි පෙර පාසල් ශිෂ්‍යයෙකු ජීවිතක්ෂයට පත් වී ඇති බව ගම්පහ පොලිසිය පවසයි. අදාළ ශිෂ්‍යයා පෙර පාසල නිම වී පැමිණි වෑන් රථයෙන් බැස මාර්ගය හරහා මාරු වීමේ දී එම වෑන් රථයේම ගැටීමෙන් මෙම අනතුර සිදු වී ඇති බව ගම්පහ පොලිසිය ප්‍රකාශ කරයි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21790", "Category": null, "Parent URL": null}