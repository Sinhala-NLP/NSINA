{"Source": "Adaderana", "Timestamp": "August 5, 2013 07:34 am", "Headline": "ශ්‍රී ලංකා මුහුදු සීමාව ඉන්දීය ධීවරයින්ටත් ඕනෑ", "News Content": "ශ්‍රී ලංකා මුහුදු සීමාවේ ඉන්දීය ධිවරයින්ට ධිවර කටයුතු සඳහා නිරත වීමට අවස්ථාව ලබාදිය යුතු බව තමිල්නාඩු ඩී.එම්.කේ පක්ෂයේ නායක එම්. කරුණානිධි පවසයි. ඔහු පෙන්වා දෙන්නේ යම් කාලසීමාවක් තුළ ඉන්දීය ධීවරයින්ට ශ්‍රී ලංකා මුහුදු සීමාවේ ධීවර කටයුතු වල නිරතවීම සඳහා ඉන්දීය රජය මැදිහත්වී අවස්ථාව ලබාදිය යුතු බවයි. ඉන්දිය අග්‍රාමාත්‍ය කාර්යාලයේ ප්‍රාන්ත කටයුතු පිළිබඳ අමාත්‍ය වී.නාරායනස්වාමී මහතා සමඟ පැවැති සාකච්ඡාවකදී එම්.කරුණානිධි මෙම ඉල්ලීම කර ඇති බව එරට මාධ්‍ය වාර්තා කරයි. ඉන්දීය ධීවරයින් ශ්‍රී ලංකා නාවික හමුදාව විසින් අත්අඩංගුවට ගැනීම සම්බන්ධයෙන් ද ඉන්දීය මධ්‍යම රජයේ අවධානය යොමුවිය යුතු බව එම්.කරුණානිධි පෙන්වා දෙයි. මේ අතර ඉන්දීය ධීවරයින්ගෙන් මෙරට මත්ස්‍ය සම්පතට සිදුවන විනාශය පිළිබඳව දෙමළ ජාතික සන්ධානය කිසිදු ප්‍රකාශයක් සිදු නොකරන බවට ජාතික නිදහස් පෙරමුණ චෝදනා කරයි.", "URL": "https://sinhala.adaderana.lk/news.php?nid=36382", "Category": null, "Parent URL": null}