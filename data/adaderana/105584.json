{"Source": "Adaderana", "Timestamp": "March 6, 2019 03:34 pm", "Headline": "2019 අයවැය සිහින මාලිගාවක්-හිටපු මහ බැංකු අධිපති", "News Content": "රටක අයවැයක පුළුල් අරමුණ වන්නේ රටේ දිගුකාලීන ආර්ථික සංවර්ධනය සැලසුම් කිරීම බව ආචාර්ය නාලක ගොඩහේවා මහතා පවසයී. අයවැය ලේඛනය යනු රටේ අනාගත ගමන්මගේ දිශානතිය පෙන්වනු ලබන ප්‍රධානතම ලියවිල්ල බවත් ඒ අනුව අයවැයක්‌ යනු ආර්ථික සංවර්ධනය කරා රට ගමන් කරවීමේ දිගුකාලීන වැඩපිළිවෙළක කෙටි කාලීන (වසරක) වැඩපිළිවෙළක් බවද ඒ මහතා පැවසීය. අද (06) කොළඹ පැවති මාධ්‍ය හමුවක් අමතමින් ඒ මහතා මේ බව පැවසීය. එහිදි අදහස් දැක්වු ඒ මහතා පැවසුවේ 100%කින් ණය බර වැඩි විඇති බවයි. ඊයේ (05) ඉදිරිපත් කළ අය වැය ලේඛනය වැය ලේඛනයක් පමණක් බවද ඒ මහතා පැවසීය. පසුගිය වසර කිහිපයේම ඉදිරිපත් කළ අයවැය යෝජනාම මේ වසරේත් ඉදිරි පත් කර ඇති බවත් පසුගිය වසරවල රවී කරුණානායක මහතා ඉදිරිපත් කළ යොජනාම මේ වසරේ මංගල සමරවීර අමාත්‍යවරයා ඉදිරිපත් කරන බව ඔහු පැවසීය. මංගල සමරවීර මහතා ප්‍රචාරක කටයුතු වලට දක්ෂයෙක් බවත් ඒ නිසා ඔහු අයවැය ඉදිරිපත් කරන්නේ ජනතාවට හදවතට වදින ආකාරයට බවත් මෙතෙක් යහපාලනය ගෙන ආ සියලු අයවැය මෙන් 2019 අයවැයද පුස්සක් බව වටහා ගත හැක්කේ එය හොඳින් අධ්‍යනය කරන්නෙකුට පමනක් බවත් ඒ මහතා පැවසීය. මේ වසරේ අයවැය පියවා ගැනීමට රුපියල් බිලියන 2000 ක ණය ලබා ගැනීමට මුදල් ඇමති යොජනා කර ඇති බවත් මේ වන විටත් රාජ්‍ය ණය රුපියල් බිලියන 12,000 ක් පමන වන නිසා 2019 අවසන් වන විට රාජ්‍ය ණය රුපියල් බිලියන 14,000 ඉක්මවනු ඇති බවත් ඔහු පෙන්වා දෙයි. යහපාලන රජයේ අයවැය වචන සංදර්ශණයක් පමනක් බවද ඔහු පවසයි. එහිදි අදහස් දැක්වු හිටපු මහ බැංකු අධිපති අජිත් නිවාඩ් කබ්රාල් මහතා පැවසුවේ දින 52ක් සම්බන්ධයෙන් එක්සත් ජාතික පක්ෂයේ මැති ඇමතිවරු විවිධ දෑ පවසන බවත් තම පාර්ශව පාලනය කළ දවස් 1500ක කාලය ගැන කිසිවක් නොපවසන බවත්ය. මෙවර අයවැය යනු සිහින මාලිගා පමණක් පෙන්වන අයවැයක් බවද ඒ මහතා පැවසීය.", "URL": "https://sinhala.adaderana.lk/news.php?nid=105584", "Category": null, "Parent URL": null}