{"Source": "Adaderana", "Timestamp": "October 13, 2016 05:09 pm", "Headline": "විදුලිපුටුවට ගෙනයන්න බෑ කියලා අපි දන්නවා", "News Content": "විදුලිපුටුව ක්‍රියාත්මක නොවන බව දැනගෙන සිටි බව පූජ්‍ය බෙංගමු‍වේ නාලක හිමියන් පවසයි.ජාතික සංවිධාන එකමුතුව විසින් අද පැවැත්වූ මාධ්‍ය හමුවකට එක්වෙමින් උන්වහන්සේ පැවසුවේ විදුලිපුටුව, ජාත්‍යන්තර අධිකරණයට ගෙනයාම වැනිදෑවලින් රට බේරාගන්නා බවට ජනපති මෛත්‍රිපාල සිරිසේන මහතා බලයට ඒමට පෙර ප්‍රකාශ කර තිබූ බවයි.කෙසේ වුවද විදුලිපුටුවට ගෙනයාමට නොහැකි බව පෙර සිටම දැන සිටි බවත්, එසේ තිබියදීත් ඒ ගැන ජනතාව රැවටීමට මේ අය කටයුතු කළ බවත්, උන්වහන්සේ එහිදී පෙන්වාදුන්නේය.ලංකාවේ කිසිවෙකුත් විදුලිපුටුවට ගෙනයාමට නොහැකි එම ගිවිසුම්වලට අත්සන් තබා නැති නිසා යැයිද උන්වහන්සේ කියා සිටියේය.", "URL": "https://sinhala.adaderana.lk/news.php?nid=65027", "Category": null, "Parent URL": null}