{"Source": "Adaderana", "Timestamp": "March 30, 2016 10:48 pm", "Headline": " එංගලන්තය නවසීලන්තයේ බලාපොරොත්තු සුන්කරයි", "News Content": "පන්දුවාර 20/20 ලෝක කුසලාන ක්‍රිකට් තරඟාවලියේ අවසන් මහ තරඟයට සුදුසුකම් ලබා ගැනීමට එංගලන්ත කණ්ඩායම මීට ටික වේලාවකට පෙර සමත් විය.ඒ මෙම තරඟාවලියේ මෙතෙක් අපරාජිතව සිටි ප්‍රබල නවසීලන්ත කණ්ඩායම කඩුලු 7කින් පරාජයට පත් කරමිනි.මෙම තරඟයේ පළමුව පන්දුවට පහරදුන් නවසීලන්ත කණ්ඩායම කඩුලු 8ක් දැවී ලකුණු 153ක් ලබා ගන්නා ලදී.පිළිතුරු ලෙස එංගලන්ත කණ්ඩායම පන්දුවාර 17.1 දී කඩුලු 3ක් පමණක් දැවී ජය වාර්තා කළේය.ඒ අනූව පන්දුවාර 20/20 ලෝක කුසලාන ක්‍රිකට් තරඟාවලියේ අවසන් මහ තරඟයට එංගලන්තය සුදුසුකම් ලබාගත් අතර ඔවුන් සමග තරඟ වදින කණ්ඩායම ඉන්දියාව හා බටහිර ඉන්දීය කොදෙව් තරඟයෙන් තීරණය වේ.", "URL": "https://sinhala.adaderana.lk/news.php?nid=58764", "Category": null, "Parent URL": null}