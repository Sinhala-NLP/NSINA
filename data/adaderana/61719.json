{"Source": "Adaderana", "Timestamp": "July 3, 2016 02:25 pm", "Headline": " බසයෙන් ඇද වැටී කත මිය යයි", "News Content": "ගම්පහ කිරිදිවැල මාර්ගයේ, අඹගස්පිටිය ප්‍රදේශයේදී බස් රථයකින් ඇද වැටීමෙන් කාන්තාවක මියගොස් තිබේ.ගම්පහ දෙසට ධාවනය වූ ලංගම බස් රථයක ගමන් කළ කාන්තාව මෙලෙස එම බස් රථයෙන් ඇද වැටී ඇති බව සඳහන්ය.බරපතළ තුවාල ලැබූ ඇය ප්‍රතිකාර සඳහා ගම්පහ රෝහලට ඇතුළත් කර ඇති අතර වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කිරීමෙන් පසු මියගොස් තිබේ.මෙලෙස මියගොස් ඇත්තේ අඹගස්පිටිය ප්‍රදේශයේ පදිංචිව සිටි 70 හැවිරිදි කාන්තාවකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=61719", "Category": null, "Parent URL": null}