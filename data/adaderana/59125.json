{"Source": "Adaderana", "Timestamp": "April 12, 2016 10:46 am", "Headline": "රෝගියාට ජීවිතය එපාවෙයි", "News Content": "පානදුර රෝහලේ දෙවන මහලෙන් පැන රෝගියෙකු සියදිවි හානිකරගෙන තිබේ.එම රෝහලේ වාට්ටුවක ප්‍රතිකාර ලබමින් සිටි රෝගියෙකු මෙලෙස සියදිවි හානිකරගෙන ඇති බව පොලීසිය සඳහන් කළේය. මියගොස් ඇත්තේ පානදුර, වෑකඩ ප්‍රදේශයේ පදිංචිව සිටි 59 හැවිරිදි පුද්ගලෙයකි. අදාළ පුද්ගලයා සියදිවි හානිකර ගැනීමට හේතුව මෙතෙක් අනාවරණය වී නොමැති අතර පානදුර දකුණ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59125", "Category": null, "Parent URL": null}