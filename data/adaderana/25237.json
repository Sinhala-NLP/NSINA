{"Source": "Adaderana", "Timestamp": "June 22, 2012 12:36 pm", "Headline": "මොණරාගල රිය අනතුරකින් හිමිනමක් අපවත්වෙයි", "News Content": "මොණරාගල, තණමල්විල ප්‍ර‍ධාන මාර්ගයේ 37 කණුව ප්‍රදේශයේ දී අද පෙරවරුවේ සිදුවු රිය අනතුරකින් හිමිනමක් අපවත් වී තිබේ. වෑන් රථයක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව අද දෙරණ වාර්තාකරු සඳහන් කළේය. අනතුරින් වෑන් රථයේ ගමන් කළ තවත් භික්ෂූන් වහන්සේ පස්නමක් තුවාල ලබා ඇති අතර ඔවුන් හම්බන්තොට මූලීක රෝහලට ඇතුළත් කර තිබේ. වෑන් රථයේ රියදුරු ද බරපතල තුවාල ලබා ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=25237", "Category": null, "Parent URL": null}