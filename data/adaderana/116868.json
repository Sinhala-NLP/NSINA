{"Source": "Adaderana", "Timestamp": "August 18, 2019 11:23 pm", "Headline": "විදෙස් ගිනි අවියක් සමඟ දෙදෙනෙක් අත්අඩංගුවට", "News Content": "විදේශීය රටක නිෂ්පාදිත ස්වයංක්‍රීය පිස්තෝලයක් සැකකරුවන් දෙදෙනෙකු සමඟ අත්අඩංගුවට ගැනීමට අම්පාර දිස්ත්‍රික් විශේෂ අපරාධ විමර්ශණ ඒකකයේ නිලධාරින් සමත්ව තිබේ. අම්පාර පොලිස් විශේෂ කාර්යංශයට ලැබුණු තොරතුරක් මත ඇල්පිටිය ප්‍රදේශයේ ව්‍යාපාරිකයෙක් සතුව තිබු මෙම පිස්තෝලය සොයා ගැනීමට හැකිව තිබේ. ඔහුට මෙම පිස්තෝලය විකුණා ඇත්තේ කල්මුනේ ප්‍රදේශයේ පුද්ගලයෙකි. පිස්තෝලය විකුණු පුද්ගලයාද අත් අඩංගුවට ගැනිමට පොලීසීය සමත්වි තිබේ. අත් අඩංගුවට ගත් සැකකරුවන් දෙදෙනා අම්පාර වැඩ බලන මහේස්ත්‍රාත් වසන්ත ලියනආරච්චි මහතා වෙත ඉදිරිපත් කිරීමෙන් අනතුරැව මෙම මස 30 වෙනි දින දක්වා රක්ෂිත බන්ධනාගාර ගත කරන ලෙසට පොලීසියට නියෝග කර තිබේ. මෙසේ රක්ෂිත බන්ධනාගාර ගතවුයේ කල්මුනේ පදිංචිකරැවෙකු වන මොහමඩ් ඉබ්‍රාහීම් මොහමඩ් රැෂ්ඩීන්, සහ ඇල්පිටිය පදිංචිකරැවෙකු වන විජිත චන්දන කැලුම් යන පුද්ගලයෙකි. අම්පාර කොට්ඨාශ භාර පොලිස් අධිකාරි ගයාන්ග මාරපන මහතාගේ උපදෙස් පරිදි අම්පාර දිස්ත්‍රික් අපරාධ විමර්ශණ ඒකකයේ ස්ථානාධිපති පොලිස් පරීක්ෂක සතිස් කුමාර , උ.පො.ප. උප ශාන්ත,පොකො.2424 ජයම්පති,පො.කො.70341 සෙනෙවිරත්න මහතා ඇතුලු නිළධාරින් වැඩිදුර පරීක්ෂණ පවත්වති.", "URL": "https://sinhala.adaderana.lk/news.php?nid=116868", "Category": null, "Parent URL": null}