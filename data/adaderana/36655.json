{"Source": "Adaderana", "Timestamp": "August 15, 2013 05:15 pm", "Headline": "සෞඛ්‍ය දෙපාර්තමේන්තුවේ රියදුරෙක් වහලය මත නැගී උපවාසයක", "News Content": "උතුරු මැද පළාත් සෞඛ්‍ය දෙපාර්තමේන්තුවේ රියදුරෙකු අනුරාධපුර පළාත් සෞඛ්‍ය සේවා අධ්‍යක්ෂ කාර්යාලයේ වහලය මත නැගී උපවාසයක නිරත වෙයි. ගිලන් රථ රියදුරෙකු ලෙස සේවය කිරීමට තමන්ට ලැබුණු අවස්ථාව අහිමි නොකරන ලෙස ඉල්ලමින් ඔහු මෙලෙස උපවාසයේ නිරත වන බව සඳහන් වෙයි. උතුරු මැද පළාත් සෞඛ්‍ය දෙපාර්තමේන්තුවේ රියදුරන් සඳහා පැවැත්වූ සම්මුඛ පරීක්ෂණයෙන් තමා ඉහළම ලකුණු ලබාගත්ත ද අඩු ලකුණු ලැබූ රියදුරෙකුට බලධාරීන් විසින් අදාළ පත්වීම ලබා දී ඇති බව ඔහු පවසයි. මේ පිළිබඳ මාස 5 කට වැඩි කාලයක් බලධාරීන්ට දැනුම් දුන්න ද තමාට සාධාරණයක් ඉටු නොවන බව උපවාසකරු වැඩිදුරටත් පවසයි.", "URL": "https://sinhala.adaderana.lk/news.php?nid=36655", "Category": null, "Parent URL": null}