{"Source": "Adaderana", "Timestamp": "January 27, 2012 01:52 pm", "Headline": "කූඩ භාවිතය අනිවා‍ර්යය කළේ පළිගැනීමක් සඳහා නෙමෙයි", "News Content": "එළවළු හා පළතුරු ප්‍රවාහනයේ දී කූඩ භාවිතය අනිවා‍ර්යය කිරීම කිසිවෙකුගෙන් පළිගැනීමට සිදුකළ කාර්යයක් නොවන බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. ගොවියා සහ පාරිභෝගිකයා රැකගැනීමේ අරමුණින් රජය මෙම තීරණය ගත් බව අමාත්‍යවරයා සඳහන් කළේය. පේරාදෙණිය, හදබිම අධිකා‍රියේ අද(27) පෙරවරුවේ පැවති උත්සවයකට එක්වෙමින් මහින්ද යාපා අබේවර්ධන අමාත්‍යවරයා‍ ‍මේ අදහස් පළ කළේය. එළවළු, පළතුරු වෙළඳාමේ දී අතරමැදියන් ඉහළ ලාභාෂයක් ලබන අවස්ථාවක පාරිභෝගිකයා අතට නාස්ති වූ එළවළු සහ පළතුරු ලැබීම වෙනස් කළ යුතු නිසා මෙම පියවර ගත් බව ද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=21688", "Category": null, "Parent URL": null}