{"Source": "Adaderana", "Timestamp": "June 5, 2014 12:38 pm", "Headline": "විදුලිය බිඳ වැටීම නිසා ජල සැපයුම නවති", "News Content": "වාද්දුව, කළුතර, බේරුවල ඇතුළු ප්‍රදේශ කිහිපයකට ජල සැපයුම අත්හිටුවා තිබේ. ජාතික ජල සම්පාදන හා ජලාපවහන මණ්ඩලය පවසන්නේ කෙත්හේන ජල පවිත්‍රාගාරයට සැපයෙන විදුලිය ඇනහිටීම හේතුවෙන් අදාළ ප්‍රදේශ වල ජල සැපයුම අත්හිටුවිමට සිදුව ඇති බවයි. වාද්දුව, කළුතර, පයියාගල, බේරුවල, අලුත්ගම, වස්කඩුව, නාගොඩ බෙන්තර, බෝඹුවල, පිලමිනාවත්ත, මොරොන්තුඩුව යන ප්‍රදේශ වලට මෙලෙස ජල සැපයුම අත්හිටුවා ඇති බව සඳහන්ය. කෙ‍ෙස් වෙතත් ඉදිරි පැය කිහිපය ඇතුළත ජල සැපයුම යථා තත්ත්වයට පත් කිරීමට හැකිවනු ඇති බව ජාතික ජල සම්පාදන හා ජලාපවහන මණ්ඩලයේ බටහිර දකුණ කලාපය බාර නියෝජ්‍ය සාමාන්‍යාධිකාරි එම්.කේ හපුආරච්චි මහතා පැවසුවේය‍.", "URL": "https://sinhala.adaderana.lk/news.php?nid=43755", "Category": null, "Parent URL": null}