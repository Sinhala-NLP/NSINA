{"Source": "Adaderana", "Timestamp": "July 29, 2012 03:04 pm", "Headline": "  නීති විරෝධී ගව ඝාතකාගාරයක් වටලා තිදෙනෙක් අල්ලයි", "News Content": "නාවලපිටිය ,ජයසුන්දර මාවත ප්‍රදේශයේ නීතිවිරෝධී ගව ඝාතකාගාරයක් වටලා පුද්ගලයින් තිදෙනෙකු අත්අඩංගුවට ගෙන තිබේ. විශේෂ කාර්ය බලකායේ මස්කෙළිය කඳවුරේ බුද්ධි අංශයට ලද තොරතුරකට අනුව මෙම වැටලීම සිදුකර ඇති බව සඳහන්ය. වැටලීමෙන් ගවමස් කිලෝග්‍රෑම් 180 ක් පොලිසිය භාරයට ගෙන තිබේ. අත්අඩංගුවටගත් පුද්ගලයින් වැඩිදුර විමර්ශන කටයුතු සඳහා නාවලපිටිය පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කරයි.", "URL": "https://sinhala.adaderana.lk/news.php?nid=26163", "Category": null, "Parent URL": null}