{"Source": "Adaderana", "Timestamp": "November 4, 2012 11:44 am", "Headline": "නවසීලන්ත ශ්‍රී ලංකාව දෙවන තරඟය අද", "News Content": "සංචාරක නවසීලන්ත කණ්ඩායම හා ශ්‍රී ලංකාව අතර දෙවන එක්දින තරඟය අද (04) පල්ලේකැලේ ජාත්‍යන්තර ක්‍රිකට් ක්‍රීඩාංගණයේ දී පැවැත්වෙයි. දෙරට අතර පැවති පළමු තරඟය පසුගියදා වර්ෂාව හේතුවෙන් නවතා දැමීමට තරඟ තීරකවරුන් තීරණය කර තිබිණි. ඒ අනුව අද පැවැත්වීමට නියමිත තරඟය පස්වරු 2.30 ට ආරම්භවීමට නියමිතය. ශ්‍රී ලංකා කණ්ඩායම වෙනුවෙන් මහේල ජයවර්ධන නායකත්වය සපයන අතර රොස් ටේලර් නවසීලන්ත කණ්ඩායම වෙනුවෙන් නායකත්වය දරයි.", "URL": "https://sinhala.adaderana.lk/news.php?nid=28883", "Category": null, "Parent URL": null}