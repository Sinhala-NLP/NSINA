{"Source": "Adaderana", "Timestamp": "April 6, 2016 06:09 pm", "Headline": "මුස්ලිම් පාසල්වල පළමු වාරයත් 8දා අවසන්", "News Content": "දිවයිනේ සියලුම මුස්ලිම් පාසල්වල පළමු පාසල් වාරය ද ලබන සිකුරාදා දිනයෙන් අවසන් කිරීමට අධ්‍යාපන අමාත්‍යාංශය තීරණය කර තිබේ.එම මුස්ලිම් පාසල්වල සේවයට පැමිණෙන සිංහල දෙමළ අලුත් අවුරුදු චාරිත්‍ර ඉටුකරන වෙනත් ජාතීන්ට අයත් ගුරුභවතුන් සහ අනධ්‍යයන කාර්යය මණ්ඩල සාමාජිකයින් විසින් සිදුකර ඇති ඉල්ලීම් සැලකිල්ලට ගනිමින් මෙම තීරණය ගත් බව එම අමාත්‍යාංශය පවසයි.රජයේ සියලුම සිංහල, දෙමල හා රජයේ අනුමත පෞද්ගලික පාසල් සඳහා 2016 පළමු පාසල් වාරය ලබන 08වනදායින් අවසන් වන බවත් සියලුම මුස්ලිම් පාසල්වල පළමු වාරය මේ මස 11 වන දිනෙන් අවසන් වන බවත් අධ්‍යාපන අමාත්‍යාංශය මීට පෙර නිවේදනය කර තිබුණි.කෙසේවෙතත් ලැබී ඇති ඉල්ලීම් සැලකිල්ලට ගනිමින් ලබන 08 වන සිකුරාදා දිනයේ මුස්ලිම් පාසල්වල පළමු වාරය ද අවසන් කිරීමට තීරණය කර ඇති අතර මුස්ලිම් පාසල් සඳහා අප්‍රේල් මස 30 වන සෙනසුරාදා හිලව් දිනයක් ලෙස පාසල් පැවැත්විය යුතු බව අධ්‍යාපන අමාත්‍යාංශය දැනුම් දී ඇත.", "URL": "https://sinhala.adaderana.lk/news.php?nid=58999", "Category": null, "Parent URL": null}