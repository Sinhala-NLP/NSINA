{"Source": "Adaderana", "Timestamp": "January 4, 2018 08:53 am", "Headline": "ආහාර රැගෙන ගිය ත්‍රීරෝද රථය පෙරළෙයි - රියදුරුට තුවාලයි", "News Content": "ත්‍රීරෝද රථයක් මාර්ගයෙන් ඉවතට පැන පෙරළී යාමෙන් එය පදවාගෙන පැමිණි අය තුවාල ලබා මාරවිල මූලික රෝහලට ඇතුළත් කර ඇත. 04 වැනිදා අළුයම හලාවත - කොළඹ මාර්ගයේ මාදම්පේ කඩුපිටිඔයට ආසන්නයේදී මෙම අනතුර සිදුවී ඇත. අනතුරින් තුවාල ලබා ඇත්තේ මාදම්පේ පැරණි නගරයේ පදිංචිකරුවෙකු වන 47 හැවිරිදි අයෙකි. ආපන ශාලා සඳහා කෙටි ආහාර තොගයක් ත්‍රීරෝද රථයේ ප්‍රවාහනය කරමින් තිබී ඇත. අනතුරින් ත්‍රීරෝද රථයටද හානි සිදුවී ඇති අතර අනතුරට හේතුව නිශ්චිතවම අනාවරණය වී නොමැති බව පොලීසිය පවසයි. මාදම්පේ පොලීසියේ රථ වාහන අංශය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=82484", "Category": null, "Parent URL": null}