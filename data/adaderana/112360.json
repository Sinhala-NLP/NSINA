{"Source": "Adaderana", "Timestamp": "June 19, 2019 07:08 pm", "Headline": "කටුවාපිටිය දේවස්ථාන ප්‍රහාරයෙන් මියගිය රෝචනා එය කලින් දැන සිටියාද?", "News Content": "පාස්කු ඉරුදින ප්‍රහාරය එල්ල වී මාස දෙකකට ආසන්න කාලයක් ගතවෙද්දී අප කටුවාපිටියේ සංචාරය කළේය. අද අප කතා කරන්නේ, දේවස්ථාන ප්‍රහාරයෙන් මියගිය රෝචනා නැමැති දරුවා පිළිබඳවයි. ඇය මියයාමට දින කිහිපයකට පෙර 21 වැනිදා දිනය තම පොතේ කුරුටු ගා තිබුණේ, පෙර දැණුනු අනතුරක් නිසා ද ? නව හැවිරිදි රෝචනා සත්රුවනි, රත්නායක පවුලේ වැඩිමහල් දියණිය. ඇය අප්‍රේල් 21 වැනිදා කටුවාපිටිය ශාන්ත සෙබස්තියන් දේවස්ථානයට යන්නේ පාස්කු දේව මෙහෙයට සහභාගිවීම සදහායි. තම පියා සමඟ රෝචනා දේවස්ථානයට යන විටත් එය බැතිමතුන්ගේ පිරී පැවතියේය. ඔවුන්ට එහිදී දේවස්ථානයට තුළට ඇතුලුවීමට හැකිවන්නේ නැත. ගත වූ නිමේෂයේදී පල්ලිය තුළින් නැගුණු පිපිරුම එකිනෙකා සීසී කඩ විසිකරනු ලැබුවෙය. අධ්‍යාපනයට උපන්හපන්කම් දැක්වූ පුංචි රෝචනා මීගමුව හරිස්චන්ද්‍ර ජාතික පාසලේ සිව්වන වසරේ සිසුවියක්. මියයන්නට පෙර සතියේ ඇය විශේෂ ක්‍රියාකාරකම් කිහිපයක් ම සිදුකර තිබුණි. තම මවගේ ජංගම දුරකථනය භාවිත කරමින් කිසි දිනෙකවත් කර නොතිබූ රූගත කිරීම දෙමාපියන්ට තවමත් කුතුහලය උපදවා තිබේ. බුද්ධ ධර්මය විෂයට වැඩි කැමැත්තක් දැක්වූ රෝචනා මියයාමට පෙර සතියේ හදාරා තිබුණේ, ත්‍රිවිද්‍යාව පාඩමයි. පෙර ආත්මය දැනගැනීමේ නුවණ, සත්වයන්ගේ උප්පතිය හා මරණය දැනගැනීමේ නුවණ සහ සියලු කෙලෙස් නැසීමේ නුවණ පිළිබද ඇය එහිදී හදාරා තිබුණි. මියයන්නට දින කිහිපයකට පෙර මේ පුංචි දරුවා දින බවට සැළකිය හැකි ඉලක්කම් මෙලෙස ලියා තිබුණේ කිසිදු හේතුවකින් තොරවයි. එහිදී 21 වැනි ඉලක්කම ඇය කුරුටුගා තිබුණේ රෝචනාට අනතුරක් පිළිබඳ පහළ වූ පෙර සිතුවිල්ලක් නිසා ද ?", "URL": "https://sinhala.adaderana.lk/news.php?nid=112360", "Category": null, "Parent URL": null}