{"Source": "Adaderana", "Timestamp": "October 30, 2012 11:25 pm", "Headline": "තරඟය අතහරියි", "News Content": "ශ්‍රී ලංකාව සහ නවසීලන්තය අතර පල්ලේකැලේ ජාත්‍යන්තර ක්‍රීඩාංගණයේ දී පැවති පන්දුවාර 20/20 තරඟයට වර්ෂාවෙන් බාධා එල්ලවීම නිසාවෙන් නවතා දමා තිබේ. තරඟය නවතා දමන විට ශ්‍රී ලංකා කණ්ඩායම එකදු කඩුල්ලක් නොදැවී ලකුණු 6 ක් රැස් කරගෙන සිටියේය. ශ්‍රී ලංකාව සහ නවසීලන්තය අතර අද (30) පැවැත්වෙන තරඟයේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දුවට පහරදීමට නවසීලන්ත කණ්ඩායමට ඇරයුම් කළ අතර එහිදී නවසීලන්ත පිල පන්දුවාර 14 ක් අවසානයේ දී කඩුලු 7 ක් දැවී ලකුණු 74 ක් රැස් කළේය. ඩක්වත් ලුවිස් න්‍යාය අනුව තරඟයේ ජයග්‍රහණයට ශ්‍රී ලංකා කණ්ඩායම පන්දුවාර 14 ක් තුළ රැස් කර ගත යුතුව තිබූ ලකුණු සංඛ්‍යාව ලකුණු 72 කි.", "URL": "https://sinhala.adaderana.lk/news.php?nid=28757", "Category": null, "Parent URL": null}