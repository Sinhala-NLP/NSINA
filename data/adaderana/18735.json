{"Source": "Adaderana", "Timestamp": "September 15, 2011 10:16 am", "Headline": "කොන්දේසි කඩමින් ගවයින් ගෙන ගිය අයෙක් කොටුවෙයි", "News Content": "බලපත්‍ර කොන්දේසි උල්ලංඝණය කරමින් ගවයින් ප්‍රවාහනය කරමින් සිටි පුද්ගලයෙකු මාබෝල ප්‍රදේශයේ දී අත්අඩංගුවට ගෙන තිබේ. අනුරාධපුර ප්‍රදේශයේ සිට වත්තල ප්‍රදේශයට මෙම ගවයින් ප්‍රවාහනය කරමින් සිටිය දී පෑලියගොඩ කොට්ඨාශ දූෂණ මර්දන ඒකකයේ නිලධාරීන් විසින් මොහු අත්අඩංගුවට ගෙන ඇති බව සඳහන්ය. අදාළ ගවයින් ප්‍රවාහනය කළ ලොරි රථය තුළ එළ ගවයින් 27 දෙනෙකු සිට ඇති බව පොලිසිය පවසයි. එළ ගවයින් සහ ප්‍රවාහනය කළ ලොරි රථය වත්තල පොලිසියට බාර දී ඇත.", "URL": "https://sinhala.adaderana.lk/news.php?nid=18735", "Category": null, "Parent URL": null}