{"Source": "Adaderana", "Timestamp": "December 6, 2010 09:13 am", "Headline": "ලංවිම සේවක පිරිසක් වහලයට නැඟී උපවාසයක් අරඹයි ", "News Content": "ලංකා විදුලිබල මණ්ඩලයේ සේවක පිරිසක් විදුලි බල මණ්ඩල මහනුවර ප්‍රධාන කාර්යාලය ඉදිරිපිට උපවාසයක් ආරම්භ කර තිබේ. සේවකයන් 11 දෙනෙකු කාර්යාලයේ වහල මත නැඟී උපවාසයක නිරත වන බව විදුලිබල මණ්ඩල මිනිස් බල සේවා එකමුතුවේ සභාපති සම්පත් කුමාර මහතා පවසයි. අනියම් සේවකයන් වශයෙන් කටයුතු කළ සේවකයන් ස්ථීර සේවයට බඳවා නොගැනීමට විරෝධය පළ කිරීම මෙහි අරමුණ වී තිබේ. පසුගිය 22 වැනි දින ද උද්ඝෝෂණයක් පැවති අතර එය විසුරුවා හැරීමට බලධාරීන් පියවර ගෙන තිබුණි.", "URL": "https://sinhala.adaderana.lk/news.php?nid=12629", "Category": null, "Parent URL": null}