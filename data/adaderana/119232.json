{"Source": "Adaderana", "Timestamp": "September 16, 2019 02:07 pm", "Headline": "රට බෙදී යාම වළක්වා ඇත්තේ විධායක ජනාධිපති ක්‍රමය තුළින්-අභයතිස්ස හිමි", "News Content": "13 වන ව්‍යවස්ථා සංශෝධනය ඉවත් කිරීමකින් තොරව විධායක ජනාධිපති ක්‍රමය අහෝසි කළ හොත් රට දැඩි අර්බුදයකට ලක්වනු ඇති බව මහාචාර්ය පූජ්‍ය මැදගොඩ අභයතිස්ස හිමියන් පවසයි. නූතන දස පනත මහජන කොමිසමේ වාර්තාව එළිදැක්වීමේ අවස්ථාවට එක්වෙමින් උන්වහන්සේ මේ බව ප්‍රකාශ කළේය. එහිදී වැඩිදුරටත් අදහස් දක්වමින් උන්වහන්සේ පැවසුවේ 13 වන සංශෝධනයේ යම් යම් ඉරි වලින් රට බෙදී යාම වළක්වා ඇත්තේ විධායක ජනාධිපති ක්‍රමය තුළින් බවත් බටහිර ගැති පාලකයින්ගේ ක්‍රියාකාරකම් පිළිබඳ අවබෝධයෙන් කටයුතු කළ යුතු බවත් උන්වහන්සේ පෙන්වා දෙයි. ජාතික විද්වත් භික්ෂු සංගමය මගින් මහජන අදහස් විමසිමෙන් පසුව සකස් කරන ලද නූතන දස පනත මහජන කොමිසමේ වාර්තාව එළිදැක්වීම අද සිදුකෙරුණි. මහා සංඝරත්නයේ ප්‍රධානත්වයෙන් මෙම උත්සවය පැවැත්වුණේ බණ්ඩාරනායක අනුස්මරණ සම්මන්ත්‍රණ ශාලාවේදීයි.", "URL": "https://sinhala.adaderana.lk/news.php?nid=119232", "Category": null, "Parent URL": null}