{"Source": "Adaderana", "Timestamp": "April 10, 2016 03:11 pm", "Headline": "බිත්තියට යට වී සිසුවා මරුට", "News Content": "අඹන්පොළ, වේරහැරයාගම ප්‍රදේශයේදී බිත්තියක් කඩාවැටීමෙන් පාසල් සිසුවෙක් මියගොස් තිබේ.තම නිවසේ බිත්තියකට යටවීමෙන් ඔහු මියගොස් ඇති බව පොලීසිය පවසයි.මියගොස් ඇත්තේ අඹන්පොළ, වේරහැරයාගම ප්‍රදේශයේ පදිංචිව සිටි වයස අවුරුදු 13ක පිරිමි ළමයෙක් බව සඳහන්ය.ඔහුගේ මෘත ශරීරය අඹන්පොළ රෝහලේ තබා ඇති අතර අඹන්පොළ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59064", "Category": null, "Parent URL": null}