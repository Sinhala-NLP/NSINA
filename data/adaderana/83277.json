{"Source": "Adaderana", "Timestamp": "January 20, 2018 06:33 pm", "Headline": "මේ වසරේ සිට රටේ ආර්ථිකය මම බාර ගන්නවා ", "News Content": "ජනතාවගේ ජීවන බර අඩුකිරීම සඳහා රටේ ආර්ථික කළමනාකරණයේ වගකීම තමා අතට ගන්නා බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ පසුගිය වසර තුන පුරා එක්සත් ජාතික පක්ෂයට රටේ ආර්ථික කළමනාකරණයට ඉඩ ලබා දී තිබු බවයි. මීට තෙමසකට පෙර පත් කළ ජාතික ආර්ථික සභාව හරහා රටේ ආර්ථිකය ඉදිරියට මෙහයවමින් ජනතාවට සහන ලබාදීමට කටයුතු කරන බව ජනාධිපති මෛත්‍රීපාල සිරිසේන මහතා පවසයි. කෑගල්ල ප්‍රදේශයේ පැවති ජනහමුවකට එක්වෙමින් ජනාධිපතිවරයා මෙම අදහස් පල කළේය.", "URL": "https://sinhala.adaderana.lk/news.php?nid=83277", "Category": null, "Parent URL": null}