{"Source": "Adaderana", "Timestamp": "February 19, 2019 05:37 pm", "Headline": "එක්සත් ජාතික පක්ෂය මැතිවරණවලට බය නෑ", "News Content": "එක්සත් ජාතික පක්ෂය මැතිවරණවලට බය නොමැති බව රාජ්‍ය අමාත්‍ය වසන්ත අලුවිහාරේ මහතා පවසයි. මාතලේ-නාඋල ප්‍රදේශයේ පැවති උත්සවයකදී අමාත්‍යවරයා මේ බව පැවසීය. තම පක්ෂයද ජනාධිපතිවරයාට පවසන්නේ හැකි ඉක්මනින් මැතිවරණයක් පවත්වන්ට බවද අමාත්‍යවරයා ප්‍රකාශ කළේය. මැතිවරණය කුමක් වුවත් තම පක්ෂය එයට තරග කිරීමට සුදානම් බවද අමාත්‍යවරයා පවසයි. එහිදි වැඩිදුරටත් අදහස් දැක්වු රාජ්‍ය අමාත්‍යවරයා, (\"ඉතිහාසයේ වැඩිම වී අස්වැන්න මෙම මහ කන්නයේදී අපේක්ෂා කරනවා ඒ මෙට්ට්‍රික් ටොන් ලක්ෂ30ක් එම වී අස්වැන්න ගන්න රජය සහතික මිලක් ලබාදී තිබෙනවා. නාඩු සදහා රුපියල් 38ක් සම්බා 41කට මිලදී ගන්න හෙට සිට අම්පාර ප්‍රදේශයේ වී මිලදි ගැනිම සඳහා රුපියල් මිලියන 250ක් ලබාදී තිබෙනවා.වී ගබඩා කිරීමට ගබඩා 200ක් සුදානම්. අද විපක්ෂයට මාතෘකා නෑ. හිතලවත් නැති ව්‍යවස්ථාව ගැන කියාලා රට දෙකට කඩනවා කියනවා. බුද්ධාගමට තැනක් නැතිවෙනවා කියයි. ඒවට උත්තර දෙන්න ලැස්ති වෙන්න. අද වුනත් ජනාධිපතිවරණයක් පවත්වන්න ජනාධිපතිතුමාට පුළුවන්. මම කියන්නේ ජනාධිපතිවරණයක් පවත්වමු කියලා. තින්දු තිරණ ගැනිමේදී මෙහෙම වැනෙන ආණ්ඩු තිබිලා වැඩක් නෑ .අපිට ඕන ශක්තිමත් ආණ්ඩුවක්.'' ) යැයි අලුවිහාරේ මහතා පැවසීය.", "URL": "https://sinhala.adaderana.lk/news.php?nid=104622", "Category": null, "Parent URL": null}