{"Source": "Adaderana", "Timestamp": "April 21, 2019 10:56 am", "Headline": "බස් රථ වල පාර්සල් රැගෙන යාම අත්හිටුවයි", "News Content": "නැවත දැනුම් දෙන තුරු පෞද්ගලික බස් රථවල පාර්සල් ප්‍රවාහනය කිරීම තාවකාලිකව අත්හිටුවීමට තීරණය කර ඇති බව ලංකා පෞද්ගලික බස් රථ හිමියන්ගේ සංගමය සඳහන් කර ඇත. ඒ අනුව නැවත දැනුම්දෙන තුරු කිසිදු පාර්සලයක් බස් රථවල රැගෙන යාමෙන් වළකින ලෙස සියලු බස් රථ සේවකයින්ට දැනුම් දී ඇති බව එහි සභාපති ගැමුණු විජේරත්න මහතා පැවසුවේය. තමන් සතු බෑගයක් අනන්‍යතාව තහවුරු කිරීමෙන් පමණක් බස් රථවල රැගෙන යා හැකි බව ගැමුණු විජේරත්න මහතා කියා සිටියේය.", "URL": "https://sinhala.adaderana.lk/news.php?nid=108347", "Category": null, "Parent URL": null}