{"Source": "Adaderana", "Timestamp": "September 8, 2015 02:15 pm", "Headline": "රට සල්ලි සමග රට යන්න බැරිවෙයි", "News Content": "රුපියල් ලක්ෂ 28කට ආසන්න වටිනාකමින් යුත් විදෙස් මුදල් තොගයක් නීති විරෝධීව රැගෙන යාමට උත්සාහ කළ පුද්ගලයෙකු කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ.සැකකරු සිය ගමන් බෑගයේ සඟවා අදාළ මුදල් තොගය ඩුබායි වෙත රැගෙන යාමට උත්සාහ කර ඇති බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.එම ගමන් බෑගයේ තිබී සෞදි රියාල් 70,000ක්, කුවේට් ඩිනාර් 360ක්, බහරේන් ඩිනාර් 80ක්, ජෝර්දාන් ඩිනාර් 25ක් සහ ඕමාන් රියල් 20ක් සොයාගෙන ඇත.එම විදෙස් මුදල් තොගයේ වටිනාකම රුපියල් 2,798,618 ක් වන බව රේගු මාධ්‍ය ප්‍රකාශකවරයා පැවසුවේය.අත්අඩංගුවට ගත් සැකකරු කොළඹ 13 ප්‍රදේශයේ පදිංචි 35 හැවිරිදි පුද්ගලයෙකු වන අතර ඔහුට රුපියල් 25,000ක දඩයක් නියම කර ඇත.", "URL": "https://sinhala.adaderana.lk/news.php?nid=53739", "Category": null, "Parent URL": null}