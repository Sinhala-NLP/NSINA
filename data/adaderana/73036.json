{"Source": "Adaderana", "Timestamp": "May 10, 2017 04:09 pm", "Headline": "දින 2 ක් තුළ සුරාබදු වැටලීම් 100 ඉක්මවයි", "News Content": "ගත වූ දින දෙක තුළ වැටලීම් 100කට වැඩි ප්‍රමාණයක් සිදු කර ඇති බව සුරාබදු දෙපාර්තමේන්තුව පවසයි.වෙසක් පොහොය දිනයේ අලෙවි කිරීම සඳහා මත්පැන් ගබඩා කර තිබූ ස්ථාන සහ බෙදාහැරීම් සිදුකළ ස්ථාන මෙලෙස සුරාබදු දෙපාර්තමේන්තුව මඟින් වටලා ඇති බව වාර්තා වෙයි.එම දෙපාර්තමේන්තුවේ අපරාධ අංශයේ නියෝජ්‍ය සුරාබදු කොමසාරිස් අකිල රත්මලවින්න මහතා සඳහන් කළේ සුරාබදු කොමසාරිස් ජනරාල් එල්.කේ.ජී. ගුණවර්ධන මහතාගේ උපදෙස් මත අදාළ වැටලීම් සිදුකළවෙසක් සැමරුමට සමගාමීව සුරාබදු දෙපාර්තමේන්තුව මඟින් මේ මස 08 වනදා සිට ලබන 15 වනදා දක්වා විශේෂ වැටලීම් සතියක් ප්‍රකාශයට පත් කර තිබේ.ඒ අනුව වැටලීම් සිදු කිරීම සඳහා දිවයින පුරා සුරාබදු ස්ථාන 63කින් නිලධාරි කණ්ඩායම් යොදවා ඇති බව සුරාබදු දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=73036", "Category": null, "Parent URL": null}