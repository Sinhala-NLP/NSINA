{"Source": "Adaderana", "Timestamp": "August 14, 2019 10:59 am", "Headline": "ඕස්ට්‍රේලියා-එංගලන්ත දෙවන ටෙස්ට් තරගය අද", "News Content": "ඕස්ට්‍රේලියානු කණ්ඩායම සහ එංගලන්ත කණ්ඩායම අතර පැවැත්වෙන අළු බඳුන ටෙස්ට් ක්‍රිකට් තරගාවලියේ දෙවන තරගය අද(14) ලන්ඩන් නුවර ලෝඩ්ස් ක්‍රීඩාංගණයේදී පැවැත් වීමට නියමිතයි. තරගය ශ්‍රී ලංකා වේලාවෙන් පස්වරු 3යි 30ට ආරම්භ වෙයි. සංචාරක ඕස්ට්‍රේලියා කණ්ඩායම සහ එංගලන්ත කණ්ඩායම අතර පැවැත්වෙන අළු බඳුන ටෙස්ට් ක්‍රිකට් තරගාවලියට ටෙස්ට් තරග 5ක ඇතුළත්. දෙරට අතර පැවැති පළමු ටෙස්ට් තරගය ලකුණු 251කින් ජය ගැනිමට ඔස්ට්‍රේලියාව සමත් විය. ඒ අනුව අළු බඳුන ටෙස්ට් ක්‍රිකට් තරගාවලියේ තරග 1ට 0ක් ලෙස මේ වන විට පෙරමුණ ගැනීමට ඕස්ට්‍රේලියා කණ්ඩායම සමත් වී තිබේ. අද තරගය සඳහා දෙරටේ ක්‍රීඩකයන් ඊයේ සිය පෙර පුහුණුවීම් වල නිරත වු අතර තරගය ශ්‍රී ලංකා වේලාවෙන් අද පස්වරු 3.30ට ආරම්භ වීමට නියමිතයි.", "URL": "https://sinhala.adaderana.lk/news.php?nid=116499", "Category": null, "Parent URL": null}