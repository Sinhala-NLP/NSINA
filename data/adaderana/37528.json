{"Source": "Adaderana", "Timestamp": "September 19, 2013 03:06 pm", "Headline": "අමානා බැංකුවෙන් පහසු ගෙවීමේ සැලසුම්", "News Content": "මාසික වැටුප් ලබන පාරිභෝගිකයින් හට අමානාබැංකුව \"පහසුගෙවීමේසැලසුම\" හඳුන්වාදී ඇත. මේ තුළින් පාරිභෝගිකයින්හට ලී බඩු,ගෘහ භාණ්ඩ හා පෞද්ගලික උපකරණ පහසු ගෙවීමේ ක‍්‍රමයට මිලදී ගැනීමේ හැකියාව ඇත. ඒ අනුව රු.25,000 සිට රු.300,000 දක්වාවූ භාණ්ඩ මිලදී ගැනීමේදී මාස 36ක කාලසීමාවක් සඳහා කොටස් වශයෙන් ගෙවීමට මෙම පහසුකම සලසා ඇත. මෙම නව මූල්‍ය සේවා විසඳුම පිළිබඳව අදහස් දක්වන අමානාබැංකුවේ පාරිභෝගික බැංකුකරණ සහ උපාය මාර්ගික අලෙවිකරණ උප සභාපති සිද්දික් අක්බර් මහතා \"අපගේ පාරිභෝගිකයින් හට ඔවුන්ට අවශ්‍ය පරිගණක, ස්මාර්ට් ෆෝන්, විදුලි උපකරණ, ගෘහ භාණ්ඩ ආදී දෑ මිලදී ගැනීම සඳහා මූල්‍යමය විසඳුම් අවශ්‍යවී තිබුණා. ඉස්ලාමීය බැංකුකරණ මූලධර්ම පදනම් කරගනිමින් අප ලබාදෙන මෙම මූල්‍යමය සේවා විසඳුම මගින් ඔවුන්ට අවශ්‍ය දේශීය හා ජාත්‍යන්තර වෙළඳ නාමයන් ගෙන්යුතු භාණ්ඩ, ඍජුවම මිලදී ගැනීමට අවකාශය විවරවෙනවා\"යනුවෙන් ප‍්‍රකාශ කර සිටියේය. මාසික වැටුප් ලබන පාරිභෝගිකයින්හට තමන්ට අවශ්‍ය භාණ්ඩ \"පහසු ගෙවීමේ සැලසුම\" පහසුකම් තුළින් මිලදී ගැනීම සඳහා අවශ්‍ය විස්තර සහ මගපෙන්වීම, දිවයින පුරා විසිරුණු අමානා බැංකු ශාඛාවන් 23න් ලබා ගත හැක. අමානා බැංකුව ඉස්ලාමීය බැංකුකරණ මූලධර්ම මත ස්ථාපිත වූ ශ‍්‍රී ලංකාවේ ප‍්‍රථම බලපත‍්‍ර ලාභි වාණිජ බැංකුව වේ. ඉස්ලාම් මැලේසියා බර්හාඞ් බැංකුව, සෞදි අරාබිය පදනම්වූ ඉස්ලාමීය සංවර්ධන බැංකුව, බංගලා දේශයේ බැංකුව ආදියෙහි කොටස් හිමිකාරීත්වයෙන් ස්ථාවර වී සිටින අමානා බැංකුව, ශ‍්‍රී ලාංකීය බැංකු ක්ෂේත‍්‍රය තුළ වෙනසක් සිදුකිරීමට බලාපොරොත්තුවේ. නවීන බැංකු සංකල්පයන්ගෙන් ශ‍්‍රී ලංකාවේ සෑම ජන කොටසක් වෙත ඉහළම බැංකු සේවාවක් සැපයීම, අමානා බැංකුව සිය අභිලාෂය කොටගෙන ඇත.", "URL": "https://sinhala.adaderana.lk/news.php?nid=37528", "Category": null, "Parent URL": null}