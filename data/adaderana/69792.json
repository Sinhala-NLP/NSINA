{"Source": "Adaderana", "Timestamp": "February 18, 2017 04:29 pm", "Headline": " අද සිට වැසි තත්ත්වයේ වර්ධනයක්", "News Content": "අද(18) සන්ධ්‍යා කාලයේ සිට දිවයිනේ වැසි තත්ත්වයේ වර්ධනයක් ඇති විය හැකි බව කාලගුණ විද්‍යා දෙපාර්තමේන්තුව පවසයි. විශේෂයෙන් දිවයිනේ දකුණු අර්ධයේ එවැනි තත්ත්වයක් අපේක්ෂා කළ හැකි බව පෙන්වා දී තිබේ. නැගෙනහිර - ඌව සහ උතුරුමැද පළාත්වල මෙන්ම හම්බන්තොට දිස්ත්‍රික්කයේත් වැසි වාර කිහිපයක් ඇති විය හැකි අතර, සබරගමුව, ගාල්ල සහ මාතර දිස්ත්‍රික්කවල සවස දෙකෙන් පසු ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව නිකුත් කළ නිවේදනයේ සඳහන්ය. දිවයින වටා තරමක් තද සුළං අපේක්ෂා කළ හැකි අතර, දකුණු මුහුදේ සුළෙඟ් වේගය පැයට කිලෝමීටර් 60 දක්වා ඉහළ යා හැකි බව එහි වැඩිදුරටත් දැක්වෙයි.", "URL": "https://sinhala.adaderana.lk/news.php?nid=69792", "Category": null, "Parent URL": null}