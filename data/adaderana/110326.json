{"Source": "Adaderana", "Timestamp": "May 21, 2019 04:31 am", "Headline": "ජනාධිපතිවරණය කල් දැමීමට උත්සා කළහොත් ඊට එරෙහිව ශ්‍රේෂ්ඨාධිකරණය හමුවට යාමට සූදානම්", "News Content": "ජනාධිපතිවරණය කල් දැමීමට ජනාධිපතිවරයා උත්සාය කළහොත් ඊට එරෙහිව ශ්‍රේෂ්ඨාධිකරණය හමුවට යාමට සූදානම් බව ඒකාබද්ධ විපක්ෂය නියෝජනය කරන සියලු මන්ත්‍රීවරුන් කටයුතු කරන බව මහාචාර්ය ජී.එල් පීරීස් මහතා පවසයි. කොළඹ පැවති ශ්‍රී ලංකා පොදුජන පෙරමුණේ මාධ්‍යහමුවට එක්වෙමින් ඒ මහතා මේ බව පැවසී. වැඩිදුරටත් සඳහන් කළේ මෙම ගැටලුව සම්බන්ධයෙන් ජාත්‍යන්තර සහය ලබා ගැනීමටද අපේක්ෂා කරන බවයි. ජනාධිපතිවරණය පැවැත්වීම සඳහා ඔක්තොම්බර් 20දාට පෙර නාමයෝජනා කැඳවන ලෙසට මැතිවරණ කොමිසන් සභාවේ සභාපතිවරයා පවසා ඇති බවද ඒ මහතා පවසයි. එහිදි අදහස් දැක්වු පාර්ලිමේන්තු මන්ත්‍රී රෝහිත අබේගුණවර්ධන මහතා පැයසුවේ රාජ්‍ය ආයතනවල වෙළඳ දැන්වීම් මංගල සමරවීර අමාත්‍යවරයා තමන්ගේ බූදලයක් සේ ඇතැම් මාධ්‍ය ආයතනවලට ලබාදීම අත්හිටුවා ඇති බවයි. මංගල අමාත්‍යවරයා කළ ප්‍රකාශයක් සම්බන්ධයෙන් ප්‍රතිඋත්තර ලබා දෙන ප්‍රකාශ විකාශය කළ නාලිකාවලට ඔහු තම අමාත්‍යශයේ දැන්වීම් ලබා නොදෙන බව ප්‍රකාශ කළේය.", "URL": "https://sinhala.adaderana.lk/news.php?nid=110326", "Category": null, "Parent URL": null}