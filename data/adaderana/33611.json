{"Source": "Adaderana", "Timestamp": "April 27, 2013 08:09 am", "Headline": "කැබ් රියක් යතුරු පැදියක් ගැටී 2ක් මරුට", "News Content": "කොළඹ - කුරුණෑගල මාර්ගයේ නාන්ගල්ල ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. කැබ් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් තුවාල ලැබු යතුරු පැදියේ ගමන්ගත් පුද්ගලයින් දෙදෙනා වරකාපොල රෝහලට ඇතුළත් කිරීමෙන් අනතුරුව මියගොස් ඇති බව සඳහන්ය. මියගොස් ඇත්තේ තුල්හිරිය ප්‍රදේශයේ පදිංචිකරුවන් දෙදෙනෙකි. සිද්ධිය සම්බන්ධයෙන් වරකාපොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33611", "Category": null, "Parent URL": null}