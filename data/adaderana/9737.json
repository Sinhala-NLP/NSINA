{"Source": "Adaderana", "Timestamp": "July 20, 2010 03:24 pm", "Headline": "යුද හමුදාපතිවරයා පාර්ලිමේන්තුවට කැඳවන්නැයි ෆොන්සේකාගෙන් ඉල්ලීමක් ", "News Content": "යුද හමුදාපති ලුතිනන් ජෙනරාල් ජගත් ජයසූරිය මහතා පාර්ලිමේන්තු වරප්‍රසාද කමිටුව ඉදිරියට පමුණුවන්නැයි ප්‍රජාතන්ත්‍රවාදී ජාතික සන්ධානයේ නායක,ජෙනරාල් සරත් ෆොන්සේකා මහතා කථානායකවරයාගෙන් ඉල්ලීමක් කරයි. අද පාර්ලිමේන්තුවේදී විශේෂ වරප්‍රසාද ප්‍රශ්නයක් මතුකරමින් හෙතෙම මේ බව කියා සිටියේය. යුද හමුදාපතිවරයා විසින් තමන්ට පසුගිය 16 වන දින පාර්ලිමේන්තුවේ පැවති විශේෂ කාරක සභා රැස්වීමට සහභාගී වන්නට නිසි ලෙස අවස්ථාව උදාකර නොදුන් බවත්,එමගින් තමන්ගේ පාර්ලිමේන්තු වරප්‍රසාද කඩවී ඇතැයිද හෙතෙම පෙන්වා දී ඇත. ඒ පිළිබඳ සොයා බලා නිසි පියවර ගන්නා බව මෙහිදී කථානායකවරයා ෆොන්සේකා මහතාට දන්වා ඇතැයි අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=9737", "Category": null, "Parent URL": null}