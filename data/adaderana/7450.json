{"Source": "Adaderana", "Timestamp": "March 22, 2010 04:37 pm", "Headline": "හිමිකම් කඩවන බව කියන චෝදනා වලට එකඟයි", "News Content": "විජාතික බලවේග තවමත් මාතෘභූමියට එරෙහිව ක්‍රියාකරමින් සිටින බව ජාතික භික්ෂු පෙරමුණේ සභාපති පූජ්‍ය දඹර අමිල හිමියන් පවසයි. ඇතැම් අවස්ථාවල විජාතික බල‍වේග නිහඬව සිටින ආකාරයක් දැකිය හැකි බව උන්වහන්සේ පෙන්වා දෙයි. මෙරට මානව හිමිකම් සම්බන්ධ ගැටලු පිළිබඳ ඇතැම් විදෙස් රටවල් පළකරන අදහස් සමග ජාතික භික්ෂු පෙරමුණ එකඟ වුවද ඔවුන්ගේ පටු න්‍යාය පත්‍රයන්ට යටත් නොවන බව පූජ්‍ය දඹර අමිල හිමියන් සඳහන් කරයි. අද කොළඹ පැවති මාධ්‍ය හමුවකදී උන්වහන්සේ වැඩිදුරටත් පෙන්වා‍ දුන්නේ ජාතික භික්ෂු පෙරමුණ මේ පිළිබඳ අවධානයෙන් පසුවන බවයි.", "URL": "https://sinhala.adaderana.lk/news.php?nid=7450", "Category": null, "Parent URL": null}