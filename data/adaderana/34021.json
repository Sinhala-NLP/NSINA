{"Source": "Adaderana", "Timestamp": "May 12, 2013 12:18 pm", "Headline": "මුස්ලිම් කොංග්‍රසය ජනපති එනතුරු ඉවසයි ", "News Content": "රට තුළ උද්ගත වී ඇති වාතාවරණය පිළිබඳ ජනාධිපති මහින්ද රාජපක්ෂ මහතා සමඟ සාකච්ඡා කිරීමට ශ්‍රී ලංකා මුස්ලිම් කොංග්‍රසය තීරණය කර තිබේ. විදුලිබිල වැඩිවීම, උතුරු පළාත් සභා මැතිවරණය සහ 19 වන ව්‍යවස්ථා සංශෝධනය පිළිබඳ මෙහිදී සාකච්ඡා කිරීමට බලාපොරොත්තු වන බව ශ්‍රී ලංකා මුස්ලිම් කොංග්‍රසයේ ජාතික සංවිධායක සෆීක් රජාබ්දීන් මහතා සඳහන් කළේය. විශේෂයෙන් මුස්ලිම් ජනතාවට බලපාන ගැටලු පිළිබඳව ජනාධිපතිවරයාගේ සෘජු අවධානය යොමුකිරීම මෙහි අරමුණ බව ඔහු පැවසුවේය. ජනාධිපතිවරයාගේ උගණ්ඩා සංචාරයෙන් අනතුරුව එම සාකච්ඡාව සඳහා දිනයක් ලබාගැනීමට නියමිතය.", "URL": "https://sinhala.adaderana.lk/news.php?nid=34021", "Category": null, "Parent URL": null}