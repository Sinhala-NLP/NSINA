{"Source": "Adaderana", "Timestamp": "March 25, 2014 12:42 pm", "Headline": "කී‍්‍රඩා ඇමති මහින්දානන්දට ඇප ", "News Content": "කී‍්‍රඩා අමාත්‍ය මහින්දානන්ද අලූත්ගමගේ මහතා රු 50,000/- ක ශරීර ඇප හා රුපියල් 25,000/- පුද්ගලික ඇප මත මුදාහරිමින් 2014-09-09 වන දින හැටන් මහේස්ත‍්‍රාත් අධිකරණයේ පෙනී සිටින ලෙස හැටන් දිසාවිනිසුරු හා මහේස්ත‍්‍රාත් අමිල ආරියසේන මහතා අද නියෝග කර තිබේ. ඉකුත් මධ්‍යම පළාත් සභා මැතිවරණ සමයේ ලංකා කම්කරු කොංග‍්‍රසයේ ආධාරකරුවෙකුට 2013-08-05 වන දින වටවල පොලිස් බල ප්‍රදේශයට අයත් රොසැල්ල, ටෙම්පල්ස්ටෝව් වත්තේදී අමාත්‍යවරයා විසින් පහරදුන්නේ යැයි කියන සිද්ධියක් සම්බන්ධයෙන් කරන ලද පැමිණිල්ලක් මත වටවල පොලීසිය මගින් අමාත්‍යවරයාට එරෙහිව හැටන් මහේස්ත‍්‍රාත් අධිකරණයේ නඩු පවරා තිබුණි. මෙම පහර දීමෙන් තුවාල ලැබූ ලංකා කම්කරු කොංග‍්‍රසයේ ආධාරකරුවා දින ගණනාවක් වටවල රෝහලේ ප‍්‍රතිකාර ලැබීය.", "URL": "https://sinhala.adaderana.lk/news.php?nid=42051", "Category": null, "Parent URL": null}