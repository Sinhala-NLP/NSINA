{"Source": "Adaderana", "Timestamp": "May 15, 2018 02:31 pm", "Headline": "වසර 65කින් නඩත්තු නොකළ පාසලක්", "News Content": "අඩුපාඩු රැසක් මධ්‍යයේ අධ්‍යාපනය හදාරන දරුවන් පිරිසක් පිළිබඳව අද දෙරණ අපට කළුතර දිස්ත්‍රික්කයෙන් වාර්තා විය. 1953 වසරේ ආරම්භ කර ඇති කළුතර සුගත විද්‍යාලයේ මේවනවිට සිසු සිසුවියන් 200ක් පමණ අධ්‍යාපනය හදාරයි. වසර 65ක කාලය තුළ මෙම පාසලේ නිසි නඩත්තු කටයුත්තක් සිදුකර නොමැති වීම හේතුවෙන් දරුවන් සිය අධ්‍යාපනය හදාරන්නේ අඩුපාඩුකම් රැසක් මැද බව අප වාර්තාකරු සඳහන් කළේය. වර්ෂා කාලයේදී මෙම පාසල සම්පූර්ණයෙන් ජලයෙන් යටව බව පාසලේ ගුරුවරුන් පවසයි. ප්‍රාථමික අංශයේ සිට සාමාන්‍ය පෙළ දක්වා ඉගැන්වීම් සිදු කරන මෙම පාසලේ එම සියලු දරුවන් වෙනුවෙන් දැනට ඇත්තේ එක් දෙමහල් ගොඩනැගිල්ලක් පමණි. අලුතින් ඉදිකිරීම් ආරම්භ කර ඇති ගොඩනැගිල්ලේ වැඩකටයුතු ද මඟනතර වී ඇති අතර එහි වල් බිහිවී ඇති බව වාර්තාවේ. මේ අතර දරුවන්ට ක්‍රීඩා කිරීම සඳහා ක්‍රීඩා පිට්ටනියක් ද නොමැති අතර ඔවුන් ක්‍රීඩා කටයුතුවල නිරත වන්නේ ඔවුන් විසින්ම සකසාගත් ක්‍රීඩා උපකරණ භාවිතයෙන් බව එහි ගිය අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=89144", "Category": null, "Parent URL": null}