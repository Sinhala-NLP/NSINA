{"Source": "Adaderana", "Timestamp": "January 19, 2016 03:54 pm", "Headline": "35,000ක් ඉන්නවා - තව 30,000ක් අඩුයි", "News Content": "සෞඛ්‍ය සේවාව තුළ හෙද හෙදියන් 30,000ගේ පමණ හිඟයක් පවතින බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි.මෙරට සෞඛ්‍ය ක්ෂේත්‍රයට හෙද හෙදියන් 65,000ක් පමණ අවශ්‍ය වන අතර වර්තමානයේ එහි සිටින්නේ හෙද හෙදියන් 35,000ක් පමණ බව සෞඛ්‍ය අමාත්‍යාංශය සඳහන් කළේය.සෞඛ්‍ය සේවාවේ මානව සම්පත ඉහළ නැංවීමට පියවර ගනිමින් සිසු හෙද පුහුණුවට සිසු සිසුවියන් 1100ක් බඳවා ගැනීමේ පත්වීම් ලිපි බෙදාදීමේ උත්සවයකට එක්වෙමින් සෞඛ්‍ය අමාත්‍ය රාජිත සේනාරත්න මහතා මේ බව පැවසීය.එහිදී වැඩිදුරටත් අදහස් දැක්වු අමාත්‍යවරයා සඳහන් කළේ හෙද උපාධිධාරීන් බිහිකිරීමේ වැඩපිළිවෙළක් ද වර්තමානයේ දී ආරම්භ කර ඇති බවයි.", "URL": "https://sinhala.adaderana.lk/news.php?nid=56470", "Category": null, "Parent URL": null}