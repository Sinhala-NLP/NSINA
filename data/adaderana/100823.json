{"Source": "Adaderana", "Timestamp": "December 16, 2018 10:16 am", "Headline": "වන අලි ප්‍රහාරයකින් අයෙකුට දිවි අහිමි", "News Content": "මහවිලච්චිය, ප්‍රදේශයේදි වන අලි ප්‍රහාරයකට ලක්වීමෙන් 35 හැවිරිදි පුද්ගලයෙකු මියගොස් තිබේ. පොලීසිය පැවසුවේ ගොවිපලක සේවය කරමින් සිටි පුද්ගලයෙකු වන අලි ප්‍රහාරයට ලක්ව ඇති අතර අනුරාධපුර රෝහලට ඇතුළත් කිරීමෙන් අනතුරුව ඔහු මියගොස් ඇති බවයි. මේ අතර මින්නේරිය, මහරත්මලේ කැළෑබද ප්‍රදේශයක තිබී මියගිය වන අලියෙකුගේ සිරුරක් සොයාගෙන තිබේ. මියගොස් ඇත්තේ වයස අවුරුදු 15ක් පමණ වන වන අලියෙකු වන අතර පොලීසිය සඳහන් කළේ කුමන හේතුවක් මත වන අලියා මියගියේ ද යන්න පිළිබඳ මේ වන තෙක් තොරතුරු අනාවරණය වී නොමැති බවයි. ගිරිතලේ වනජීවි කාර්යාලයේ නිලධාරීන් ඒ සම්බන්ධයෙන් විමර්ශනයක් ආරම්භ කර තිබේ.", "URL": "https://sinhala.adaderana.lk/news.php?nid=100823", "Category": null, "Parent URL": null}