{"Source": "Adaderana", "Timestamp": "September 13, 2013 05:48 pm", "Headline": " පිල්ලේගේ වාර්තාවට ලංකාව ශක්තිමත්ව මුහුණදිය යුතුයි", "News Content": "මෙවර එක්සත් ජාතීන්ගේ මානව හිමිකම් සැසිවාරයේ දී ශ්‍රී ලංකාවේ ස්ථාවරය පිළිබඳ ජාත්‍යන්තරය හමුවේ පැහැදිලි කළ යුතු බව වැවිලි කර්මාන්ත අමාත්‍ය මහින්ද සමරසිංහ මහතා පවසයි. ඔහු පවසන්නේ නවනීදන් පිල්ලෙයි මහත්මිය ශ්‍රී ලංකා සංචාරය පදනම් කරගත් වාර්තාවක් මෙවර ඉදිරිපත් කරන බවයි. ඊට ශක්තිමත්ව මුහුණදීමට ශ්‍රී ලංකාව සූදානම් විය යුතු බව ද හෙතෙම කියා සිටියේය‍. අද දෙරණ සමඟ පැවති සම්මුඛ සාකච්ඡාවකදි මහින්ද සමරසිංහ අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=37385", "Category": null, "Parent URL": null}