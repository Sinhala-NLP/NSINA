{"Source": "Adaderana", "Timestamp": "February 11, 2017 03:29 pm", "Headline": " වීසා නැතිව මෙරට රැඳී සිටි ඉන්දීයානුවාට වැඩ වරදියි ", "News Content": "නීති විරෝධී ලෙස මෙරට රැඳී සිටි ඉන්දීය ජාතිකයෙකු හඟුරන්කෙත - හේවාහැට ප්‍රදේශයේදී අත්අඩංගුවට ගෙන තිබේ. වීසා බලපත්‍ර නොමැතිව අදාළ ඉන්දීය ජාතිකයා මෙරට රැඳී සිටියදී අත්අඩංගුවට ගත් බව හඟුරන්කෙත පොලීසිය පැවසුවේය. අත්අඩංගුවට ගෙන ඇත්තේ 45 හැවිරිදි ඉන්දීය ජාතිකයෙකු වන අතර ඔහු වලපනේ මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් හඟුරන්කෙත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69461", "Category": null, "Parent URL": null}