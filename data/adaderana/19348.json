{"Source": "Adaderana", "Timestamp": "October 14, 2011 09:39 am", "Headline": "අත්ට්‍රැක්ටරයක් හා යතුරුපැදියක් ගැටී එක් අයෙක් මරුට", "News Content": "මො‍රගොල්ලාගම, පොල්පිතිගම ප්‍රධාන මාර්ගයේ රණමුකගම ප්‍ර‍දේශයේ සිදුවූ රිය අනතුරකින් පුද්ගලයෙකු මියගොස් තිබේ. අත්ට්‍රැක්ටරයක් සහ යතුරුපැදියක් එකිනෙක ගැටීමෙන් ඊයේ(13) රාත්‍රී මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ යතුරුපැදිකරු නිකවැව රෝහලට ඇතුළත් කිරීමෙන් අනතුරුව මියගොස් ඇත. සිද්ධියෙන් ජීවිතක්ෂයට පත්ව ඇත්තේ මොරගොල්ලාගම ප්‍රදේශයේ පදිංචිව සිටි 25 හැවිරිදි පුද්ගලයෙකි. අනතුර සම්බන්ධයෙන් අත්ට්‍රැක්ටරයේ රියදුරු අත්අඩංගුවට ගෙන ඇති අතර ඔහු අද(14) මහව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19348", "Category": null, "Parent URL": null}