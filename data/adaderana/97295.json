{"Source": "Adaderana", "Timestamp": "October 7, 2018 07:34 am", "Headline": "සභාග ආණ්ඩුව ගැන කියන කතා", "News Content": "ශ්‍රී ලංකා නිදහස් පක්ෂය සහ ඒකාබද්ධ විපක්ෂය අතර කෙටි කාලීන සභාග ආණ්ඩුවක් පිහිටුවීම පිළිබඳ දේශපාලන කරලියේ මේ දිනවල වැඩි අවධානයක් යොමුව තිබේ.‍ එක්සත් ජාතික පක්ෂයේ හිටපු මහලේකම් තිස්ස අත්තනායක මහතා පැවසුවේ ඉදිරි අයවැයත් සමඟ ආණ්ඩුව වෙනස් වීමේ ඉඩකඩක් පවතින බවට මත පල වන බවයි. පාර්ලිමේන්තු මන්ත්‍රී චතුර සේනාරත්න මහතා ප්‍රකාශ කළේ රටට අවශ්‍ය වී ඇත්තේ අලුත් ආණ්ඩුවක් නොව ප්‍රතිපත්තිවල වෙනසක් බවයි. ඉදිරි දින කිහිපය තුළ පොලීසියේ පුළුල් ප්‍රතිසංස්කරණයක් පිළිබඳ කමිටු වාර්තාවක් කැබිනට් මණ්ඩලයට ඉදිරිපත් වන බව ද මන්ත්‍රීවරයා ප්‍රකාශ කළේය. මේ අතර ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා සදහන් කළේ වෙනස් කළ යුත්තේ ආණ්ඩුව නොව වැරදි ආර්ථික ප්‍රතිපත්තිය බවයි. කෙසේ වුව ද සභාග ආණ්ඩුවක් ඇති වීම පිළිබඳ විශ්වාසයක් නොමැති බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කුමාර වෙල්ගම මහතා සදහන් කළේය. මේ අතර ඒකාබද්ධ විපක්ෂය නියෝජනය කරන මන්ත්‍රීවරුන්ගේ විශේෂ සාකච්ඡාවක් අනිද්දාට හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්වීමට නියමිත බව වාර්තා.", "URL": "https://sinhala.adaderana.lk/news.php?nid=97295", "Category": null, "Parent URL": null}