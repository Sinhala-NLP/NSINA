{"Source": "Adaderana", "Timestamp": "May 20, 2018 07:01 am", "Headline": "අපනයනය ඉලක්ක කරගනිමින් කෘෂිකාර්මික ප්‍රතිපත්ති ක්‍රියාත්මක කරන ලෙස ඇමතිගෙන් නිලධාරීන්ට උපදෙස්", "News Content": "ගොවීන්ගේ ආදායම් මට්ටම ඉහළ නැංවීම සඳහා අපනයනය ඉලක්ක කරගනිමින් කෘෂිකාර්මික ප්‍රතිපත්ති ක්‍රියාත්මක කරන ලෙස කෘෂිකර්ම අමාත්‍ය මහින්ද අමරවීර මහතා නිලධාරින්ට උපදෙස් ලබා දී තිබේ. පසුගිය වසර ගණනාවක් තුළ මෙරට කෘෂිකර්මය සියයට පහ දක්වා පහත වැටී ඇති බව අමාත්‍යවරයා පෙන්වා දෙයි. නව තාක්ෂණය කෘෂිකර්මාන්තය තුළ භාවිතයට පියවර ගැනීම හා තරුණ පිරිස් කෘෂිකර්මාන්තයට යොමුකර ගැනීමේ ආකර්ෂණීය වැඩපිළිවෙලක් සකස් කරන ලෙස මහින්ද අමරවීර අමාත්‍යවරයා නිලධාරීන්ට උපදෙස් ලබා දී තිබේ. ගන්නෝරුව කෘෂි තොරතුරු තාක්ෂණික දෙපාර්තමේන්තුවේ පැවති සාකච්ඡාවකදී මහින්ද අමරවීර අමාත්‍යවරයා මෙම උපදෙස් ලබා දී ඇති බව වාර්තා වේ. මේ අතර වගා කටයුතු සඳහා තරුණ පරපුර යොමුකිරීමේ වැඩපිළිවෙලක් ක්‍රියාවට නැංවිය යුතු බව ද මහනුවර ප්‍රදේශයේ පැවති මාධ්‍ය හමුවකදී මහින්ද අමරවීර අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=89417", "Category": null, "Parent URL": null}