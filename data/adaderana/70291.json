{"Source": "Adaderana", "Timestamp": "March 1, 2017 08:39 pm", "Headline": "නවසීලන්තයට කඩුලු 7 ක ජයක්", "News Content": "දකුණු අප‍්‍රිකානු කණ්ඩායම සමඟ පැවැත්වු සිව්වන එක්දින තරගයෙන් කඩුලු 7ක විශිෂ්ට ජයක් හිමිකර ගැනීමට නවසීලන්ත කණ්ඩායම අද සමත් වී තිබේ. හැමිල්ටන්හිදී පැවති තරගයේ කාසියේ වාසිය දිනූ දකුණු අප‍්‍රිකානු කණ්ඩායම ප‍්‍රථමයෙන් පන්දුවට පහරදුන් අතර නියමිත පන්දුවාර 50 තුළ කඩුලු 8ක් දැවී ඔවුන් ලබාගත් ලකුණු සංඛ්‍යාව 279ක්. පිළිතුරු ඉනිම සඳහා පන්දුවට පහරදුන් නවසීලන්ත කණ්ඩායම පන්දුවාර 45ක් තුළ කඩුලු තුනක් පමණක් දැවී ජයග‍්‍රහණය වාර්තා කිරීමට සමත් වී ඇත. එහිදී විශිෂ්ට පිතිහරඹයක නිරත වු මාර්ටින් ගප්ටිල් හයේ පහර 11ක් සහ හතරේ පහර 15ක් සමඟ නොදැවී ලකුණු 180ක් රැස් කළේය. ඒ අනුව එක්දින තරගයකදී නවසීලන්ත ක‍්‍රීඩකයෙකු විසින් වාර්තා කර ඇති පළමු දෙවන සහ තෙවන වැඩිම ලකුණු සංඛ්‍යාවන්ට හිමිකම් කීමට ගප්ටිල් අද සමත් වු අතර මීට පෙර ඔහු 2015 වසරේ දී ලකුණු 237ක් සහ 2013 වසරේදී ලකුණු 189ක් රැස් කර ඇත.", "URL": "https://sinhala.adaderana.lk/news.php?nid=70291", "Category": null, "Parent URL": null}