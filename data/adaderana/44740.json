{"Source": "Adaderana", "Timestamp": "July 17, 2014 03:53 pm", "Headline": " බන්දුලගේ සහන යෝජනාවට කැබිනට් අනුමැතිය ලැබිලා", "News Content": "අ.පො.ස(සා/පෙ) විභාගයෙන් ගණිතය විෂය අසමත්වන අනිවාර්ය අධ්‍යාපන වයසේ සිටින සිසු-සිසුවියන් පාසලෙන් නෙරපා හැරීම වැළැක්වීමේ යෝජනාවට කැබිනට් අනුමැතිය හිමිව තිබේ. ඒ අනුව ගණිතය විෂය අසමත් සිසුන් තවදුරටත් රඳවා ගැනීම ගැනීම සඳහා ඔවුන් වෙනුවෙන් වෙනම පහසුකම් සැලසීමේ අවශ්‍යතාවක් පවතින බව මෙම කැබිනට් පත්‍රිකාව ඉදිරිපත් කරමින් අධ්‍යාපන අමාත්‍ය බන්දුල ගුණවර්ධන මහතා පවසයි. ගණිතය විෂය අසමත්වන සිසුන්ට එම විෂය සමත්වීම සඳහා වසර 2ක කාලයක් තුළ අවස්ථාව ලබා‍දීම මෙමගින් යෝජිත බැව් සඳහන්ය. එසේම එම සිසුන්ට උසස් පෙළ කලා විෂය ධාරාවට අමතරව උසස් පෙළ තාක්ෂණ විෂය ධාරාවේ ජෛව පද්ධති තාක්ෂණවේදය හැදෑරීමට ද මෙමගින් අවස්ථාව සලසා ඇත. ඒ අනූව එම සිසුන් සඳහා වෙනම අතිරේක පංතියක් පැවැත්වීමට ද ඉන් යෝජනා කර තිබේ.", "URL": "https://sinhala.adaderana.lk/news.php?nid=44740", "Category": null, "Parent URL": null}