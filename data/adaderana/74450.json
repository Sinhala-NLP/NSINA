{"Source": "Adaderana", "Timestamp": "June 22, 2017 09:43 am", "Headline": "දෙමටගොඩදී වාහන 3 ක් ගිනි ගනියි", "News Content": "අද(22) අලුයම 12.45 ට පමණ දෙමටගොඩ ශාන්ත අන්තෝනි මාවතේ දේවස්ථානය අසල මාර්ගයේ ගමන් කරමින් තිබු කාර් රථයක් එකවරම ගිනි ගැනීම හේතුවෙන් රථය සම්පූර්ණයෙන්ම විනාශ වී තිබේ. මෙම ගින්න හේතුවෙන් ඒ අසල තිබු තවත් කාර් රථයකට හා වෑන් රථයකට ගිනි ඇවිලි අලාභානි සිදුව ඇතැයි පොලීසිය පවසයි. කාර් රථයේ ඇති වු කාර්මික දෝෂයක් හේතුවෙන් ගින්න හට ගෙන ඇති අතර ගින්නෙන් ජිවිත හානි කිසිවක් වාර්තා නොවේ. සිදුව ඇති අලාභය තක්සේරු කර නොමැති අතර දෙමටගොඩ පොලීසිය සිද්ධිය සම්බන්ධයෙන් වැඩිදුර පරීක්ෂණ සිදු කරනු ලබයි.", "URL": "https://sinhala.adaderana.lk/news.php?nid=74450", "Category": null, "Parent URL": null}