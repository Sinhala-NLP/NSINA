{"Source": "Adaderana", "Timestamp": "March 6, 2014 10:12 am", "Headline": "ගම්පහ බණ්ඩාරනායක සිසුන් 3ක් අත්අඩංගුවට", "News Content": "නීති විරෝධී ජන රාශිය හා මාධ්‍යවේදීන්ට පහරදීමේ චෝදනාව යටතේ ගම්පහ බණ්ඩාරනායක විදුහලේ සිසුන් තිදෙනෙකු ගම්පහ පොලීසිය විසින් අත්අඩංගුවට ගෙන තිබේ. 12 වසර පංතියේ සිසුවෙකු හා 13 වසර පංතියේ සිසුන් දෙදෙනෙකු ගම්පහ පොලීසිය විසින් අද පෙරවරුවේ අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා පැවසීය. පසුගිය 03දා එම විදුහලේ සිසුන් පිරිසක් එහි විදුහල්පතිවරයා ඉවත් කරන ලෙස බලකරමින් පැවැත්වූ විරෝධතාවයකදී එහි දේපල වලට ද හානි සිදුවිය. එසේම එය ආවරණය කිරීමට ගිය මාධ්‍යවේදීන් කිහිප දෙනෙකු ද තුවාල ලබා තිබුණි.", "URL": "https://sinhala.adaderana.lk/news.php?nid=41579", "Category": null, "Parent URL": null}