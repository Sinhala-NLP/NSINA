{"Source": "Adaderana", "Timestamp": "September 15, 2018 11:41 pm", "Headline": "දැරියකට අතවර කළ කෝප්‍රල්වරයාට වැඩ වරදියි", "News Content": "වයස අවුරුදු 13 ක් වල බාල වයස්කාර දැරිවියකට ලිංගික අතවර සිදු කළ බව කියන යුධ හමුදා කෝප්‍රල්වරයෙකුව සාලියවැව පොලීසිය විසින් අත්අංඩගුවට ගෙන තිබේ. පසුගිය 14 වැනිදා සවස් කාලයේ නීලබැම්ම ප්‍රදේශයේදී මෙම සිද්ධිය සිදුවී ඇති බව වාර්තා වේ. පොලීසිය විසින් අත්අඩංගුවට ගෙන ඇති සැකකරුද නීල බැම්ම ප්‍රදේශයේ පදිංචි 30 හැවිරිදි විවාහක අයෙකි.සැකකරු ඉරණමඩු ප්‍රදේශයේ යුධ හමුදා කදවුරක සේවය කරන අයෙකු බව විමර්ශණ වලදී හෙලිවී ඇත. සැකකාර සෙබළා නිවාඩුවට නිවසට පැමිණ සිටි අවස්ථාවේදී මෙම අපරාධය සිදු කර ඇති බව පොලීසිය ප්‍රකාශ කළේය. අතවරයට පත්ව ඇති දැරිවිය වෛද්‍ය ප්‍රතිකාර සහ පරීක්ෂණයක් සදහා පුත්තලම මූලික රෝහලට ඇතුළත් කර ඇත. සැකකරු පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතව ඇති අතර සාලියවැව පොලීසිය වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=96148", "Category": null, "Parent URL": null}