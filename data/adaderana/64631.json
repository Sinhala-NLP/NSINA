{"Source": "Adaderana", "Timestamp": "October 2, 2016 09:22 am", "Headline": " සමගිපුර ජනතාව වන අලි තර්ජනයක", "News Content": "පොළොන්නරුව මැදිරිගිරිය සමගිපුර ප්‍රදේශයේ ජනතාව වන අලි තර්ජනවලට මුහුණ දී සිටියි.එම ප්‍රදේශවාසීන් පෙන්වා දෙන්නේ සෑම දිනකම වන අලින් ගම්වැදීම හේතුවෙන් ළමුන් පාසල් යෑම ඇතුළු බොහෝ දෛනික කටයුතු අඩාල වී ඇති බවයි.එමෙන්ම ජීවිත ආරක්ෂාව සම්බන්ධයෙන් අවදානමක් පවතින බවද ප්‍රදේශවාසීන් පෙන්වා දෙයි.මේ සම්බන්ධයෙන් බලධාරීන්ගේ කඩිනම් මැදිහත්වීමක් අපේක්ෂා කරන බව ප්‍රදේශවාසීන් පවසයි.මේ අතර කරදියනාරු වැලිගහකණ්ඩිය ප්‍රදේශයේදී වන අලි පහරදීමකින් පුද්ගලයෙකු මියගොස් තිබේ.තම නිවස අසල පිහිටි ඉඩමකදී ඔහු මෙම වන අලි ප්‍රහාරයට ලක්ව ඇති බව පොලිස් මූලස්ථානය සඳහන් කළේය.මෙලෙස මියගොස් ඇත්තේ අරන්තලාව ප්‍රදේශයේ පදිංචිව සිටි 25 හැවිරිදි තරුණයෙකි.කරදියනාරු පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64631", "Category": null, "Parent URL": null}