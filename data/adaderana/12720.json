{"Source": "Adaderana", "Timestamp": "December 9, 2010 10:34 am", "Headline": "බලපත්‍ර රහිත ගිනි අවියක් සමග එක් අයෙක් කොටුවෙයි", "News Content": "බලපත්‍රයක් නොමැතිව ගිනි අවියක් ළඟ තබාගත් පුද්ගලයෙකු දෙල්තොට පට්ටියගමවත්ත ප්‍රදේශයේදී අත්අඩංගුවට ගෙන තිබේ. ගම්පොළ පොලිසියේ නිලධාරී කණ්ඩායමක් විසින් ඊයේ(09) සිදුකළ වැටලීමකදී සැකකරු අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. සැකකරු සතුව තිබූ රුසියාවේ නිෂ්පාදිත ගිනි අවියක්, පතරොම් දෙකක් සහ හිස් පතරොම් කොපු 8ක් සොයාගෙන තිබේ. සැකකරු අද(09) මහනුවර මහේස්ත්‍රාත් අධිකරණයට ඉදිරිපත් කරන බව ගම්පොළ පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=12720", "Category": null, "Parent URL": null}