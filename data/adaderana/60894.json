{"Source": "Adaderana", "Timestamp": "June 8, 2016 10:44 am", "Headline": " රෝහලේදී සියදිවි නසාගනියි", "News Content": "මස්කෙලිය දිසා රෝහලේ නේවාසිකව ප්‍රතිකාර ලැබූ රෝගියෙක් සියදිවි හානිකරගෙන තිබේ.රෝහල් භූමියේ ළමා උද්‍යානයේ ඔන්චිල්ලාවක ගෙල වැලලාගෙන මොහු සියදිවි හානිකරගෙන ඇති බව මස්කෙලිය පොලීසිය පැවසුවේය. ඊයේ(07) පස්වරුවේ හෘදයාබාධයක් සඳහා ප්‍රතිකාර ලැබීමට මස්කෙලිය දිසා රෝහලට පැමිණ නේවාසිකව ප්‍රතිකාර ලබමින් සිටි මෙම පුද්ගලයා ඊයේ රාත්‍රියේ හදිසියේ අතුරුදන් වී තිබේ. රෝහල් කාර්යමණ්ඩලය සිදුකළ සොයාබැලීමකදී ගෙල වැලලාගෙන සියදිවි හානිකරගෙන සිටි අදාළ රෝගියාගේ සිරුර සොයාගෙන ඇති බව පොලීසිය පැවසුවේය. මියගොස් ඇත්තේ මස්කෙලිය, ග්‍රවුන්ඩ්සික් වත්තේ පදිංචිව සිටි 49 හැවිරිදි පුද්ගලයෙකි.සිරුර පිළිබඳ මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද(08) සිදුකිරීමට නියමිත බව මස්කෙලිය පොලීසිය සඳහන් කරයි.", "URL": "https://sinhala.adaderana.lk/news.php?nid=60894", "Category": null, "Parent URL": null}