{"Source": "Adaderana", "Timestamp": "August 30, 2012 12:03 pm", "Headline": "නැගෙනහිර නාගාස්, ඌව නෙක්ස්ට් ගැටුම හෙටයි", "News Content": "ශ්‍රී ලංකා ප්‍රීමියර් ලීග් ක්‍රිකට් තරගාවලියේ අවසන් තරගය සඳහා නැගෙනහිර නාගාස් කණ්ඩායම සහ ඌව නෙක්ස්ට් කණ්ඩායම සුදුසුකම් ලබා තිබේ. තරගාවලියේ දෙවන අවසන් පූර්ව තරගය නැගෙහිර කණ්ඩායම සහ කඳුරට කණ්ඩායම අතර ඊයේ (29) පැවැත්වීමට නියමිතව තිබිණි. එහෙත් ඇද හැළුණු අධික වර්ෂාව හේතුවෙන් තරගය පැවැත්වීමට හැකියාවක් නොමැති විය. ඒ අනුව තරගාවලියේ ප්‍රසාද ලකුණු සටහනේ කඳුරට කණ්ඩායමට වඩා නැගෙනහිර කණ්ඩායම ඉදිරියෙන් සිටීම නිසා නැගෙනහිර කණ්ඩායම නිතරගයෙන් අවසන් තරගය සඳහා සුදුසුකම් ලබා ගත්තේය. පසුගිය 28 වන දින පැවති පළමු අවසන් පූර්ව තරගයෙන් වයඹ කණ්ඩායම පරදවා ඌව කණ්ඩායම ජය ගැනීමට සමත්විය. ඒ අනුව ශ්‍රී ලංකා ප්‍රීමීයර් ලීග් ක්‍රිකට් තරගාවලියේ අවසන් තරගය හෙට (31) ඌව නෙක්ස්ට් කණ්ඩායම සහ නැගෙනහිර නාගාස් කණ්ඩායම අතර පැවැත්වෙනු ඇති.", "URL": "https://sinhala.adaderana.lk/news.php?nid=27005", "Category": null, "Parent URL": null}