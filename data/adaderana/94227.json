{"Source": "Adaderana", "Timestamp": "August 11, 2018 08:59 am", "Headline": "පාසල් සිසුන්ට මත්පෙති අලෙවි කල තිදෙනෙකුට වැඩ වරදියි", "News Content": "බුත්තල පොලිස් බල ප්‍රදේශයේ පිහිල්ලවෙල ප්‍රදේශයේ දී බුත්තල පොලීසිය සිදු කළ වැටලීමකදී පාසල් සිසුන් ඉලක්ක කරගනිමින් මත්පෙති සහ මත් කරල් අලෙවි කල සැකකරුවන් තිදෙනෙකු මත්පෙති තොගයක්ද සමඟ අත්අඩංගුවට ගෙන තිබේ. මෙම සැකකරුවන් ප්‍රදේශයේ පාසල් ආශ්‍රිතව පාසල් සිසුන් ඉලක්ක කර ගනිමින් මත්පෙති අලෙවි කර ඇත අතර උපකාරක පංති සඳහා මේ දින වල නගරයට පැමිනෙන සිසුන්ටද සැකකරුවන් මෙම මත්පෙති අලෙවි බවට පොලිසියට තොරතුරු ලැබී ඇත. අත්අඩංගුවට ගත් සැකකරුවන් මත්ද්‍රව්‍ය භාවිතයට දැඩිලෙස ඇබ්බැහි වූවන් බව පොලිසිය පවසන අතර සැකකරුවන් එම ප්‍රදේශයේම පදිංචි වයස අවුරුදු විස්ස,විසිහත සහ විසි අට යන වයස් වල පසුවන්නන් බව පොලිසිය පවසනවා. සැකකරුවන් සතුව තිබී මත්පෙති තොගයක් ද පොලීසිය විසින් සොයාගෙන ඇති අතර සැකකරුවන් වැල්ලවාය මහේස්ත්‍රාත් අධිකරණයට ඊයේ(10) සවස ඉදිරිපත් කිරිමේන් අනතුර මේ මස විසිහතර දක්වා රක්ෂිත බන්ධනාගාර ගත කරන ලෙස වැල්ලවාය ප්‍රධාන මහේස්ත්‍රාත් මහේෂ් වාකිෂ්ඨ මහතා නියෝග කර ඇත. බුත්තල පොලීසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=94227", "Category": null, "Parent URL": null}