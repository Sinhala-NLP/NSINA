{"Source": "Adaderana", "Timestamp": "September 29, 2016 05:02 pm", "Headline": " ඇසිදිසි ක්‍රිකට් ශූරතා තරගාවලිය හෙට සිට", "News Content": "පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍යාංශය විසින් 6 වන වරටත් සංවිධානය කරනු ලබන ඇසිදිසි ක්‍රිකට් ශූරතා තරගාවලිය හෙට(30) සිට ආරම්භ වීමට නියමිතව තිබේ. ඇසිදිසි ක්‍රිකට් ශූරතා තරගාවලියේ උත්සවයේ සමාරම්භය පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතාගේ ප්‍රධානත්වයෙන් පැවැත්වෙන බව සඳහන්ය.පාර්ලිමේන්තු ප්‍රතිසංස්කරණ හා ජනමාධ්‍ය නියෝජ්‍ය අමාත්‍ය කරු පරණවිතාන මහතා සහ අමාත්‍යාංශ ලේකම් නිමල් බෝපගේ මහතා සහ සියලු මාධ්‍ය ආයතන ප්‍රධානීන් මේ සඳහා සහභාගී වීමට නියමිතය. මාධ්‍ය ආයතන අතර මිත්‍රතත්වය සහ සුහඳතාවය වර්ධනය කිරීමේ අරමුණින් ක්‍රිකට් සැණෙකෙළියක් ලෙස මෙය සංවිධානය කරනු ලබයි.මාධ්‍යවේදීන් නියෝජනය කරමින් පිරිමි කණ්ඩායම් 32ක් කාන්තා කණ්ඩායම් 12ක් මෙවර තරග වැදීමට නියමිත අතර සැප්තැම්බර් 30 වැනිදා සිට ඔක්තෝබර් 2 දක්වා ඇසිදිසි ක්‍රිකට් ශූරතාවලිය පැවැත්වෙන බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=64549", "Category": null, "Parent URL": null}