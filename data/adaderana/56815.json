{"Source": "Adaderana", "Timestamp": "January 31, 2016 03:27 pm", "Headline": "මන්නාරම් ධීවරයෙ‍ා් සීමා උල්ලංඝණයට විරුද්ධ වෙති", "News Content": "ඉන්දීය ධීවරයින් විසින් මන්නාරම මුහුදු සීමාවේ සිදුකරන මත්ස්‍ය ජාවාරම නතර කරදෙන ලෙසට ඉන්දීය රජයෙන් ඉල්ලීමක් කිරීමට මන්නාරම දිස්‍ත්‍රික් සංවර්ධන කමිටුව තීරණය කර තිබේ.දිස්ත්‍රික් ධීවර සංගම් සිදුකළ ඉල්ලීමකට අනුව සංවර්ධන කමිටුව මෙම එකඟතාවට පැමිණ ඇති බව සඳහන්ය.ඒ අනුව අදාළ යෝජනාව විදේශ කටයුතු අමාත්‍යංශය හා ඉන්දීය මහකොමසාරිස් කාර්යාලය හරහා ඉන්දීය රජයට ඉදිරිපත් කිරීමට නියමිත බව මන්නාරම ධීවර සංගම් නියෝජිතයින් සඳහන් කරයි.මේ සම්බන්ධයෙන් අදහස් දැක්වූ මන්නාරම දිස්ත්‍රික් සංවර්ධන කමිටු සම සභාපති අමාත්‍ය රිෂාද් බදියුදීන් මහතා පැවසුවේ යුද්ධයෙන් විපතට පත් උතුරේ ජනතාවට සහන සලසන බවට ඉන්දියාව ප්‍රකාශ කරන්නේ නම් ඔවුන් පළමුව සිදුකළ යුත්තේ ධීවර ජනතාව පීඩාවට පත් කරන ඉන්දීය ධිවර ගැටලුව නවතා දැමීමට පියවර ගැනීම බවයි.මන්නාරම ධීවර ජනතාවට ඉන්දීය ධීවරයින්ගෙන් සිදුවන බලපෑම ඉතා විශාල බව අමාත්‍යවරයා සඳහන් කළේය.ඉන්දීය ධීවරයින් අත්අඩංගුවට ගැනීමෙන් හෝ ඉහළ රාජ්‍ය තාන්ත්‍රික සාකච්ඡා පැවැත්වීම තුළින් පමණක් මෙම ගැටලුව නොවිසදෙන අතර ඒ සඳහා ප්‍රායෝගික විසඳුමක් අත්‍යව්‍යශ බව රිෂාද් බදියුදීන් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=56815", "Category": null, "Parent URL": null}