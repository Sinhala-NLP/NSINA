{"Source": "Adaderana", "Timestamp": "August 23, 2012 10:16 am", "Headline": "ශබ්ධ පූජාවේ හොරු අහුවෙයි", "News Content": "බෝගොඩ රජමහා විහාරයේ ඝන්ඨාරය සොරකම් කිරීම සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. ඔවුන් සතුව තිබී සොරකම් කරන ලද ඝන්ඨාරය ද සොයාගත් බව බදුල්ල පොලීසිය පැවසුවේය. බෝගොඩ රජමහා විහාරයේ ඝන්ඨාරය කිසියම් පිරිසක් විසින් සොරකම් කර තිබුණේ ඉකුත් ජූනි මස 24 වනදාය. ඒ අනුව බදුල්ල පොලිස් ස්ථානයේ නිලධා‍රීන් කණ්ඩායමක් අදාළ සොරකම සම්බන්ධයෙන් විමර්ශන ආරම්භ කළ අතර එහිදී මෙම සැකකරුවන් අත්අඩංගුවට ගැනීමට හැකිවී ඇත. අත්අඩංගුවට ගත් සැකකරුවන් අද (23) බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26820", "Category": null, "Parent URL": null}