{"Source": "Adaderana", "Timestamp": "December 7, 2011 05:25 pm", "Headline": "තෙල් බාල වුණත් ප්‍රතිචාරය බාල නෑ", "News Content": "ප්‍රමිතියෙන් තොර පෙට්‍රල් භාවිතය හේතුවෙන් හානි සිදුවූ වාහනවලට වන්දි ගෙවීම සඳහා වැයවන මුදල් ගෙවීම පිළිබඳ එම පෙට්‍රල් සැපයූ සමාගමෙන් යහපත් ප්‍රතිචාර හිමිවී ඇතැයි ලංකා ඛණිජ තෙල් නිතිගත සංස්ථාව පවසයි. අදාළ වන්දි මුදල් අයකරගැනීම සම්බන්ධයෙන් සැපයුම්කාර සමාගම වෙත ලිඛිත ඉල්ලීමක් සිදු‍කෙරුණු බව එම සංස්ථාව සඳහන් කරයි. ඒ සඳහා සමාගම විසින් සුබවාදී ප්‍රතිචාර ලබාදී ඇති බව සංස්ථාව පෙන්වාදෙයි. ඊට අමතරව අදාළ පෙට්‍රල් තොගයෙන් ඉතිරි වූ ‍මෙට්‍රික් ටොන් 2600ක පෙට්‍රල් තොගය පිරිවැය ආවරණය වන පරිදි අපනයනය කිරීම සඳහා ද පියවර ගෙන ඇති බව ලංකා ඛණිජ තෙල් නීතිගත සංස්ථාව වැඩිදුරටත් කියා සිටියි.", "URL": "https://sinhala.adaderana.lk/news.php?nid=20528", "Category": null, "Parent URL": null}