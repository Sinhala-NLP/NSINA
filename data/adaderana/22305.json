{"Source": "Adaderana", "Timestamp": "February 22, 2012 12:00 pm", "Headline": "අම්බුළුවාවේ ගින්නක්-අක්කර 300 ක් විනාශයි", "News Content": "අම්බුළුවාව ජෛව විවිධත්ව සංකීර්ණයට අයත් පරිශ්‍රයේ ගින්නක් හටගෙන තිබේ. ජෛව විවිධත්ව සංකීර්ණය පිහිටා තිබෙන කඳුවැටියේ අක්කර 300 ක පමණ ප්‍රදේශයක් මෙලෙස ගිනිගෙන ඇති බව ගම්පොළ පොලිසිය සඳහන් කරයි. ගිනිනිවීමේ කටයුතු සඳහා ගිනි නිවන ඒකකයට අමතරව ගුවන් හමුදාවට අයත් හෙලිකොප්ටර් යානා ද යොදවා තිබේ. කෙසේවෙතත් ගින්නෙන් ජෛව විවිධත්ව සංකීර්ණ ගොඩනැගිල්ලට කිසිදු හානියක් ‍සිදුව නැත.", "URL": "https://sinhala.adaderana.lk/news.php?nid=22305", "Category": null, "Parent URL": null}