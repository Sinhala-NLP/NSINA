{"Source": "Adaderana", "Timestamp": "June 3, 2010 06:08 pm", "Headline": "ද්වි-පාර්ශ්වික සබඳතා ශක්තිමත් කළ යුතුයි", "News Content": "ගිනිකොන දිග ආසියානු කලාපයට අයත් ර‍ටවල සිටින මෙරට තානාපති අංශ ප්‍රධානීන් හා විදේශ කටයුතු අමාත්‍ය මහාචාර්ය ජි.එල්.පීරිස් මහතා අතර විශේෂ සාකච්ඡාවක් පැවැත්වී තිබේ. විදේශ කටයුතු අමාත්‍යාංශය සඳහන් කරන පරිදි ඉදිරි හය මස ඇතුළත සපුරාගත යුතු ඉලක්ක පිළිබඳ ඊයේ පස්වරුවේ පැවති මෙම සාකච්ඡාවේදී අවධානයට ලක්වී ඇත. සිංගප්පූරුවේ පැවැත්වෙන විශේෂ සැසිවාරයකට සහභාගී වීමේ අරමුණින් එරටට පැමිණි විදේශ කටයුතු අමාත්‍යවරයා එහිදී මෙම සාකච්ඡාවට සහභාගී වු බව විදේශ කටයුතු අමාත්‍යාංශය පවසයි. ඉන්දුනීසියාව මලයාසියාව , මියෙන්මාරය , පිලිපීනය , සිංගප්පූරුව , තායිලන්තය සහ වියට්නාමය යන රටවල ශ්‍රි ලංකා තානාපති අංශ ප්‍රධානීන් මෙම සාකච්ඡාවට සහභාගී වු බව සඳහන් වේ. එහිදී විදේශ කටයුතු අමාත්‍ය මහාචාර්ය ජි.එල්.පීරිස් මහතා පෙන්වා දී ඇත්තේ ආයෝජන , සංචාරක ක්ෂේත්‍ර ප්‍රවර්ධනය වෙනුවෙන් මෙන්ම ද්වීපාර්ශික සබඳතා ශක්තිමත් කර ගැනීම සඳහා වැඩි අවධානයක් යොමු කළ යුතු බවයි.", "URL": "https://sinhala.adaderana.lk/news.php?nid=8788", "Category": null, "Parent URL": null}