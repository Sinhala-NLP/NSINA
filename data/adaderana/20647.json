{"Source": "Adaderana", "Timestamp": "December 13, 2011 09:56 am", "Headline": "මාතර ව්‍යාජ ලේඛන සැකසුම් මධ්‍යස්ථානයක් වටලයි", "News Content": "මාතර, වැලිගම පැලෑන ප්‍රදේශයේ පවත්වාගෙන ගිය ව්‍යාජ ලේඛන සැකසුම් මධ්‍යස්ථානයක් වැටලූ මාතර කොට්ඨාස දූෂණ මර්දන ඒකකය පුද්ගලයෙකු අත්අඩංගුවට ගෙන තිබේ. ලැබුණු තොරතුරකට අනුව ඊයේ(12) සිදුකළ විශේෂ වැටලීමකදී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී රාජ්‍ය ආයතනවල නිල මුද්‍රා 15ක් ව්‍යාජ ලෙස සැකසු විවිධ සහතිකපත් 500 ක් මෙහිදි සොයාගෙන ඇත. මාතර කොට්ඨාස දූෂණ මර්දන අංශය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20647", "Category": null, "Parent URL": null}