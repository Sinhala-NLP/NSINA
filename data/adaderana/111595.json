{"Source": "Adaderana", "Timestamp": "June 8, 2019 10:46 pm", "Headline": "විදෙස් හමුදා මෙරටට පැමිණෙන බවට පලවන වාර්තා බොරු", "News Content": "විදෙස් හමුදාවන් මෙරටට පැමිණෙන බවට පලවන වාර්තා අසත්‍ය බව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා අවධාරණය කර සිටියේය. අද (08) පස්වරුවේ කොළඹ පැවැති උත්සවයක් අමතමින් අමාත්‍යවරයා මේ බව ප්‍රකාශ කළේය. මාතෘ භූමිය ඉස්ලාම් අන්තවාදයේ ගොදුරක්ව පවතින අවස්ථාවේ මහා සඟරුවන ගත යුතු මඟ පිළිබදව කතිකා කෙරෙන \"ජාතික මඟ\" මහා සඟ සමුළුව අද පස්වරුවේ කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී පැවැත්වුණි. මෙම අවස්ථාවට කථානායක කරු ජයසූරිය මහතා සහ ඇතුලු පිරිසක් එක්ව සිටියේය.", "URL": "https://sinhala.adaderana.lk/news.php?nid=111595", "Category": null, "Parent URL": null}