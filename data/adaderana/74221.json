{"Source": "Adaderana", "Timestamp": "June 14, 2017 05:37 pm", "Headline": "සෞදියේ විදෙස් ශ්‍රමිකයන්ට දුන් පොදු සමාව 25 න් අවසන් ", "News Content": "වලංගු වීසා රහිතව සෞදි අරාබියාවේ සේවය කරන විදෙස් ශ්‍රමිකයින්ට ලබා දී ඇති පොදු සමාකාලය ලබන 25 වන දිනෙන් අවසන් වන බව විදේශ කටයුතු අමාත්‍යාංශය පවසයි. ඒ අනුව එම දිනට පෙර එරටින් පිටත් නොවන ශ්‍රමිකයින් අත්අඩංගුවට ගෙන පිටුවහල් කරන අතර ඔවුන්ට යළි සෞදි අරාබියාවට පැමිණීම තහනම් වන බව එම අමාත්‍යාංශය සඳහන් කළේය. නිත්‍යානූකූල නොවන අයුරින් සෞදි අරාබියාව තුළ රැඳී සිටින ශ්‍රී ලාංකිකයින් සිටී නම් පොදු සමාකාලය තුළ එරටින් පිටවීමට කටයුතු කරන ලෙස සෞදි අරාබියාවේ පිහිටි ශ්‍රී ලංකා තානාපති කාර්යාලය දැනුම් දෙයි. මේ අතර අදාළ පොදු සමාකාලය තුළ ශ්‍රී ලාංකිකයින් 3500 දෙනෙකු දිවයිනට පැමිණ ඇති බව විදේශ සේවා නියුක්ති කාර්යංශය පවසයි. කෙසේ වෙතත් පොදු සමාකාලය යළි කිසිඳු හේතුවක් මත දීර්ඝ නොකෙරෙන බව එම කාර්යංශය සඳහන් කළේය.", "URL": "https://sinhala.adaderana.lk/news.php?nid=74221", "Category": null, "Parent URL": null}