{"Source": "Adaderana", "Timestamp": "May 22, 2019 11:26 am", "Headline": "වව්නියාව මණ්ඩපය වව්නියා සරසවිය බවට පත්වෙයි", "News Content": "යාපනය විශ්වවිද්‍යාලයේ ව්‍යාපාර අධ්‍යයන සහ ව්‍යවහාරික විද්‍යා යන පීඨයන් වව්නියා මණ්ඩපය තුළ ස්ථාපිත කර තිබේ. එම ව්‍යාපාර අධ්‍යයන පීඨය යටතේ මුදල් හා ගණකාධිකරණ සහ ආර්ථික විද්‍යා හා කළමනාකරණ අධ්‍යයන අංශයන් ද එහි ව්‍යවහාරික විද්‍යා පීඨය යටතේ භෞතික විද්‍යා සහ ජීව විද්‍යා අධ්‍යයන අංශයන් ද ස්ථාපිත කරනු ලැබ තිබේ. මෙම පාඨමාලාවන්හි ගුණාත්මක බව වර්ධනය කිරීම සදහාත් එම උපාධි පාඨාමාලා ඉංග්‍රීසි මාධ්‍යයෙන් ඉගැන්වීමට හැකි වන පරිදිත්, යාපනය විශ්වවිද්‍යාලයේ වව්නියා මණ්ඩපය වව්නියා විශ්වවිද්‍යාලය ලෙස ස්ථාපිත කිරීම පිණිස නගර සැලසුම්, ජල සම්පාදන හා උසස් අධ්‍යාපන අමාත්‍ය රවුෆ් හකීම් අමාත්‍යවරයාගේ යෝජනාවට කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=110426", "Category": null, "Parent URL": null}