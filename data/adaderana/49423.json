{"Source": "Adaderana", "Timestamp": "February 18, 2015 11:34 am", "Headline": "නවක වධය නිසා සබරගමු සරසවි දියණිය ගෙල  වැලලාගනියි", "News Content": "නවක වධ සිද්ධියක් නිසා අසහනයෙන් සිටි බව පැවසෙන සබරගමු විශ්වවිද්‍යාලයේ ශිෂ්‍යාවක සිය නිවසේදී ගෙල වැලලාගෙන සියදිවි හානි කරගෙන තිබේ.මෙලෙස ගෙල වැලලාගෙන මිය ගොස් ඇත්තේ සබරගමුව සරසවියේ ව්‍යවහාරික විද්‍යා පීඨයේ පළමු වසරේ ඉගෙනුම ලබන ශිෂ්‍යාවක් බව පොලිස් මාධ්‍ය ප‍්‍රකාශක කාර්යාලය සදහන් කළේය. ඇය හෝමාගම ප්‍රදේශයේ පදිංචිව සිටි 23 හැවිරිදි ශිෂ්‍යාවකි.නවක වධ සිද්ධියක් මෙම සිය දිවි හානි කර ගැනීමට හේතු වී ඇති බවට පොලිසිය සැක පළ කරයි.ඇය මිය යන්නට පෙර ලිපියක් ද ලියා ඇති අතර එහි සඳහන් කර ඇත්තේ විශ්වවිද්‍යාලයේ කිසිවෙකුට සිය මළ සිරුර නොපෙන්වන ලෙසයි.", "URL": "https://sinhala.adaderana.lk/news.php?nid=49423", "Category": null, "Parent URL": null}