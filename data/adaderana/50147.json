{"Source": "Adaderana", "Timestamp": "March 23, 2015 08:54 am", "Headline": "ඉන්දු ලංකා ධීවර සාකච්ඡා හෙට ඇරඹෙයි", "News Content": "ඉන්දු ලංකා ධීවර ගැටලුව සම්බන්ධයෙන් මීළඟ සාකච්ඡාවටය හෙට දිනයේ චෙන්නායිහිදි ආරම්භ විමට නියමිතය තිබේ.ධීවර අමාත්‍යංශය සඳහන් කළේ හෙට(24) සහ අනිද්දා මෙම සාකච්ඡා පැවැත්වෙන බවයි.දෙරටේ ධීවර ගැටළු සම්බන්ධයෙන් මීට පෙර පැවති සාකච්ඡා වල තවත් අදියරක් ලෙස මෙම සාකච්ඡා වටය පැවැත්වෙනු ඇත.මේ සඳහා ශ්‍රී ලංකාව නියෝජනය කරමින් ධීවර සංගම් නියෝජිතයින් 10 දෙනෙකු සහ නිලධාරින් 6 දෙනෙකු සහභාගී විමට නියමිතය.ඉන්දියාව පාර්ශවයෙන් තමිල්නාඩු ධීවර සංගම් නියෝජිතයින් සහ ප්‍රාන්ත බලධාරින් මෙම සාකච්ඡා සඳහා සහභාගි විමට නියමිත බව ධීවර අමාත්‍යංශය සදහන් කළේය.මේ අතර ශ්‍රී ලංකා නාවික හමුදාව විසින් ඉන්දිය ධීවරයින් පිරිසක් අත්අඩංගුවට ගැනිමට විරෝධය පළ කරමින් රාමේෂ්වරම් ධීවරයින් වර්ජනයක් ආරම්භ කර තිබේ.ඉන්දිය මාධ්‍ය වාර්තා කරන්නේ ධිවරයින් 54 දෙනෙකු අත්අඩංගුවට ගැනිමට විරෝධය පළ කරමින් ඊයේ දිනයේ සිට රාමේෂ්වරම් ධීවරයින් මෙලෙස වර්ජනයේ නිරතවි සිටින බවයි.අත්අඩංගුවට ගත් ධිවරයින් නිදහස් කරන තුරු තමන් ධීවර කටයුතු වල නිරත නොවන බව රාමේෂ්වරම් ධීවරයින් පවසයි.", "URL": "https://sinhala.adaderana.lk/news.php?nid=50147", "Category": null, "Parent URL": null}