{"Source": "Adaderana", "Timestamp": "November 25, 2012 04:45 pm", "Headline": "ගිලන් රථ අඩුව පුරවයි", "News Content": "දිවයින පුරා පිහිටි රෝහල්වල පවතින ගිලන් රථ හිඟය අවම කිරීම සඳහා කඩිනම් පියවර ගන්නා බව සෞඛ්‍ය අමාත්‍යංශය පවසයි. ඊයේ (24) පැවති පළාත් සෞඛ්‍ය සමුළුවේදී රෝගී සත්කාරක සේවාවන් පවත්වාගෙන යාම සඳහා දැනට පවතින ගිලන් රථ සංඛ්‍යාවට අමතරව තවත් ගිලන් රථ 400 ක පමණ සංඛ්‍යාවක් අවශ්‍ය බව අනාවරණය වී තිබේ. ඒ අනුව ඉදිරි මාස හතර තුළ ගිලන් රථ 374 ක් රෝහල් සඳහා ලබාදීමට නියමිත අතර ඉදිරි මාස දෙක තුළ ඉන් ගිලන් රථ 124 ක් ජපාන අන්තර්ජාතික සහයෝගීතා ඒජන්සිය මගින් ලබාදීමට නියමිත බව සෞඛ්‍ය අමාත්‍යංශය පවසයි. මෙමගින් ගිලන් රථ අවශ්‍යතාවයෙන් 90%ක්ම සැපිරෙන අතර ඉතිරි ගිලන් රථ සංඛ්‍යාව ද ඉදිරි කාලය තුළ ලබාදීමට පියවර ගන්නා බව එම අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=29476", "Category": null, "Parent URL": null}