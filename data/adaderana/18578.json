{"Source": "Adaderana", "Timestamp": "September 7, 2011 03:27 pm", "Headline": "දෘෂ්‍යාබාධිත පුද්ගලයින් සුදු සැරයටි දිනයට පමණක් සීමාවෙලා", "News Content": "දෘෂ්‍යාබාධිත පුද්ගලයින් පිළිබඳ නිල සංඛ්‍යාලේඛන රජය සතුව නොමැති බවට ශ්‍රී ලංකා දෂ්‍යාබාධිත ජනතා සම්මේලනය චෝදනා කරයි. දෘෂ්‍යාබාධිත පුද්ගලයින් පිළිබඳ අවධානය ඔක්තෝබර් 15 වැනිදාට යෙදෙන ජාත්‍යන්තර සුදු සැරයටි දිනයට පමණක් සීමා වී ඇති බව එහි සභාපති ඇලෙක්ස් ජයවර්ධන මහතා පෙන්වාදෙයි. එමෙන්ම දෘෂ්‍යාබාධිත දරුවන්ගේ අධ්‍යාපනය, වෘත්තීය පුහුණුව සහ තවත් ‍ක්ෂේත්‍ර ගණනාවක ගැටලු තවමත් විසදී නොමැති බව හෙතෙම සඳහන් කරයි. ආකල්පමය වශයෙන් සහ මානව අයිතිවාසිකම් සම්බන්ධයෙන් දෘෂ්‍යාබාධිත පුද්ගලයින් දැඩි අපහසුතාවට පත්ව ඇති බව ද ඇලෙක්ස් ජයවර්ධන මහතා ප්‍රකාශ කරයි. කොළඹ අද(07) පැවති මාධ්‍ය හමුවක දී අදහස් දැක්වමින් ජයවර්ධන මහතා මේ අදහස් පළ කළේය.", "URL": "https://sinhala.adaderana.lk/news.php?nid=18578", "Category": null, "Parent URL": null}