{"Source": "Adaderana", "Timestamp": "May 5, 2013 08:17 am", "Headline": "කෝටි එකහමාරක කප්පම් ඉල්ලු තරුණයා අල්ලයි", "News Content": "පුද්ගලයෙකු පැහැරගෙන ගොස් සිරකර තබාගෙන රුපියල් කෝටි එකහමාරක කප්පම් මුදලක් ලබාගැනීමට තැත්කළ පුද්ගලයෙකු අත්අඩංගුවට ගෙන තිබේ. කොළඹ අපරාධ කොට්ඨාසය විසින් අත්අඩංගුවට ගත් සැකකරු දංකොටුව ප්‍රදේශයේ පදිංචි 27 හැවිරිදි අයෙකු බව වාර්තා වේ. කොළඹ වේල්ස්කුමාර මාවත ප්‍රදේශයේ පදිංචිකරුවෙකු පසුගිය 12 වැනිදා පෑලියගොඩ ප්‍රදේශයේ දී ගිනි අවි පෙන්වා පැහැරගෙන ගොස් තිබුණි. ඔහු නිදහස් කිරීම සඳහා සැකකරු රුපියල් කෝටි එකහමාරක පමණ කප්පම් මුදලක් ඉල්ලා ඇති අතර ඉන් රුපියල් ලක්ෂ 8ක් කප්පම් වශයෙන් ලබාගෙන ඇති බව පොලීසිය පවසයි. පැහැර ගැනීම සඳහා යොදාගත් වෑන් රථය ද පොලිස් භාරයට ගෙන ඇත.", "URL": "https://sinhala.adaderana.lk/news.php?nid=33812", "Category": null, "Parent URL": null}