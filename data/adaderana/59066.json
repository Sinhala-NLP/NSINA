{"Source": "Adaderana", "Timestamp": "April 10, 2016 04:43 pm", "Headline": "වරාය සේවකයින් සිව්දෙනෙක් මාරාන්තික උපවාසයක් අරඹයි", "News Content": "අලුත් අවුරුදු දීමනාව ලබා නොදීම ඇතුළු ඉල්ලීම් කිහිපයක් මූලික කරගනිමින් වරාය ඒකාබද්ධ වෘත්තීය සමිති එකමුතුව නියෝජනය කරමින් සිව් දෙනෙකු මේවන විට මාරාන්තික උපවාසයක නිරතවී තිබේ.මීට පෙරාතුව මෙම වෘත්තීය සමිති එකමුතුව විසින් අකුරට වැඩකිරීමේ වෘත්තීය සමිති ක්‍රියාමාර්ගයක් ගෙන ගිය අතර පාලකයින් ඊට නිසි ලෙස ඇහුන්කන් නොදීම නිසා දැනට පැය එක හමාරකට පමණ පෙරාතුව වෘත්තීය සමිති නායකයින් ඇතුළු සිව් දෙනෙකු උපවාසයට වාඩිවුණු බව වරාය ජාතික සේවක සංගමයේ සභාපති උදේනි කළුතන්ත්‍රි මහතා අදදෙරණට කියා සිටියේය.විශේෂයෙන්ම නීත්‍යනුකූලව වෘත්තීය ක්‍රියාමාර්ගයක් දියත් කර තිබියදී අමාත්‍ය අර්ජුණ රණතුංග,ඔහුගේ සොහොයුරාවන වරාය සභාපති ධම්මික රණතුංග යන අය සේවකයින්ට තර්ජනය කිරීම සඳහා පාතාල මැරයින් යොදාගනිමින් සිටින බවත්,ඒ අනුව නීත්‍යනුකූල නොවන ක්‍රියාමාර්ග හරහා සිදුකරනු ලබන මර්දනය දැඩිසේ හෙළාදකින බවද කළුතන්ත්‍රි මහතා සඳහන් කළේය.", "URL": "https://sinhala.adaderana.lk/news.php?nid=59066", "Category": null, "Parent URL": null}