{"Source": "Adaderana", "Timestamp": "February 18, 2017 03:52 pm", "Headline": "  පාසල් මුරකරුවන් පත් කිරීමේදී ගැටළු රැසක් මතුවෙලා ", "News Content": "පාසල්වලට මුරකරුවන් පත් කිරීමේදී ක්‍රමානුකූලව එය සිදු නොකිරීම හේතුවෙන් ගැටළු රැසක් මතුව ඇතැයි අධ්‍යාපන අනධ්‍යයන සේවක මණ්ඩලය පවසයි.එහි ප්‍රධාන ලේකම් අජිත් පී. තිලකරත්න මහතා සඳහන් කළේ පාසලේ භූමි ප්‍රමාණය, ගොඩනැගිලි ප්‍රමාණය හා සිසුන් ප්‍රමාණය ගණනය කර මුරකරුවන් පත් කළ යුතු බවයි.අදාළ කාරණා සම්බන්ධයෙන් බලධාරීන් අවධානය යොමු නොකිරීම හේතුවෙන් මුරකරුවන් දැඩි දුෂ්කරතාවයට පත් ඇති බව ඔහු පෙන්වා දෙයි.එමෙන්ම රාජකාරී සඳහා මුරකරුවන්ට අවශ්‍ය උපකරණ ද නිසි පරිදි නොලැබීම හේතුවෙන් ගැටළු මතුව ඇති බව ද තිලකරත්න මහතා පවසයි.අදාළ කරුණු සම්බන්ධයෙන් සලකා බලා එම සේවකයින්ට කඩිනමින් විසඳුම් ලබා දෙන ලෙස ඉල්ලමින් ජනාධිපති මෛත්‍රීපාල සිරිසේන මහතාට ලිපියක් යොමු කර ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=69788", "Category": null, "Parent URL": null}