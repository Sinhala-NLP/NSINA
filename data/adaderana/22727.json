{"Source": "Adaderana", "Timestamp": "March 11, 2012 03:27 pm", "Headline": " හොර වීසා අරන් ජර්මන් යන්න ගිය ඇෆ්ගන් පවුලක් කටුනායකදී දැලේ ", "News Content": "ඇෆ්ගනිස්ථාන ජාතික යුවළක් සහ ඔවුන්ගේ දරුවන් අපරාධ පරීක්ෂණ දෙපාර්තමේන්තුවේ ගුවන්තොටුපළ ඒකකය මඟින් අත්අඩංගුවට ගෙන තිබේ. ව්‍යාජ වීසා යොදා ගනිමින් ජර්මනිය බලා පිටත්ව යාම සදහා අද දහවල් කටුනායක ගුවන් තොටුපළට පැමිණ සිටි අවස්ථාවේ දී ඔවුන් අත්අඩංගුවට ගත් බව පොලිසිය සඳහන් කරයි. මෙම පිරිස ඇෆ්ගනිස්ථානයේ කාබුල් නුවර පදිංචිකරුවන් බවට අනාවරණය වී තිබේ. සැකකාර යුවළට අමතරව අත්අඩංගුවට ගත් දරුවන් 5 දෙනා පිළිබඳ ගුවන් තොටුපළ පොලිසිය වැඩිදුර පරීක්ෂණ සිදුකරන බව සඳහන්වේ.", "URL": "https://sinhala.adaderana.lk/news.php?nid=22727", "Category": null, "Parent URL": null}