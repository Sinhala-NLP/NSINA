{"Source": "Adaderana", "Timestamp": "September 29, 2011 12:45 pm", "Headline": "ශ්‍රී ලාංකිකයින් 6 ක් සාජා හිදී අත්අඩංගුවට", "News Content": "ශ්‍රී ලාංකිකයින් 6 දෙනෙකු සාජා හිදී අත්අඩංගුවට ගෙන තිබේ. මංකොල්ලකෑම් ‍චෝදනා මත සාජා පොලිසිය විසින් මොවුන් අත්අඩංගුවට ගෙන ඇති බව සඳහන්ය. මොවුන් විසින් සාජා හි පිහිටි වෙළඳසැල් 14 ක් මංකොල්ලකා ඇති බව විදෙස් මාධ්‍ය වාර්තා පවසයි. ඊට අමතරව නිවාස කිහිපයක් ද මොවුන් විසින් කොල්ලකා ඇති බවට වාර්තා වන බව ද එම මාධ්‍ය වාර්තා පෙන්වාදෙයි. සාජා පොලිසිය විසින් සිදුකළ පරීක්ෂණවල දී අදාළ ශ්‍රී ලාංකිකයින් විසින් සොරාගන්නා ලද භාණ්ඩ හා මුදල් තොගයක් සොයාගෙන ඇති බව සඳහන්ය. සොයාගත් භාණ්ඩ අතර ලැප්ටොප් පරිගණක, ජංගම දුරකතන, ඔරලෝසු ආදිය වන බව වාර්තා වේ.", "URL": "https://sinhala.adaderana.lk/news.php?nid=19036", "Category": null, "Parent URL": null}