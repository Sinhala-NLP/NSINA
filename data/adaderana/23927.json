{"Source": "Adaderana", "Timestamp": "April 30, 2012 06:10 pm", "Headline": "කොළඹ ජාතික කෞතුකාගාරයට පොලිස් මුරපොළක්", "News Content": "කොළඹ ජාතික කෞතුකාගාරයේ පොලිස් මුරපොළක් ආරම්භ කර තිබේ. බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පතිවරයාගේ අධීක්ෂණය යටතේ මෙය ක්‍රියාත්මක කර තිබේ. උප පොලිස් පරීක්ෂකවරයෙකු සහ සෙසු නිලධාරීන් 15 දෙනෙකු මේ සඳහා අනුයුක්ත කර ඇති බව සඳහන් වේ. එම පොලිස් මුරපොළ පොලිස් සන්නිවේදන ජාලයට සම්බන්ධ කර ඇති බව ද පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා කියා සිටියේය. මීට සති කිහිපයකට පෙර ජාතික කෞතුකාගාරයෙන් වටිනා කෞතුක භාණ්ඩ සොරකම් කිරීමේ සිදුවීමෙන් පසු මෙම තීරණය ගෙන තිබේ.", "URL": "https://sinhala.adaderana.lk/news.php?nid=23927", "Category": null, "Parent URL": null}