{"Source": "Adaderana", "Timestamp": "October 5, 2018 06:30 pm", "Headline": "රට ලස්සන කරන හිත් ලස්සන මිනිස්සු", "News Content": "ටී.වී. දෙරණ 13 වන සංවත්සර සැමරුම නිමිත්තෙන් සමස්ත දිවයිනම ආවරණය වන පරිදි පැළ සිටුවීමේ ක්‍රියාන්විතයක් දියත් කිරීමට මනුසත් දෙරණ කටයුතු යොදා තිබේ. එහි සමාරම්භක අවස්ථාව දෙරණ ප්‍රධාන කාර්යාල පරිශ්‍රෙය්දී ඊයේ(04) පැවැත්වුණේ කෘෂිකර්ම අමාත්‍ය මහින්ද අමරවීර මහතාගේ ප්‍රධානත්වයෙන්ය. ඒ අනුව දෙරණ ප්‍රධාන කර්යාල පරිශ්‍රෙය්දී කාර්ය මණ්ඩලය වෙත පැළ බෙදාදීම සිදුකෙරුණේ කෘෂිකර්ම අමාත්‍ය මහින්ද අමරවීර මහතාගේ ප්‍රධානත්වයෙන්ය. අපි වවලයි - අපි කන්නේ යන සංකල්පය මත කෘෂිකර්ම අමාත්‍යාංශය මෙහෙයවන ජාතික ආහාර ප්‍රවර්ධන මණ්ඩලය මඟින් ක්‍රියාත්මක කොස්පැළ දස ලක්ෂයක ව්‍යාපෘතිය, දෙරණ සොබාදම් බලකායේ ගස් මිලියනයක වැඩසටහන සමඟ අත්වැල් බැඳගැනීමද මෙහිදී සිදුවුණි. මේ අතර රට ලස්සන කරන හිත් ලස්සන මිනිසුන් ලෙස මනුසත් දෙරණ සමඟ එක්ව ගසක් සිටුවා සොබාදම වෙනුවෙන් සිය යුතුකම ඉටුකිරීමට ඔක්තෝම්බර් 28 වනදා පෙරවරු 11සිට පස්වරු 6 දක්වා ඊට කැපවූ අඛණ්ඩ සජීව විකාශය සමඟ එක්වන්නැයි දෙරණ මාධ්‍ය ජාලය ලක්වැසි ඔබට ඇරයුම් කරයි.", "URL": "https://sinhala.adaderana.lk/news.php?nid=97244", "Category": null, "Parent URL": null}