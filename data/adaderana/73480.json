{"Source": "Adaderana", "Timestamp": "May 24, 2017 11:15 am", "Headline": "රට රැකියාවට ගොස් දුෂ්කරතාවන්ට ලක්වූ කාන්තාවන් පිරිසක් යළි දිවයිනට", "News Content": "මැද පෙරදිග රැකියා සඳහා ගොස් විවිධ දුෂ්කරතාවන්ට ලක්වූ කාන්තාවන් පිරිසක් යළි දිවයිනට පැමිණ තිබේ.කුවෙට් රාජ්‍යයේ සිට කාන්තාවන් 52 දෙනෙකු විදේශ රැකියා අමාත්‍යාංශයේ මැදිහත්වීමෙන් අද(24) පෙරවරුවේ දිවයිනට රැගෙන ආ බව අද දෙරණ ගුවන් තොටුපොළ වාර්තාකරු සඳහන් කළේය. මෙම කාන්තාවන් ගෘහ සේවය සඳහා ගොස් විවිධ දුෂ්කරතාවන්ට ලක්ව එරට ශ්‍රී ලංකා තානාපති කාර්යාලයේ රඳවා සිටි බව සඳහන්වේ.එලෙස රඳවා සිටි තවත් කාන්තාවන් 70 කට ආසන්න පිරිසක් අද(24) පස්වරුවේ දිවයිනට රැගෙන ඒමට නියමිත බව විදේශ රැකියා අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=73480", "Category": null, "Parent URL": null}