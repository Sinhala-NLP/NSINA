{"Source": "Adaderana", "Timestamp": "June 19, 2011 01:18 pm", "Headline": "උතුරේ වැසියන්ගේ ෆොටෝ එපා-අපි ශ්‍රී ලාංකිකයෝ ", "News Content": "උසාවි නියෝගයකින් පවා නොසළකමින් බලහත්කාරයෙන් උතුරේ දෙමළ වැසියන්ගේ ඡායාරූප ලබාගෙන ඔවුන් ලියාපදිංචි කිරීමේ කාර්යය ආණ්ඩුව විසින් තව දුරටත් සිදු කරමින් සිටින බව\"අපි ශ්‍රී ලාංකිකයෝ\"නම් සංවිධානය පවසයි. එහි විධායක කමිටු සාමාජික උදුල් ප්‍රේමරත්න මහතාගේ අත්සනින් යුතුව නිකුත් කර ඇති නිවේදනයක මේ බව සඳහන් වන අතර එකී නිවේදනය පහත පරිදිය. පසුගිය 10වන දා යාපනයේ කෝපායි ප‍්‍රදේශයේ නිවෙස් වලට ගොස් යළිත් ඡායාරූප ලබාගැනීම සඳහා පුද්ගලයින් පැමිණ ඇති අතර ඔවුන් සිවිල් ඇදුමින් සැරසී පැමිණ තිබේ. එසේ ම මෙම නිවැසියන් බලහත්කාරයෙන් ම එකතුකොට සමූහ ඡායාරූප ලබාගෙන තිබෙන්නේ කැමරා ෆෝන් උපයෝගී කරගෙන බවද\"අපි ශ්‍රී ලාංකිකයෝ\"අවධාරණය කරයි. මීට පෙර ද මෙම බලහත්කාරී ක‍්‍රියාව යාපනයේ ඇතැම් ප‍්‍රදේශ වල ක‍්‍රියාත්මක කරන ලද අතර එහිදී ලබාගන්නා ලද ඡායාරූප වලින් එක් පිටපතක් හමුදාවටද, තවත් පිටපතක් පොලීසියටද ලබාදුන් අතර අනෙක් පිටපත නිවසේ සාලයේ එල්ලා තැබිය යුතු බව පවසා තිබුණි. එසේ ම එම ඡායාරූපයේ නොසිටින කිසිවෙකුට නිවසේ සිටිය යුතු නොහැකි වූ අතර ඡායාරූපයේ සිටින සියලූ දෙනා අනිවාර්යයෙන් ම නිවසේ සිටිය යුතු බවද අවධාරණය කර තිබුණි. පසුගිය 16 වන දා යාපනයේ ප‍්‍රසිද්ධ රැස්වීමක් පවත්වමින් සිටි දෙමළ පාර්ලිමේන්තු මන්ත‍්‍රීවරුන් පිරිසකට ද ආරක්ෂක හමුදාව විසින් පහර දී තිබුණු බව වාර්තා විය. මෙය අතිශය බරපතල තත්ත්වයක් වන අතර මේ අයුරින් උතුරේ දෙමළ වැසියන්ගේ හා දෙමළ පාර්ලිමේන්තු මන්ත‍්‍රීවරුන්ගේ අයිතිවාසිකම් උල්ලංඝණය කිරීමට කිසිසේත් ම ඉඩදිය නොහැකිය. ආණ්ඩුවේ මෙම ප‍්‍රජාත‍්‍රන්ත විරෝධී ක‍්‍රියාЉЉඅපි ශ‍්‍රී ලාංකිකයෝ සංවිධානයњњලෙස අප දැඩි ලෙස හෙළා දකින අතර, ආණ්ඩුව උතුරේ ගෙනයන හමුදා පාලනයට ද එරෙහිව පෙළගැසෙන ලෙස මේ රටේ සිංහල, දෙමළ හා මුස්ලිම් ජනතාවගෙන් ඉල්ලා සිටිමු.", "URL": "https://sinhala.adaderana.lk/news.php?nid=16862", "Category": null, "Parent URL": null}