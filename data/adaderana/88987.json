{"Source": "Adaderana", "Timestamp": "May 12, 2018 05:09 pm", "Headline": "බහාලුම් ප්‍රවාහන ගාස්තු ඉහළට", "News Content": "ඉන්ධන මිල ඉහල දැමීම හේතුවෙන් ලබන 20 වැනිදා සිට බහාලුම් ප්‍රවාහන ගාස්තු සියයට 15 කින් ඉහළ දමන බව සමස්ත ලංකා ඒකාබද්ධ බහාලුම් ප්‍රවාහන රථ හිමියන්ගේ සංගමය අද (12) ප්‍රකාශ කළේය. මේ අතර ඉදිරි දින දෙක තුළ පැරණි මිලට ඉන්ධන ලබා දීමට රජය කටයුතු නොකළ හොත් දිවයින පුරා දැවැන්ත උද්ඝෝෂණ ව්‍යාපාරයක් දියත් කරන බව ධීවර වෘත්තිය සමිති රැසක් අද අවධාරණය කර සිටියේය මීගමුව, පිටිපන, කම්මල්තොටුපළ, වෙන්නප්පුව හා මාරවිල යන ප්‍රෙද්ශවල ධීවර සමිති නියෝජිතයින් මීගමුවේදි ඒකාබද්ධ මාධ්‍ය හමුවකට එක් වෙමින් ඉන්ධන මිල ඉහළ දැමීමට විරෝධය පළ කළේය. මේ අතර සමස්ත ලංකා ඒකාබද්ධ බහාලුම් ප්‍රවාහන රථ හිමියන්ගේ සංගමය ද මාධ්‍ය හමුවක් කැඳවමින් සඳහන් කළේ ඉන්ධන ගාස්තු ඉහළ දැමීම හේතුවෙන් ලබන 20 වැනිදා සිට බහලුම් ගාස්තු ඉහළ නංවන බවයි. කෙසේ වෙතත් ජාතික ඒකාබද්ධ ත්‍රිරෝද රථ රියදුරන්ගේ හා කර්මාන්තකරුවන්ගේ සමිතියේ විධායක සභාව රැස් වි තීරණය කර තිබුණේ ඉන්ධන මිල ඉහළ දැමුව ද ත්‍රිරෝද රථ ගාස්තු ඉහළ නොදමන බවයි.", "URL": "https://sinhala.adaderana.lk/news.php?nid=88987", "Category": null, "Parent URL": null}