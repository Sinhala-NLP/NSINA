{"Source": "Adaderana", "Timestamp": "September 10, 2012 10:41 am", "Headline": "ඉරාකයේ ආරක්ෂක අංශ සාමාජිකයින් 32 ක් මරුට", "News Content": "ඉරාකයේ සිදුවූ බෝම්බ පිපිරීම් කිහිපයකින් ආරක්ෂක අංශ සාමාජිකයන් ඇතුළු පුද්ගලයින් 32 දෙදෙනෙකු ජීවිතක්ෂයට පත්ව තිබේ. මෙම ප්‍රහාරවලින් පුද්ගලයින් 17 දෙනෙකු තුවාල ලබා ඇති බව විදෙස් මාධ්‍ය පවසයි. ඇතැම් ප්‍රහාරවල සෘජුවම ඉලක්කය වී ඇත්තේ ආරක්ෂක අංශ සාමාජිකයන් බව ඉරාක බලධාරීන් සඳහන් කරයි. ප්‍රහාරවලින් ආරක්ෂක අංශ සාමාජිකයින් 23 දෙනෙකු මියගොස් ඇති බව වාර්තා වේ. බැග්ඩෑඩ් නුවර දුජායිල් ප්‍රදේශයේ සිදුවූ පිපිරීමකින් ආරක්ෂක අංශ සාමාජිකයින් 11 දෙනෙකු ජීවිතක්ෂයට පත්ව තිබේ. මේ අතර කිර්කුක් ප්‍රදේශයේ දී මෝටර් රථයක් තුළ අටවා තිබූ බෝම්බයක් පුපුරා යාමෙන් පුද්ගලයින් 7 දෙනෙකු ජීවිතක්ෂයට පත්විණි. මෙම ප්‍රහාර සියල්ලම ඉරාකයේ ප්‍රංශ කොන්සියුලර් කාර්යාල ගොඩනැගිල්ල ආසන්නයේ දී සිදුව ඇත.", "URL": "https://sinhala.adaderana.lk/news.php?nid=27281", "Category": null, "Parent URL": null}