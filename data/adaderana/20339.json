{"Source": "Adaderana", "Timestamp": "November 29, 2011 01:07 pm", "Headline": "මාතර රෝහලේ වැඩවර්ජනය අත්හිටුවයි", "News Content": "මාතර රෝහලේ වෛද්‍යවරුන් ආරම්භ කර තිබූ වැඩවර්ජනය අත්හිටුවීමට පියවර ගත් බව රජයේ වෛද්‍ය නිලධාරීන්ගේ සංගමය පවසයි. මාතර මහ රෝහලේ සේවය කළ වෛද්‍යවරියක් පසුගියදා රිය අනතුරකින් මියගොස් ඇති අතර එම අනතුරට අදාළ සැකකරුවන් අත්අඩංගුවට නොගැනීමට එරෙහිව මෙම වෘත්තීය සමිති ක්‍රියාමාර්ගය ආරම්භ කර තිබුණි.‍ සිද්ධියට සම්බන්ධ ප්‍රධාන සැකකරු අත්අඩංගුවට ගැනීම හේතුවෙන් මෙම වර්ජනය අත්හැරීමට පියවර ගත් බව රජයේ වෛද්‍ය නිලධාරීන්ගේ සංගමයේ උපලේකම් වෛද්‍ය උපුල් ගුණසේකර මහතා සදහන් කළේය.", "URL": "https://sinhala.adaderana.lk/news.php?nid=20339", "Category": null, "Parent URL": null}