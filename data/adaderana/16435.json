{"Source": "Adaderana", "Timestamp": "May 31, 2011 09:47 am", "Headline": "රිවෝල්වරයක් සමග දෙදෙනෙක් කොටුවෙයි", "News Content": "රිවෝල්වරයක් ළඟ තබා ගත් පුද්ගලයින් දෙදෙනෙකු කොස්වත්ත පොලිසිය විසින් අත්අඩංගුවට ගෙන තිබේ. යතුරු පැදියකින් ගමන් කරමින් සිටිය දී මොවුන් දෙදෙනා අත්අඩංගුවට ගෙන ඇති බව කොස්වත්ත පොලිසිය ප්‍රකාශ කරනු ලැබීය. අත්අඩංගුවට ගත් සැකකරුවන් දෙදෙනා සතුව තිබී රිවෝල්වරයට අමතරව මිලි මීටර 9 වර්ගයේ උණ්ඩ දෙකක් ද පොලිසිය විසින් සොයා ගෙන ඇත. මොවුන් දිවයිනේ ප්‍රදේශ කිහිපයක මංකොල්ලකෑම් රැසකට සම්බන්ධ වී ඇති බවට සිදු කළ ප්‍රශ්න කිරීම් වල දී හෙළි වූ බව පොලිසිය ප්‍රකාශ කරයි. අත්අඩංගුවට ගත් සැකකරුවන් දෙදෙනා රඳවාගැනීමේ නියෝග මත කොස්වත්ත පොලිසිය මඟින් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=16435", "Category": null, "Parent URL": null}