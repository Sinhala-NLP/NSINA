{"Source": "Adaderana", "Timestamp": "May 29, 2014 10:25 am", "Headline": "වාරියපොළ හොරු 3ක් කොටු", "News Content": "වාරියපොළ ප්‍රදේශයේ සිදුවූ සොරකම් ඇතුළු අපරාධ රැසකට සම්බන්ධ පුද්ගලයින් තිදෙනෙකු අත්අඩංගුවට ගෙන තිබේ. එහිදී සැකකරුවන් විසින් සොරකම් කරනලද යතුරු පැදි 3ක් සහ පා පැදියක් පොලීස් බාරයට ගෙන ඇති බව පොලිසිය පැවසුවේය. අත්අඩංගුවට ගත් සැකකරුවන් කොබෙයිගනේ සහ මල්වාන ප්‍රදේශවල පදිංචිකරුවන් වේ. වාරියපොළ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43565", "Category": null, "Parent URL": null}