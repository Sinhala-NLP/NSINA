{"Source": "Adaderana", "Timestamp": "January 3, 2017 10:30 am", "Headline": "ශ්‍රී ලංකා-දකුණු අප්‍රිකා  තරගයේ දෙවන දිනය අදයි", "News Content": "ශ්‍රී ලංකාව සහ දකුණු අප්‍රිකාව අතර දෙවන ටෙස්ට් ක්‍රිකට් තරගයේ දෙවන දිනය අදයි. කේප්ටවුන්හි නිව්ලන්ඩ් ක්‍රිඩාංගණයේදී පැවැත්වෙන දෙවන ටෙස්ට් තරගයේ කාසියේ වාසිය හිමිකරගත් ශ්‍රී ලංකා කණ්ඩායම ප්‍රථමයෙන් පන්දුවට පහරදිමේ අවස්ථාව දකුණු අප්‍රිකානු කණ්ඩායමට ලබාදුන්නේය.ඒ අනුව ඊයේ (02) දිනය නිමා වන විට සිය පළමු ඉනිම ක්‍රීඩා කරමින් සිටි දකුණු අප්‍රිකානු කණ්ඩායම කඩුලු 6ක් දැවී ලකුණු 297ක් ලබා සිටියේය.නොදැවී පන්දුවට පහරදෙමින් සිටින ක්වින්ටන් ඩී. කොක් ලකුණු 68ක් සහ කයිල් ඇබට් ලකුණු 16ක් ලබා සිටිති.විශිෂ්ට පිතිහරඹයක නිරත වූ ඩීන් එල්ගර් ලකුණු 129ක් ලබාගැනීමට සමත් විය.පන්දු යැවීමේ දී ලහිරු කුමාර කඩුලු 3ක්, සුරංග ලක්මාල් කඩුලු දෙකක් සහ රංගන හේරත් එක් කඩුල්ලක් බිඳ හෙළීමට සමත් විය.", "URL": "https://sinhala.adaderana.lk/news.php?nid=67653", "Category": null, "Parent URL": null}