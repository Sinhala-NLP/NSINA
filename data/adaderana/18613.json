{"Source": "Adaderana", "Timestamp": "September 9, 2011 11:46 am", "Headline": "වැලිමඩ සෝදිසියකින් නීති කැඩූ රියදුරන් 40 දෙනකුට නඩු", "News Content": "වැලිමඩ නගරයේ ඊයේ(08) දිනයේ සිදුකළ සෝදිසියක දී බීමත් රියදුරන් සිව්දෙනෙකු සහ රථවාහන නීති කඩකළ රියදුරන් 40 දෙනකු නීතියේ රැහැනට හසුකර ගැනීමට පොලිසිය සමත්ව තිබේ. රියදුරු බලපත්‍ර නොතිබීම, වාහනයේ පැති කණ්ණාඩි නොමැති වීම, තිරිංග දෝෂ, සංඥා ක්‍රියාත්මක නොවීම ආදී විවිධ වැරදි සම්බන්ධයෙන් අදාළ පිරිස නීතියේ රැහැනට හසුවූ බව වැලිමඩ පොලිසිය සඳහන් කරයි. රථවාහන වැරදි සම්බන්ධ එම පිරිසට එරෙහිව නඩු පැවරීමට කටයුතු යොදා ඇති අතර බීමත් රියදුරන් සිව්දෙනා වැලිමඩ මහේස්ත්‍රාත්වරයා හමුවට ඉදිරිපත් කරන බව පොලිසිය පැවසීය.", "URL": "https://sinhala.adaderana.lk/news.php?nid=18613", "Category": null, "Parent URL": null}