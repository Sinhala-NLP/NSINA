{"Source": "Adaderana", "Timestamp": "September 24, 2014 12:41 pm", "Headline": "අධිවේගී බසයට වැඩිහිටියා බිලි", "News Content": "දක්ෂිණ අධිවේගී මාර්ගයේ පින්නදූව හා දෙවට අතර යක්ගහ ප්‍රදේශයේදී මහරගම සිට ගාල්ල බලා ධාවනය වූ බසයක ගැටීමෙන් පා පැදිකරුවෙකු මියගොස් තිබේ. අනතුරින් තුවාල ලැබූ පා පැදිකරු කරාපිටිය රෝහලට ඇතුළත් කිරීමෙන් පසු මියගොස් ඇත. අද පෙරවරු 10ත් 10.30ත් අතර මෙම අනතුර සිදුව ඇති අතර අනතුරින් මියගොස් ඇත්තේ අවුරුදු 70ක පමණ වැඩිහිටියෙකු බව අප වාර්තාකරු කියයි. එම පුද්ගලයා අවශ්‍යතාවයකට අක්මීමන ප්‍රාදේශීය ලේකම් කාර්යාලයට පැමිණ ඇති අතර ඔහු ගාල්ල, පිලාන ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=46287", "Category": null, "Parent URL": null}