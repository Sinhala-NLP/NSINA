{"Source": "Adaderana", "Timestamp": "December 25, 2011 07:47 am", "Headline": " බස් කම්බස්වීම නවතියි", "News Content": "අද දිනයේ දී සාමාන්‍ය පරිදි බස්නාහිර පළාත තුළ බස් රථ ධාවනයට පියවර ගන්නා බව බස් සංගම් පවසයි. ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා කියා සිටියේ බස්නාහිර පළාත් ආණ්ඩුකාරවරයා සමඟ පැවති සාකච්ඡා සාර්ථක වු බවයි. ඒ අනුව අවිධිමත්ව ලබාදී ඇති සියලු ධාවන බලපත්‍ර අවලංගු කිරීමට ජනාධිපති මහින්ද රාජපක්ෂ මහතා විසින් නියෝග කර ඇති බව ගැමුණු විජේරත්න මහතා සඳහන් කළේය. 23 වැනිදා මධ්‍යම රාත්‍රීයේ සිට බස්නාහිර පළාතේ ආරම්භ කළ පෞද්ගලික බස් වර්ජනය ඊයේ අවසන් වුවද 138 බස් මාර්ගයේ බස් රථ ධාවනය ඊයේ දිනයේ දී සිදුනොකෙරිණි.", "URL": "https://sinhala.adaderana.lk/news.php?nid=20916", "Category": null, "Parent URL": null}