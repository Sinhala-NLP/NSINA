{"Source": "Adaderana", "Timestamp": "June 11, 2014 09:20 am", "Headline": "ටිපර් රථයේ කොටස්වලට විද්ද 3ක් අත්අඩංගුවේ  ", "News Content": "අගුණකොළපැලැස්ස ප්‍රදේශයේ දී ටිපර් රථයක කොටස් කිහිපයක් ගලවා සොරකම් කිරීමේ සිද්ධියක් සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. තංගල්ල කොට්ඨාශ අපරාධ විමර්ශන අංශයේ නිලධාරීන් විසින් සිදුකළ සෝදිසි මෙහෙයුමකදී සැකකරුවන් අත්අඩංගුවට ගෙන ඇති බව සඳහන් වෙයි. කොල්ලකන ලද ටිපර් රථයේ කොටස් ද පොලිසිය විසින් සොයාගෙන තිබේ. එම භාණ්ඩවල වටිනාකම රුපියල් දෙලක්ෂ විසිපන්දහසකට අධික බව පොලිසිය පවසයි. සැකකරුවන් අද(11) තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43883", "Category": null, "Parent URL": null}