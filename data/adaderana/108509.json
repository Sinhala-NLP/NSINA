{"Source": "Adaderana", "Timestamp": "April 23, 2019 11:18 am", "Headline": "දෙවන වාරයේ පාසල් ආරම්භය අ‍ප්‍රේල් 29 දක්වා කල්යයි", "News Content": "2019 වසරේ පළමු පාසල් වාර නිවාඩුව අප්‍රේල් මස 28 වැනි දින දක්වා දීර්ඝ කර තිබේ. ඒ අනුව, දෙවැනි පාසල් වාරය සඳහා රජයේ සියලු පාසල් අප්‍රේල් මස 29 වැනි සඳුදා දින විවෘත කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. මේ අතර, දිවයිනේ සියලු ජාතික අධ්‍යාපන විද්‍යාපීඨවල ශික්ෂණලාභීන් මේ වනවිටත් නේවාසිකව අධ්‍යයන කටයුතුවල නිරත ව සිටින හෙයින්, ඔවුන් සඳහා වන විභාග කලින් දැනුම් දී ඇති පරිදි අප්‍රේල් මස 26 දින සිට පැවැත්වීමට කටයුතු යොදන ලෙස ද උපදෙස් ලබාදුන් බවද, අධ්‍යාපන අමාත්‍යවරයා සඳහන් කළේය. මීට අතරව , සියලුම පෞද්ගලික කතෝලික පාසල් අප්‍රේල් (29) දක්වා තාවකාලිකව වසා දමාන බව ඊයේ (22) නිවේදනය කළේය. සියලුම පෞද්ගලික කතෝලික පාසල්වල සමාන්‍ය අධිකාරි අයිවන් පෙරේරා පියතුමා විසින් නිවේදනයක් නිකුත් කරමින් මෙ බව දැන්වීය. රට තුළ පවතින ආරක්ෂක තත්ත්වය හේතුවෙන් මෙලෙස පාසල් වසා දැමීට තීරණය කර ඇත. පෙරේදා (21) දිවයින පුරා සිදු වු පිපිරීම් හේතුවෙන් සියලුම පාසල් ඊයේ (22) සහ අද (23) වසා දැමිට කටයුතු කළේය. මීට අමතරව සියලුම විශ්ව විද්‍යාලවල අධ්‍යන කටයුතුද තාවකාලිකව නවතා දැමීය. තවද මෙම දිනයන්හි පැවැත්වීමට නියමිතව තිබු රජයේ විභාග කටයුතුද නවතා දමා ඇති බව නිවේදනය කළේය. පෙරේදා දිනයේ සිදු වු පිපිරීම්වලින් මේ වන විට පුද්ගලයන් 310ක් මිය ගොස් ඇති අතර 500ක් පමන තුවාල ලබා ඇති බව පොලිස් මාධ්‍ය ප්‍රකාශ කළේය.", "URL": "https://sinhala.adaderana.lk/news.php?nid=108509", "Category": null, "Parent URL": null}