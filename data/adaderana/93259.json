{"Source": "Adaderana", "Timestamp": "July 26, 2018 04:37 pm", "Headline": "රැඳවියන්ගේ දඬුවම් කාලය අඩු කරන්න අකිලගෙන් යොජනාවක්", "News Content": "පොත් කියවන රැදවියන්ගේ දඬුවම් කාලයෙන් යම් කාල සීමාවක් ලිහිල් කිරිමට අවශ්‍ය වැඩ පිළිවෙලක් සකස් කිරිමේ යොජනාවක් ජනාධිපතිවරයා වෙත ඉදිරිපත් කිරිමට බලාපොරොත්තු වන බව අධ්‍යාපන අමාත්‍ය අකිල විරාජ් කාරියවසම් මහතා පැවසයි. කොළඹ වැලිකඩ බන්ධනාගාරයේ අද (26) පැවති උත්සවයක් අමතමින් අමාත්‍යවරයා මේ බව පැවසීය. තමන් පොතක් කියවුයේ නම් ඒ පොත පිළිබඳව සමාලෝචනයක් හො කෙටි විචාරයක් සිදු කර ඉදිරිපත් කළ යුතු අතර ඒය යම් කිසි විනිශ්‍යකට ලක් කර දඬුවම් කාලයෙන් යම් කාල සීමාවක් ලිහිල් කිරිමට යොජනා කරණ බවට අමාත්‍යවරයා පැහැදිලි කළේය. වත්මන් සමාජයත් සමඟ වෙනස් වෙමින් නව ආකල්ප ඔස්සේ තීන්දු තීරණ ගත යුතු බවද අමාත්‍යවරයා එහිදි ප්‍රකාශ කළේය.", "URL": "https://sinhala.adaderana.lk/news.php?nid=93259", "Category": null, "Parent URL": null}