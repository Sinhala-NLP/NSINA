{"Source": "Adaderana", "Timestamp": "December 22, 2011 11:13 am", "Headline": "ඩෙංගු රෝගීන් 24% න් අඩුයි", "News Content": "පසුගිය වසරට සාපේක්ෂව මේ වසරේ 50 වන සතිය වන විට මෙරටින් වාර්තා වූ ඩෙංගු රෝගීන් සංඛ්‍යාව සියයට 24 න් අඩු වී ඇති බව සෞඛ්‍ය අමාත්‍යාංශය පවසයි. කොළඹ දිස්ත්‍රික්කය හැර දිවයිනේ සෙසු දිස්ත්‍රික්කවලින් වාර්තා වී ඇති ඩෙංගු රෝගීන් සංඛ්‍යාව විශාල ලෙස අඩු වී ඇති බව සෞඛ්‍ය අමාත්‍යාංශය පෙන්වාදෙයි. පසුගිය වසරේ 50 වන සතිය වන විට මෙරටින් වාර්තා වූ ඩෙංගු රෝගීන් සංඛ්‍යාව 33,871 ක් වූ අතර එය මේ වසරේ 25,647 දක්වා අඩු වී තිබේ. කෙසේවෙතත් ‍මේ වසරේ 50 වන සතිය වන විට කොළඹ දිස්ත්‍රික්කයෙන් වාර්තා වූ ඩෙංගු රෝගීන් ගණන 9,358 ක් වන අතර පසුගිය වසරේ 5,867ක අඩු අගයක පැවතිණි. මේ අතර දෙසැම්බර් මස 12 වන දින විට ඩෙංගු දැඩි අවදානම් සහිත සෞඛ්‍ය වෛද්‍ය නිලධාරී කොට්ඨාශ වශයෙන් හෝමාගම, සීදූව, කොටපොල, දෙවිනුවර, චාවකච්චේරිය හා පැල්මඩුල්ල යන කොට්ඨාශ ලෙස හඳුනාගෙන තිබේ.", "URL": "https://sinhala.adaderana.lk/news.php?nid=20868", "Category": null, "Parent URL": null}