{"Source": "Adaderana", "Timestamp": "February 10, 2017 11:08 am", "Headline": " ෆේස්බුක් ඔස්සේ සල්ලි ඇද්ද නයිජීරියානුවා රිමාන්ඩ් ", "News Content": "ෆේස්බුක් වෙබ් අඩවිය ඔස්සේ කාන්තාවකගෙන් රුපියල් ලක්ෂ 43කට අධික මුදලක් වංචා කළ බවට අත්අඩංගුවට ගත් නයිජීරියානු ජාතික සැකකරු රක්ෂිත බන්ධනාගාර ගත කර තිබේ. සැකකරු ලබන 22 වන දින දක්වා රක්ෂිත බන්ධනාගාර ගත කිරීමට බදුල්ල මහේස්ත්‍රාත් අධිකරණය නියෝග කර ඇති බව සඳහන්ය. බදුල්ල, කනුපැලැල්ල ප්‍රදේශයේ පදිංචි 33 හැවිරිදි කාන්තාවකගෙන් ලැබුණු පැමිණිල්ලකට අනුව බදුල්ල පොලීසිය විසින් මෙම සැකකරු පසුගියදා මාලඹේ ප්‍රදේශයේ දී අත්අඩංගුවට ගෙන තිබුණි. සැකකරු ෆේස්බුක් වෙබ් අඩවිය හරහා අදාළ කාන්තාව හඳුනාගෙන ඇති අතර ත්‍යාගයක් ලබා දෙන බව පවසා මුදල් වංචාකර ඇති බව වාර්තා වෙයි.", "URL": "https://sinhala.adaderana.lk/news.php?nid=69411", "Category": null, "Parent URL": null}