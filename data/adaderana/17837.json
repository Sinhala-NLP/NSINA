{"Source": "Adaderana", "Timestamp": "August 4, 2011 09:51 am", "Headline": "වැඩ වර්ජනයකට ගියොත් ප්‍රතිවිපාක බරපතලයි", "News Content": "ඉදිරි දින කිහිපය තුළ සිය සේවක ගැටලු සඳහා රජයෙන් විසඳුමක් නොලැබුනහොත් දැවැන්ත වැඩ වර්ජනයකට අවතීර්ණ වන බව ලංකා විදුලි සේවක සංගමය පවසයි. ඊයේ(03) පැවැත්වූ සංකේත වැඩ වර්ජනය ඉතා සාර්ථක වූ බව එම සංගමයේ ප්‍රධාන ලේකම් ‍රංජන් ජයලාල් මහතා සඳහන් කළේය. කෙසේ වුවත් සිය සේවකයින් වැඩ වර්ජනයක් දක්වා අවතීර්ණ වුවහොත් එය බරපතල ප්‍රතිවිපාකයන්ට හේතු විය හැකි බව ඔහු අවධාරණය කර සිටියි. සිය හිඟ වැටුප් ලබා දීම සඳහා රජයට ලබන බදාදා වන තෙක් කාලය ලබා දෙන බව රංජන් ජයලාල් මහතා පැවසුවේය.", "URL": "https://sinhala.adaderana.lk/news.php?nid=17837", "Category": null, "Parent URL": null}