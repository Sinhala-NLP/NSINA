{"Source": "Adaderana", "Timestamp": "April 3, 2017 10:35 am", "Headline": "පරිගණක අපරාධ නීතියේ විශාල දුර්වලතා රැසක් පවතිනවා", "News Content": "මෙරට තුළ ක්‍රියාත්මක පරිගණක අපරාධ නීතියේ විශාල දුර්වලතා රැසක් පවතින බව නීතිඥ ආචාර්ය ප්‍රතිභා මහානාමහේවා මහතා පවසයි.2007 වසරේදී මෙම පනත ඉදිරිපත් වුවද වසර 10ක් ගතව ඇතත් මේ දක්වා ශ්‍රේෂ්ඨාධිකරණයේ පරිගණක සම්බන්ධයෙන් කිසිදු නඩුවක් නොමැති බව ඔහු සඳහන් කළේය. එහෙත් පරිගණක සම්බන්ධයෙන් විශාල පැමිණි සංඛ්‍යාවක් ඉදිරිපත්වන බව ද ප්‍රතිභා මහානාමහේවා මහතා පවසයි.ශ්‍රී ලංකා පදනම් ආයතනයේ පැවැති ජාතික නීති සමුළුව අමතමින් නීතිඥ ආචාර්ය ප්‍රතිභා මහානාමහේවා මහතා මෙම අදහස් පළ කළේය.", "URL": "https://sinhala.adaderana.lk/news.php?nid=71659", "Category": null, "Parent URL": null}