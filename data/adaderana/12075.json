{"Source": "Adaderana", "Timestamp": "November 11, 2010 12:27 pm", "Headline": "අධිකරණයේ පෙනීසිටින්නැයි ශවේන්ද්‍ර සිල්වාට නොතීසි", "News Content": "සුදු කොඩි ප්‍රකාශය පිළිබඳ නඩුවේ සාක්ෂිකරුවෙකු වන මේජර් ජෙනරාල් ශවේන්ද්‍ර සිල්වා මහතාට ලබන 15 වනදා අධිකරණය හමුවෙහි පෙනීසිටින මෙන් දන්වා කොළඹ මහාධිකරණය අද(11) නොතීසි නිකුත් කර ඇත. අදාළ නඩුවේ තුන්වන සාක්ෂිකරු වශයෙන් මේජර් ජෙනරාල් ශවේන්ද්‍ර සිල්වා නම් කර තිබේ. තුන්වන සාක්ෂිකරු වන ශවේන්ද්‍ර සිල්වා මහතාගෙන් සාක්ෂි විමසීමට අවශ්‍ය බව අදාළ නඩුව අද කැඳවූ අවස්ථාවේ රජයේ නියෝජ්‍ය සොලිස්ටර් ජෙනරාල් වසන්ත නවරත්න බණ්ඩාර මහතා ඉල්ලා සිටියේය. ඒ සඳහා ඔහුට අධිකරණය හමුවෙහි පෙනීසිටින මෙන් දන්වා නොතීසි නිකුත් කරන ලෙස ද ඔහු අධිකරණයෙන් ඉල්ලීමක් කර ඇත. එම කරුණු සලකා බැලූ ත්‍රිපුද්ගල මහාධිකරණ විනිසුරු මඬුල්ල ශවේන්ද්‍ර සිල්වා මහතාට ලබන 15 වන දින අධිකරණයෙහි පෙනී සිටින මෙන් දන්වා නොතීසි නිකුත් කර තිබේ.", "URL": "https://sinhala.adaderana.lk/news.php?nid=12075", "Category": null, "Parent URL": null}