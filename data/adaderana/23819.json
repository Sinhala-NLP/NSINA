{"Source": "Adaderana", "Timestamp": "April 26, 2012 02:02 pm", "Headline": "ගැටලුවලට විසඳුම් ඉල්ලා සරසවි ඇදුරු විරෝධතාවක්", "News Content": "විශ්ව විද්‍යාල ආචාර්යවරුන් මුහුණ පාන ගැටලුවලට විසඳුම් ලබාදෙන ලෙස රජයට බලකිරීමේ විරෝධතා ව්‍යාපාරයක් අද(26) කොළඹ දී පැවැත්වෙයි. අද පස්වරු 2 ට කොළඹ විශ්ව විද්‍යාලය ඉදිරිපිටින් පෙළපාලිය ආරම්භ වූ බව විශ්ව විද්‍යාල ආචාර්යවරුන්ගේ සංගමයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා පවසයි. මෙරට විශ්ව විද්‍යාල සියල්ලම පාහේ නියෝජනය කරමින් නියෝජිතයින් මෙම විරෝධතා පෙළපාලියට සහභාගී වන බව ඔහු සඳහන් කරයි. විශ්ව විද්‍යාල පද්ධතිය තුළ උද්ගත වී ඇති ගැටලුකාරී තත්ත්වයට විරෝධය පළකරමින් විශ්ව විද්‍යාල ආචාර්යවරුන් අද දිනයේ සංකේත වැඩ වර්ජනයක ද නිරත වේ.", "URL": "https://sinhala.adaderana.lk/news.php?nid=23819", "Category": null, "Parent URL": null}