{"Source": "Adaderana", "Timestamp": "June 22, 2012 01:45 pm", "Headline": "කටුවන ද්විත්ව ඝාතනය - ජූලම්පිටියේ අමරේව හදුනාගනියි", "News Content": "කටුවන ප්‍රදේශයේදි ජනතා විමුක්ති පෙරමුණේ පාක්ෂිකයන් දෙදෙනෙකු වෙඩි තබා ඝාතනය කිරිම සම්බන්ධයෙන් චෝදනා ලැබ සිටින ගීගන ගමගේ අමරසිරි නොහොත් ජූලම්පිටියේ අමරේ නැමැත්තා සාක්ෂිකරුවන් විසින් හදුනාගෙන තිබේ. වලස්මුල්ල මහේස්ත්‍රා‍ත් අධිකරණයේ දි සැකකරු හදුනා ගැනිමේ පෙරෙට්ටුව අද(22) පැවැත්වුණි. ඒ සඳහා ඉදිරිපත් කර තිබූ සාක්ෂිකරුවන් සිව්දෙ‍නාගෙන් තිදෙනෙකු විසින් සැකකරු හදුනාගෙන ඇති බව අද දෙරණ වාර්තාකරු සඳහන් කළේය. ජූලම්පිටියේ අමරේ නැමැත්තා නිතිඥවරයෙකු මාර්ගයෙන් අධිකරණයට භාර වු අතර පසුව අපරාධ පරික්ෂණ දෙපාර්තමේන්තුව විසින් ඔහු මෙම ඝාතන සිද්ධියේ සැකකරුවකු ලෙස නම් කරන්නැයි ඉල්ලිමක් කර තිබුණි.", "URL": "https://sinhala.adaderana.lk/news.php?nid=25240", "Category": null, "Parent URL": null}