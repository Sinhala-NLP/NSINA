{"Source": "Adaderana", "Timestamp": "June 23, 2011 10:06 am", "Headline": "ඇමති අද බස් හිමියන් හමුවෙයි", "News Content": "බස් ගාස්තු සංශෝධනය සම්බන්ධයෙන් පෞද්ගලික බස් හිමියන්ගේ සංගම් සමඟ විශේෂ සාකච්ඡාවක් අද(23) පැවැත්වෙන බව පෞද්ගලික ප්‍රවාහන අමාත්‍යාංශය පවසයි. පෞද්ගලික ප්‍රවාහන අමාත්‍ය සී.බි.රත්නායක මහතාගේ ප්‍රධානත්වයෙන් අදාළ සාකච්ඡාව පැවැත්වෙන බව එම අමාත්‍යාංශයේ ලේකම් වික්ටර් සමරවීර මහතා සඳහන් කළේය. මෙම සාකච්ඡාවෙන් අනතුරුව බස් ගාස්තු සංශෝධිත ප්‍රතිශතයන් අමාත්‍යවරයා විසින් ප්‍රකාශ කරනු ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=16950", "Category": null, "Parent URL": null}