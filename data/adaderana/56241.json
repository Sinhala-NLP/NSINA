{"Source": "Adaderana", "Timestamp": "January 8, 2016 04:20 pm", "Headline": "තදබදය හා ගැටළු අවම කරන්න ", "News Content": "අධ්‍යාපන ප්‍රකාශන දෙපාර්තමේන්තුවේ පොත් අලෙවි සැලෙහි පවතින තදබදය සහ ගැටළු අවම කිරීමට පියවර ගන්නා ලෙස අධ්‍යාපන අමාත්‍ය අකිල විරාජ් කාරියවසම් මහතා නිලධාරින්ට උපදෙස් ලබාදී තිබේ.එහි හදිසි නිරීක්ෂණ චාරිකාවක නිරත වීමෙන් අනතුරුව අමාත්‍යවරයා මේ බව කියා සිටියේය.පොත් මිලදී ගැනීම සඳහා මේ දිනවල දිගු පෝලීම් දක්කට ලැබෙන අතර ඇතැම් පෙළ පොත්වල හිඟයක් පවතින බව ද එහිදී අනාවරණය වී ඇත.මේ හේතුවෙන් පවතින තදබදය අවම කිරීමට ඉසුරුපාය අධ්‍යාපන අමාත්‍යාංශ පරිශ්‍රයේ පවතින අලෙවිසැල පුළුල් කිරීමටත් දිවයිනේ සියලු පළාත් ආවරණය වන පරිදි අධ්‍යාපන ප්‍රකාශන දෙපාර්තමේන්තුවෙන් ප්‍රකාශන අලෙවි සැල් ස්ථාපිත කිරීමට මෙන්ම පවතින අලෙවි සැල් තවදුරටත් පුළුල් කිරීමට අමාත්‍යවරයා එහිදී උපදෙස් ලබාදී ඇති බව සඳහන්ය.", "URL": "https://sinhala.adaderana.lk/news.php?nid=56241", "Category": null, "Parent URL": null}