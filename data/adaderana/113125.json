{"Source": "Adaderana", "Timestamp": "July 1, 2019 12:22 pm", "Headline": "දුම්රිය මඟ බීමතින් නිදා සිටි අයෙක් දුම්රියේ ගැටී මරුට", "News Content": "ගම්පොළ-නාවලපිටිය, වල්ලාගොඩ ප්‍රදේශයේදී දුම්රියක ගැටී පුද්ගලයෙක් ජීවිතක්ෂයට පත්ව තිබේ. අද(01) අළුයම 1.30ට පමණ මෙම අනතුර සිදුව ඇති බව අද දෙරණ වාර්තාකරු පවසයි. මෙම අනතුරින් මිය ගිය පුද්ගලයා බීමතින් සිට ඇති අතර ඔහු කොළඹ සිට බදුල්ල බලා ධාවන වූ රාත්‍රී තැපැල් දුම්රිය පැමිණෙන අවස්ථාවේදී දුම්රිය මාර්ගයේ නිදා සිට ඇති බව තොරතුර වාර්තා වෙයි. අදාළ පුද්ගලයා දුම්රියේ ගැටීමෙන් පසු ගම්පොළ මහ රෝහලට ඇතුළත් කරීමෙන් අනතරුව මිය ගොස් තිබේ. මෙලෙස මිය ගොස් ඇත්තේ 30 හැවිරිද එක් දරු පියෙකි. සිද්ධිය සම්බන්දයෙන් වැඩිදුර විමර්ශන ගම්පොළ පොලීසිය විසින් සිදු කරයි.", "URL": "https://sinhala.adaderana.lk/news.php?nid=113125", "Category": null, "Parent URL": null}