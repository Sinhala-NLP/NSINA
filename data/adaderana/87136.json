{"Source": "Adaderana", "Timestamp": "April 8, 2018 09:16 pm", "Headline": "එජාපයේ මීට පස්සේ සදාකාලික නායක‍යෝ නෑ ", "News Content": "එක්සත් ජාතික පක්ෂය ප්‍රතිසංවිධානය කිරීමේ දී සදාකාලික නායකයෝ සිටිය නොහැකි බවට මුලික ‍එකඟතාවයකට පැමිණි බව රාජ්‍ය මාත්‍ය අජිත් පී. ‍පෙරේරා මහතා පවසයි. මාධ්‍ය වෙත අදහස් දක්වමින් අමාත්‍යවරයා පවසා සිටියේ‍, මහ මැතිවරණයකට හා ජනාධිපතිවරණයකට පසුව සෑම විටම නායකයා ඉවත් විය යුතු යන තීරණයට එළඹි බවයි. අලුත් නායකයින් හා ප්‍රධාන නිලධාරින් පත් කර ගැනීමේ දී ප්‍රජාතන්ත්‍රීය ලෙස ඒ සඳහා අවස්ථාව හිමි විය යුතු බවට ද එකඟතාවයකට කෘතියාධිකාරී මණ්ඩලය පැමිණි බව දඅමාත්‍යවරයා මෙහිදි වැඩිදුරටත් සඳහන් කළේය. පක්ෂයට නව ව්‍යුහයක් වශයෙන් දේශපාලන මණ්ඩලයක් ඇති කර ගෙන තිබෙන බව ද පැවසු අමාත්‍යවරයා ඒ සඳහා සමාජීකයන් 12 දෙනෙකු තෝරා පත් කර ගත් බවත්, ඒ අනුව ඉදිරියේ දී යම් තනතුරක පුරප්පාඩුවක් ඇති වු විට ඔවුන් විසින් එම පුරප්පාඩුව සඳහා තෝරා ගැනීම් සිදුකරන බවත් සඳහන් ‍කළේය.", "URL": "https://sinhala.adaderana.lk/news.php?nid=87136", "Category": null, "Parent URL": null}