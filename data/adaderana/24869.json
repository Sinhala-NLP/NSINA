{"Source": "Adaderana", "Timestamp": "June 8, 2012 04:54 pm", "Headline": "හොර මත්පැන් සමග සැකකරුවෙකු කොටුවෙයි", "News Content": "නාරංබැද්ද විශේෂ කාර්යය බලකා කඳවුරේ නිලධාරීන් කණ්ඩායමක් විසින් රඹුක්කන, හපුගහමුලකන්ද ප‍්‍රදේශයේදී නීති විරෝධී මත්පැන් නිෂ්පාදනය කරන ස්ථානයක් වටලා භාණ්ඩ සහ පුද්ගලයෙකු අත්අඩංගුවට ගෙන තිබේ. වැඩිදුර විමර්ශන කටයුතු සඳහා සැකකරු සහ භාණඩ රඹුක්කන පොලිස් ස්ථානයට භාර දී ඇත. නීති විරෝධී මත්පැන් බෝතල් 54 ක්, ගෝඩා ලීටර් 48 ක්, කෑන් 01 ක්, පෙරීමට ගන්නා හැලි 03 ක්, ලී පත්තු 01 ක් හා රබර් බට 02 ක් මෙසේ විශේෂ කාර්යය බලකා නිලධාරීන් භාරයට ගෙන තිබේ. අත්අඩංගුවට ගත් මත්පැන්වල දළ වටිනාකම රුපියල් 18, 900 ක් පමණ වන බව ද සඳහන්ය.", "URL": "https://sinhala.adaderana.lk/news.php?nid=24869", "Category": null, "Parent URL": null}