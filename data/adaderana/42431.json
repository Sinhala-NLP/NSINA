{"Source": "Adaderana", "Timestamp": "April 10, 2014 10:11 am", "Headline": "හොර ලිපි ලේඛන වලින්  මුදල් වංචා කළ  9ක් මාට්ටු ", "News Content": "ව්‍යාජ ලිපි ලේඛන ඉදිරිපත් කර රුපියල් ලක්ෂ 80ක පමණ මුදලක් වංචා කිරිමේ සිද්ධියක් සම්බන්ධයෙන් පුද්ගලයින් 09දෙනෙකු ගල්කිස්ස ප්‍රදේශයේ දි අත්අඩංගුවට ගෙන තිබේ. ගල්කිස්ස විශේෂ අපරාධ විමර්ශන අංශයට ලැබුණු පැමිණිල්ලකට අනුව සිදුකළ මෙහෙයුමක දී සැකකරුවන් අත්අඩංගුවට ගෙන ඇති බව සඳහන් වෙයි. සැකකරුවන් සතුව තිබි ව්‍යාජ මුද්‍රා 102ක් , පුද්ගලයින් ලියාපදිංචි කිරිමේ දෙපාර්තමේන්තුවේ බවට සඳහන් කාඩ් පත් 10ක්, ව්‍යාජ හැඳුනුම්පත් 04ක්, ලැප්ටොප් පරිගණකයක් සහ මෝටර් රථයක් පොලිස් බාරයට ගෙන තිබේ. අත්අඩංගුවට ගත් සැකකරුවන් ගල්කිස්ස මහේස්ත්‍රාත් අධිකරණයට ඉදිරිපත් කිරිමෙන් අනතුරුව ලබන 16 වන දින දක්වා ලබාගත් රැඳවුම් නියෝග මත ප්‍රශ්න කිරිම් සිදුකරන බව ගල්කිස්ස විශේෂ අපරාධ විමර්ශන අංශය සඳහන් කළේය.", "URL": "https://sinhala.adaderana.lk/news.php?nid=42431", "Category": null, "Parent URL": null}