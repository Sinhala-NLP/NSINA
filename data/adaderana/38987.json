{"Source": "Adaderana", "Timestamp": "November 20, 2013 05:11 pm", "Headline": "පරිභෝජනයට නුසුදුසු අර්තාපල් තොගයක් හමුවෙයි", "News Content": "පරිභෝජනයට නුසුදුසු රුපියල් ලක්ෂ 07කට අධික වටිනාකමින් යුත් අර්තාපල් තොගයක් පාරිභෝගික අධිකාරිය විසින් සොයාගෙන තිබේ. පිටකොටුව හතර වන හරස් විදියේ ගබඩාවක තිබිය දී මෙම අර්තාපල් තොගය සොයාගත් බව සමුපාකාර අභ්‍යන්තර වෙළඳ අමාත්‍යංශය සඳහන් කරයි. පරිභෝජනයට නුසුදුසු අර්තාපල් කිලෝග්‍රෑම් 5,500ක් මෙහිදී සොයාගෙන ඇති අතර ඒවා අලෙවි කිරීමට සුදානම් කර තිබු බව වාර්තා වෙයි. මේ අතර උත්සව සමයේ දී පාරිභෝගිකයන්ට ප්‍රතියෙන් යුතු භාණ්ඩ ලබාදීමට කටයුතු කරන ලෙසත් පරිභෝජනයට නුසුදුසු භාණ්ඩ අලෙවි කරන්නන් පිළිබඳ නිරන්තර සෝදිසියෙන් සිටින ලෙසත් අමාත්‍ය ජොන්ස්ටන් ප්‍රනාන්දු මහතා පාරිභෝගික අධිකාරියට නියෝග කර තිබේ.", "URL": "https://sinhala.adaderana.lk/news.php?nid=38987", "Category": null, "Parent URL": null}