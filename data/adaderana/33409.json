{"Source": "Adaderana", "Timestamp": "April 20, 2013 08:51 am", "Headline": "ඛනිජ තෙල් පනත අහෝසි කිරීම පිටරැටියන්ට අත පොවන්න දීමක්", "News Content": "ඛනිජ තෙල් පනත අහෝසි කිරිම මගින් විදේශීය සමාගම්වලට මෙරට ඛනිජ තෙල් පිරිපහදු කිරීමේ ඉඩප්‍රස්ථා සැලසීමේ අවධානමක් පවතින බව ඛනිජ තෙල් ජාතික සේවක සංගමයේ ලේකම් ආනන්ද පාලිත මහතා පවසයි. කැබිනට් මණ්ඩලය ගත් මෙම තීරණය මගින් සංස්ථාවේ බල අධිකාරිය ද බිදවැටීමේ අවධානමක් පවතින බව ඔහු කියයි. එහෙත් පසුගියදා පැවති කැබිනට් තීරණ දැනුම් දීමේ මාධ්‍ය හමුවකදී කෙහෙළිය රඹුක්වැල්ල අමාත්‍යවරයා පැවසුවේ ඛනිජ තෙල් අමාත්‍යංශය යටතේ පවතින ආයතනවල පරස්පර තීරණ ගැනීම වැළැක්වීමේ අරමුණින් මෙම පනත අහෝසිකර නව පනතක් ගෙන එන බවයි.", "URL": "https://sinhala.adaderana.lk/news.php?nid=33409", "Category": null, "Parent URL": null}