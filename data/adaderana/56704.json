{"Source": "Adaderana", "Timestamp": "January 27, 2016 06:16 pm", "Headline": "හෝමාගම කලහ කළ අය උසාවි ගේන්නැයි නියෝගයක්", "News Content": "හෝමාගම මහේස්ත්‍රාත් අධිකරණය පරිශ්‍රයේ කලහකාරී ලෙස හැසිරුණු පිරිස අධිකරණයට ඉදිරිපත් කරන්නැයි හෝමාගම මහේස්ත්‍රාත් අධිකරණය නියෝගයක් නිකුත් කර තිබේ.මේ සම්බන්ධයෙන් හෝමාගම පොලීසිය අද උසාවියට කළ කරුණු දැක්වීමකින් පසු මෙම නියෝගය දී ඇති බව පොලිස් මාධ්‍ය ඒකකය පැවසීය.අධිකරණයට අපහාස කළැයි චෝදනාවට බොදුබල‍සේනා සංවිධානයේ මහලේකම් පූජ්‍ය ග‍ලගොඩඅත්තේ ඥානසාර හිමියන් ලබන මස 9 වැනිදා තෙක් රිමාන්ඩ් කිරීමට නියෝග කිරීමත් සමග භික්ෂුන් පිරිසක් උසාවි පරිශ්‍රයේ කලහකාරි ලෙස හැසිරෙමින් එහි දේපළවලට හානි සිදුකරන ලදී.ඒ අනූව එසේ කලහකාරි ලෙස හැසිරුණු පිරිස අධිකරණයට ඉදිරිපත් කරන ලෙසට හෝමාගම මහේස්ත්‍රාත්වරයා පොලීසියට නියෝග කර ඇත.", "URL": "https://sinhala.adaderana.lk/news.php?nid=56704", "Category": null, "Parent URL": null}