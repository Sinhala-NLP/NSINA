{"Source": "Adaderana", "Timestamp": "February 23, 2016 02:07 pm", "Headline": "මංගල අමෙරිකාවේ - හෙලන් ක්ලාක් හමුවෙයි", "News Content": "විදේශ කටයුතු අමාත්‍ය මංගල සමරවීර මහතා සහ එක්සත් ජාතීන්ගේ සංවර්ධන වැඩසටහනේ ප්‍රධානී හෙලන් ක්ලාක් අතර හමුවක් සිදුව තිබේ.නිව්යෝර්ක් නුවර දී මෙම හමුව සිදු වූ බව විදේශ කටයුතු අමාත්‍යාංශය සඳහන් කළේය.එක්සත් ජාතීනගේ සංවර්ධන වැඩසටහන යටතේ ශ්‍රී ලංකාවේ සංවර්ධන ගමන්මග සඳහා ලබා දෙන සහයෝගය පිළිබඳ මෙහිදී සාකච්ඡා වී ඇත.විදේශ කටයුතු අමාත්‍ය මංගල සමරවීර මහතා වොෂිංටන්හී දී හෙට එක්සත් ජාතීන්ගේ සංවර්ධන වැඩසටහනේ 50වන සංවත්සරය වෙනුවෙන් පැවැත්වෙන අමාත්‍ය හමුවකට සහභාගී වීමට නියමිතය.1967 වසරේ සිට එක්සත් ජාතීන්ගේ සංවර්ධන වැඩසටහන ශ්‍රී ලංකාවේ සිය කටයුතු සිදු කරනු ලබයි.", "URL": "https://sinhala.adaderana.lk/news.php?nid=57518", "Category": null, "Parent URL": null}