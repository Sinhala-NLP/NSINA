{"Source": "Adaderana", "Timestamp": "September 14, 2019 07:06 pm", "Headline": "විවෘත නොවූ අධිවේගී මඟේ සිදු වූ රිය අනතුර  ", "News Content": "ඉදිවෙමින් පවතින දක්ෂිණ අධිවේගී මාර්ගයේ සූරියවැව - අන්දරවැව කොටසේ ඊයේ සිදුවූ අනතුරකින් එක් අයෙක් මියගොස් තවත් දෙදෙනෙක් බරපතල තුවාල ලබා ඇත. මාතර සිට මත්තල දක්වා ඉදිවෙමින් පවතින දක්ෂිණ අධිවේගී මාර්ගයේ ඉදිකිරීම් කටයුතු තවම අවසන් නොවුනත් බොහෝ පිරිසක් රථවාහනවලින් එහි ගමන් ගනියි. ඒ අධිවේගී මාර්ගයේ පිවිසුම් මාර්ග තුනෙහි ඇතුල්වීම තහනම් යනුවෙන් දැන්වීම් පුවරුද සවිකර ඇති පසුබිමකයි. නමුත් ඉදිකිරීම් සිදුකෙරෙන අධිවේගී මාර්ගයේ ස්ථාන ගණනාවක මේ ආකාරයෙන් මාර්ගය හරස් කොට කොන්ක්‍රීට් කුට්ටි දමා ඇති ආකාරය දැකගත හැකියි. මෙලෙස කොන්ක්‍රීට් කුට්ටි දමා ඇති ස්ථානවල කිසිදු ආලෝකයක් නොමැති වීමෙන් රාත්‍රී කාලයේ පැමිණෙන වාහන බොහෝමක් අනතුරට ලක්වන අතර ඊයේ රාත්‍රීයේත් සූරියවැව - අන්දරවැව කොටසේදී අනතුරක් සිදුවුණි. අනතුරින් එක් අයෙක් මියගොස් දෙදෙනෙක් බරපතල තුවාල ලබා ඇත. කෙසේ වෙතත් අද අදවල් වනවිට වාහන ඇතුලුවීම වළක්වා පිවිසුම් මාර්ග අවහිර කරමින් කොන්ක්‍රීට් කුට්ටි දමා ඇති ආකාරය දැකගත හැකි වුණි.", "URL": "https://sinhala.adaderana.lk/news.php?nid=119107", "Category": null, "Parent URL": null}