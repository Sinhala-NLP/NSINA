{"Source": "Adaderana", "Timestamp": "January 15, 2011 10:55 am", "Headline": "ආයෝජන කලාප‍යේ රිය අනතුරකින් කතක් මරුට", "News Content": "කටුනායක, ආයෝජන කලාප‍යේ දී සිදුවු රිය අනතුරකින් කාන්තාවක් ජීවිතක්ෂයට පත්ව තිබේ. ට්‍රැක්ටරයක ගැටීමෙන් තුවාල ලැබූ අදාළ කාන්තාව මීගමුව රෝහල‍ට ඇතුළත් කිරීමෙන් අනතුරුව ජීවිතක්ෂයට පත්ව ඇති බව සඳහන්ය. අනතුරින් ජීවිතක්ෂයට පත්ව ඇත්තේ මිනුවන්ගොඩ ප්‍රදේශයේ පදිංචි 75 හැවිරිදි කාන්තාවකි. සිද්ධිය සම්බන්ධයෙන් සැකපිට ට්‍රැක්ටර් රථයේ රියදුරු අත්අඩංගුවට ගෙන ඇති අතර ඔහු අද(15) මීගමුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13510", "Category": null, "Parent URL": null}