{"Source": "Adaderana", "Timestamp": "May 14, 2015 11:07 am", "Headline": "දඹුල්ලේ ගස් කැපූ පුත්තලමේ 7ක් බඩුත් සමග මාට්ටු", "News Content": "දඹුල්ල රිදී ඇල්ල රක්ෂිතයේ දැව ජාවාරමක නිරතවූ පුද්ගලයින් 07 දෙනෙකු අත්අඩංගුවට ගෙන තිබේ.දඹුල්ල පොලීසියට ලැබුණු තොරතුරකට අනුව සිදුකළ වැටලීමක දී මෙම පිරිස අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරුවන් දැව කැපීම සඳහා යොදාගත් යන්ත්‍ර සහ දැව ප්‍රවාහනය කිරීමට යොදාගත් ලොරි රථයක් ද පොලීසිය භාරයට ගෙන තිබේ.සැකකරුවන් පුත්තලම ප්‍රදේශයේ පදිංචිකරුවන් වන අතර ඔවුන් අද දින දඹුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51328", "Category": null, "Parent URL": null}