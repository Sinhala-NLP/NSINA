{"Source": "Adaderana", "Timestamp": "August 8, 2019 12:08 pm", "Headline": "මාළු අල්ලන්න ගිය අයෙකුගේ සිරුර වැවේ පාවෙයි", "News Content": "මුලතිව්, සෙල්වපුරම් ප්‍රදේශයේ පිහිටි කුමරිකුලම වැවේ මසුන් ඇල්ලීමට ගිය පුද්ගලයෙකුගේ මළ සිරුරක් වැවේ පාවෙමින් තිබියදී අද (08) අලුයම සොයාගෙන ඇත. පොලීසිය ප්‍රකාශ කර ඇත්තේ ඊයේ (07) සවස වැවේ මසුන් ඇල්ලීමට ගිය සෙල්වපුරම්,වවුනිකුලම් ප්‍රදේශයේ පදිංචි 35 හැවිරිදි තම්බිරාසා සුරේෂ්වරන් නමැත්තෙකුගේ මළ සිරුර එලෙස සොයාගත් බවයි. මියගිය පුද්ගලයා පෙදරේරුවෙකු ලෙස සේවය කොට ඇති අතර රාත්‍රෙී කාලයේ වැවේ මසුන් අල්ලන බව ප්‍රදේශවාසීන් ප්‍රකාශ කර ඇත. මරණය ජලය ගිලීමෙන් සිදුවූවක්ද නැතහොත් වෙනත් හේතුවකින් සිදුවූවක්ද යන්න සම්බන්ධයෙන් පරීක්ෂණ මේ වන විට ක්‍රියාත්මකව ඇත. සිද්ධිය සම්බන්ධයෙන් මල්ලාවි පොලීසිය ‍වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116068", "Category": null, "Parent URL": null}