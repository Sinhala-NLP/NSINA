{"Source": "Adaderana", "Timestamp": "May 17, 2019 05:24 pm", "Headline": "බදියුදීන් හමුදාපතිට කෝල් කළේ ත්‍රස්තවාදියාගේ සුවදුක් අහන්නද?", "News Content": "අමාත්‍ය රිෂාඩ් බදියුදීන් මහතා සම්බන්ධයෙන් මේ දක්වා කිසිදු නීතිමය පියවරක් නොගැනීම ගැටලු සහගත බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. අද කොළඹ පැවති මාධ්‍ය හමුවකදී මන්ත්‍රීවරයා මේ බව සඳහන් කළේය. එහිදී වැඩිදුරටත් අදහද් දැක්වූ පාර්ලිමේන්තු මන්ත්‍රී රෝහිත අබේගුණවර්ධන මහතා මේ බව පැවසීය. රටේ නායකයෝ කියන දේ ජනතාව විශ්වාස කරන්නේ නැති නිසා දරුවෝ පාසල් යවන්නේ නැහැ. ත්‍රිවිද හමුදාව හරි වගකිව යුතු නිලධාරීන් හරි ඇවිත් කිව්වොත් ජනතාව විශ්වාස කරයි. රජය කෙරෙහි විශ්වාසය නැති වෙන්න හේතු තියෙනවා. යුද හමුදාපතිවරයාට රිෂාඩි බදියුදින් ඇමැතිවරයා දුරකතන ඇමැතුම් දෙකක්ම ලබා දිලා ත්‍රස්තවාදින්ට සම්බන්ධ අය ගැන අහලා තියෙනවා. යුද හමුදාපතිවරයාට කෝල් කලේ ත්‍රස්තවාදියාගේ සුවදුක් අහන්නද? පළවෙනි වරද කරපු ආන්ඩුව දෙවැනි වරද කරලා තියෙන හැටි බලන්න. හමුදාව බොහොම අමාරුවෙන් තොරතුරු ටික හොයාගෙන අත් අඩංගුවට ගත්තාම පොලිසියෙන් ඇප දෙනවා. එක ත්‍රස්තවාදියෙක් නිදහස් කරනවා කියන්නේ එතනින් එහාට ඔහුත් එක්ක සම්බන්ධකම් තියාගෙන හිටපු සියලු දෙනා නිදහස් වෙනවා. මේ රජය කෙරෙහි විශ්වසයක් තියන්නේ කොහොමද. රජය හදන්නේ මැරුණු ජනතවාගේ මළකදන් උඩින් තමන්ගේ දේශපාලන න්‍යාය පත්‍රය ගෙනියන්නයි. ෂැංගිල්ලා හෝටලේ මරාගෙන මැරුණු බෝම්බකරුට අයිති තඹ කර්මාන්තශාලාව සුලු මොහොතකින් ආරක්ෂක අංශ හොයා ගත්තා. ආසන්න තැනක හිටපු බිරිද දරුවෙක් ලැබෙන්න ඉදිද්දි බෝම්බ පුපුරුවාගෙන මැරුණා. එවැනි සිදුවීමක් වුනාම මුලු පළාතම සිල් වෙන්න ඕනේ. අපි අහලා තියෙන ආරක්ෂක අංශවල වැඩ වුනේ එහෙම. ඒ වුනාට මෙතන ලොරිවලින් ඇවිත් තාප්පේ කඩලා තඹ ටික අරන් යනවා. ඒ සිද්ධීයේ සැකකරුවෝ නව දෙනෙකුට ඇපි ලැබෙනවා. ඇදිරි නීතිය වෙලාවේ වැරුද්ද, වැරද්දමයි. නමුත් ඒ වෙලාවේ පාරේ ගිය කෙනෙව අරන් ගිහින් ත්‍රස්තවාදය වැලැක්වීම යටතේ චෝදනා කරලා උසාවි දානවා. ඇපත් නැහැ. පොලාස් වාර්තාවක් දෙන්නෙත් රස්සාවක් කරන්න බැරි වෙන්නලු. අපිට මේකෙදි ප්‍රශ්නයක් ඇති වෙනවා. ඇදිරි නිතිය අවස්ථාවේ පාරේ ගමන් කිරීම වරදක් වෙනවා නම්, රටේ හමුදාපතිවරයාට මේ රටේ ඇමැතිවරයෙක් දුරකතන පණිවිඩයක් ලබා දෙමින් ත්‍රස්තවාදියෙක් ගැන විමසනවා. කෝ කටඋත්තරයක් ගත්තා. ආණ්ඩුකාර තනතුරට මුවාවෙලා මේවා කරන අය ඉන්නවා. ආන්ඩුකාරවරු කියන නමට මුවාවෙලා මේවා කරන අයගෙන් කට අත්තරයක්වත් ගන්නේ නැහැ. ත්‍රිවිද හමුදාවට හා පොලීසියට තමන්ගේ රාජකාරි ඉටු කරන්න ඉඩ දීලා ආන්ඩුව පැත්තකට වෙලා ඉන්න. ආන්ඩුවේ දේශපාලන අත පෙවිම් මගින් මේ ත්‍රස්තවාදී සංවිධානයේ වැඩ කටයුතු හරියට හොයා ගන්න බැඑි වෙනවා.“", "URL": "https://sinhala.adaderana.lk/news.php?nid=110158", "Category": null, "Parent URL": null}