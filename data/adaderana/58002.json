{"Source": "Adaderana", "Timestamp": "March 8, 2016 05:12 pm", "Headline": "පකිස්ථාන ජනපති පැමිණෙයි", "News Content": "දෙදින නිල සංචාරයක් සඳහා පකිස්ථාන ජනාධිපති මම්නූන් හුසේන් මහතා දිවයිනට පැමිණ තිබේ.අද පස්වරු 1.40ට පමණ පකිස්ථානයට අයත් විශේෂ ගුවන් යානයකින් පාකිස්ථාන ජනාධිපතිවරයා දිවයිනට පැමිණි බව අද දෙරණ ගුවන්තොටුපළ වාර්තාකරු පැවසුවේය.ඔහු සමග 12 දෙනෙකුගෙන් යුත් දූත පිරිසක් දිවයිනට පැමිණ තිබේ.පකිස්ථාන ජනාධිපති මම්නූන් හුසේන් මහතා ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා ඇතුළු මෙරට උසස් නිලධාරීන් කිහිපදෙනෙකු හමුවී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=58002", "Category": null, "Parent URL": null}