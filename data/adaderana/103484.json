{"Source": "Adaderana", "Timestamp": "February 1, 2019 08:56 am", "Headline": "උපකාරක පංතිය තුළදී දැරියකට ලිංගික අතවර සිදු කල ගුරුවරයෙක් අත්අඩංගුවට", "News Content": "බුත්තල පොලිස් වසමට අයත් කුඩාඔය ප්‍රදේශයේ පවත්වාගෙන යන රාත්‍රි උපකාරක පංතියකට සහභාගි වූ වයස අවුරුදු දාහතරක පාසල් දැරියක් අපයෝජනය කිරීමක් සම්බන්ධයෙන් එම පංතිය පවත්වාගෙන යනු ලබ ගුරුවරයා බුත්තල පොලීසිය විසින් අත්අඩංගුවට ගෙන තිබේ. මෙම පංතිය සවස හයේ සිට නවය දක්වා පැවැත්වෙන අතර අපරාධය සිදු වන දින රාත්‍රි අටට පංති නිමා කර අනෙක් දරුවන් පංතියේන් පිටත් කොට දැරිය සිය මව පැමිණෙන තෙක් පංතියේ රැදී සිටින අවස්ථාවෙදී සැකකාර ගුරුවරයා විසින් විදුලි පහන් නිවා දමා මෙම අපයෝජනය සිදු කර ඇති බවට පොලිසියට තොරතුරු ලැබී ඇත. අදාළ දැරිය විසින් පොලිසියට ලබා දුන් ප්‍රකාශය අනුව සැකකාර ගුරුවරයා බුත්තල පොලීසිය විසින් අත්අඩංගුවට ගෙන තිබේ. අත්අඩංගුවට ගත් සැකකාර ගුරුවරයා නුගයාය වැල්ලවාය ලිපනයේ පදිංචි පුද්ගලයකු වන අතර සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි. බුත්තල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103484", "Category": null, "Parent URL": null}