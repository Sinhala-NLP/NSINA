{"Source": "Adaderana", "Timestamp": "January 24, 2013 03:07 pm", "Headline": "44,28,000 ට විද්ද විදේශ සේවා නිලධාරිනිය රිමාන්ඩ්", "News Content": "එංගලන්තයේ රැකියා ලබා දෙන බව පවසමින් රුපියල් 44,28,000 ක මුදලක් වංචා කළ බව කියන කාන්තාවක් ලබන 31 වනදා තෙක් රක්ෂිත බන්ධනාගාර ගතකර තිබේ. අද (24) එම සැකකාර කාන්තාව හලාවත දිසා අධිකරණයට ඉදිරිපත් කිරීමෙන් අනතුරුව මෙලෙස නියෝග කර ඇත. සැකකාරිය කඩුගන්නාව ප්‍රදේශයේ පදිංචිකාරියක් වන අතර විදේශ සේවා නියුක්ති කාර්යංශයේ හලාවත පිහිටි කාර්යාලයේ පුහුණු උපදේශකවරියක් ලෙස සේවය කළ අයෙක් බව පොලීසිය පවසයි. හලාවත පොලීසිය මේ සම්බන්ධයෙන් වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=31033", "Category": null, "Parent URL": null}