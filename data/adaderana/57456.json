{"Source": "Adaderana", "Timestamp": "February 21, 2016 03:42 pm", "Headline": "ඕස්ට්‍රේලියාවේදී ලාංකික කත මැරූ සැකකරු රක්ෂිත බන්ධනාගාරයට ", "News Content": "ඕස්ට්‍රේලියාවේ මෙල්බන් නුවරදී ශ්‍රී ලාංකික කාන්තාවක් ඝාතනය කිරිමේ සිද්ධියක් සම්බන්ධයෙන් අත්අඩංගුවට ගත් සැකකරුවෙකු රක්ෂිත බන්ධනාගාර ගත කර තිබේ.21 හැවිරිදි තරුණයෙකු මෙලෙස රක්ෂිත බන්ධනාගාර ගත කර ඇති බව විදෙස් මාධ්‍ය වාර්තා කළේය.48 හැවිරිදි අදාළ ශ්‍රී ලාංකික කාන්තාව සිය ස්වාමිපුරුෂයා සමඟ 1999 වසරේ සිට ඕස්ට්‍රේලියාවේ මෙල්බන් නුවර පදිංචිව සිට ඇති බව සඳහන්ය.පසුගිය බ්‍රහස්පතින්දා සිය නිවසේ තනිවම සිටි අවස්ථාවක ඇය ඝාතනයට ලක්ව තිබූ බව විදෙස් මාධ්‍ය වාර්තා කළේය.සැකකරු විසින් දේපළ කොල්ලකෑම සඳහා නිවසට පැමිණ ඇති බවට එරට පොලීසිය සැකපළ කළ ද නිවස තුළ එවැනි කොල්ලකෑමක් සිදුව නොමැති බව මේ වන විට සිදු කරන ලද විමර්ශනවලදී අනාවරණය වී තිබේ.", "URL": "https://sinhala.adaderana.lk/news.php?nid=57456", "Category": null, "Parent URL": null}