{"Source": "Adaderana", "Timestamp": "April 6, 2011 04:08 pm", "Headline": "ප්‍රමිතියෙන් තොර ක්‍රිඩාංගණවලට ඉඩක් නෑ", "News Content": "ජාතික ක්‍රීඩා සැලැස්මට අනුකූල නොවන ප්‍රමිතියෙන් තොර ක්‍රිඩාංගණ ඉදිකිරීමට අනුමැතිය ලබා නොදෙන බව ක්‍රිඩා අමාත්‍ය මහින්දානන්ද අලුත්ගමගේ මහතා පවසයි. නිසි ප්‍රමිතියකින් යුත් ක්‍රිඩාංගණ ඉදිකිරීම සඳහා ජාතික ක්‍රිඩා ප්‍රතිපත්තියක් ක්‍රියාත්මක කර ඇති බව අමාත්‍යවරයා පෙන්වා දෙයි. අදාළ ප්‍රතිපත්තිය යටතේ ප්‍රාදේශීය ලේකම් කොට්ඨාස, දිස්ත්‍රික් සහ පළාත් වශයෙන් ක්‍රිඩා අමාත්‍යාංශයේ අධීක්ෂණය යටතේ ක්‍රීඩාංගණ ඉදිකිරීමට නියමිතය. ක්‍රිඩාංගණ බොහොමයක් පාසල් ක්‍රිඩාංගණ වශයෙන් ඉදිකිරීම හේතුවෙන් වෙනත් ක්‍රිඩක ක්‍රිඩිකාවන්ගේ පුහුණුවීම් සහ ක්‍රීඩා තරග සඳහා යොදා ගැනීමට බාධාවක් වී ඇති බව ද අමාත්‍ය මහින්දානන්ද අලුත්ගමගේ මහතා පවසයි.", "URL": "https://sinhala.adaderana.lk/news.php?nid=15317", "Category": null, "Parent URL": null}