{"Source": "Adaderana", "Timestamp": "April 2, 2019 08:47 am", "Headline": "මානිප්පායිවලදි දෙදෙනෙකුට තියුණු ආයුදයකින් කළ පහර දීමකට 2ක් අත්අඩංගුවට", "News Content": "යාපනය, මානිප්පා හින්දු විද්‍යාල ප්‍රදේශයේ හා යාපනය නවාලි ප්‍රදේශයේ නිවස දෙකකට පහරදී පුද්ගලයින් දෙදෙනෙකු කපා තුවාල කිරීමේ සිද්ධියක් සම්බන්ධයෙන් සැකකරුවන් තිදෙනෙකු ඊයේ(01) අත්අඩංගුවට ගෙන ඇති බව වාර්තා වේ. යාපනය මානිප්පායි පොලිසිය පැවසූවේ නවාලි ප්‍රදේශයේ ‍නිවසක පියෙකුට හා පුතෙකුට පහරදී තුවාල සිදුකිරීමේ සිද්ධියක් සම්බන්ධයෙන් සිදුකළ පරීක්ෂණයකදී අදාළ සැකකරුවන් අත්අඩංගුවට ගත් බවයි. සිද්ධිය සම්බන්ධයෙන් පළමුව පුද්ගලයෙකු අත්අඩංගුවට ගත් අතර, අදාළ පුද්ගලයාගෙන් ලද තොරතුරු මත තවත් පුද්ගලයින් දෙදෙනෙකු ඊයේ(01) අත්අඩංගුවට ගත් බවද පොලිසිය සදහන් කළේය. යාපනය නවාලි හා උඩුවිල් ප්‍රදේශයේ පදිංචිකරුවන් පිරිසක් එලෙස අත්අඩංගුවට ගෙන ඇති අතර,අත්අඩංගුවට ගත් සැකකරුවන් යාපනය මල්ලාකම් මහේස්ත්‍රාත් අධිකරණයට ඉඳිරිපත් කිරීමට නියමිතයි. අත්අඩංගුවට ගත් කණ්ඩායම ආවා කල්ලියට සම්බන්ධ පිරිසක් වන බවට යාපනය ආරක්ෂක අංශ සැක පළ කරන බව අද දෙරණ වාර්තාකරු සඳහන් කළේය. සිද්ධිය සම්බන්ධයෙන් මානිප්පායි පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=107186", "Category": null, "Parent URL": null}