{"Source": "Adaderana", "Timestamp": "October 4, 2013 01:54 pm", "Headline": "මන්ද මානසික දරුවා ළිඳට බිලි", "News Content": "ඌරගස්මංහන්දිය, මහවිල ප්‍රදේශයේ දී අනාරක්ෂිත ළිඳකට වැටීමෙන් සිව්හැවිරිදි පිරිමි දරුවෙකු ජීවිතක්ෂයට පත්ව තිබේ. මන්දමානසික තත්ත්වයෙන් පෙළෙන මෙම දරුවා සිය මව නිවස තුළ සිටියදී නිවස ආසන්නයේ තිබූ ළිඳකට වැටී ඇති බව පොලීසිය පැවසුවේය. ප්‍රදේශවාසීන් එක්ව එම දරුවා ගොඩට ගෙන බෙන්තර රෝහල වෙත රැගෙන ගිය ද ඒ වන විටත් දරුවා ජීවිතක්ෂයට පත්ව සිටි බව සඳහන්ය. සිද්ධිය සම්බන්ධයෙන් ඌරගස්මංහන්දිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37910", "Category": null, "Parent URL": null}