{"Source": "Adaderana", "Timestamp": "June 15, 2019 07:33 am", "Headline": "රිය අනතුරකින් දෙදෙනෙකුට තුවාල", "News Content": "මුලතිව්, මුල්ලියාවලෙයි ප්‍රදේශයේදී සිදුවු රිය අනතුරකින් පුද්ගලයින් දෙදෙනෙකු තුවාල ලබා ඇත. ඊයේ(14) සවස මෙම අනතුර සිදුව ඇති අතර පොලීසිය පැවසූවේ පා පැදියක් හා කුඩා ලොරි රථයක් එකිනෙක ගැටීමෙන් අනතුර සිදුව ඇති අතර, අනතුරින් පාපැදියේ ගමන්ගත් තරුණයින් දෙදෙනෙකු තුවාල ලබා ඇති බවයි. ඔවුන් මුල්ලියාවලෙයි ප්‍රදේශයේ පදිංචි 19 හැවිරිදි පුද්ගලයන් දෙදෙනෙකු බව වාර්තා වෙයි. තුවාලකරුවන් මුලතිව් රෝහලට ඇතුළත් කොට ඇති අතර, සිද්ධිය සම්බන්ධයෙන් මුල්ලියාවලෙයි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=112003", "Category": null, "Parent URL": null}