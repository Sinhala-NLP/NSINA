{"Source": "Adaderana", "Timestamp": "October 7, 2016 10:54 am", "Headline": "හොරුත් එක්ක බඩු මාට්ටු ", "News Content": "රාගම, ගල්වල හන්දිය ප්‍රදේශයේදී සොරකමක් සම්බන්ධයෙන් අවශ්‍යව සිටි පුද්ගලයෙකු අත්අඩංගුවට ගෙන තිබේ.රාගම පොලිස් ස්ථානයේ නිලධාරීන් විසින් සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.ඔහු අත්අඩංගුවට ගෙන වැඩිදුර විමර්ශන සිදු කිරීමේදී ඔහු විසින් සොරා ගත් භාණ්ඩ ද සොයා ගැනීමට හැකිව තිබේ.අත්අඩංගුවට ගත් සැකකරු කඩවත ප්‍රදේශයේ පදිංචි 36 හැවිරිදි පුද්ගලයෙකි.ඔහු අද(07) මහර මහේස්ත්‍රාත් අධිකරණයට ඉදිරිපත් කිරීමට නියමිත අතර රාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64793", "Category": null, "Parent URL": null}