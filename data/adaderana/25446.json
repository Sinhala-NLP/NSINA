{"Source": "Adaderana", "Timestamp": "July 1, 2012 09:27 am", "Headline": "කුඩු විකුණා බඩු මාට්ටු", "News Content": "හෙරොයින් ජාවාරමේ නිරතව සිටි පුද්ගලයින් දෙදෙනෙකු සීදුව ප්‍රදේශයේ දී අත්අඩංගුවට ගෙන තිබේ. කැලණිය කොට්ඨාස දූෂණ මර්දන අංශයේ නිලධාරීන් කණ්ඩායමක් විසින් සිදුකළ වැටලීමකදී මෙම සැකකරුවන් අත්අඩංගුවට ගත් බව සඳහන්ය. මෙහිදි එක් සැකකරුවෙකු සතුව තිබී හෙරොයින් මිලිග්‍රෑම් 550ක් සහ අනෙක් සැකකරු ළඟ තිබී හෙරොයින් මිලිග්‍රෑම් 1100ක් පොලිස් භාරයට ගෙන තිබේ. සැකකරුවන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය. කැලණිය කොට්ඨාස දූෂණ මර්දන අංශයේ නිලධාරීන් මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25446", "Category": null, "Parent URL": null}