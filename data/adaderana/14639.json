{"Source": "Adaderana", "Timestamp": "March 6, 2011 08:41 am", "Headline": "වැඩි බලතල දෙන්න පනත සංශෝධනය කරනවා", "News Content": "ජාතික ගමනා ගමන කොමිෂන් සභා පනත සංශෝධනය කරන බව පුද්ගලික ප්‍රවාහන සේවා අමාත්‍ය සී.බී රත්නායක මහතා පවසයි. දැනට තිබෙන පනතට වැඩි බලතල ලැබෙන ලෙස මෙම පනත සංශෝධනය කරමින් මහජනතාවට හොඳ ප්‍රවාහන සේවයක් ලබා දීමට කටයුතු කරන බව අමාත්‍යවරයා පෙන්වා දෙයි. පෞද්ගලික ප්‍රවාහන සේවයේ සිදු වන විවිධ අක්‍රමිකතා හා කප්පම් ගැනීම් වැනි විෂමාචාරයන් ඉවත් කිරීමට මේ වන විටත් පියවර ගෙන ඇති බව සී.බී රත්නායක මහතා ප්‍රකාශ ක‍රයි. නුවරඑළිය ප්‍රදේශයේ මගී ප්‍රවාහන සේවා වල බස් හිමියන් සහ රාජ්‍ය නිලධාරීන් දැනුවත් කිරීමේ අවස්ථාවකට එක් වෙමින් අමාත්‍යවරයා මෙම අදහස් දැක් වූවේය.", "URL": "https://sinhala.adaderana.lk/news.php?nid=14639", "Category": null, "Parent URL": null}