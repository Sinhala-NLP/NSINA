{"Source": "Adaderana", "Timestamp": "October 25, 2018 01:03 pm", "Headline": "කෂෝගීගේ ඝාතකයින්ට දඞුවම් ලබාදෙන බව සෞදිය කියයි", "News Content": "සෞදි මාධ්‍යවේදී ජමාල් කෂෝගීගේ මරණයට වගකිව යුත්තන් හට දඩුවම් ලබාදෙන බව සෞදියේ ඔටුන්න හිමි කුමරු, මොහොමඩ් බින් සල්මාන් පවසා තිබේ. සෞදියේ රියාද් හි පැවති ව්‍යාපාරික සමුළුවකට සහභාගී වෙමින් ඔහු මේ බව ප්‍රකාශ කර ඇති බව විදෙස් මාධ්‍ය වාර්තා කරයි. ජමාල් කෂෝගි තුර්කියේ සෞදි කොන්සල් කාර්යාලයේදී පසුගියදා ඝාතනයට ලක්ව තිබූ අතර සෞදි බුද්ධි අංශවලට ඒ සම්බන්ධයෙන් චෝදනා එල්ල වී තිබුණි. එහිදී සෞදියේ ඔටුන්න හිමි කුමරු මොහොමඩ් බින් සල්මාන් හටද චෝදනා එල්ල වූ අතර අදාළ චෝදනා සෞදිය විසින් ප්‍රතික්ෂේප කර ඇත.", "URL": "https://sinhala.adaderana.lk/news.php?nid=98203", "Category": null, "Parent URL": null}