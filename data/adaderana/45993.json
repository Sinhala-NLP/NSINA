{"Source": "Adaderana", "Timestamp": "September 11, 2014 12:25 pm", "Headline": "ආසියානු ක්‍රීඩා උළෙලට ශ්‍රී ලංකාවෙන් 80ක්", "News Content": "මෙවර ආසියානු ක්‍රීඩා උළෙල දකුණු කොරියාවේ, ඉන්චියෝන් නුවර දී පැවැත්වෙයි. 17 වන වරට පැවැත්වෙන ක්‍රීඩා උළෙල ලබන 19 වැනි දින ආරම්භ වීමට නියමිතය. ඒ සඳහා ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 80 දෙනෙකුගෙන් සමන්විත කණ්ඩායමක් සහභාගී වෙති. ක්‍රීඩා උළෙල ඔක්තෝබර් 04 වන දින දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=45993", "Category": null, "Parent URL": null}