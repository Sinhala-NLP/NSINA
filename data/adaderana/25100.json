{"Source": "Adaderana", "Timestamp": "June 17, 2012 11:47 am", "Headline": "අනියම් බිරිඳ සමග අමනාප වී ගෙල වැලලාගෙන මියගිහින්", "News Content": "අද(17) කටුගස්තොට පොලිස් වසමේ කලුගම්මන ප‍්‍රදේශයේ දී එම ප‍්‍රදේශයේ පදිංචිකරුවකු ගෙල වැලලාගෙන සියදිවි හානිකරගෙන තිබේ. හෙතෙම රෙදි පටියක ආධාරයෙන් නිවස ඉදිරිපිට ඇති රඹුටන් ගසක ගෙල වැලලාගෙන මෙසේ සියදිවි හානිකරගෙන ඇති බව පොලිසිය පවසයි. 38 හැවිරිදි පුද්ගලයෙකු මෙසේ මරණයට පත්ව ඇත. මරණයට පත් පුද්ගලයා ඔහුගේ අනියම් බිරිඳ සමග එම ස්ථානයේ පදිංචිව සිටි ඇති අතර ඇය සමග ඇතිකරගත් අමනාපයක් හේතුවෙන් මෙසේ සියදිවි හානිකරගෙන ඇති බව පොලිසිය සඳහන් කරයි. කටුගස්තොට පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25100", "Category": null, "Parent URL": null}