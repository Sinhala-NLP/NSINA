{"Source": "Adaderana", "Timestamp": "August 14, 2013 01:09 pm", "Headline": "එ.ජා.ප පෙළපාලියට අධිකරණ නියෝගයක්  ", "News Content": "එක්සත් ජාතික පක්ෂය විසින් සංවිධානය කර ඇති විරෝධතා ව්‍යාපාරය කොළඹ කොටුව දුම්රියපොළ අවට ප්‍රදේශයට පමණක් සීමාකරන ලෙස අධිකරණ නියෝගයක් නිකුත් කර තිබේ. පොලීසිය විසින් ඉදිරිපත් කළ පැමිණිල්ලක් සලකාබැලීමෙන් අනතුරව කොටුව මහේස්ත්‍රාත්වරයා විසින් මෙම නියෝගය නිකුත් කර ඇති බව සඳහන් වෙයි. පසුගිය දින වැලිවේරිය ප්‍රදේශයේ දී ඇති වූ ගැටුම්කාරී තත්ත්වයට විරෝධය පළ කරමින් එක්සත් ජාතික පක්ෂය මීට සුළු වේලාවකට පෙර විරෝධතා ව්‍යාපාරයක් ආරම්භ කරන ලදි.", "URL": "https://sinhala.adaderana.lk/news.php?nid=36623", "Category": null, "Parent URL": null}