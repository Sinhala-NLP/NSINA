{"Source": "Adaderana", "Timestamp": "January 8, 2019 03:50 pm", "Headline": "චීනයේ පිහි ඇණුමකින් සිසුන් 20කට තුවාල", "News Content": "චීනයේ බීජිං නුවර පිහිටි ප්‍රාථමික පාසලක දී පුද්ගලයෙකු සිදුකල පිහි ඇණුමකින් සිසුන් 20 දෙනෙකු තුවාල ලබා තිබේ. පිහි ඇනුමෙන් තුවාල ලැබූ සිසුන් ප්‍රතිකාර සඳහා රෝහල්ගත කර ඇති අතර ඔවුන්ගෙන් තිදෙනෙකුගේ තත්ත්වය බරපතල බව විදෙස් මාධ්‍ය වාර්තා කළේය. කෙසේවෙතත් අදාල ප්‍රහාරය සම්බන්ධයෙන් මේ වන තෙක් විදෙස් මාධ්‍ය නිශ්චිත තොරතුරු වාර්තා කර නොමැත. සමාජ මාධ්‍ය දක්වා ඇති ආකාරයට පිහි ඇනුමෙන් සිසුන්ගේ හිසට තුවාල සිදුව ඇති බව වාර්තා වේ. පසුගිය දින කිහිපය තුළ ද චීනයේ පාසල් සිසුන් ඉලක්ක කර ගනිමින් තියුණු ආයුධවලින් පහරදීමේ සිද්ධීන් වාර්තා වී තිබේ.", "URL": "https://sinhala.adaderana.lk/news.php?nid=102007", "Category": null, "Parent URL": null}