{"Source": "Adaderana", "Timestamp": "April 13, 2012 03:05 pm", "Headline": " රට රැකියා පෙන්නා පොකැට්ටුවට විදලා", "News Content": "විදේශ රැකියා ලබාදෙන බව පවසමින් මුදල් වංචා කළ බව කියන පුද්ගලයෙකු හලාවත පොලිසියේ අපරාධ විමර්ශන අංශය විසින් අත්අඩංගුවට ගෙන තිබේ. සැකකරු දිවයි‍නේ ප්‍රදේශ රැසක පුද්ගලයින්ගෙන් මුදල් වංචා කර ඇති බව වාර්තාවේ. තමන් ජර්මන් ජාතිකයෙකු බවට හඳුන්වා දී ජර්මනියේ සුපිරි වෙළෙඳ සංකීර්ණයක රැකියාවන් ලබාදෙන බව පවසමින් ඔහු එම වංචා සිදුකර තිබේ. අත්අඩංගුවට ගත් සැකකරු සතුව තිබී විවිධ පුද්ගලයින්ට අයත් විදේශ ගමන් බලපත්‍ර 10ක් සහ ව්‍යාජ ලෙස සකස් කළ ගුවන් ටිකට්පත් 04ක් ද සිය භාරයට ගත් බව පොලිසිය පවසයි. සැකකරු හලාවත දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23489", "Category": null, "Parent URL": null}