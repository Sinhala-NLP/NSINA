{"Source": "Adaderana", "Timestamp": "November 25, 2018 04:19 pm", "Headline": "තහනම් කළ වල් නාශක තොගයක් මැදව්චියෙන් මතු වෙයි", "News Content": "මෙරටට ආනයනය කිරීම තහනම් කර ඇති වල් නාශක තොගයක් මැදව්චිය නගරයේ වෙළඳසැලක තිබී පොලිස් විශේෂ කාර්ය බලකාය මගින් සොයාගෙන තිබේ. පොලිස් විශේෂ කාර්ය බලකා සෙට්ටිකුලම් කඳවුරේ නිළධාරීන් කණ්ඩායමක් විසින් සිදුකළ වැටලීමකදී මෙරටට ආනයනය කරන ලද වෙලඳ නාමයක් නොමැති එම වල් නාශක තොගය සොයාගෙන ඇති බව සඳහන් වේ. අළෙවිය සඳහා සූදානම් කර තිබූ එම වල් නාශක ග්‍රෑම් සියය බැගින් අඩංගු ඇසුරුම් 19ක් එහිදී විශේෂ කාර්ය බලකාය භාරයට ගෙන තිබේ. සිද්ධියට අදාළව එක් පුද්ගලයෙකු අත්අඩංගුවට ගෙන ඇති අතර ඔහු වැඩිදුර විමර්ශන සඳහා මැදවච්චිය පොලිස් ස්ථානය වෙත භාරදුන් බවයි පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=99766", "Category": null, "Parent URL": null}