{"Source": "Adaderana", "Timestamp": "January 19, 2013 09:25 pm", "Headline": " බන්ධනාගාරවලින් ජංගම දුරකථන මතුවෙයි", "News Content": "මොණරාගල හා කුරුවිට බන්ධනාගාරවල කළ හදිසි පරීක්ෂා කිරීමකින් රැඳවියන් විසින් නීති විරෝධීව සඟවා තබාගෙන සිටි ජංගම දුරකථන ඇතුළු උපකරණ කිහිපයක් හමුවී තිබේ. ඒ අනුව මොණරාගල බන්ධනාගාරයෙන් ජංගම දුරකථනයක්ද, කුරුවිට බන්ධනාගාරයෙන් ජංගම දුරකථන 6 ක් සහ චාජර් 3 ක්ද, මත් කුඩු පැකට් 4 ක්ද සොයාගෙන ඇති බව බන්ධනාගාර දෙපාර්තමේන්තුව පවසයි. බන්ධනාගාර තුළ සිදුවන නොයෙකුත් නීති විරෝධී ක්‍රියා මැඩපැවැත්වීම සඳහා දිවයින පුරා බන්ධනාගාරවල මෙලෙස හදිසි පරීක්ෂා කිරීම් සිදුකරන බව බන්ධනාගාර දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=30902", "Category": null, "Parent URL": null}