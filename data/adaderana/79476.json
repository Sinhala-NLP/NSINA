{"Source": "Adaderana", "Timestamp": "November 3, 2017 02:36 pm", "Headline": "මෙවර අයවැය මැතිවරණ ඉලක්කයක් නොවේ", "News Content": "මෙවර අයවැය මැතිවරණය ඉලක්ක කර ඉදිරිපත් කරන සහනාධාර අයවැයක් නොවන බව මුදල් අමාත්‍යාංශය පවසයි. එම අමාත්‍යාංශය සඳහන් කළේ පෙර පැවැති රජයන් මෙවැනි මැතිවරණ කාලවලදී ජනතාවට කෙටි කාලීන සහන සැලසීම පමණක් සිදු කරන බවයි. කෙසේවෙතත් වත්මන් මුදල් අමාත්‍ය මංගල සමරවීර මහතාගේ මංගල අයවැයෙහි අරමුණ වී ඇත්තේ ජනතාවට සැබෑ ලෙස දිගු කාලීන ප්‍රතිලාභ ලැබිය හැකි වන පරිදි ව්‍යවසායකයන් ශක්තිමත් කිරිම බව මුදල් අමාත්‍යාංශය පෙන්වා දෙයි. 2018 අයවැය විසර්ජන පනත් කෙටුම්පත පළමුවර කියවීම සඳහා පසුගියදා පාර්ලිමේන්තුවට ඉදිරිපත් කෙරුණු අතර දෙවන වර කියවීම ලබන 09 වනදා සිදු කිරිමට නියමිතව තිබේ.", "URL": "https://sinhala.adaderana.lk/news.php?nid=79476", "Category": null, "Parent URL": null}