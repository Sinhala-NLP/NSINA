{"Source": "Adaderana", "Timestamp": "January 3, 2011 08:05 am", "Headline": "ඉන්දීය දෙමළ ජනතා අයිතිවාසිකම් සඳහා වන යෝජනා ක්‍රියාත්මක කළ යුතුයි", "News Content": "වතු කම්කරුවන්ගේ ඉන්දීය සම්භවයක් සහිත දෙමළ ජනතාවගේ අයිතිවාසිකම් සඳහා එක්සත් ජාතීන්ගේ සංවිධානය ඉදිරිපත් කර ඇති යෝජනා ක්‍රියාත්මක කළ යුතු බව වැවිලි කර්මාන්ත සමාජ සංසදය පවසයි. ඊයේ(02) නාවලපිටිය ප්‍රදේශයේදී රැස්වූ එම සංසදය ජනාධිපතිවරයාගෙන් මේ පිළිබඳ ඉල්ලීමක් කිරීමට තීරණය කළ බව එහි සම්බන්ධීකාරක එස්. මුරුගයියා මහතා සඳහන් කළේය. 1948 පුරවැසි පනත සම්පූර්ණයෙන් අහෝසි කරන ලෙස ඉල්ලා සිටීමට ද මෙහිදි එකඟතාව පළ වී තිබේ. වතු කම්කරුවන්ට මාසික වැටුපක් ගෙවීම ඇතුළු යෝජනා කිහිපයක් එක්සත් ජාතීන්ගේ සංවිධානය විසින් නිර්දේශ කර ඇති බව ද ඔහු සඳහන් කළේය. කෙසේ වුවද 2003 වසරේ අංක 35 දරන පනත මගින් ඉන්දීය සම්භවයක් ඇති ජනතාවට මෙරට පුරවැසි භාවය ලබාදීමට රජය පියවර ගෙන තිබුණි.", "URL": "https://sinhala.adaderana.lk/news.php?nid=13223", "Category": null, "Parent URL": null}