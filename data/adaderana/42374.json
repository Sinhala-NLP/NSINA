{"Source": "Adaderana", "Timestamp": "April 8, 2014 12:09 am", "Headline": "ඉල්ලා අස්වෙන්න සූදානම්", "News Content": "තමන් මන්ත්‍රී ධූරයෙන් ඉල්ලා අස්වීමට සූදානම් බව එ.ජා.ප පාර්ලිමේන්තු මන්ත්‍රී හරීන් ප්‍රනාන්දු මහතා පවසයි. ඒ එළඹෙන පළාත් සභා මැතිවරණයක් වෙනුවෙන් මහඇමති අපේක්ෂකයා ලෙස තරඟවැදීමට අපේක්ෂාවෙන් බව හෙතෙම කියා සිටියේ ටීවී දෙරණ 360 සජීවී වැඩසටහන සමග එක්වෙමිනි. එහෙත් එලෙස ඉල්ලා අස්වීමට නම් විපක්ෂ නායක,නායකත්ව මණ්ඩලය, සජිත් ප්‍රේමදාස මන්ත්‍රීවරයා ඇතුළු පක්ෂයේ වගකිවයුතු සියල්ල ඉදිරියට පැමිණ එකට එක්ව වැඩකරන බවට ප්‍රකාශ කිරීමෙන් හා තමන්ට ඉල්ලා අස්විය යුතු බව ප්‍රකාශ කළ යුතුව ඇති බව ද හරීන් ප්‍රනාන්දු මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=42374", "Category": null, "Parent URL": null}