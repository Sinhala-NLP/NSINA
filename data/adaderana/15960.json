{"Source": "Adaderana", "Timestamp": "May 8, 2011 09:08 am", "Headline": "ව්‍යාජ ෆේස් බුක් ගිණුම් 650 ක් අවලංගුයි", "News Content": "ව්‍යජ ෆේස්බුක් ගිණුම් 650ක් පමණ මේ වන විට ඉවත් කිරීමට පියවර ගෙන ඇති බව ශ්‍රී ලංකා පරිගනක හදිසි ප්‍රතිචාර සංසදය පවසයි. වෙනත් පුද්ගලයින්ගේ නම් යොදා ගනිමින් මෙම ෆේස්බුක් ගිණුම් පවත්ගෙන ගොස් ඇති බව වාර්තාවේ. ශ්‍රී ලංකා පරිගනක හදිසි ප්‍රතිචාර සංසදයේ ජ්‍යෙෂ්ඨ තොරතුරු ආරක්ෂක ඉංජිනේරු රෝහණ පල්ලියගුරු මහතා ප්‍රකාශ කර සිටියේ ව්‍යාජ ෆේස්බුක් ගිණුම් සම්බන්ධයෙන් පැමිණිලි 750කට වැඩි ප්‍රමාණයක් ලැබී ඇති බවයි. අදාළ පැමිණිලි සම්බන්ධයෙන් සිදු කළ පරීක්ෂණ වලින් අනතුරුව මෙසේ ව්‍යාජ ෆේස්බුක් ගිණුම් 650ක් පමණ ඉවත් කිරීමට කටයුතු කළ බව රෝහණ පල්ලියගුරු මහතා පෙන්වා දුන්නේය. මේ වන විටත් දෛනිකව ව්‍යාජ ෆේස්බුක් ගිණුම් පිළිබඳ පැමිණිලි ලැබෙන බවද පල්ලියගුරු මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15960", "Category": null, "Parent URL": null}