{"Source": "Adaderana", "Timestamp": "September 10, 2013 03:17 pm", "Headline": "21 ඡන්දය ගැන සම්බන්ධන් ජනපතිට ලියයි", "News Content": "උතුරු පළාත් සභා මැතිවරණය ප‍්‍රජාතන්ත‍්‍රවාදීව පවත්වන බවට සහතිකයක් ලබාදෙන ලෙස ඉල්ලා දෙමළ ජාතික සන්ධානයේ නායක ආර්. සම්බන්ධන් මහතා ජනාධිපති මහින්ද රාජපක්ෂ මහතා වෙත ලිපියක් යවා තිබේ. ලබන 21 වැනිදින පැවැත්වීමට නියමිත පළාත් සභා මැතිවරණය නිදහස්ව හා ප්‍රජාතන්ත්‍රවාදීව පැවැත්වීම සම්බන්ධයෙන් ද්‍රවිඩ ජාතික සන්ධානයේ නායකවරයා එමගින් ජනාධිපතිවරයාගේ අවධානය යොමුකර ඇත. ඇතැම් සිද්ධීන් නිසා උතුරේ ජනතාවට ජන්දය ප‍්‍රකාශ කිරීම පිළිබඳව බියක් හටගෙන ඇතැයි ඔහු එම ලිපියෙන් ජනාධිපතිවරයාගේ අවධානය යොමුකර තිබේ. මේ නිසා වසර ගණනකට පසු උතුරේ ජනතාවට ලැබුණු ප‍්‍රජාතන්ත‍්‍රවාදී අයිතිය නැතිවී යා හැකි බැවින් එය ආරක්ෂා කර දෙන ලෙස සම්බන්ධන් මහතා ජනාධිපතිවරයාට ඊයේ යවා ඇති එම ලිපියේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=37309", "Category": null, "Parent URL": null}