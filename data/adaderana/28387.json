{"Source": "Adaderana", "Timestamp": "October 18, 2012 11:39 am", "Headline": "පාසල් කාලය තුළ සිසුන්ට උත්සව තහනම්", "News Content": "උතුරු මැද පළාතේ සියලුම පාසල්වල ඉගනුම ලබන සිසුන් පාසල් කාලය තුළ කිසිදු උත්සව කටයුත්තක් සඳහා සහභාගී නොකරන බව උතුරු මැද පළාත් අධ්‍යාපන අමාත්‍ය පේෂල ජයරත්න මහතා පවසයි. පාසල් වේලාව තුළ පැවැත්වෙන උත්සව සඳහා මහඇමති හෝ වෙනත් මැතිඇමතිවරු සහභාගී වුවද ඊට පාසල් ළමුන් සහභාගී කිරීමට ඉඩ නොදෙන බව හෙතෙම සඳහන් කරයි. පාසල් කා‍ලය තුළ උත්සව සඳහා ළමුන් සහභාගී කිරීම මගින් ඔවුන්ගේ අධ්‍යාපන කටයුතු අඩාල වන බව පේෂල ජයරත්න අමාත්‍යවරයා පෙන්වාදෙයි. මේ පිළිබඳ අදාළ පාසල්වල විදුහල්පතිවරු දැනුවත් කර ඇති බව හෙතෙම පවසයි.", "URL": "https://sinhala.adaderana.lk/news.php?nid=28387", "Category": null, "Parent URL": null}