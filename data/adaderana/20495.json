{"Source": "Adaderana", "Timestamp": "December 6, 2011 12:56 pm", "Headline": "මාතර -කොටපොල පාරේ ස්ථාන කිහිපයක් ජලයෙන් යටවෙයි", "News Content": "මාතරට ඊයේ(05) රාත්‍රී ඇඳ හැලුණු අධික වර්ෂාපතනය හේතුවෙන් මාතර කොටපොල මාර්ගයේ ස්ථාන කිහිපයක් ජලයෙන් යට වී ඇතැයි ආපදා කළමනාකරණ මධ්‍යස්ථානය පවසයි. එමනිසා එම මාර්ගයේ ගමනාගමනය සඳහා බාධා ඇතිව තිබෙන බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. එමෙන්ම නිවාස කිහිපයක ජනතාව පීඩාවට පත්ව සිටින බව ද ඒ මහතා ප්‍රකාශ කළේය. කෙසේවෙතත් මේ වනවිට එම ජල මට්ටම බැසයමින් පවතින බව වාර්තා වී තිබෙන බව ද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=20495", "Category": null, "Parent URL": null}