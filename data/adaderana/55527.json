{"Source": "Adaderana", "Timestamp": "December 5, 2015 09:35 am", "Headline": "හැදුනුම්පත් ලබාදීමේ විශේෂ එක්දින සේවාවක් අද ක්‍රියාත්මකයි", "News Content": "ජාතික හැදුනුම්පත් ලබාදීමේ විශේෂ එක්දින සේවාවක් අද ක්‍රියාත්මක වන බව පුද්ගලයන් ලියාපදිංචි කිරීමේ දෙපාර්තමේන්තුවේ කොමසාරිස් ජනරාල් ආර්.එම්.එස්. සරත් කුමාර මහතා පවසයි.මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා පෙනී සිටීමට නියමිත, මෙතක් හැදුනුම්පත් ලබානොගත් සිසුන් සඳහා මෙය ක්‍රියාත්මක කෙරෙන බව සඳහන් වෙයි.අද දින පෙරවරු 8.00 සිට මෙම සේවාව ක්‍රියාත්මක වන බව හෙතෙම කියා සිටියේය. අදාළ හැදුනුම්පත් ලබාගැනීම සඳහා අවශ්‍ය ලිපි ලේඛන නිසි පරිදි ඉදිරිපත් කළ යුතු බව සරත් කුමාර මහතා පැවසුවේය.", "URL": "https://sinhala.adaderana.lk/news.php?nid=55527", "Category": null, "Parent URL": null}