{"Source": "Adaderana", "Timestamp": "May 25, 2011 11:30 am", "Headline": "අයාලේ යන සුනඛයින්ට  නිවහන්", "News Content": "අයාලේ යන සුනඛයින් පාලනය කිරීම සඳහා සෑම පළාතකටම සුනඛ එළිමහන් නිවහන බැගින් ඉදිකිරීමට සෞඛ්‍ය අමාත්‍යාංශය තීරණය කර තිබේ. සුනඛ ගහණය ඉහළ යාම පාලනය නොකළහොත් සුනඛ සපා කෑම් හේතුවෙන් ඉදිරි කාලයේ දී සමාජ ගැටලු රැසක් පැන නැගෙන බව එම අමාත්‍යාංශය පෙන්වා දෙයි. ජලභීතිකා මර්දන එන්තත් සහ සුනඛ සපාකෑම් හේතුවෙන් ඇතිවන රෝග තත්ත්වයන්ට ප්‍රතිකාර කිරීඹ සඳහා රජය වාර්ෂිකව රුපියල් දස ලක්ෂ 500කට ආසන්න මුදලක් වැය කරන බව සෞඛ්‍ය අමාත්‍යාංශය සඳහන් කරයි. සෞඛ්‍ය අමාත්‍යාංශයේ ගණනය කිරීම් වලට අනුව මේ වන විට මෙරට සිටින ආයාලේ යන සුනඛ ගහනය ලක්ෂ 25 ඉක්මවා තිබේ. ඒ අනුව සුනඛ එළිමහන් නිවහන් ඉදි කර ආයාලේ යන සුනඛයින් එම නිවහන් වෙත යොමු කර ජල භීතීකා මර්දනයට සහ වන්ද්‍යකරණ වැඩසටහන් ක්‍රියාත්මක කිරීමට සෞඛ්‍ය අමාත්‍යාංශය තීරණය කර ඇත. ප්‍රතිපත්තියක් වශයෙන් සුනඛයින් මරා දැමීම ‍රජය 2005 වසරේ සිට තහනම් කර ඇති බැවින් ඉහළ යන සුනඛ ගහනය පාලනය සදහා එළිමහන් සුනඛ නිවාස පිටිවහලක් වනු ඇති බව සෞඛ්‍ය අමාත්‍යාංශයේ විශ්වාසය වී තිබේ.", "URL": "https://sinhala.adaderana.lk/news.php?nid=16317", "Category": null, "Parent URL": null}