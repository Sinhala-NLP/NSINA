{"Source": "Adaderana", "Timestamp": "July 12, 2010 04:37 pm", "Headline": "ළමයෙක් පැහැර ගැනීමට තැත්කර පොලීසියට කොටුවෙයි", "News Content": "නෝර්වුඩ් ප්‍රදේශයේ දී ළමයෙකු පැහැර ගැනීමට තැත් කළ පුද්ගලයෙකු අත්අඩංගුවට ගැනීමට පොලිසිය සමත් වී තිබේ. නෝර්වුඩ්, කර්කර්ස් වෝල් වතු යායේ දී පාසල් යමින් සිටි ගැහැණු ළමයෙකු පැහැර ගැනීමට අදාළ පුද්ගලයා තැත් කර ඇති බව පොලිසිය සඳහන් කරන ලදී. කෙසේ වෙතත් එම වතු යායේ සේවය කළ කම්කරුවන්ගේ මැදිහත් වීමෙන් අදාළ පුද්ගලයා අත්අඩංගුවට ගැනීමට හැකි වී තිබේ. 12 හැවිරිදි එම ගැහැණු ළමයා පැහැර ගැනීමට තැත් කළ අදාළ සැකකරුවා යතුරු පැදියකින් පැමිණ ඇති බව නෝර්වුඩ් පොලිසිය ප්‍රකාශ කරයි. සිද්ධිය සම්බන්ධයෙන් නෝර්වුඩ් පොලිසිය වැඩි දුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=9563", "Category": null, "Parent URL": null}