{"Source": "Adaderana", "Timestamp": "September 5, 2016 09:52 am", "Headline": " මස්කෙලිය මාර්ගය තාවකාලිකව වැසෙයි", "News Content": "ගිනිගත්හේන, නෝටන්බ්‍රිජ් හරහා මස්කෙලිය දක්වා ඇති මාර්ගය තාවකාලිකව වසා දමා තිබේ.එම මාර්ගය අද(05) උදෑසන සිට ලබන 12 වනදා දක්වා තාවකාලිකව වසා දමා ඇති බව පොලීසිය පැවසුවේය.ගිනිගත්හේන මාර්ගයේ, විදුලිපුර ප්‍රදේශයේ, මාර්ග සංවර්ධන අධිකාරිය විසින් යකඩ පාලමක් ඉදිකරන බැවින් එම කාලසීමාව තුළ අදාළ මාර්ගය තාවකාලිකව වසා දමා ඇති බව වාර්තා වෙයි.එම මාර්ගයේ ගමන් කරන මගීන්ගේ ගමන් පහසුව සඳහා පාලම ඉදිකරන දෙපස දක්වා බස් රථ ධාවනය කිරීමට අවස්ථාව ලබා දී ඇති අතර එම ස්ථානයේදී බස් රථ දෙකකට මාරුවීමෙන් ජනතාවට තම ගමන් අවස්ථාව සලසා ගත හැකි බව පොලීසිය පැවසුවේය.සෙසු වාහන හැටන් මාර්ගය ඔස්සේ සහ ලක්ෂපාන, කොත්තැල්ලෙන 04 කණුව මාර්ගය ඔස්සේ හා ලක්ෂපාන 02 කණුව මාර්ගය ඔස්සේ මස්කෙලිය දක්වා ගමන් කළ හැකි බව පොලීසිය සඳහන් කළේය.", "URL": "https://sinhala.adaderana.lk/news.php?nid=63803", "Category": null, "Parent URL": null}