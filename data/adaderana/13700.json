{"Source": "Adaderana", "Timestamp": "January 24, 2011 08:24 am", "Headline": "ජනප්‍රිය පාසල් 4 ට එරෙහිව පැමිණිලි 10ක්", "News Content": "ජනප්‍රිය පාසල් වලට සිසුන් ඇතුළත් කර ගැනීමේදී අක්‍රමිකතා සිදුව ඇතැයි කියමින් ශ්‍රේෂ්ඨාධිකරණයට පැමිණිලි 10ක් ඉදිරිපත් වී තිබේ. ජනප්‍රිය පාසල් 4 ට එරෙහිව මෙම පැමිණිලි ඉදිරිපත්ව ඇති බව වාර්තා වේ. අදාළ පාසල්වල විදුහල්පතිවරුන්, කලාප අධ්‍යාපන අධ්‍යක්ෂවරුන් සහ ජාතික පාසල් අධ්‍යක්ෂවරයා ඇතුළු නිලධාරී කණ්ඩායමක් මෙහි වගඋත්තරකරුවන් ලෙස නම් කර තිබේ. සියලු සුදුසුකම් සපුරා තිබියදීත් තම දරුවන් අදාළ පාසල්වල පළමු ශ්‍රේණියට ඇතුළත් කර නොගැනීම තුළින් මූලික අයිතිවාසිකම් කඩවී ඇති බවට නියෝගයක් නිකුත් කරන‍ ලෙස පැමිණිලිකරුවන් ඉල්ලා සිටියි.", "URL": "https://sinhala.adaderana.lk/news.php?nid=13700", "Category": null, "Parent URL": null}