{"Source": "Adaderana", "Timestamp": "March 1, 2010 12:10 pm", "Headline": "මිලිබෑන්ඩ්ට වීරවංශගෙන් පාඩමක්", "News Content": "බ්‍රිතාන්‍ය විදේශ කටයුතු ලේකම් ඩේවිඩ් මිලිබෑන්ඩ් මහතාට හොඳ පාඩමක් උගන්වන බව ජාතික නිදහස් පෙරමුණේ නායක විමල් වීරවංශ මහතා පවසයි. රට කැබලිකර දැමීමටත්,එල්.ටී.ටී.ඊයේ බෙදුම්වාදී ත්‍රස්තවාදයට යළි උඩගෙඩිදීමත් මිලී බෑන්ඩ්ලාගේ ක්‍රියා කලාපය බවත් එය පරාජය කිරීම සඳහා රටට ආදරය කරන සියලු බලවේග ඒක රාශි වියයුතු බවත් හෙතෙම අවධාරණය කරන ලදී. ජාතික නිදහස් පෙරමුණ විසින් බ්‍රිතාන්‍ය මහ කොමසාරිස් කාර්යාලය ඉදිරිපිට අද පැවති විරෝධතාවකට එක්වෙමින් හෙතෙම මෙම අදහස් පළ කරන ලදී. බ්‍රිතාන්‍ය විදේශ කටයුතු ලේකම් ඩේවිඩ් මිලිබෑන්ඩ් විසින් එල්.ටී.ටී.ඊ හිතවාදී\"ගෝලීය ද්‍රවිඩ සමුළුව\"ඇමතීම ට ත් එහිදී ශ්‍රීලංකාවේ ජාතික ප්‍රශ්නයට විසඳුම\"දේශපාලන විසඳුමක්\"බවට බ්‍රිතාන්‍යයේ අදහස බව අවධාරණය කිරීමටත් පසුගියදා කටයුතු කර තිබිණි.", "URL": "https://sinhala.adaderana.lk/news.php?nid=7004", "Category": null, "Parent URL": null}