{"Source": "Adaderana", "Timestamp": "August 23, 2019 03:26 pm", "Headline": "අමාරුවෙන් බර මැන්න අය", "News Content": "බ්‍රිතාන්‍යයේ සත්වෝද්‍යානයක වාසය කරන සතුන්ගේ වාර්ෂික බර මැනීමේ කටයුතු මේ දිනවල සිදුවෙයි. මේ බ්‍රිතාන්‍යයේ ලන්ඩන් සත්වෝද්‍යානයයි. එහි වාසය කරන සතුන්ගේ වාර්ෂික බර මැනීමේ කටයුතු මේ දිනවල සිදුවන අතර එහිදී සතුන්ගේ බර මැන සෞඛ්‍ය තත්ත්වයන් සටහන් කරගනු ලබයි. විශේෂ 560කට අයත් සතුන් 19 000ක් පමණ ලන්ඩන් සත්වෝද්‍යානයේ වාසය කරයි. කෙසේ වෙතත් සියලුම සතුන්ගේ බර මැනීම දුෂ්කර කාර්යයක් වීම හේතුවෙන් බර මැනීමට භාජනය කරන්නේ සමුහයක් හෝ කණ්ඩායමක් නියෝජනය වන ආකාරයෙන් තෝරා ගනු ලබන එක් සතෙකුගේ පමණයි. මෙම වැඩසටහන සතියක පමණ කාලයක් ක්‍රියාත්මක බව සත්වෝද්‍යාන බලධාරීන් පවසයි. මෙම අධ්‍යනයෙන් ලබාගන්නා තොරතුරු ලොව පුරා සත්වෝද්‍යාන අතර හුවමාරු කර ගැනීමට කටයුතු කරන බව ඔවුන් වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=117301", "Category": null, "Parent URL": null}