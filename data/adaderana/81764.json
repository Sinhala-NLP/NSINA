{"Source": "Adaderana", "Timestamp": "December 19, 2017 10:34 am", "Headline": " යතුරුපැදි 2 හැපිලා 2ක් අවසන් ගමන් යද්දී තවත් 2ක් ඉස්පිරිතාලේ යයි ", "News Content": "යාපනය -මහනුවර ඒ-9 මාර්ගයේ අලිමංකඩ ප්‍රදේශයේදී 18 දා රාත්‍රී යතුරු පැදි දෙකක් එකිනෙක මුහුණට මුහුණ ගැටීමෙන් තරුණයින් දෙදෙනෙකු මරුමුවට පත්වී තවත් තරුණයින් දෙදෙනෙකු බරපතළ තුවාල ලබා තිබේ. මෙම අනතුර සිදුව ඇත්තේ රාත්‍රී 7.40 ට පමණය. මේ සිද්ධියෙන් මරුමුවට පත්ව ඇත්තේ යාපනය කරවෙඩ්ඩි ප්‍රදේශයේ වයස අවුරුදු 27 ක තරුණයෙකු හා කිලිනොච්චියේ වයස අවුරුදු 22 ක තරුණයෙකි. සිද්ධියෙන් මියගොස් ඇත්තේ යතුරු පැදි දෙක පදවාගෙන ගිය තරුණයින් දෙදෙනාය. යතුරු පැදි දෙකේ පිටුපස ඉදගෙන ගිය තරුණයින් දෙදෙනා බරපතළ ලෙස තුවාල ලබා ඇති අතර ඔවුන්ව කිලිනොච්චිය රෝහල වෙත ඇතුළත් කොට තිබේ. කිලිනොච්චිය පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81764", "Category": null, "Parent URL": null}