{"Source": "Adaderana", "Timestamp": "March 16, 2011 04:06 pm", "Headline": "ජපන් හි ශ්‍රී ලාංකිකයින් ගෙන්වන්න විශේෂ ගුවන් යානයක්", "News Content": "ටෝකියෝ හි නරිටා ගුවන්තොටුපළින් ශ්‍රී ලන්කන් ගුවන් සේවයට අයත් විශේෂ ගුවන් යානයක් හෙට(17)කොළඹ බලා පියාසර කරන බව ශ්‍රී ලන්කන් ගුවන් සේවය නිවේදනයක් නිකුත් කරමින් සඳහන් කරයි. ජපානයේ ඇති වූ භූ කම්පන හා සුනාමි තත්ත්වයෙන් පසු එහි සිටින ශ්‍රී ලාංකිකයින්ට යළි මව්බිමට පැමිණීමට අවස්ථාව සැලසීම සඳහා මෙම ගුවන් යානය යෙදවූ බව සඳහන් වේ. ඒ අනුව UL1423 දරණ මෙම විශේෂ ගුවන් යානය හෙට සවස 4.30 ට නරිටා ගුවන්තොටුපළින් පිටත් වී මධ්‍යම රාත්‍රීය වන විට කටුනායක ජාත්‍යන්තර ගුවන්තොටුපළට පැමිණීමට නියමිතය.", "URL": "https://sinhala.adaderana.lk/news.php?nid=14881", "Category": null, "Parent URL": null}