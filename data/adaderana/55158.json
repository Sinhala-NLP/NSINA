{"Source": "Adaderana", "Timestamp": "November 18, 2015 08:38 am", "Headline": "කැලණියේ රාත්‍රී සමාජ ශාලාවක් වටලයි", "News Content": "කැලණිය ප්‍රදේශයේ පවත්වාගෙන ගිය නීති විරෝධී රාත්‍රී සමාජ ශාලාවක් වැටලීමට සුරාබදු දෙපාර්තමේන්තුවේ විශේෂ අපරාධ ඒකකය සමත්ව තිබේ.ඊයේ රාත්‍රී මෙම වැටලීම සිදුකළ බව එම ඒකකය පවසයි.ප්‍රදේශවාසීන්ගේ පැමිණිලි කිරීම් හමුවේ මෙම සමාජශාලාව වටලා ඇති බව සඳහන්ය.බලපත්‍ර කොන්දේසි උල්ලංඝණය කරමින් මත්පැන් අළෙවි කිරීම සහ ගබඩා කර තබාගැනීම යන චෝදනා යටතේ මෙම වැටලීම සිදුකළ බව සුරාබදු දෙපාර්තමේන්තුවේ ප්‍රකාශකයෙකු පැවසුවේය.එහි තිබී මත්පැන් තොගයක් ද සුරාබදු දෙපාර්තමේන්තුව භාරයට ගෙන ඇත.අනතුරුව අදාළ රාත්‍රී සමාජශාලවට මුද්‍රා තබා තිබේ.", "URL": "https://sinhala.adaderana.lk/news.php?nid=55158", "Category": null, "Parent URL": null}