{"Source": "Adaderana", "Timestamp": "May 3, 2019 11:35 am", "Headline": "කොරියානු නායකයාගේ සොහොයුරු ඝාතනයේ සැකකාරිනිය නිදහස් කරයි", "News Content": "උතුරු කොරියානු නායකයාගේ අර්ධ සහෝදරයෙකු වු කිම් ජොන් නම්ගේ ඝාතනය සම්බන්ධයෙන් චෝදනා ලැබ සිටි වියට්නාම ජාතික කාන්තාව නිදහස් කර ඇත. 2017 වසරේදී සිදුවු අදාළ ඝාතනය සම්බන්ධයෙන් ඇයට එල්ල වී තිබු චෝදනා අඩු කර තුවාල සිදුකීරීම සම්බන්ධයෙන් පමණක් චෝදනා ඉදිරිපත් කර තිබු බව වාර්තා වෙයි. එම සිද්ධියට සම්බන්ධ වු ඉන්දුනිසියානු ජාතික අනෙක් කාන්තාව මීට පෙර නිදහස් කෙරුණි. කිම් ජොන් නම් මැලේසියානු ගුවන් තොටුපලට පැමිණි අවස්ථාවේ විෂ ද්‍රව්‍යක් ආග්‍රාහණය කිරීමට සැලැස්වීමෙන් ඝාතනය සිදු කර තිබුණි. ඊට සම්බන්ධ වු කාන්තාවන් ප්‍රකාශ කළේ රූපවාහිනි විනෝද වැඩසටහනක් ලෙස සළකා තමන් එම ක්‍රියාව සිදු කළ බවයි.", "URL": "https://sinhala.adaderana.lk/news.php?nid=109164", "Category": null, "Parent URL": null}