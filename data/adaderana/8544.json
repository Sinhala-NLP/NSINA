{"Source": "Adaderana", "Timestamp": "May 21, 2010 04:26 pm", "Headline": "ඉරිදාට විදුලිය කපාහැරීමක්", "News Content": "දෙහිවල, අත්තිඩිය ප්‍රදේශයේ පිහිටි ප්‍රාථමික විදුලි උපපොළේ හදිසි නඩත්තු කටයුත්තක් හේතුවෙන් ලබන 23 වන ඉරිදා පෙරවරු 8.30 සිට දහවල් 12.30 දක්වා ප්‍රදේශ කිහිපයක විදුලි බලය අත්හිටුවන බව ලංකා විදුලි බල මණ්ඩලය පවසයි. ඒ අනුව අදාළ කාලය තුළ ගාලු පාර, ගල්කිස්ස හන්දියේ සිට ‍ඕබන් පෙදෙස දක්වා සියලු අතුරු පාරවල් සහ හෝටල් පාර මුල් කොටස, ටෙම්පල් පාර, කුරුඳු වත්ත අවට සියලු ප්‍රදේශ හිල් වීදියේ සිරිවර්ධන පාර සහ නැදිමාල ප්‍රදේශය, කවුඩාන හා පොකුණ ප්‍රදේශය, සුමුදු රාජපක්ෂ පාර සහ ලෝටස් ග්‍රෝව් නිවාස යන ප්‍රදේශවලට විදුලි බලය අත්හිටුවනු ඇත. මේ සම්බන්ධයෙන් විදුලි පාරිභෝගිකයින්ට සිදුවන අපහසුතාව පිළිබඳ විදුලිබල මණ්ඩලය සිය කණගාටුව ප්‍රකාශ කර සිටියි.", "URL": "https://sinhala.adaderana.lk/news.php?nid=8544", "Category": null, "Parent URL": null}