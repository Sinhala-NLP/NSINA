{"Source": "Adaderana", "Timestamp": "April 18, 2019 04:28 pm", "Headline": "ඓතිහාසික අනුරාගල රජමහා විහාරයේ නිදන් වස්තු කොල්ලයක්", "News Content": "මහනුවර ඓතිහාසික අනුරාගල රජමහා විහාරයේ වෛත්‍යරාජයාණන් වහන්සේට සහ බුදු මැදුරට කිසියම් පිරිසක් විසින් හානි සිදු කර තිබේ. නිදන් සෙවීම සඳහා මෙලෙස ඊට හානි සිදු කරන්නට ඇති බවට පොලීසිය සැක පළ කරයි. වසර 400 ක් පමණ පැරණි මහනුවර ජම්බුගහපිටිය ඓතිහාසික අනුරාගල රජමහා විහාරයේ ඉපැරණි චෛත්‍යට හානි කර එහි තැන්පත් කර තිබූ නිදන් වස්තු කිසියම් පිරිසක් විසින් කොල්ල කා ඇතැයි ප්‍රදේශවාසීන් සැක පලකරයි. විහාරස්ථානයේ බුදු මැදුරෙහි දොරටු කඩා බිඳ දමා ඇති අතර සොරකම් කර ඇති භාණ්ඩ පිළිබද නිශ්චිත තොරතුරක් අනාවරණ වී නැහැ . කටුගස්තොට පොලීසිය හා මහනුවර මූලස්ථාන පොලීසිය එක්ව සිද්ධිය සම්බන්ධයෙන් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=108178", "Category": null, "Parent URL": null}