{"Source": "Adaderana", "Timestamp": "August 21, 2012 02:41 pm", "Headline": "සිංහ කොඩියක් අතින් ගත් මොහු කවුද?", "News Content": "සිංහ කොඩියක් අතින් රැගත් පුද්ගලයෙකු කොම්පඤ්ඤවීදිය ගුවන් හමුදා කඳවුරට අයත් කුළුනක මේ වන විට නැග සිටින බව පොලිසිය පවසයි. අදාළ පුද්ගලයා අඩි 250 ක් පමණ උස කුළුනක නැග සිටින බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි අජිත් රෝහණ මහතා පැවසුවේය. මේ සම්බන්ධයෙන් පරීක්ෂණ ආරම්භ කර ඇති බවත් එසේ කුළුන මත නැග සිටින්නේ කතරමගම තම්මැන්නාව මැණික් ඉඩමේ හිමිකරු බවට ආරංචියක් ලැබී ඇතැයි ද ඒ පිළිබඳ තොරතුරු අනාවරණය කර ගනිමින් සිටින බව ද ඔහු සඳහන් කළේය. රුවන් චන්දන නැමැති එම පුද්ගලයාට ඉඩමක් ලබා නොදීමට විරෝධය පළ කර මෙලෙස කුළුන මතට නැග ඇතැයි සඳහන්ය.", "URL": "https://sinhala.adaderana.lk/news.php?nid=26768", "Category": null, "Parent URL": null}