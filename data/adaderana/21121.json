{"Source": "Adaderana", "Timestamp": "January 3, 2012 09:41 am", "Headline": "ත්‍රිරෝද රියක ගැටුණු කතක් මියයයි", "News Content": "වැලිකඩ, උභයසේකරපුර ප්‍රදේශයේ සිදුවූ රිය අනතුරකින් කාන්තාවක ජිවිතක්ෂයට පත්ව තිබේ. ත්‍රිරෝද රථයක පදික කාන්තාවක් ගැටීමෙන් මෙම අනතුර සිදුව ඇති බව පොලිසිය සඳහන් කරයි. මෙසේ මියගොස් ඇත්තේ උභයසේකරපුර ග්‍රාමෝදය මාවතේ පදිංචි 63 හැවිරිදි කාන්තාවකි. සිද්ධිය සම්බන්ධයෙන් ත්‍රිරෝද රථයේ රියදුරු අත්අඩංගුවට ගෙන ඇති අතර වැලිකඩ පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=21121", "Category": null, "Parent URL": null}