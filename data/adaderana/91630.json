{"Source": "Adaderana", "Timestamp": "June 28, 2018 12:54 pm", "Headline": "යාපනයේ නිවසකට පෙට්‍රල් බෝම්බ ප්‍රහාරයක්", "News Content": "යාපනය, මානිප්පායි, ලොන්ඩන් වීදිය ප්‍රදේශයේ නිවසකට අද(28) අලුයම කිසියම් පහරදි නිවස ඉදිරිපස නවතා තිබු යතුරුපැදියක් ගිනිතබා ඇති බව යාපනය මානිප්පායි පොලිසිය පවසයි. පොලීසිය පැවසූවේ පුද්ගලයින් 10 දෙනෙකුගෙන් පමණ යුතු කණ්ඩායමක් අදාළ නිවස වෙත පැමිණ නි‍වසේ දොර ජනෙල් වෙත පහරදි, පෙට්‍රල් බෝම්බයක් ගසා නිවස ඉදිරිපස නවතා තිබු යතුරුපැදියක්ද ගිනි තබා ඇති බවට නිවැසියන් පොලීසිය වෙත පැමිණිලි කොට ඇති බවයි. පොලීසිය පැවසූවේ අදාළ පහරදීම කුමන හේතුවක් මත සිදුකළේද යන්න සම්බන්ධයෙන් සොයා පරීක්ෂණ මෙහෙයවන බවයි. පහරදීම හේතුවෙන් කිසිවෙකුටත් හානියක් සිදුව නොමැති අතර, අදාළ නිවසේ භාණ්ඩවලට පමණක් හානි සිදුව ඇති බවද පොලීසිය සඳහන් කළේය. සිද්ධිය සම්බන්ධයෙන් මානිප්පායි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=91630", "Category": null, "Parent URL": null}