{"Source": "Adaderana", "Timestamp": "August 9, 2013 03:06 pm", "Headline": "කැබ් රථය යතුරු පැදියේ ගැටීමෙන් අයෙක් මරුට ", "News Content": "කල්පිටිය - පලාවිය ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබේ. කැබ් රථයක් යතුරු පැදියක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් යතුරුපැදියේ ගමන්කළ පුද්ගලයෙකු ජීවිතක්ෂයට පත්ව ඇති අතර එහි ගමන්ගත් තවත් පුද්ගලයෙකු බරපතළ තුවාල ලබා පුත්තලම මූලික රෝහලට ඇතුළත් කර ඇත. අනතුරට සම්බන්ධ කැබ් රථය පළාගොස් ඇති අතර කල්පිටිය පොලීසිය ඒ සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=36506", "Category": null, "Parent URL": null}