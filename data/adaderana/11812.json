{"Source": "Adaderana", "Timestamp": "October 29, 2010 02:21 pm", "Headline": "ඉරිදා කොළඹ ප්‍රදේශ කිහිපයකට වතුර නෑ", "News Content": "ඔක්තොම්බර් 31 වන ඉරිදා දින පෙරවරු 9 සිට පස්වරු 5 දක්වා පැය 8 ක කාලයක් කොළඹ ප්‍රදේශ කිහිපයකට ජල සැපයුම අත්හිටුවන බව ජල සම්පාදන හා ජලාපවහන මණ්ඩලය පවසයි. අඹතලේ ජල පවිත්‍රාගාරයේ අත්‍යවශ්‍ය අලුත්වැඩියාවක් හේතුවෙන් මෙසේ ජල සැපයුම අත්හිටුවන බව ද සඳහන්ය. ඒ අනුව කොටුව, චැතැම් වීදිය, පිටකොටුව, කොල්ලුපිටිය, බම්බලපිටිය, බෞද්ධාලෝක මාවත, කුරුඳුවත්ත, මරදාන, බොරැල්ල, බේස්ලයින් පාර, එළිහවුස්, මට්ටක්කුලිය හා මහවත්ත යන ප්‍රදේශ වලට ජල සැපයුම අත්හිටුවනු ඇත. එමෙන්ම කොටහේන, අලුත් මාවත, ග්‍රෑන්ඩ්පාස්, තොටළඟ, කාක දූපත, මහා විද්‍යාල මාවත, මහ කුමාරගේ මාවත, විවේකානන්ද කන්ද සහ කොළඹ වරාය යන ප්‍රදේශ වලට ද ජල සැපයුම අත්හිටුවනු ලබයි. ජල සැපයුම අත්හිටුවීම හේතුවෙන් ජල පාරිභෝගිකයින්ට සිදුවන අපහසුතාවය පිළිබද මණ්ඩලය සිය කණගාටුව පළකරයි. එමෙන්ම අවශ්‍ය ජලය කල්තබා රැස්කර ගන්නා මෙන් ජනතාවගෙන් කාරුණිකව ඉල්ලා සිටියි.", "URL": "https://sinhala.adaderana.lk/news.php?nid=11812", "Category": null, "Parent URL": null}