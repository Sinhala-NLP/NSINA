{"Source": "Adaderana", "Timestamp": "August 22, 2016 05:17 pm", "Headline": "   නරීටා ගුවන් තොටුපොළේ කටයුතු අත්හිටුවයි", "News Content": "තද සුළං සහ වැසි හේතුවෙන් ජපානයේ, ටෝකියෝ නුවර නරීටා ජාත්‍යන්තර ගුවන් තොටුපොළේ කටයුතු අත්හිටුවා තිබේ.මේ හේතුවෙන් අභ්‍යන්තර ගුවන් ගමන්වාර සිය ගණනක් අත්හිටුවීමට සිදුව ඇති බව වාර්තා වෙයි.තද වැසි සහ සුළං තත්ත්වය හේතුවෙන් පුද්ගලයින්ට සිදු වූ හානි පිළිබඳ නිල වශයෙන් අනාවරණය වී නැතත් පුද්ගලයින් දෙදෙනෙකු මියගොස් ඇති බවට ඇතැම් මාධ්‍ය වාර්තා කර තිබේ.මේ අතර නායයෑම් හා ජල ගැලීම් තත්ත්වයන් ඇති විය හැකි බවට එරට බලධාරීන් ජනතාවට අනතුරු අගවා ඇති බවද සඳහන්ය.", "URL": "https://sinhala.adaderana.lk/news.php?nid=63354", "Category": null, "Parent URL": null}