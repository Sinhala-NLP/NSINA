{"Source": "Adaderana", "Timestamp": "May 28, 2019 11:55 am", "Headline": "පැය 2 යි මිනිත්තු 31ක් පැවති ටෙනිස් තරගය", "News Content": "ප්‍රංශ විවෘත ටෙනිස් තරගාවලියේ පළමු වටයේ තරගයකින් ජය වාර්තා කිරීමට ඔස්ට්‍රියාවේ ඩොමිනික් තීම් සමත් විය. ඒ අමෙරිකාවේ ටොමි පෝල් පරාජය කරමින්. ප්‍රංශ විවෘත ටෙනිස් තරගාවලියේ පළමු වටයේ මෙම තරගය පැය 2 යි මිනිත්තු 31ක් පුරාවට පැවැත්වුණි. තරගයේ පළමු වටය තීම් ජය ගත් අතර දෙවන වටය පෝල් ජයගත්තේය. නමුත් තුන්වන සහ සිව්වන වට පිළිවෙලින් ජය ගැනීමට සමත් වුනේ ඔස්ට්‍රියාවේ ඩොමිනික් තීම්. ඒ අනුව ප්‍රංශ විවෘත ටෙනිස් තරගාවලියේ දෙවන වටයට සුදුසුකම් ලබා ගැනීමට ඔස්ට්‍රියාවේ ඩොමිනික් තීම් සමත් විය. තීම් දෙවන වටයේ දී කසක්තානයේ ඇලෙක්සැන්ඩර් බබ්ලික් සමග තරග වැදීමට නියමිතයි.", "URL": "https://sinhala.adaderana.lk/news.php?nid=110825", "Category": null, "Parent URL": null}