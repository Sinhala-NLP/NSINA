{"Source": "Adaderana", "Timestamp": "September 6, 2018 10:29 am", "Headline": "පාර්ලිමේන්තුව හෙටට කල්යයි", "News Content": "‍ඝන පූර්ණය නොමැති වීම හේතුවෙන් පාර්ලිමේන්තුව හෙට (07) දිනය දක්වා කල් තැබීමට සිදුව තිබේ. අද (06) පෙරවරු 10.00ට නියෝජ්‍ය කතානායක ආනන්ද කුමාරසිරි මහතාගේ ප්‍රධානත්වයෙන් පාර්ලිමේන්තුව රැස් විය. කෙසේවෙතත් අද දිනයේ පාර්ලිමේන්තු සභාවාරය සඳහා සහභාගී වී ඇත්තේ මන්ත්‍රීවරුන් 16 දෙනෙකු පමණක් වීම හේතුවෙන් පාර්ලිමේන්තුව හෙට දිනය දක්වා කල් තැබීමට නියෝජ්‍ය කතානායකවරයා පියවර ගෙන ඇති බව සඳහන්ය. ලක්ෂ්මන් කිරිඇල්ල, ගයන්ත කරුණාතිලක, ශ්‍රියාණි විජේවික්‍රම, ආනන්ද අලුත්ගමගේ ඇතුළු ආණ්ඩු පක්ෂයේ මන්ත්‍රීවරුන් 09 දෙනෙකු සහ ජනතා විමුක්ති පෙරමුණේ මන්ත්‍රීවරුන් තිදෙනෙකු ඒකාබද්ධ විපක්ෂයේ මන්ත්‍රීවරුන් දෙදෙනෙකු දෙමල ජාතික සන්ධානයේ මන්ත්‍රීවරයෙකු සහ ඩග්ලස් දේවානන්ද මන්ත්‍රීවරයා අද පාර්ලිමේන්තු සභාවාරයට සහභාගී වී සිටි බව සඳහන්ය. එහිදී ඝන පූර්ණය නොමැති බව බන්දුල ගුණවර්ධන මන්ත්‍රීවරයා පෙන්වාදුන් අතර සභා නායක ලක්ෂ්මන් කිරිඇල්ල අමාත්‍යවරයා ද එහිදී අදහස් දැක්වීය.", "URL": "https://sinhala.adaderana.lk/news.php?nid=95631", "Category": null, "Parent URL": null}