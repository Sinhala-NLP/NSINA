{"Source": "Adaderana", "Timestamp": "November 23, 2016 12:59 pm", "Headline": " කාසියේ වාසිය කොදෙව්වන්ටයි", "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩායම අතර අද( 23) පැවැත්වෙන තුන්කොන් එක්දින ක්‍රිකට් තරගාවලියේ කාසියේ වාසිය හිමිකර ගත් බටහිර ඉන්දීය කොදෙව් කණ්ඩායම පළමුව පන්දු රැකීමට තීරණය කර තිබේ. සිම්බාබ්වේ හි බුලවායෝ ක්‍රිඩාංගණයේදී තරගය පැවැත්වෙයි.පසුගියදා සිම්බාබ්වේ කණ්ඩායම සහ ශ්‍රී ලංකා කණ්ඩායම අතර පැවති තරගය වර්ෂාව හේතුවෙන් අතහැර දැමුණි. තරගාවලියේ ශ්‍රී ලංකාව සහභාගී වූ තරග තුනෙන් එක් තරගයක් ජයග්‍රහණය කර ප්‍රසාද ලකුණු 07ක් හිමිකරගෙන තිබේ.බටහිර ඉන්දීය කොදෙව් කණ්ඩායම සහභාගී වූ තරග දෙකෙන් එක් තරගයක් ජයග්‍රහණය කර ඇති අතර සිම්බාබ්වේ කණ්ඩායම සමඟ පැවති තරගය ලකුණු සමවීම හේතුවෙන් ජය පරාජයෙන් තොරව නිමාවට පත්වුණි.කොදෙව් කණ්ඩායමද ප්‍රසාද ලකුණු 07ක් ලබාගෙන සිටියි.සිම්බාබ්වේ කණ්ඩායම තරග තුනකට සහභාගී වී එක් තරගයක් හෝ ජයග්‍රහණය කර නොමැති අතර එක් තරගයක් පරාජයට පත්වී සිටියි.ඔවුන් ප්‍රසාද ලකුණු 04ක් ලබාගෙන තෙවන ස්ථානයේ පසුවෙයි.", "URL": "https://sinhala.adaderana.lk/news.php?nid=66336", "Category": null, "Parent URL": null}