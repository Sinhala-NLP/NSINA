{"Source": "Adaderana", "Timestamp": "March 4, 2012 02:11 pm", "Headline": " මුහුදේ දිය නාන්න ගිය විදෙස් කත මරුදකියි", "News Content": "අළුත්ගම , මොරගොල්ල වෙරළ තීරයේ දියනෑමට ගිය විදේශීය ජාතික කාන්තාවක දියේ ගිලීමෙන් මියගොස් තිබේ. එම ප්‍රදේශයේ හෝටලයක නවාතැන්ගෙන සිටි අදාළ කාන්තාව සිය සැමියා සමඟ දියනෑමට ගිය අවස්ථාවේ දී අනතුරට ලක්ව ඇති බව වාර්තා වේ. මියගොස් ඇත්තේ එල්ස්බීටා වෙසොලොව්ස්කා නමැති 53 හැවිරිදි පෝලන්ත ජාතික කාන්තාවකි. මෘත ශරීරය නාගොඩ රෝහලේ තබා ඇති අතර සිද්ධිය සම්බන්ධයෙන් අළුත්ගම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=22573", "Category": null, "Parent URL": null}