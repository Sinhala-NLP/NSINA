{"Source": "Adaderana", "Timestamp": "January 2, 2018 02:51 pm", "Headline": "සොකරි නටන හැටි වාසු කියයි", "News Content": "ආණ්ඩු විරෝධි භාවයක් පෙන්වීමට ආණ්ඩුව තුළම සිටින ඇතැම් අයට සිදුව ඇති බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. අද(02) කොළඹ පැවති සමාජවාදී ජනතා පෙරමුණේ මාධ්‍ය හමුවට එක්වෙමින් ඔහු මෙම අදහස් පළ කළේය. එක්පැත්තකින් ආණ්ඩුවට විරුද්ධව වැඩ කරන අතර තවත් විටෙක ආණ්ඩුව තුළ සිටිමින් අයවැය පවා දිනවීමට කටයුතු කරන බවත් එය ජනතාව නොමඟ හැරීමේ සොකරි නැටුම් වැනි දෙයක් බව වාසුදේව නානායක්කාර මහතා පවසයි. එමෙන්ම මහ බැංකු බැඳුම්කර වාර්තාව මහජනතාවට ඉදිරිපත් නොකර සිටින්නේ මන්ද යැයි ප්‍රශ්න කර සිටි නානායක්කාර මහතා එය රහස්‍ය ලෙස තබා ගැනීමේ අවශ්‍යතාවයක් නොමැති බව ද කියා සිටියේය. එමෙන්ම අද වන විට එයට ලැබී ඇති සාක්ෂි අනුව අගමැතිවරයා ඍජුවම හවුල්කාරයෙකු වු බවට සාක්ෂි ලැබී ඇති බවත් ඒවා නීරික්ෂණය කිරිමෙන් ප්‍රතිඵලය දැන ගැනීමේ නොඉවසිල්ලෙන් ජනතාව පසු වන බවත් මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=82396", "Category": null, "Parent URL": null}