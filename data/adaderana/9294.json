{"Source": "Adaderana", "Timestamp": "June 30, 2010 07:41 am", "Headline": "නොවැම්බරයේ සහන මල්ලක්", "News Content": "ලබන නොවැම්බර් මාසය වන විට ජනතාවට දැඩි සහන ලැබෙන අය වැයක් ඉදිරිපත් කෙරෙනු ඇති බව විදුලිබල හා බලශක්ති අමාත්‍ය පාඨලී චම්පික රණවක මහතා පවසයි. මෙවර අයවැයෙන් අවධානය යොමු කර ඇත්තේ කෙටිකාලීන ජනප්‍රිය මාතෘකා පිළිබඳව නොව රටේ සංවර්ධනයට බලපාන දීර්ඝ කාලීන සැලසුම් පිළිබඳව බව අමාත්‍යවරයා පෙන්වා දෙයි. මෙවන් අයවැයක් ඊට කදිම පෙරහුරුවක් බව ද පාඨලී චම්පික රණවක අමාත්‍යවරයා පවසයි. ‍රටේ මාර්ග , බලශක්තිය ඇතුළු සෙසු යටිතල පහසුකම් සංවර්ධනය කිරීම පිළිබඳ මෙහි දී ප්‍රමුඛ අවධානය යොමුව ඇති බවත්, මෙමඟින් රටේ ජනතාවගේ ජීවන තත්ත්වය ඉහළ තලයකට ගෙන ඒම නිතැතින්ම සිදු වන බවත් ඔහු පවසයි. අමාත්‍යවරයා කියා සිටින‍්නේ 2011 වසර සඳහා ඉදිරිපත් කෙරෙන අයවැය මඟින් ජනතාවගේ වැටුප් ජීවන වියදම ආදිය පිළිබඳව අවධානය යොමු වනු ඇති බව ත් අමාත්‍යවරයා කියා සිටියි.", "URL": "https://sinhala.adaderana.lk/news.php?nid=9294", "Category": null, "Parent URL": null}