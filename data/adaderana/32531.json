{"Source": "Adaderana", "Timestamp": "March 18, 2013 05:19 pm", "Headline": "කලාප අධ්‍යාපන අධ්‍යක්ෂවරියගේ ගෙට ගිනි තැබුවාද?", "News Content": "බියගම කලාප අධ්‍යාපන අධ්‍යක්ෂවරියගේ නිවසේ හදිසි ගින්නක් හටගැනීම පිළිබඳ පොලීසිය විමර්ශන ආරම්භ කර තිබේ. අද අලුයම හටගත් මෙම ගින්නෙන් තුවාල ලැබු කලාප අධ්‍යාපන අධ්‍යක්ෂවරිය, ඇයගේ මව සහ හත් හැවිරිදි දරුවා කොළඹ පෞද්ගලික රෝහලකට ඇතුළත් කෙරිණ. ඔවුන් තිදෙනා පමණක් නිවසේ සිටියදී ගින්න හටගෙන ඇති බව පොලීසිය පැවසුවේය. ගින්නට හේතුව මෙතෙක් අනාවරණය වී නොමැති අතර ගින්නෙන් නිවසේ දේපළවලට හානී සිදුව තිබේ.", "URL": "https://sinhala.adaderana.lk/news.php?nid=32531", "Category": null, "Parent URL": null}