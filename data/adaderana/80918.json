{"Source": "Adaderana", "Timestamp": "December 2, 2017 03:12 pm", "Headline": "පොලොන්නරුවට සංචාරක තොරතුරු මධ්‍යස්ථානයක්", "News Content": "පොලොන්නරුව ප්‍රදේශයේ සංචාරක තොරතුරු මධ්‍යස්ථානයක් විවෘත කිරීමට සැළසුම් කර තිබේ. එය ලබන 06 වනදා විවෘත කිරීමට කටයුතු යොදා ඇති බව නාගරික සංවර්ධන අධිකාරිය සඳහන් කළේය. සංචාරක පොලීසිය සහ සංචාරකයින්ට අවශ්‍ය පහසුකම් සැළසීමේ වෙළෙඳ ආයතන වලින් එය සමන්විත වෙයි. සංචාරකයින්ට තොරතුරු ලබා ගැනීමට අවශ්‍ය පහසුකම් සැලසීම, ඔවුන්ට ආරක්ෂාව සැලසීම සංචාරක තොරතුරු මධ්‍යස්ථානය ඉදිකිරීමේ අරමුණ වන බව නාගරික සංවර්ධන අධිකාරිය සඳහන් කළේය.", "URL": "https://sinhala.adaderana.lk/news.php?nid=80918", "Category": null, "Parent URL": null}