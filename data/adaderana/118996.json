{"Source": "Adaderana", "Timestamp": "September 13, 2019 09:45 am", "Headline": "පතොරම් ගබඩාවක පිපිරීම් මාලාවක්", "News Content": "සයිප්‍රසයේ උතුරුදිග ප්‍රෙද්ශයේ පිහිටි පතොරම් ගබඩාවක පිපිරීම් මාලාවක් සිදුව තිබේ. සයිප්‍රසයේ උතුරුදිග හමුදා කලාපයක් තුළ පිහිටි පතොරම් ගබඩාවක පිපිරීම් මාලාවක් සිදුව ඇත. එම කලාපයේ හටගත් ගින්නකින් පසුව පිපිරීම් සිදුව ඇති බව වාර්තා වෙයි. සංචාරකයින් බහුලව ගැවසෙන කරීනියා (Kyrenia) වරාය නගරයට නැගෙනහිරින් එම හමුදා කලාපය පිහිටා තිබේ. පිපිරීම්වලින් අනතුරුව ප්‍රදේශය වසා දැමීමට බලධාරීන් පියවර ගත්තේය. ඊට මුල්වූ ගින්න පාලනය කිරීමට මේ වනවිට පියවර ගෙන ඇති බවයි වාර්තා වෙයි. කෙසේ වෙතත් ගින්න හටගැනීමට හේතුව මෙතෙක් අනාවරණය වී නැහැ. ඒ සම්බන්ධයෙන් විමර්ශනයක් ආරම්භ කර ඇති බව බලධාරීන් සඳහන් කළේය. මේ අතර අදාළ අවස්ථාවේ දසුන් පෙළක් සමාජ මාධ්‍ය ජාල වෙත එක්කිරීමට ප්‍රදේශවාසීන් පියවර ගෙන තිබුණි.", "URL": "https://sinhala.adaderana.lk/news.php?nid=118996", "Category": null, "Parent URL": null}