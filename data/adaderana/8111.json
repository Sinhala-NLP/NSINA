{"Source": "Adaderana", "Timestamp": "May 1, 2010 08:23 am", "Headline": "ජනපති ප්‍රේමදාස දැයට අහිමිව වසර 17යි", "News Content": "හිටපු ජනාධිපතිවරයෙකු වූ රණසිංහ ප්‍රේමදාස මහතා අභාවප්‍රාප්ත වී අදට වසර 17 ක් සපිරෙයි. 1993 මැයි මස පළමුවැනිදා කොළඹ ආමර්වීදියේ දී එල්.ටී.ටී.ඊ සාමාජිකයෙකුගේ මරාගෙන මැරෙන ප්‍රහාරයකට ලක්ව ඒ මහතා ජීවිතක්ෂයට පත්විය. එක්සත් ජාතික පක්ෂය විසින් සංවිධානය කර තිබූ මැයි දින පෙළපාලියකට සහභාගී වෙමින් සිටියදී ප්‍රේමදාස ජනාධිපතිවරයා මෙම ඉරණමට මුහුණ දුන්නේය. මෙරට තෙවන විධායක ජනාධිපති ධුරයට 1989 වර්ෂයේ දී පත්වූ හෙතෙම 1978 වසරේ සිට 1989 දක්වා අගමැති ධුරය හෙබවීය.", "URL": "https://sinhala.adaderana.lk/news.php?nid=8111", "Category": null, "Parent URL": null}