{"Source": "Adaderana", "Timestamp": "August 4, 2018 03:14 pm", "Headline": "මැති ඇමති වැටුප් වැඩිකරන්න ඉල්ලීම් කළේ ඒකාබද්ධ විපක්ෂයෙන්", "News Content": "පාර්ලිමේන්තු මන්ත්‍රීවරුන්ගේ වැටුප් වැඩිකිරීමේ යෝජනාව ආණ්ඩු පක්ෂයෙන් ඉදිරිපත් වූවක් නොවන බවත් ඒකාබද්ධ විපක්ෂයේ මන්ත්‍රීවරයෙක් විසින් එය ඉදිරිපත් කර ඇති බවට තොරතුරු වාර්තා වන බවත් නීතිය හා සාමය නියෝජ්‍ය අමාත්‍ය නලීන් බණ්ඩාර මහතා පවසයි. කුරුණෑගල ප්‍රදේශයේ පැවති වැඩසටහනකින් අනතුරුව මාධ්‍යවේදින් නැගූ ප්‍රශ්නවලට පිළිතුරු ලබා දෙමින් නියෝජ්‍ය අමාත්‍යවරයා මේ බව ප්‍රකාශ කළේය. පසුගිය දිනකදී ශ්‍රේෂ්ඨාධිකරණ විනිසුරන් සහ මහාධිකරණ විනිසුරන් ඇතුළු විනිසුරන්ගේ වැටුප් වැඩිවීමක් සිදු වු අතර ඒ අනුව මැති ඇමතිවරුන්ගෙද වැටුපු වර්ධනය වීම සාම්ප්‍රධායික ලෙස සිදු වන බව අමාත්‍යවරයා පැවසීය. මේ සම්බන්ධයෙන් ආණ්ඩුවේ සමාජිකයෙකු හො ඇමතිවරයෙකු කිසිදු ඉල්ලීමක් සිදු කර නොමැති බවත් එම ඉල්ලීම ඒකාබද්ධ විපක්ෂයේ මන්ත්‍රීවරයෙකු විසින් සිදු කර ඇති බවත් නියෝජ්‍ය අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=93817", "Category": null, "Parent URL": null}