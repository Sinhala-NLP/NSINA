{"Source": "Adaderana", "Timestamp": "October 3, 2016 03:41 pm", "Headline": " මුහුදු ගොස් ආපසු එද්දී අයෙක් මරුට ", "News Content": "බෝට්ටුවක් ගල්පරයක ගැටීමෙන් සිදු වූ අනතුරකින් මාතර, තොටමුණ මුහුදු තීරයෙන් ධීවර කටයුතු සඳහා පිටත්ව ගිය පුද්ගලයෙකු මියගොස් තිබේ.ධීවර කටයුතු සිදු කර නැවත ගොඩබිමට පැමිණෙමින් සිටියදී බෝට්ටුව ගල් පරයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් තවත් ධීවරයින් දෙදෙනෙකු තුවාල ලබා මාතර මහ රෝහලට ඇතුළත් කර ඇති අතර ඉන් එක් අයෙකු ප්‍රතිකාර ලබා රෝහලෙන් පිටව ගොස් තිබේ.අනතුරෙන් මියගොස් ඇත්තේ බඹරැන්ද උතුර, කොට්ටගොඩ ප්‍රදේශයේ පදිංචිව සිටි 39 හැවිරිදි පුද්ගලයෙකි.මාතර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64691", "Category": null, "Parent URL": null}