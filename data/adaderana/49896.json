{"Source": "Adaderana", "Timestamp": "March 11, 2015 05:04 pm", "Headline": "විධායකය අහෝසි කරන්න එ.ජා.පයට තියෙන හදිසියට අපි විරුද්ධයි", "News Content": "එක්සත් ජාතීක පක්ෂයට විධායක ජනාධිපති ක්‍රමය අහෝසි කිරීම සඳහා විශාල හදිසියක් ඇති බවත්, හදිසි පනතක් ලෙස මෙය ගෙන ඒමට සුදානමින් සිටින බවත්, විපක්ෂ නායක නිමල් සිරිපාල ද සිල්වා මහතා පවසයි.ඔහු මේ බව සඳහන් කර සිටියේ අද(11) කොළඹ පැවති මාධ්‍ය හමුවකදීය.එසේම හදිසි පනතක් ලෙස එය ගෙන ඒමට සුදානම් වුවහොත් ශ්‍රී ලංකා නිදහස් පක්ෂය සම්පූර්ණ විරුද්ධත්වය ප්‍රකාශ කරන බව ඒ මහතා එම අවස්ථාවේදී කියා සිටියේය. තවද ජනාධිපති විධායක බලතල අහෝසි කිරීම හෝ අවම කිරීමත් සමඟම මනාප මැතිවරණ ක්‍රමය නැති කර සෑම ආසනයකට වගකිව යුතු මන්ත්‍රීවරයෙකු පත් කරන ක්‍රමයක් සැකසිය යුතු බවත්, මේ දෙකම එකවර සිදුවිය යුතු බවත්, හෙතෙම එහිදී වැඩිදුරටත් කීවේය.", "URL": "https://sinhala.adaderana.lk/news.php?nid=49896", "Category": null, "Parent URL": null}