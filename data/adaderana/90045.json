{"Source": "Adaderana", "Timestamp": "May 30, 2018 06:48 am", "Headline": "ගම්පහ-වතුපිටිවල රෝහලෙන් බැහැර කරන අපද්‍රව්‍ය නිසා ගැටළු රැසක්", "News Content": "ගම්පහ, වතුපිටිවල රෝහලෙන් බැහැර කරන අපද්‍රව්‍ය හේතුවෙන් ගැටළු රැසක් මතුව ඇති බව රෝහල අවට ජනතාව පවසයි. විශේෂයෙන් කුඩා දරුවන් මේ හේතුවෙන් නිරන්තරයෙන් රෝගවලට ලක්වන බව එම ජනතාව පෙන්වා දෙයි. රෝහලෙන් බැහැර කරන ජලය නිසි ක්‍රමවේදයකින් තොරව බැහැර කිරීමත් උපකරණ සහ ප්ලාස්ටික් ද්‍රව්‍ය ගිනි තබා විනාශ කිරීමත් හේතුවෙන් ශ්වසන රෝග මතුව ඇති බවද එම ජනතාව සඳහන් කළේය. මේ සම්බන්ධයෙන් අවස්ථා කිහිපයකදී රෝහල් පාලනාධිකාරිය මෙන්ම වගකිව යුතු අංශ ද දැනුවත් කල ද ඉන් පළක් වී නොමැති බව ඔවුන් පවසයි. තමන් මුහුණ දී ඇති අපහසුතාවය සම්බන්ධයෙන් ප්‍රදේශවාසීන් කිහිපදෙනෙකු අද දෙරණට අදහස් පළ කළේය. මේ සම්බන්ධයෙන් අද දෙරණ වතුපිටිවල රෝහල් අධිකාරී වෛද්‍ය ප්‍රයන්ත විජේසිංහ මහතාගෙන් ද විමසීමක් කළේය.", "URL": "https://sinhala.adaderana.lk/news.php?nid=90045", "Category": null, "Parent URL": null}