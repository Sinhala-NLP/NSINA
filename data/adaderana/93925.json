{"Source": "Adaderana", "Timestamp": "August 6, 2018 03:01 pm", "Headline": "2017 සංචාරක ආදායම රුපියල් මිලියන පන් ලක්ෂය ඉක්මවයි ", "News Content": "2016 වසරට සාපේක්ෂව 2017 වසරේදී මෙරටට පැමිණේන සංචාරකයින්ගේ සංඛ්‍යාව ඉහල ගොස් ඇති බව සංචාරක අමාත්‍යංශය පවසයි. එය සියයට හයයි දශම එකක ඉහල යාමක් බවද එම අමාත්‍යංශය සදහන් කළේය. 2017 වසරේ සංචාරකයින්ගේ පැමිණීම ලක්ෂ 35 ඉක්මවා ඇති අතර ඉන් වැඩිම සංචාරකයින් ප්‍රමාණයක් ඉන්දියාවෙන් මෙරටට පැමිණ තිබේ. එම සංඛ්‍යාව දෙලක්ෂ හැට හත්දහස් හයසිය ඉක්මවා ඇති බව එම අමාත්‍යංශය වාර්තා සඳහන් කළේය. චීනය, එක්සත් ජනපදය, ජර්මනිය, ප්‍රංශය, ඔස්ට්‍රේලියාව, නෙදර්ලන්තය, අමෙරිකාව සහ කැනඩාව යන රටවල සංචාරකයින්ගේ පැමිණීම ද ඉහල අගයක් ගෙන ඇත. කෙසේවෙතත් ඉන්දුනීසියාවේ සංචාරකයින්ගේ පැමිණිම 2016 වර්ෂයට සාපේක්ෂව සියයට 17 ක පමණ අඩු වීමක් පෙන්නුම් කෙරෙන බව සඳහන් වේ. ඒ අනුව මෙරට තුන්වන ආදායම් මාර්ගය වන සංචාරක කර්මාන්තයෙන් 2017 වර්ෂයේ උපයා ඇති ආදායම රුපියල් මිලියන පන් ලක්ෂය ඉක්මවා තිබේ.", "URL": "https://sinhala.adaderana.lk/news.php?nid=93925", "Category": null, "Parent URL": null}