{"Source": "Adaderana", "Timestamp": "October 13, 2011 09:26 am", "Headline": "ගඩාෆි පුත්‍රයා අත්අඩංගුවට", "News Content": "ලිබියානු නායක කර්නල් මුවමර් ගඩාෆිගේ පුත් මුටාසිම් ගඩාෆි එරට අන්තර්වාර රජයේ අත්අඩංගුවට පත්ව තිබේ. ගඩාෆිගේ උපන් නගරය වන සර්ට් නගරයේ දී ඔහු අත්අඩංගුවට ගත් බව විදෙස් වාර්තා සදහන් කරයි. කෙසේ වෙතත් බෙංගාසි හි දී අන්තර්වාර පාලන රජය එම අත්අඩංගුවට ගැනීම පිළිබඳ මෙතෙක් තහවුරු කර නැත. කෙසේ වුවද මේ පිළිබඳ වාර්තා වීමත් සමඟ අහසට වෙඩි තබමින් පුද්ගලයන් ප්‍රීතිය පළ කර තිබේ. අන්තර්වාර රජයේ හමුදා විසින් මේ වන විට ‍සර්ට් නගරයේ බලය තහවුරු කර ගෙන ඇති අතර ගඩාෆිගේ හමුදා තවදුරටත් ක්‍රියාත්මක වන බව වාර්තා වේ.", "URL": "https://sinhala.adaderana.lk/news.php?nid=19323", "Category": null, "Parent URL": null}