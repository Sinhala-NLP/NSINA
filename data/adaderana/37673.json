{"Source": "Adaderana", "Timestamp": "September 25, 2013 10:09 am", "Headline": "ත්‍රීරෝද රථය ප්‍රපාතයකට පෙරළී අයෙක් මරුට ", "News Content": "බදුල්ල - බණ්ඩාරවෙල මාර්ගයේ හතේ කණුව ප්‍රදේශයේ ත්‍රිරෝද රථයක් අඩි පනහක පමණ ප්‍රපාතයකට පෙරළීමෙන් එක් අයෙකු ජීවිතක්ෂයට පත්ව තිබේ. අනතුරෙන් බරපතළ තුවාල ලැබු තවත් පුද්ගලයෙකු ප්‍රතිකාර සඳහා බදුල්ල රෝහලට ඇතුළත් කර ඇති බව සඳහන් වෙයි. අද(25) අළුයම 1.30ට පමණ මෙම අනතුර සිදුව ඇති බව පොලීසිය සඳහන් කරයි. බදුල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37673", "Category": null, "Parent URL": null}