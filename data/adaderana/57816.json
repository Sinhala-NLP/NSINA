{"Source": "Adaderana", "Timestamp": "March 2, 2016 02:42 pm", "Headline": "මුගුරකින් පහරදී  ඝාතනය කරලා", "News Content": "කෑගල්ල, දියගම, හිරිවඩුන්න ප්‍රදේශයේදී මුගුරකින් පහරදී කාන්තාවක් ඝාතනය කිරීමේ සිද්ධියට අදාළ සැකකරු අත්අඩංගුවට ගැනීම සඳහා පොලීසිය විමර්ශන ආරම්භ කර තිබේ.අද(02) අළුයම අදාළ ඝාතනය සම්බන්ධයෙන් පොලිස් හදිසි ඇමතුම් අංශයට තොරතුරු ලැබී තිබුණි.ඝාතනයට ලක්ව ඇත්තේ 49 හැවිරිදි අබාධිත කාන්තාවක් වන අතර ඝාතනය සිදුකළ සැකකරු එම කාන්තාවගේ සහෝදරයා බව සඳහන්ය.මළ සිරුර සම්බන්ධයෙන් මහේස්ත්‍රාත් පරීක්ෂණය සිදුකිරීමට නියමිතව තිබේ. සිද්ධියට අදාළ සැකකරු මේ වන විට ප්‍රදේශයෙන් පළාගොස් ඇති අතර ඔහු අත්අඩංගුවට ගැනීමට කෑගල්ල පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=57816", "Category": null, "Parent URL": null}