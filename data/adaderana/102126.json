{"Source": "Adaderana", "Timestamp": "January 10, 2019 01:44 pm", "Headline": "ඉතිහාසයේ වැඩිම ණය ගෙවීම ගැන අගමැති කියයි", "News Content": "දේශපාලන, සමාජයීය හා ආර්ථික අභියෝග රාශියක් අද අප ඉදිරියේ පවතින බව අග්‍රාමාත්‍ය රනිල් වික්‍රමසිංහ මහතා පවසයි. අද (10) පාර්ලිමේතුව අමතමින් අග්‍රාමාත්‍යවරයා මේ බව පැවසීය. 2015 වසරේ දී ආණ්ඩුව බාර ගත් අවස්ථාවේදි මුළු රට ම ඉතා අනතුරු දායක ණය උගුලකට සිරවී සිටිය බවත් එම ණය උගුලෙන් උපායශීලීව ගැලවි යන්නට පියවර ගත් බවද අග්‍රාමාත්‍යවරයා පැවසීය. ණය උගුලට හසුවීම නිසා වරාය, ගුවන්තොටුපල වැනි ආයතන වෙනත් රටවලට සින්න වීමේ අවදානමෙන් අපේ රට ගලවා ගන්න තම ආණ්ඩුවට හැකි වු බවද ඒ මහතා ප්‍රකාශ කළේය. දහසක් අසීරුතා මැද රටේ ආර්ථිකය ස්ථාවර තැනකට ගැනීමට හැකි වුවද මේ වසරේ ආර්ථික ක්ෂේත්‍රයෙන් අපට බරපතල අභියෝගයක් තිබේන බවද ඒ මහතා පැවසීය. වැඩිම ණය ගෙවීම් ප්‍රමාණයක් සිදු කිරිමට ඇත්තේ මේ වසරේ බවත් 2019 වර්ෂය තුළ ගෙවියයුතු මුළු විදේශ ණය හා පොලිය ඇමෙරිකානු ඩොලර් මිලියන 5900 ක් පමණ වන බවත් අග්‍රාමාත්‍යවරයා අවධාරණය කළේය. එමෙන්ම ශ්‍රී ලංකා ඉතිහාසයේ ගෙවන විශාලතම ණය වාරිකය ගෙවන්න තිබේන්නේ ජනවාරි 14 වෙනදා බවත් ඒ අමෙරිකානු ඩොලර් මිලියන 2600 ක් බවත් අග්‍රාමාත්‍යවරා පවසයි.", "URL": "https://sinhala.adaderana.lk/news.php?nid=102126", "Category": null, "Parent URL": null}