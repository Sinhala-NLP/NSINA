{"Source": "Adaderana", "Timestamp": "April 15, 2018 12:34 pm", "Headline": " නීති විරෝධීව මෙරට රැඳී සිටි ඉන්දීය ජාතිකයා මාට්ටු ", "News Content": "නීති විරෝධී ලෙස මෙරට රැඳී සිටි ඉන්දීය ජාතිකයෙකු මෝදර රජමල්වත්ත ප්‍රදේශයේදී අත්අඩංගුවට ගෙන තිබේ. මෝදර පොලීසියට ලද තොරතුරක් මත සිදුකළ විමර්ශනයකදී සැකකරු අත්අඩංගුවට ගෙන ඇති බව සඳහන්ය. සංචාරක වීසා මත මෙරටට පැමිණ ඇති අදාළ ඉන්දීය ජාතිකයා ආගමන විගමන නීති උල්ලංඝණය කරමින් රෙදි වෙළෙඳාමේ නිරතව සිට ඇති බව වාර්තා වෙයි. සැකකරු 52 හැවිරිදි අයෙකු වන අතර ඔහු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=87459", "Category": null, "Parent URL": null}