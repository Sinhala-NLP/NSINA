{"Source": "Adaderana", "Timestamp": "March 9, 2014 12:47 pm", "Headline": "ජය හිමිකරගත් ශ්‍රී ලංකා ක්‍රිකට් කණ්ඩායම ලංකාවට පැමිණෙයි ", "News Content": "අසියානු කුසලාන තරඟාවලියේ ජය හිමිකරගත් ශ්‍රී ලංකා ක්‍රිකට් කණ්ඩායම අද(09) දිනයේ ශ්‍රී ලංකාවට පැමිණීමට නියමිතව තිබේ.‍‍ ඒ අනුව අද(09) සවස ශ්‍රී ලංකා ක්‍රිකට් කණ්ඩායම රැගත් ගුවන් යානය පැමිණෙන බව වාර්තා වෙයි. ‍‍ අද සවස 4.30 ට පැලියගොඩ, බේස්ලයින් මාර්ගයෙන් ශ්‍රී ලංකා ක්‍රිකට් කණ්ඩායම රැගත් රථ පෙළ පැමිණෙන අතර ඔවුන්ට සුබ පැතීම සඳහා ඔවුන් ගමන් ගන්නා මාර්ගය දෙපසට පැමිණෙන ලෙස ශ්‍රී ලංකා ක්‍රිකට් පාලක මණ්ඩලය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=41657", "Category": null, "Parent URL": null}