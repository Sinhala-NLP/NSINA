{"Source": "Adaderana", "Timestamp": "May 30, 2018 07:26 am", "Headline": "දුම්රිය වර්ජනය අදත්-දුම්රිය ධාවනයේ ප්‍රමාදයක් වාර්තා වෙලා නෑ", "News Content": "ඉල්ලීම් කිහිපයක් මුල් කර ගනිමින් දුම්රිය කාර්මික සේවා වෘත්තිය සමිති කමිටුව ආරම්භ කළ වැඩවර්ජනය මේ වන විටත් ක්‍රියාත්මක වෙයි. එහි සභාපති සම්පත් රාජිත මහතා පවසන්නේ හෙට(31) දිනය දක්වා වර්ජනය ක්‍රියාත්මක කිරීමට අපේක්ෂා කරන බවයි. මේ අතර දුම්රිය අනියම් සේවක ආදේශක සේවක කොන්ත්‍රාත් පදනම යටතේ සේවය කරන සේවකයින් වහාම සේවයට වාර්තා කළ යුතු බව අතිරේක දුම්රිය සාමාන්‍යාධිකාරී ආචාර්ය විජය සමරසිංහ මහතා පවසයි. මෙම නියෝගය සම්බන්ධයෙන් අද දෙරණ දුම්රිය කාර්මික සේවා වෘත්තිය සමිති කමිටුවේ සභාපති සම්පත් රාජිත මහතාගෙන් විමසීමක් කළේය. මේ අතර වර්ජනයේ නිරත ඇතැම් සේවකයින් දුම්රිය කිහියක ධාවනය අඩාල වන ආකාරයෙන් කඩාකප්පල්කාරී ක්‍රියාවන්හි නිරතව ඇති බව දුම්රිය පාලකවරුන්ගේ සංගමයේ සභාපති ලාල් ආරියරත්න මහතා පවසයි. මේ අතර දුම්රිය ධාවනයේ ප්‍රමාදයක් මේ වන විට වාර්තා නොවන බව අද දෙරණ කළ විමසීමකදී දුම්රිය පාලක මැදිරිය පැවසුවේය.", "URL": "https://sinhala.adaderana.lk/news.php?nid=90049", "Category": null, "Parent URL": null}