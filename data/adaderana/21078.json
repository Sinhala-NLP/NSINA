{"Source": "Adaderana", "Timestamp": "January 1, 2012 09:41 am", "Headline": "සුගතදාස ගෘහස්ථයෙන් ගසාකෑමේ තැතක්", "News Content": "සුගතදාස ගෘහස්ථ ක්‍රීඩාංගණයේ කෘත්‍රිම ධාවන පථය ඉදිකිරීමේ දී අක්‍රමිකතා රැසක් සිදුවෙමින් පවතින බවට සමාජවාදී තරුණ සංගමය චෝදනා කරයි. මීටර් 400 ධාවන පථයේ මුළු වර්ග ප්‍රමාණය වර්ග මීටර් 7454ක් පමණ වුව ද එය වර්ග මීටර් 9500ක් ලෙස දක්වා ඇති බව ඔවුන් පෙන්වා දෙයි. එසේම අදාළ ටෙන්ඩරය ලබාගෙන ඇති ආයතනයේ\" ඒ \"ශ්‍රේණියේ ධාවන පථ සැකසීම සම්බන්ධයෙන් අත්දැකීමක් නොමැති ආයතනයක් බව ද සඳහන් වේ. එසේ වුවද 2012 වසරේ ජුලි මාසයේ කණිෂ්ඨ ආසියානු ක්‍රී‍ඩා උළෙල එම ක්‍රීඩාංග‍ණයේ පැවැත්වීමට නියමිතය.. එහෙත් අදාළ ආයතනයට ක්‍රීඩා පිටිය ප්‍රමිතියෙන් යුතුව ඉදිකිරීමට නොහැකි වුවහොත් එම තරගාවලිය ද අහිමි වනු ඇති බව සමාජවාදී තරුණ සංගමය වැඩිදුරටත් කියා සිටියි.", "URL": "https://sinhala.adaderana.lk/news.php?nid=21078", "Category": null, "Parent URL": null}