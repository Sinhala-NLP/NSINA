{"Source": "Adaderana", "Timestamp": "November 25, 2016 01:31 pm", "Headline": " අතකොටා ඇතුළු 18ක් පෝරකයට තීන්දුයි", "News Content": "දැරණියගල - නූරි වත්තේ වතු අධිකාරී නිහාල් පෙරේරා මහතාගේ ඝාතනයට වරදකරුවන් වූ විත්තිකරුවන් 18 දෙනෙකුට අවිස්සාවේල්ල මහාධිකරණය මරණ දඬුවම් නියම කර තිබේ.අදාළ ඝාතනයට වරදකරුවන් වූ දැරණියගල ප්‍රාදේශීය සභාවේ හිටපු සභාපති අනිල් චම්පික විජේසිංහ හෙවත් අතකොටා ඇතුළු විත්තිකරුවන් 18 දෙනෙකුට මෙලෙස මරණ දඬුවම් නියම කර ඇති බව සඳහන්ය.සිද්ධියට අදාළව පුද්ගලයින් 21 දෙනෙකුට චෝදනා එල්ල වී තිබූ අතර ඉන් තිදෙනෙකු නිදොස් කොට නිදහස් කිරීමට මහාධිකරණ විනිසුරු දේවිකා අබේරත්න මහත්මිය නියෝග කළ බව අද දෙරණ වාර්තාකරු සඳහන් කළේය.2013 වසරේ ජූලි මස 05 වන දින පෙ.ව 9.30ට පමණ වතු අධිකාරී නිහාල් පෙරේරා මාර්ගයේ ගමන් කරමින් සිටියදී කැබ් රථයකින් පැමිණි පිරිසක් විසින් එල්ල කළ ප්‍රහාරයකින් බරපතළ තුවාල ලැබූ වතු අධිකාරීවරයා දැරණියගල රෝහලට ඇතුළත් කළද ඒ වන විටත් ඔහු ජීවිතක්ෂයට පත්ව සිටියේය.ප්‍රදේශයේ අපරාධ රැසකට මෙම පිරිස වගකිව යුතුව තිබුණද නම ගිය දේශපාලනඥයෙකුගේ බලය හේතුවෙන් මොවුන්ට එරෙහිව නීතිය නිසි ලෙස ක්‍රියාත්මක නොවුණු බවට මීට පෙරාතුව චෝදනා එල්ලවී තිබිණි.", "URL": "https://sinhala.adaderana.lk/news.php?nid=66413", "Category": null, "Parent URL": null}