{"Source": "Adaderana", "Timestamp": "May 29, 2019 12:24 pm", "Headline": "අටමස්ථානයන්හි ආරක්ෂාව තහවුරු කරන්න වැඩපිළිවෙලක්", "News Content": "ශ්‍රී මහබෝධිය රුවන්වැලි සෑය ඇතුළු අටමස්ථානයන්හි ආරක්ෂාව තහවුරු කිරීම සඳහා අමාත්‍ය මණ්ඩල අනුමැතිය හිමිව ඇත. මහා සංඝරත්නය ඇතුළු විවිධ පාර්ශවයන්ගෙන් මේ පිළිබඳ යෝජනා ලැබී ඇත. ඒ අනුව ශ්‍රී මහ බෝධිය හා රුවන්වැලි මහාසෑය වටා අධි ආරක්ෂිත වැටක් ඉදිකිරීම සඳහා ඉදිරියේ දී කටයුතු කරනු ඇත. බුද්ධශාසන හා වයඹ සංවර්ධන අමාත්‍ය ගාමිණි ජයවික්‍රම පෙරේරා මහතා ඉදිරිපත් කළ යෝජනාවකට අනුව මේ සඳහා අමාත්‍ය මණ්ඩල අනුමැතිය හිමිව ඇත.", "URL": "https://sinhala.adaderana.lk/news.php?nid=110901", "Category": null, "Parent URL": null}