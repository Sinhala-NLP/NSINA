{"Source": "Adaderana", "Timestamp": "October 12, 2012 03:05 pm", "Headline": "2025 දී 25% දක්වා ඉහළ යන්නේලු", "News Content": "2025 වසර වන විට මෙරට වැඩිහිටි ජනගහනය 25% දක්වා ඉහළ යනු ඇති බව සෞඛ්‍ය අමාත්‍යාංශය පවසයි. 2003 වසරේ 3% ක් වු වැඩිහිටි ජනගහනය 2010 වසර වන 13% ක් දක්වා ඉහළ ගොස් තිබේ. ජනගහනයෙන් වැඩි පිරිසක් වයස්ගත වූවන් බවට පත්වෙමින් තිබීම හේතුවෙන් ඔවුන්ට සහන සත්කාරක සේවාවන් ලබාදීම අත්‍යවශ්‍ය කරුණක් බව සෞඛ්‍ය අමාත්‍යාංශය පෙන්වාදෙයි. හෙටට යෙදී ඇති \"‍ලෝක සහන සත්කාරක\" දිනය වෙනුවෙන් නිවේදනයක් නිකුත් කරමින් සෞඛ්‍ය අමාත්‍යාංශය මේ බව සඳහන් කළේය. සහන සත්කාරක සේවාවන් සඳහා ජනතාව පෙළඹවීමේ අරමුණින් ලෝක සෞඛ්‍ය සංවිධානය විසින් ප්‍රථම වරට ලෝක සහන සත්කාරක දිනයක් ප්‍රකාශයට පත් කර ඇත. මෙරට පිළිකා රෝගය සඳහා ගොදුරුවන බහුතර පිරිස වැඩිහිටියන් වන අතර ලෝක සහන සත්කාරක දිනයේ දී පිළිකා ප්‍රතිකාර සඳහා වන ක්‍රමෝපායන් පිළිබඳ වැඩි අවධානයක් යොමුකරන බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=28228", "Category": null, "Parent URL": null}