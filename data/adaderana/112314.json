{"Source": "Adaderana", "Timestamp": "June 19, 2019 11:58 am", "Headline": "බදුල්ල දිස්ත්‍රික්කයේ පවුල් 29000ක් නායයෑමේ අවධානමක", "News Content": "බදුල්ල දිස්ත්‍රික්කයේ පවුල් 29000 ක් නාය අවධානමක සිටින බවත් ඉන් පවුල් 3233 ක් දැඩි අවධානමකටද පවුල් 25768 ක් මධ්‍ය අවධානම් තත්ත්වයක සිටන බවත් බදුල්ල ප්‍රාදේශීය ලේකම් දමයන්ති පරණගම මහත්මිය පවසයි. ආපදා කළමණකරණයේදී මාධ්‍යවේදීන්ගේ කාර්ය බාරය මැයින් බදුල්ල දිස්ත්‍රික්කයේ මාධ්‍ය වේදීන් දැනුවත් කිරීම සඳහා ආපදා කළමණාකරන අමාත්‍යාංශය විසින් සංවිධානය කළ වැඩමුලුවක් බදුල්ල දිස්ත්‍රික් ලේකම් කාර්යාලයීය ශ්‍රවනාගාරයේදී ඊයේ (18) පැවැත්විණ. ප්‍රතිශතයක් ලෙස බැලුවහොත් දිස්ත්‍රික්කයේ ජනගහනයෙන් 12.26 % ක් මෙසේ අවධානමට ලක්ව තිබෙන බවද ඇය ප්‍රකාශ කළේය. දැඩි අවධානමට ලක්වූ ඉක්මනින් නැවත පදිංචි කළයුතු පවුල් සංඛ්‍යාව 2733 ක් වුවත් මේ දක්වා එසේ පදිංචි කිරීමට හැකිවූයේ පවුල් 500ක් පමනක් බවත් පවුල් 521 නැවත පදිංචි කිරිම සඳහා මුලික කටයුතු මේ වන විට ආරම්භ කර ඇති බවද ඇය පෙන්වා දුන්නේය . එහිදි තවදුරටත් අදහස් දැක්වූ දිස්ත්‍රික් ලේකම්තුමිය, \" අධි අවධානම් පවුල් 2212 යි මධ්‍ය අවධානම් පුවල් 25767 යි වශයෙන් පවුල් 27979 ක් නැවත පිදංචි කළ යුතුව තිබෙනවා' සංඛ්‍යාව අධිවතු ආශ්‍රීතිව පවුල් 1583 ක් සහ වතු නොවන පවුල් 604 ක් නැවත පදිංචි කළයුතු වුවත් හදුනාගත් ඉඩම් ඇත්තේ 924 යි . ජාතික ගොඩනැගි පර්යේෂණ සංවිධානයේ සමීක්ෂණ වාර්තා අනුව දිස්ත්‍රික්කයේ සමස්ථ භූමියෙන් 66.7% ක් පදිංචියට සුදුසු නැහැ . නැවත පදිංචි කිරිම සදහා ඉඩම් සොයාගැනීමේ දි ජලය විදුලිය හා මාර්ග පහසුකම් වැනි පොදු පහසුකම් ලබාදීමේදි ඒවායේ පිහිටිම අනුව දැඩි අපහසුතාවයක් තිබෙනවා. නුසුදුසු ඉඩම්වල පදිංචි කරවා යලිත් අවධනාමක් ඇති කිරිමට නොහැකි නිසා නැවත පදිංචි කිරීමේදි දැඩි විමර්ශයකින් සිදුකළ යුතු වෙනවා. ඉඩම් පර්යේෂණ කටයුතු වලදී එම නිලධාරින්ගේ පවතින හිගයද එම කටයුතු පමා වීමට හේතුවී තිබෙනවා . මෙම නැවත පදිංචි කිරිම සදහා රජය විසින් පවුලකට රුපියල් ලක්ෂ 16 ක මුදලක් සියලු අධි අවධානම් පවුල් සදහා වෙන්කර තිබෙනවා . ඒ ලක්ෂ 16 න් ලක්ෂ 4ක් ඉඩමක් මිලදී ගැනීටමත් ලක්ෂ 12ක් නිවස සකස් කර ගැනීමත් සදහා මෙසේ වෙන් කර තිබෙනවා . නිවසක් මිලදී ගන්නවානම් රුපියල් ලක්ෂ 16 ක් දෙන්නත් රජය සූදානම් වී සිටිනවා. මේ දැනුවත් කිරීම සෑම ප්‍රාෙද්ශීය ලේකම් කොට්ඨාශයකින්ම මේ පවුල් වලට දැනුවත් කර ඇතත් අවධානමට ලක්වූ පවුල් ඒ සදහා උනන්දුව දක්වන ප්‍රමාණය ඉතා ම අඩුයි . බොහොම සීමිත පිරිසක් විතරක් ඉඩමක් සොයාගෙන් නිවාස හදන්න කටයුතු කර තියෙන්නේ . මේ හැම දෙනාම බලාපොරොත්තු වන්නේ රජයෙන් ඉඩමක් ලබාගන්න . ඒසදහා රජයේ ඉඩම් නැහැ \" විශේෂයෙන්ම ජනමාධ්‍යවේදින් විදියට නාය අපාදාවක් වීමට හේතු හා ආපදා වලක්වා ගැනිමට ගතයුතු ක්‍රියාමාර්ග පිළිබදව ජනතාව දැනුවත් කිරීම ඉතා වැදගත් බවද දිස්ත්‍රික් ලේකම් වරිය අවධාරණය කළාය. බදුල්ල දිස්ත්‍රික් අපාදා කලමණාකරන සහකාර අධ්‍යක්ෂ ඊ.එල්.එම් උදය කුමාර ,ජාතික ගොඩනැගිලි පර්යේෂණ සංවිධානයේ භූ විද්‍යාඥ නිපුන දිසානායක , අඩිවිවන නිලධාරි ප්‍රතාප කිරිදිගොඩ, සහ ආපදා කළමණාකරන අමාත්‍යාංශයේ නියෝජ්‍ය අධ්‍යක්ෂ හා මාධ්‍ය ප්‍රකාශක ප්‍රදීප් කොඩිප්පිලි යන මහත්වරුද දැනුවත් කිරිමේ දේශන පැවැත්වූහ.", "URL": "https://sinhala.adaderana.lk/news.php?nid=112314", "Category": null, "Parent URL": null}