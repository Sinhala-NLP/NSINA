{"Source": "Adaderana", "Timestamp": "June 29, 2010 02:59 pm", "Headline": "බිම් බෝම්බ ඉවත් කිරීම පළමු කාර්යයයි", "News Content": "බිම් බෝම්බ ඉවත් කිරීම හා නැවත පදිංචි කිරීම රජයේ ප්‍රමුඛතම කාර්යයභාරය වන බව සරත් අමුණුගම මහතා පවසයි. රජයේ හමුදා උතුරු ප්‍රදේශය මුදවාගන්නා විට ගම්මාන 640 ක වර්ග කිලෝමීටර් 1474 ක පමණ ප්‍රදේශයක දළ වශයෙන් මිලියන 1 .5 ක පමණ බිම්බෝම්බ ප්‍රමාණයක් අ‍ටවා තිබූ බව පෙන්වාදුන් අමාත්‍යවරයා සඳහන් කළේ එම බිම් බෝම්බ ඉවත් කිරීමේ කටයුතු සඳහා රජය රුපියල් මිලියන 7000ක පමණ මුදලක් වැය කර ඇති බවය. බිම් බෝම්බ ඉවත් කිරීම සඳහා ඒකකයක් පිහිටුවීමට සහ අවශ්‍ය උපකරණ ගෙන්වීම සඳහා එම මුදල් වැය කළ බව සරත් අමුණුගම මහතා ප්‍රකාශ කළේය.", "URL": "https://sinhala.adaderana.lk/news.php?nid=9286", "Category": null, "Parent URL": null}