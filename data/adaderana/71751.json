{"Source": "Adaderana", "Timestamp": "April 5, 2017 11:10 am", "Headline": "පාසල් දැරියකට අතවර කළ ටියුෂන් සර්ට වසර 20ක සිරදඬුවම් ", "News Content": "පාසල් දැරියකට ලිංගික අපයෝජන සිදු කිරීමේ චෝදනාවට වරදකරු වූ උපකාරක පංති ගුරුවරයෙකුට මාතර මහාධිකරණය වසර 20ක බරපතල වැඩ සහිත සිරදඬුවම් නියම කර තිබේ. 2008 වසරේ මාර්තු මස 18 වන දිනට ආසන්න දිනකදී අකුරැස්ස ඇල්ලවෙල ප්‍රදේශයේදී 16 හැවිරිදි පාසල් දැරියකට උපකාරක පංතිය තුළදී ලිංගික අපයෝජන සිදු කළ බවට මෙම උපකාරක පංති ගුරුවරයාට චෝදනා එල්ල වී තිබේ. ගණිත ගුරුවරයෙකු වන අදාළ ගුරුවරයාට එරෙහිව මාතර මහාධිකරණය හමුවේ අධි‍චෝදනා ගොනු කර තිබු බව අද දෙරණ අධිකරණ වාර්තාකරු පැවසුවේය. ඒ අනුව වසර 9ක් පුරා පැවති දීර්ඝ නඩු විභාගයකන් අනතුරුව නඩුවේ තීන්දුව ඊයේ(4) ප්‍රකාශයට පත් කළ මහාධිකරණ විනිසුරු දමිත් තොටවත්ත මහතා විත්තිකරු එම චෝදනාවට වරදකරු කරමින් ඔහුට 20 වසරක බරපතල වැඩ සහිත සිර දඬුවමක් සහ රුපියල් 10,000 ක දඩයක් නියම කර තිබේ. මෙලෙස දඩුවම් නියම වී ඇත්තේ 65 හැවිරිදි අකුරැස්ස ඇල්ලවෙල ප්‍රදේශයේ පදිංචිකරුවෙකුට වන බව සඳහන්වේ.", "URL": "https://sinhala.adaderana.lk/news.php?nid=71751", "Category": null, "Parent URL": null}