{"Source": "Adaderana", "Timestamp": "November 11, 2011 09:03 am", "Headline": "16 දා රජය හා ටී.එන්.ඒ අතර තවත් සාකච්ඡාවක්", "News Content": "රජය සමග තවත් සාකච්ඡාවකට යොමුවන බව දෙමළ ජාතික සන්ධානය පවසයි. නොවැම්බර් 16 වැනිදා එම සාකච්ඡා පවත්වන බව එම පක්ෂයේ පාර්ලිමේන්තු මන්ත්‍රී එම්.ඒ. සුමන්දිරම් මහතා සඳහන් කරයි. ද්‍රවිඩ ජාතික සන්ධානය විසින් ඉදිරිපත් කළ කරුණු සම්බන්ධයෙන් එකඟතාවයකට පැමිණීම සම්බන්ධව සාකච්ඡා කිරීමට බලාපොරොත්තු වන බව අද දෙරණ වෙත අදහස් දක්වමින් හෙතෙම ප්‍රකාශ කළේය. අදාළ සාකච්ඡා සඳහා දෙමළ ජාතික සන්ධානය නියෝජනය කරමින් පාර්ලිමේන්තු මන්ත්‍රීවරුන් වන ආර්. සම්බන්ධන්, මාවේ සේනාධිරාජා, සු‍රේෂ් ප්‍රේමචන්ද්‍රන් යන මහත්වරුන් සහභාගී වීමට නියමිතය. රජය සහ දෙමළ ජාතික සන්ධානය, මීට පෙර සාකච්ඡා වට දෙකක් යටතේ අවස්ථා කිහිපයක දී හමුවූ අතර උතුරු නැගෙනහිර අර්බුදයට දේශපාලන විසඳුමක් ඉදිරිපත් කිරීම මූලික කරගත් කරුණු රැසක් සම්බන්ධයෙන් එහිදී සාකච්ඡා වී තිබේ.", "URL": "https://sinhala.adaderana.lk/news.php?nid=19923", "Category": null, "Parent URL": null}