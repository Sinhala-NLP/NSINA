{"Source": "Adaderana", "Timestamp": "October 16, 2017 10:32 am", "Headline": " අනතුරින් 2ක් මරුට-1ට තුවාල", "News Content": "දංකොටුව, තැබිලිගහමුල්ල ප්‍රදේශයේදී සිදු වූ යතුරුපැදි අනතුරකින් පුද්ගලයින් දෙදෙනෙකු මියගොස් තිබේ. යතුරුපැදි දෙකක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ යතුරුපැදිකරුවන් දෙදෙනා සහ එක් යතුරුපැදියක පසුපස ගමන් ගත් කාන්තාවක දංකොටුව රෝහලට ඇතුළත් කිරීමෙන් පසු පැදිකරුවන් දෙදෙනා මියගොස් තිබේ. මියගොස් ඇත්තේ මිනුවන්ගොඩ ප්‍රදේශයේ පදිංචිව සිටි 18 හැවිරිදි පුද්ගලයෙකු සහ මැල්වත්ත ප්‍රදේශයේ පදිංචිව සිටි 42 හැවිරිදි පුද්ගලයෙකු බව පොලීසිය සඳහන් කළේය. දංකොටුව පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78765", "Category": null, "Parent URL": null}