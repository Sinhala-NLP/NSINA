{"Source": "Adaderana", "Timestamp": "June 16, 2019 06:28 pm", "Headline": "වරිග සභාවන්ගෙන් ජනාධිපති තේරීමේ ක්‍රමය වෙනස් කරනවා - පාඨලී", "News Content": "වරිග සභාවන්ගෙන් ජනාධිපති තේරීමේ ක්‍රමය මෙවර ජනාධිපතිවරණයේදී වෙනස් කරන බව මහනගර සහා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. අද උදැසන අනුරාධපුර ථූපාරාම සෑ රදුන් වැඳපුදා ගැනීමෙන් අනතුරුව මාධ්‍යට අදහස් දක්වමින් ඔහු මේ බව කියා සිටියේය. \" ඔක්තෝබර් මාසයේ 8වනදායින් පස්සේ ජනාධිපතිවරණයට නාම යෝජනා කැඳවනවා. සුදුසු පුද්ගලයෝ ඉදිරිපත් වෙලා ජයග්‍රහණය කරලා පසුව මහා මැතිවරණය හා පළාත්සභා මැතිවරණය තියන්න පුළුවන්. කිසිම ආකාරයකින් ජනාධිපතිවරණය කල් තබන්න ඉඩ තියන්නේ නෑ. ජනාධිපතිවරණය ව්‍යවස්ථානුකූලව පැවැත්විය යුතුයි.\" එසේම තේරීම් කාරක සභාව පිළිබඳව සිය අදහස් දක්වමින් ඒ මහතා කියා සිටියේ තේරීම් කාරක සභාවේ වගකීම වන්නේ වැරදිකරු කවුදැයි සෙවීම නොව වැරදුණේ කොතනදැයි සෙවීම බවත් කියා සිටියේය.", "URL": "https://sinhala.adaderana.lk/news.php?nid=112105", "Category": null, "Parent URL": null}