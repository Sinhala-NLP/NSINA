{"Source": "Adaderana", "Timestamp": "July 16, 2013 03:23 pm", "Headline": "හෙට පුහුණු තරගයක්", "News Content": "සංචාරක දකුණු අප්‍රිකානු කණ්ඩායම සහ ශ්‍රී ලංකා ක්‍රීඩකයින් අතර පුහුණු තරගයක් හෙට පැවැත්වෙයි. කෝල්ස් ක්‍රීඩාංගණයේ දී මෙම තරගය පැවැත්වීමට නියමිතය. හෙට පැවැත්වෙන තරගයේ නායකත්වය දිනේෂ් චන්දිමාල් විසින් දරනු ලබයි. කුසල් ජනිත් පෙරේරා, දිමුත් කරුණාරත්න, මහේල උඩවත්ත, ඇන්ජලෝ පෙරේරා, සචිත්‍ර සේරසිංහ, චතුරංග ද සිල්වා, ජෙහාන් මුබාරක්, තිසර පෙරේරා, ධම්මික ප්‍රසාද්, විමුක්ති පෙරේරා, මධුර ලක්මාල්, සීකුගේ ප්‍රසන්න සහ අශාන් ප්‍රියංජන කණ්ඩායමේ සෙසු ක්‍රීඩකයින් වේ. එක්දින තරග 5කින් සමන්විත ශ්‍රී ලංකා දකුණු අප්‍රිකා තරගාවලිය ලබන 20දා ඇරඹෙන අතර පළමු තරගය කොළඹ ආර්. ප්‍රේමදාස ක්‍රීඩාංගණයේදී පැවැත්වීමට කටයුතු යොදා තිබේ.‍ දෙවන තරගය 23දා එම පිටියේදීමත්, තෙවැනි තරගය 26දා මහනුවර පල්ලේකැලේත්, සිව්වැනි තරගය 28දා එම පිටියේදීමත්, පස්වැනි තරගය ආර්. ප්‍රේමදාස ක්‍රීඩාංගණයේදිත් පැවැත්වීමට කටයුතු යොදා ඇත. ‍", "URL": "https://sinhala.adaderana.lk/news.php?nid=35828", "Category": null, "Parent URL": null}