{"Source": "Adaderana", "Timestamp": "March 31, 2016 10:12 am", "Headline": "ධාවන කළමනාකරු අල්ලස් ගෙන මාට්ටු", "News Content": "උතුරු මැද පළාත් මාර්ගස්ථ මගී ප්‍රවාහන අධිකාරියේ ධාවන කළමනාකාරවරයා අල්ලස් හෝ දුෂණ චෝදනා විමර්ශන කොමිසන් සභාව විසින් අත්අඩංගුවට ගෙන තිබේ.රුපියල් එක් ලක්ෂ 50,000ක අල්ලසක් ලබා ගැනීමේදී උතුරුමැද පළාත් මාර්ගස්ථ මගී ප්‍රවාහන අධිකාරී භූමියේදී මොහු අත්අඩංගුවට ගෙන ඇති බව සඳහන්ය.අල්ලස් හෝ දුෂණ චෝදනා විමර්ශන කොමිසන් සභාවේ විමර්ශන අධ්‍යක්ෂ ජ්‍යෙෂ්ඨ පොලිස් අධිකාරී ප්‍රියන්ත චන්ද්‍රසිරි මහතා සඳහන් කළේ අත්අඩංගුවට ගත් සැකකරු මරදන්කඩවල ප්‍රදේශයේ ව්‍යාපාරිකයෙකුගෙන් මෙම අල්ලස් මුදල ලබා ගෙන ඇති බවයි.අදාළ ව්‍යාපාරිකයා සතු බස් රථයක් විකිණීමෙන් අනතුරුව ඊට අදාළ මාර්ග බලපත්‍රය පැවරීමේ කටයුතු සිදු කරදීම සඳහා මගී ප්‍රවාහන අධිකාරියේ ධාවන කළමනාකාරවරයා මෙම අල්ලස් මුදල ඉල්ලා තිබේ.මෙම සිද්ධිය සම්බන්ධයෙන් මැදිරිගිරිය ප්‍රදේශයේ ව්‍යාපාරිකයෙකු ද අත්අඩංගුවට ගෙන ඇති බව ප්‍රියන්ත චන්ද්‍රසිරි මහතා සඳහන් කළේය.අත්අඩංගුවට ගත් සැකකරුවන් අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58772", "Category": null, "Parent URL": null}