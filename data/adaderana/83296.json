{"Source": "Adaderana", "Timestamp": "January 21, 2018 10:34 am", "Headline": "මත්ද්‍රව්‍ය ළඟ තබාගෙන සිටි පුද්ගලයෙකු අත්අඩංගුවට", "News Content": "කොකේන් සහ අයිස් නමැති මත්ද්‍රව්‍ය ළඟ තබාගෙන සිටි පුද්ගලයෙකු මරදාන ඩින්ස් පාර ප්‍රදේශයේ දී අත්අඩංගුවට ගෙන තිබේ. කොළඹ මධ්‍යම කොට්ඨාශ නීතිය බලගැන්වීමේ ඒකකයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. එහිදි ඔහු සතුව තිබී කොකේන් ග්‍රෑම් 03යි මිලිග්‍රෑම් 720ක් සහ අයිස් ග්‍රෑම් එකයි මිලිග්‍රෑම් 590ක් පොලීසිය භාරයට ගෙන තිබේ. අත්අඩංගුවට ගත් සැකකරු 26 හැවිරිදි දෙමටගොඩ ප්‍රදේශයේ පදිංචිකරුවෙකු වන අතර ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83296", "Category": null, "Parent URL": null}