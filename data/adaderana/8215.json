{"Source": "Adaderana", "Timestamp": "May 6, 2010 11:57 am", "Headline": "ලාංකිකයන් 6දෙනෙකු නිදහස්", "News Content": "කැරිබියානු මුහුදේ පිහිටි බ්‍රිතාන්‍යයට අයත් දූපතක් වන බල්සුම් ගට්හි රඳවාගෙන සිටි ශ්‍රී ලාංකිකයින් හයදෙනෙකු නිදහස් කරහැරීමට එම දූපත් පාලන අධිකාරිය පියවර ගෙන තිබේ. මොවුන් පසුගිය ව‍සරේ ජනවාරි මාසයේ එම දූපත් ආසන්නයේ ගමන් කරමින් සිටියදී ඔවුන් ගමන් ගත් ‍බෝට්ටුව අනතුරට පත් වී ඇති අතර පසුව ධීවරයින් පිරිසක් විසින් බේරාගෙන ඇති බව සඳහන්ය. මොවුන් ද්‍රවිඩ ජාතිකයින් බව එරට ආරක්ෂක අංශ පවසයි. එක්සත් ජාතීන්ගේ සරණාගතයින් පිළිබඳ සංවිධානය මැදිහත්වීමෙන් මොවුන් නිදහස් කරහැරීමට පියවර ගෙන ඇත. මෙම පිරිස පසුගිය දෙසැම්බර් මාසයේ තමන් නිදහස් කරන ලෙස ඉල්ලා උපවාසයක් ද දියත් කර ඇති බව වාර්තා වේ.", "URL": "https://sinhala.adaderana.lk/news.php?nid=8215", "Category": null, "Parent URL": null}