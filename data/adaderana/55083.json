{"Source": "Adaderana", "Timestamp": "November 13, 2015 04:57 pm", "Headline": "ධීවරයින් 126 දෙනා ඉන්දියාවට", "News Content": "නිදහස ලැබූ ඉන්දීය ධීවරයින් 126 දෙනා ඉන්දීය වෙරළාරක්ෂක නිලධාරින්ට බාරදී තිබේ.අද පස්වරුවේ ශ්‍රී ලංකා නාවික හමුදාව සහ වෙරළාරක්ෂක නිලධාරින් විසින් එම ඉන්දීය ධීවරයින් ඉන්දීය වෙරළාක්ෂක නිලධාරින්ට භාරදුන් බව නාවික හමුදා මාධ්‍ය අංශය සඳහන් කළේය.කන්කසන්තුරේට ආසන්න ජාත්‍යන්තර මුහුදු සීමාවේදී ඉන්දීය ධීවරයින් 78 දෙනෙකු භාරදී ඇති අතර 48 දෙනෙකු තලෙයිමන්නාරමට ආසන්න ජාත්‍යන්තර මුහුදු සීමාවේදී භාරදී ඇත.මෙරට මුහුදු සීමා උල්ලංඝනය කරමින් ධීවර කටයුතුවල නිරත වීමේ චෝදනා මත අත්අඩංගුවට ගෙන සිටි අදාළ ඉන්දීය ධීවරයින් ධීවර හුවමාරු වැඩසටහනක් යටතේ පසුගියදා නිදහස් කරනු ලැබුවේය.", "URL": "https://sinhala.adaderana.lk/news.php?nid=55083", "Category": null, "Parent URL": null}