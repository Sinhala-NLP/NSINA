{"Source": "Adaderana", "Timestamp": "September 10, 2019 07:58 am", "Headline": "යාපනය විශ්වවිද්‍යාලයේ උපාධි ප්‍රධානෝත්සවය නතර වෙලා", "News Content": "යාපනය විශ්ව විද්‍යාලයේ කුලපති හා උපකුලපතිවරයා තවමත් පත් කර නොමැති බැවින් විශ්ව විද්‍යාලයේ අධ්‍යයන කටයුතු අවසන් කළ සිසුන් වෙනුවෙන් උපාධි ප්‍රදානෝත්සවය පැවැත්විමට නොහැකි තත්ත්වයක් උද්ගතව ඇති බව යාපනය විශ්ව විද්‍යාල සිසුන් උතුරු පළාත් ආණ්ඩුකාර ආචාර්ය සුරේන් රාඝවන් මහතා වෙත පවසා ඇත. යාපනයේ විශ්ව විද්‍යාලශිෂ්‍ය සංගමයේ නියෝජිතයින් පිරිසක් හා උතුරු පළාත් ආණ්ඩුකාර ආචාර්ය සුරේන් රාඝවන් මහතාආණ්ඩුකාරවරයාගේ නිළ නිවසේදී පැවැත්වු සාකච්ජාවකදී විශ්ව විද්‍යාල ශිෂ්‍ය සංගම් නියෝජිතයින් එලෙස පැවසීය. යාපනය විශ්ව විද්‍යාලයේමේ වනවිට උද්ගතව පවතින ගැටළු කීපයක් පිළිබදව ආණ්ඩුකාරවරයා දැනුවත් කිරීමටද ශිෂ්‍යසංගම් නියෝජිතයින් එහිදි කටයුතු කළේය. විශ්ව විද්‍යාල සිසුන්එහිදි වැඩිදුරටත් පැවසූවේ උපාධි ප්‍රධානෝත්සවයක් පැවැත්වීය නොහැකිවීමෙන් අධ්‍යයන කටයුතු නිම කළ සිසුන්ට රැකියා සහ උසස්අධ්‍යාපනය සදහා යොමුවීමට නොහැකි වි ඇති බවයි. ආණ්ඩුකාරවරයා එහිදි පැවසුවේ ගැටළුවසම්බන්ධයෙන් ජනාධිපතිවරයා දැනුවත් කොට කඩිනමින් විසදුමක් ලබාදෙන බවයි.විශ්ව විද්‍යාලය තුළස්ථිර වෛද්‍යවරුන් හෝ හෙදියන් නොමැති බැවින් යාපනය විශ්ව විද්‍යාලයේ සෞඛ්‍යපහසුකම් හිඟයක් පවතින බවත් පීඨ මංසන්ධියේ නිතර සිදුවන රිය අනතුරු හේතුවෙන්රාමනාදන් ලලිත කලා පීඨයේ සිසුන්ට දුෂ්කරතාවන්ට මුහුණ දීමට සිදුව ඇති බවත් ශිෂ්‍ය සංගමයේ නියෝජිතයින් එහිදි පැහැදිලි කරනු ලැබීය. ආණ්ඩුකාරවරයා එහිදි වැඩිදුරටත්පැවසූවේ වෛද්‍යවරුන්ගේ ප්‍රශ්නයසමස්ත උතුරු පළාතේම පවතින බැවින් එයට ගත හැකි විසඳුම තීරණය කළ හැක්කේ අදාළබලධාරීන් සමග සාකච්ඡා කිරීමෙන් පසුව බවයි. ඊට අමතරව යාපනය විශ්වවිද්‍යාලයේ පොත් සාප්පුවක් පවත්වාගෙන යන ලෙස සිසුන්ට උපදෙස් දුන් ආණ්ඩුකාරවරයා ඒ සඳහා අරමුදල් සැපයිය හැකි බවද ශිෂ්‍ය සංගම් නියෝජිතයින් වෙත පැවසීය. යාපනයේ වැසියන්ට පානීයජලය ලබා දීම සඳහා ජනාධිපතිවරයා විසින් දියත් කරන ලද වඩමරාච්චි කලපු ව්‍යාපෘතියේවැදගත්කම සහ ඒ සඳහා ආණ්ඩුකාරවරයාගේ මුලපිරීම ශිෂ්‍ය සංගම් නියෝජිතයන්ගේ පැසසුමටලක් වූ අතර උතුරේ සමාජ ගැටලු විසඳීම සඳහා ආණ්ඩුකාරවරයා දරන උත්සාහයට සහාය දෙන බවටඔවුහු පැවසූහ.", "URL": "https://sinhala.adaderana.lk/news.php?nid=118720", "Category": null, "Parent URL": null}