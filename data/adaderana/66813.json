{"Source": "Adaderana", "Timestamp": "December 7, 2016 12:29 pm", "Headline": "ජයම්පතිට මරණ තර්ජන - පොලීසියට පැමිණිලි", "News Content": "අයවැය කාරක සභා අවස්ථා විවාදයේ 16 වන දිනය වන අද අමාත්‍යාංශ 4කට අදාළ වැය ශීර්ෂ විවාදයට ගැනෙයි.විදුලිබල හා පුනර්ජනනීය බලශක්ති,ඛනිජ තෙල් හා පෙට්‍රෝලියම් වායු, ආරක්ෂක සහ සංවර්ධන උපාය මාර්ග හා ජාත්‍යන්තර වෙළෙඳ කටයුතුවලට අදාළ අමාත්‍යාංශවලට අදාළ වැය ශීර්ෂ විවායට ගැනෙ බව අද දෙරණ පාර්ලිමේන්තු වාර්තාකරු සඳහන් කළේය.අදත් උදෑසන 9.30ට නියෝජ්‍ය කථානායක තිලංග සුමතිපාල මහතාගේ ප්‍රධානත්වයෙන් පාර්ලිමේන්තුව ආරම්භ වූ අතර ආරම්භයේදීම පාර්ලිමේන්තු මන්ත්‍රී ජයම්පති වික්‍රමරත්න මහතා වරප්‍රසාද ප්‍රශ්නයක් මතු කළේය.ආණ්ඩුක්‍රම ව්‍යවස්ථා සම්පාදනයට අදාළව තමන්ට සහ පවුලේ ඥාතීන්ට මරණ තර්ජන පවතින බව එහිදී ඔහු පාර්ලිමේන්තුව හමුවේ කියා සිටියේය.ඔහු එහිදී කියා සිටියේ තමන්ට දුරකථන ඔස්සේ පරුෂ වචනයෙන් බැණවැදී, පවුලේ සියලු දෙනා මරා දමන බවට තර්ජනය කර තිබෙන බවත්, ඒ පිළිබඳව වැලිකඩ පොලීසියට පමිණිල්ලක් කළ බවත්, මේ ගැන පරීක්ෂණයක් කරන ලෙස පාර්ලිමේන්තුවෙන් ඉල්ලා සිටි බවත්ය.එහිදී නියෝජ්‍ය කථානායක තිලංග සුමතිපාල මහතා පැවසුවේ මේ ගැන පාර්ලිමේන්තුවේ වරප්‍රසාද කමිටුවටත් ඉදිරිපත් කරන බව හා පොලිස්පතිවරයා මාර්ගයෙන් විධිමත් පරීක්ෂණයක් සිදු කිරීමට පියවර ගන්නා බවයි.", "URL": "https://sinhala.adaderana.lk/news.php?nid=66813", "Category": null, "Parent URL": null}