{"Source": "Adaderana", "Timestamp": "March 2, 2012 12:43 pm", "Headline": "ඕස්ට්‍රේලියාවට ලකුණු 239 ක ඉලක්කයක්", "News Content": "සී.බී.කුසලාන එක්දින ක්‍රිකට් තරගාවලියේ ශ්‍රි ලංකාව සහ ඕස්ට්‍රේලියාව අතර අද(02) පැවැති තරගයේ දී නියමිත පන්දුවාර 50 තුළ සියලුම ක්‍රීඩකයින් දැවී ලකුණු 238 ක් රැස්කරගැනීමට ශ්‍රී ලංකා කණ්ඩායම සමත්විය. ඕස්ට්‍රේලියාවේ මෙල්බර්න් ක්‍රීඩාංගණයේ පැවැත්වෙන මෙම තරගයේ කාසියේ වාසිය දිනාගත් ශ්‍රී ලංකා කණ්ඩායමේ නායක මහේල ජයවර්ධන ඕස්ට්‍රේලියානු කණ්ඩායමට එරෙහිව පළමුව පන්දුවට පහරදීමට තීරණය කළේය. ශ්‍රී ලංකාව වෙනුවෙන් කුමාර සංගක්කාර ලකුණු 64 ක්, දිනේෂ් චන්දිමාල් ලකුණු 75 ක් හා ලහිරු තිරිමාන්න ලකුණු 51 ක් ලබාගත්තේය. ඕස්ට්‍රේලියානු කණ්ඩායම වෙනුවෙන් විශිෂ්ට පන්දුයැවීමක නිරත වූ ඩැනියෙල් ක්‍රිස්ටියන් විසින් තිසර පෙරේරා, සචිත්‍ර සේනානායක සහ නුවන් කුලසේකර දවාගනිමින් කඩුලු ත්‍රිත්වයක් ඇතුළුව කඩුලු 05 ක් හිමිකරගත්තේය. එමෙන්ම ජේම්ස් පැටින්සන් කඩුලු 04 ක් දවාගැනීමට සමත් වූ අතර තරගයේ ජයග්‍රහණය වෙනුවෙන් ඕස්ට්‍රේලියානු කණ්ඩායම ලකුණු 239 ක් ලබාගත යුතුය.", "URL": "https://sinhala.adaderana.lk/news.php?nid=22529", "Category": null, "Parent URL": null}