{"Source": "Adaderana", "Timestamp": "November 24, 2018 11:30 pm", "Headline": "බහුතර බලය පෙන්වා ස්ථාවර ආණ්ඩුවක් ගෙන යෑමට සූදානම්", "News Content": "ශ්‍රේෂ්ඨාධිකරණ තීන්දුවට අනුව මැතිවරණයක් පැවැත්වීමට නොහැකි වුවහොත් පාර්ලිමේන්තුවේ බහුතර බලය පෙන්වා ස්ථාවර ආණ්ඩුවක් පවත්වාගෙන යාමට සැලසුම් කර ඇති බව අමාත්‍ය එස්.බි.දිසානායක මහතා පැවසීය. අද(24) තෙල්දෙණියේ පැවති උත්සවයකට එක් වෙමින් අමාත්‍යවරයා මේ බව පැවසුවේය. පාර්ලිමේන්තු ස්ථාවර නියෝග අනුව ව්‍යවස්ථානුකූලව විශ්වාසභංගයක් ගෙන එන්නේ නම් පාර්ලිමේන්තුවේ 113ක් නොව 120ක් පමණ වුවද පෙන්වීමට සූදානම් බව අමාත්‍යවරයා පැවසීය. නව පෙරමුණකින් සහ නව ලකුණකින් පැමිණෙන බවද අමාත්‍යවරයා මෙහිදී පැවසීය. එහිදී වැඩිදුරටත් අදහස් දක්වමින් අමාත්‍යවරයා පවසා සිටියේ පාර්ලිමේන්තුව විසුරුවාලීමට නොහැකි බව පැවසුවහොත් නීත්‍යානුකූලව පාර්ලිමේන්තුවේ බහුතර බලය පෙන්වා නව කථානායකවරයෙකු සමඟ ආණ්ඩුව ගෙන යන බවයි.", "URL": "https://sinhala.adaderana.lk/news.php?nid=99737", "Category": null, "Parent URL": null}