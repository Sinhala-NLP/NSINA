{"Source": "Adaderana", "Timestamp": "June 25, 2015 04:14 pm", "Headline": "නිර්වින්දන එන්නත විදගත් හෙදිය දින 18ට පසු මරුට", "News Content": "නිර්වින්දන එන්නතක් ශරීරගත කර ගැනීම හේතුවෙන් අනුරාධපුර ශික්ෂණ රෝහලේ හෙදියක ජීවිතක්ෂයට පත්ව තිබේ. පවුල් ආරවුලක් මත ඇතිවූ සිත්තැවුලකින් ඇය පසුගිය 07 වනදා සියදිවි නසා ගැනීමේ අරමුණින් නිර්වින්දන එන්නතක් ශරීරගත කර ගෙන ඇති බව සඳහන්ය.දින 18ක් අනුරාධපුර ශික්ෂණ රෝහලේ දැඩි සත්කාර ඒකකයේ ප්‍රතිකාර ලැබීමෙන් අනතුරුව ඊයේ පස්වරුවේ අදාළ හෙදිය මියගොස් ඇති බව පොලිසිය පැවසුවේය.මියගොස් ඇත්තේ අනුරාධපුර විජයපුර ප්‍රදේශයේ පදිංචිව සිටි වයස අවුරුදු 30ක හෙදියකි.පශ්චාත් මරණ පරීක්ෂණය අද සිදුකිරීමට නියමිත අතර, අනුරාධපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52249", "Category": null, "Parent URL": null}