{"Source": "Adaderana", "Timestamp": "May 18, 2017 10:47 pm", "Headline": " වැල්ලවත්ත ගොඩනැගිල්ල කඩා වැටීම-1ක් මරු දකියි", "News Content": "වැල්ලවත්ත ප්‍රදේශයේ ගොඩනැගිල්ලක් කඩා වැටීම හේතුවෙන් එයට ය‍ට වී තුවාල ලබා කොළඹ ජාතික රෝහලට ඇතුළත් කළ පුද්ගලයෙකු ජීවිතක්ෂයට පත් වී තිබේ.අදාළ සිද්ධියෙන් තුවාල ලැබූ සංඛ්‍යාව මේ වන විට 23 දක්වා ඉහළ ගොස් තිබේ. අද පෙරවරුවේ සැවෝයි සිනමා ශාලාව අසල අලුතින් ඉදිකෙරෙමින් පැවති ගොඩනැගිල්ලක කොටසක් මෙලෙස කඩා වැටුණි. මේ වන විටත් ගොඩනැගිල්ල තුළ සිරවී සිටින පිරිස් මුදාගැනීමේ මෙහෙයුම් ක්‍රියාත්මක බව එහි සිටින අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=73296", "Category": null, "Parent URL": null}