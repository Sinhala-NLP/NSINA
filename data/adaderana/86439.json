{"Source": "Adaderana", "Timestamp": "March 27, 2018 01:09 pm", "Headline": " රාජස්ථාන් රෝයල් කණ්ඩායමේ නායකත්වය වෙනස් වෙයි", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ රාජස්ථාන් රෝයල් කණ්ඩායමේ නායකත්වය සඳහා ඉන්දීය ක්‍රීඩක අජන්ක්‍යා රහානේ පත් කර තිබේ. ඒ පන්දුව පලුදු කිරීම සම්බන්ධයෙන් චෝදනා එල්ල වු ඔස්ට්‍රේලියානු කණ්ඩායමේ හිටපු නායක ස්ටීවන් ස්මිත් රාජස්ථාන් රෝයල් නායකත්වයෙන් ඉල්ලා අස්වීම හේතුවෙනි. මෙවර ඉන්දීය ප්‍රිමියර් ලීග් ක්‍රිකට් තරගාවලියේ රාජස්ථාන් රෝයල් කණ්ඩායමේ නායකයා ලෙස කටයුතු කළ ස්ටීවන් ස්මිත් පසුගිය දා ඇති වු එම සිදුවීම හේතුවෙන් ඉන් ඉවත් විය. ඒ අනුව රාජස්ථාන් රෝයල් කණ්ඩායමේ නායකත්වය සඳහා ඉන්දීය ක්‍රීඩක අජන්ක්‍යා රහානේ පත් කිරීමට කණ්ඩායම් කළමනාකාරිත්වය කටයුතු කර තිබේ. අජන්ක්‍යා රහානේ 2008 වසරේ සිට 2010 වසර දක්වා මුම්බායි ඉන්දියන්ස් කණ්ඩායම නියෝජනය කල අතර ඔහු රාජස්ථාන් රෝයල් කණ්ඩායමට එක් වුයේ 2011 වසරේදීයී.", "URL": "https://sinhala.adaderana.lk/news.php?nid=86439", "Category": null, "Parent URL": null}