{"Source": "Adaderana", "Timestamp": "September 12, 2018 12:34 pm", "Headline": "කුලියාපිටිය-කොළඹ පෞද්ගලික බස් වර්ජනයක්", "News Content": "කාර්යාල ප්‍රවාහන සේවා මුවාවෙන් මගින් රැගෙන යාමේ බස් රථ 18 ක් මාර්ගයට එකතු කිරීමට විරෝධය පල කරමින් කුලියාපිටිය - කොළඹ පෞද්ගලික බස් රථ වැඩ වර්ජනයක් ආරම්භ කර තිබේ. කුලියාපිටියේ සිට කොළඹ හා ඊට තදාසන්න ප්‍රදේශ දක්වා මඟින් රැගෙන යාම මේ අයගේ කාර්යය වී ඇති අතර ඒ සදහා ඔවුන් දිනපතා කොළඹ බලා ගමන් කරන පුද්ගලයන් සම්බන්ධ කර ගන්නා බව සිමා සහිත හලාවත මගී ප්‍රවාහන සමාගමේ සභාපති චමින්ද හන්සා මහතා පවසයි. එහිදී දිනපතා මුදල් ඇය කිරීමක් සිදු කරන අතර අදාල ස්ථානය කරාම ගොස් බැස්සවීමේ කටයුත්තද සිදු කරයි . කුලියාපිටිය මාර්ගයේ පමනක් බස් රථ 18 ක් මෙලෙස ධාවනය වන අතර , පුත්තලම කොළඹ මාර්ගයේ පුත්තලමේ සිට ,හලාවත සිට මාරවිල සිට ,වෙන්නපුවේ සිට හා මීගමුවේ සිට ලෙස බස් රථ 60ට ආසන්න ගණනක් ධාවය වන බවද වාර්තා වේ . මේ හේතුවෙන් ලංකා ගමනා ගමන කොමිසම යටතේ පාලනය වන බස් රථ සඳහා මේ වන විට මගින් නොමැති වී අත් බවද වාර්තා වේ . මේ තත්ත්වය පිළිබදව අද (12) ශ්‍රී ලංකා ගමනා ගමන කොමිසමට ගොස් පැමිණිලි කල අතර විසඳුමක් නොලැබුණහොත් පුත්තලම - කොළඹ , හලාවත- කොළඹ , මිගමුව -කොළඹ , කඩුවෙල-කොළඹ, ඇතුළු මාර්ග රැසක බස් රථ වර්ජනයක් ආරම්භ කරන බව සිමා සහිත හලාවත මගී ප්‍රවාහන සමාගමේ සභාපති චමින්ද හන්සා මහතා වැඩිදුරටත් පැවසිය .", "URL": "https://sinhala.adaderana.lk/news.php?nid=95977", "Category": null, "Parent URL": null}