{"Source": "Adaderana", "Timestamp": "September 17, 2015 08:45 am", "Headline": "රතුපස්වල සිද්ධිය ගැන තවදුරටත් පරීක්ෂණ කරනවාලු", "News Content": "රතුපස්වල සිද්ධියට අදාළ යුධ හමුදා පරීක්ෂණය තවදුරටත් පැවැත්වෙන බව යුධ හමුදාව පවසයි.නිවේදනයක් නිකුත් කරමින් ඔවුන් පෙන්වාදෙන්නේ යුධ හමුදා මූලික පරීක්ෂණ උසාවියෙන් පසු ආරම්භ කෙරුණු සාක්ෂි, සම්පිණ්ඩන සටහන් කිරීමේ ක්‍රියාවලිය තවදුරටත් සිදුවන බවයි.2013 වසරේ අගෝස්තු මස 01 වන දින සිදුවූ රතු පස්වල සිද්ධියෙන් පසු හමුදා නීති විධිවිධාන ප්‍රකාරව මූලික පරීක්ෂණ උසාවියක් ආරම්භ කරනු ලැබුවේය.මූලික පරීක්ෂණ උසාවියේ වාර්තාව ලැබීමෙන් පසු සාක්ෂි සම්පිණ්ඩන සටහන් කිරීමේ ක්‍රියාවලිය ආරම්භ වූ අතර එය තවදුරටත් සිදුවන බව යුධ හමුදාව සඳහන් කළේය.සාක්ෂි සම්පිණ්ඩන වාර්තාව ලැබීමෙන් පසු ප්‍රශ්නගත යුධ හමුදා නිලධාරීන්ට එරෙහිව ප්‍රබල සාක්ෂි පවතින්නේ නම් යුධහමුදාපතිවරයා විසින් ඔවුන් යුධ අධිකරණය ඉදිරියට කැඳවනු ඇත.", "URL": "https://sinhala.adaderana.lk/news.php?nid=53901", "Category": null, "Parent URL": null}