{"Source": "Adaderana", "Timestamp": "June 7, 2018 07:07 am", "Headline": "‍නවාවිගේ ඉල්ලා අස්වීමට සීනි මොහොමඩ් එයි", "News Content": "මොහොමඩ් නවාවි මහතාගේ ඉල්ලා අස්වීමෙන් පුරප්පාඩු වි ඇති මන්ත්‍රීධුරය සඳහා, සීනි එම්. මොහොමඩ් ඉස්මයිල් මහතා නම් කර තිබේ. රිෂාද් බදියුදීන් අමාත්‍යවරයාගේ නායකත්වයෙන් යුත් “අහිල ඉලංගෙයි මක්කල් කොංග්‍රසය “ නියෝජනය කරමින් ‍මොහොමඩ් නවාවි මහතා එක්සත් ජාතික පක්ෂයේ ජාතික ලැයිස්තුවෙන් පාර්ලිමේන්තුවට තේරී පත් විය. ‍මොහොමඩ් නවාවි මහතා පසුගියදා සිය මන්ත්‍රීධුරයෙන් ඉල්ලා අස්වූ අතර සිය පක්ෂයේ වෙනත් පුද්ගලයෙකුට අවස්ථාව ලබාදීම එහි අරමුණ බවයි ඔහු සඳහන් කලේ. ඒ අනුව පුරප්පාඩු වූ මන්ත්‍රීධුරය සඳහා “අහිල ඉලංගෙයි මක්කල් කොංග්‍රසය “ විසින් සීනි මොහොමඩ් මොහොමඩ් ඉස්මයිල් මහතා යෝජනා කර තිබේ. අදාළ නම් කිරීම ඊයේ (06) දිනයේදී ගැසට් කිරීමට මැතිවරණ කොමිෂන් සභාව පියවර ගෙන ඇති අතර ඒ අනුව ඉදිරි දිනකදී ඔහු පාර්ලිමේන්තු මන්ත්‍රීවරයෙකු ලෙස දිවුරුම් දීමට නියමිතය.", "URL": "https://sinhala.adaderana.lk/news.php?nid=90479", "Category": null, "Parent URL": null}