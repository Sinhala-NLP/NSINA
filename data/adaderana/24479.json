{"Source": "Adaderana", "Timestamp": "May 24, 2012 08:44 am", "Headline": "හෙරොයින් පැකට් 305 ක් සමග සැකකරුවෙකු අත්අඩංගුවට", "News Content": "කිරුළපන, බලපොකුණ විහාරය අසලදී හෙරොයින් මත්ද්‍රව්‍ය ළඟ තබාගත් සැකකරුවෙකු අත්අඩංගුවට ගෙන තිබේ. කිරුළපන පොලිසිය විසින් ඊයේ (23) පස්වරුවේ සැකකරු අත්අඩංගුවට ගෙන තිබුණි. ඔහු සතුව‍ හෙරොයින් ග්‍රෑම් 5 යි මිලිග්‍රෑම් 560 ක් අඩංගු පැකට් 305 ක් තිබූ බව පොලිසිය පවසයි. සැකකරු අද (24) මාලිගාකන්ද ‍අංක දෙක මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24479", "Category": null, "Parent URL": null}