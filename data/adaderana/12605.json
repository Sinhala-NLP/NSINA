{"Source": "Adaderana", "Timestamp": "December 5, 2010 08:51 am", "Headline": "නාවික හමුදා 60 වන සංවත්සර ප්‍රදර්ශනයේ දෙවෙනි දිනය අදයි", "News Content": "නාවික හමුදාවේ 60 වැනි සංවත්සරය වෙනුවෙන් පැවැත්වෙන නාවික හා සමුද්‍රිය ප්‍රදර්ශනයේ දෙවන දිනය අදයි. ලබන 12 වැනිදා දක්වා කොළඹ ප්‍රදීපාගාර පරිශ්‍රයේ දී මෙම ප්‍රදර්ශනය පැවැත්වෙන බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පැවසුවේය. මේ අතර නාවික හමුදා 60 වන සංවත්සරය වෙනුවෙන් ලබන 8 වැනිදා විශේෂ සම්මන්ත්‍රණයක් පැවැත්වීමට තීරණය කර තිබේ. මේ සඳහා රටවල් 21 ක නාවික හමුදා නියෝජනය කරමින් නියෝජිතයින් සහභාගී වන බව කපිතාන් අතුල සෙනරත් මහතා සඳහන්කළේය. ඒ සඳහා රටවල් 6ක නාවික හමුදාපතිවරුන් සහභාගී වන බව ද අතුල සෙනරත් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12605", "Category": null, "Parent URL": null}