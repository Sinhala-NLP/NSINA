{"Source": "Adaderana", "Timestamp": "June 23, 2017 07:56 am", "Headline": "සරසවි සිසුන්ට පහරදීම ගුරු සංගමය හෙලා දකී", "News Content": "සයිටම් පෞද්ගලික වෛද්‍ය විද්‍යාලය අහෝසි කිරීමට බල කරමින් ඊයේ (21) සෞඛ්‍ය අමාත්‍යාංශය අසල උද්ඝෝෂණයේ නිරත වූ වෛද්‍යපීඨ සිසුන් ඇතුළු විශ්වවිද්‍යාල සිසුන් එල්ල කළ ප‍්‍රහාරය දැඩි පිළිකුළින් යුතුව හෙලා දකින බව ලංකා ගුරු සංගමය පවසයි.නිවේදනයක් නිකුත් කරමින් ඔවුන් මේ බව පෙන්වා දී තිබේ.එම නිවේදනය පහත පරිදි වෙයි,සිසුන්ට කළ පහරදීම දැඩි පිළිකුලින් හෙළා දකිමු !සයිටම් හොර උපාධි කඩය අහෝසි කිරීමට බල කරමින් ඊයේ (2017.06.21) සෞඛ්‍ය අමාත්‍යාංශය අසල උද්ඝෝෂණයේ නිරත වූ වෛද්‍යපීඨ සිසුන් ඇතුළු විශ්වවිද්‍යාල සිසුන්ට විශේෂ කාර්ය බලකාය යොදා එල්ල කළ අමානුෂික මැර ප‍්‍රහාරය ලංකා ගුරු සංගමය දැඩි පිළිකුළින් යුතුව හෙලා දකී. ජනතා විරෝධය නොතකමින් සයිටම් හොර උපාධි කඩය නීත්‍යානුකූල කිරීමට ජනතා මුදල් කූට ලෙස යොදවමින් සිටින වර්තමාන රජය ඊට එරෙහිව උද්ඝෝෂණයේ යෙදන සිසුන්ට දිගින් දිගටම අමානුෂික ලෙස පහරදීම තුළින් යහපාලන ආණ්ඩුවේ ප‍්‍රජාතන්ත‍්‍රවාදී හෙළුව මනාව ප‍්‍රදර්ශනය වේ. සෞඛ්‍ය අමාත්‍යාංශය රාජිත සේනාරත්න සෞඛ්‍ය අමාත්‍යවරයාගේ පෞද්ගලික බූදලයක් නොව ජනතා බදු මුදලින් නඩත්තු වන ආයතනයකි. රටේ ජනතාවට එම ආයතනවල කි‍්‍රයාකාරීත්වයට විරෝධය දැක්වීමට විවේචනය කිරීමට අයිතියක් ඇත. සෞඛ්‍ය අමාත්‍යාංශයට ඇතුළුවීම හේතුකොටගෙන පොලීසිය යොදවා සිසුන්ට පහරදී ගැටුමක් ඇති කර විරෝධතාවයේ යෙදෙන සිසුන් මර්දනය කිරීමට රජය දරණ උත්සාහය මෙම සිද්ධියේදී මනාව ප‍්‍රදර්ශනය විය. සිසුන්ට කළ මෙම පහරදීමේදී සියලූම සිසුන්ගේ ඔලූවලට හිතාමතා බැටන් ප‍්‍රහාර එල්ල කළ ආකාරය දක්නට ලැබුණි. ඉන් පැහැදිලි වන්නේ රජය සයිටම් හොර උපාධි කඩය තහවුරු කිරීම වෙනුවෙන් සිසුන්ගේ ජීවිත වුවද බිළිගැනීමට පසුබට නොවන බවයි. මෙවැනි අමානුෂික පහරදීම් මඟින් පසුගිය එක්සත් ජාතික පක්ෂ රජය සමයේ 88-89 භීෂණයත්, පසුගිය මහින්ද රාජපක්ෂ රජය සිදුකළ රොෂේන් චානක ඝාතනය, රතුපස්වල ජන ඝාතනය, උතුරේ ජනතා මර්දනය ආදී බිහිසුණු සිදුවීම යළි සිහිපත් කෙරේ. ප‍්‍රජාතන්ත‍්‍රවාදය ස්ථාපිත කිරීමටත්, නිදහස් අධ්‍යාපනය සුරැුකීමටත් පොරොන්දු දෙමින් බලයට පැමිණි වත්මන් රජයේ ප‍්‍රජාතන්ත‍්‍ර විරෝධී මෙම මැර ප‍්‍රහාරය නැවතත් දැඩි පිළිකුළින් හෙළා දකින ලංකා ගුරු සංගමය සයිටම් හොර උපාධි කඩය වහා අහෝසි කොට දැනටමත් රජය විසින් කඩාකප්පල් කර ඇති රජයේ විශ්ව විද්‍යාලවල වෛදපීඨ සිසුන්ගේ අධ්‍යාපන අයිතියත්, රටේ නිදහස් අධ්‍යාපන අයිතියත් සුරැුකීමට කටයුතු කරන ලෙස බලකර සිටී. මෙයට,ජෝසප් ස්ටාලින්ප‍්‍රධාන ලේකම්", "URL": "https://sinhala.adaderana.lk/news.php?nid=74474", "Category": null, "Parent URL": null}