{"Source": "Adaderana", "Timestamp": "September 5, 2018 03:18 pm", "Headline": "නිදන් හෑරූ චීවරධාරියෙක් අත්අඩංගුවට", "News Content": "බදුල්ල කහටරුප්ප තලගහගෙදර ගම්මානයේ පුරාවිද්‍යත්මක වටිනාකමක් ඇති භූමියක නිධන් සෙවීමේ අමුණින් කැනීම් කටයුතු කළ සිද්ධියට අනුබල දුන් බවට සැකකරන චීවරධාරියෙක් අද (05) දින අත්අඩංගුවට ගත් බව බදුල්ල පුරා විද්‍යා ආරක්ෂණ පොලිසිය පවසයි. මෙම සිද්ධිය මත ඉකුත් 4 වනදා අත්අඩංගුවට ගත් සැකකරුවන්ගෙන ලද තොරතුරු මත හිමි නම අත්අඩංගුවට ගත් බව පොලීසිය සඳහන් කළේය. මෙම සිද්ධියේ ප්‍රධාන සැකකරුවන් දෙදෙනා පැමිණ කැබ් රථය දමා පළාගොස් ඇති අතර කැබ් රථය අත්ඩංගුවට ගත් බවත් එහි තිබී ව්‍යාජ පිස්තෝලයක සොයා ගත් පළාගිය සැකකරුවන් සොයා පරික්ෂණ මෙහෙවන බවත් පොලිසිය සදහන් කරයි. අතඅඩංගුවට ගත් සැකකරුවන් තිදෙනා බදුල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 17 වනදා දක්වා රක්ෂිත බන්ධනාගාරගත කෙරිණ . අත්අඩංගුවට ගෙන ඇත්තේ තලගහගෙදර පදිංචි සැකකරුවන් දෙදෙනෙක් හා කන්දකැටිය ප්‍රෙද්ශයේ චීවර ධාරියෙකි. බදුල්ල දිස්ත්‍රික් නියෝජ්‍ය පොලිස්පති ජගත් පළිහක්කාර මහතාගේ උපදෙස් මත මෙම වැටලීම සිදුකළ බදුල්ල දිස්ත්‍රික් පුරා විද්‍යා ආරක්ෂණ පොලිසියේ ස්ථානාධිපති පොලිස් පරික්ෂක ආර්.එම් ජයවර්ධන ,පොලිස් සැරයන් වරුන්වන (21902) ගුණසිංහ , (41575) රණසිංහ , (49693) විජේසිංහ , (15105) ජිනසේන පොලිස් කොස්තාපල්වරුන් වන (59734) මාලින්ද ,(59507 ) විජේරත්න යන නිලධාරිහු වැඩිදුර විමර්ශන සිදුකරති.", "URL": "https://sinhala.adaderana.lk/news.php?nid=95596", "Category": null, "Parent URL": null}