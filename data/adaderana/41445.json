{"Source": "Adaderana", "Timestamp": "February 28, 2014 04:36 pm", "Headline": "වල්ලපට්ටා සමග මාට්ටු", "News Content": "වල්ලපට්ටා ශාක කොටස් ළඟ තබාගෙන සිටි පුද්ගලයෙකු හසලක, වේරගම ප්‍රදේශයේ දී අත්අඩංගුවට ගෙන තිබේ. මස්කෙළිය පොලිස් විශේෂ කාර්ය බලකා නිලධාරීන්ට ලද තොරතුරක් මත අදාළ පුද්ගලයා අත්අඩංගුවට ගෙන ඇති බව සඳහන්ය. එහිදී සැකකරු සතුව තිබී වල්ලපට්ටා කිලෝග්‍රෑමයකට අධික ප්‍රමාණයක් පොලිස් විශේෂ කාර්ය බලකාය භාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා හසලක පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=41445", "Category": null, "Parent URL": null}