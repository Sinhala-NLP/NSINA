{"Source": "Adaderana", "Timestamp": "November 6, 2016 01:31 pm", "Headline": " අයි.එස් ප්‍රහාරයකින් 17ක් මරුට", "News Content": "ඉරාකයේ හවීජා නගරයෙන් පළායමින් සිටි සිවිල් වැසියන් 17 දෙනෙකු අයි.එස් ත්‍රස්තවාදීන්ගේ බෝම්බ ප්‍රහාරයකට ලක්ව මියගොස් ති‍බේ.ලොරි රථයකින් අදාළ පිරිස ගමන් කරමින් සිටියදී මාර්ගයක් අසළ අටවා තිබූ බෝම්බ දෙකක් පුපුරවා හැරීමෙන් එම මරණ සිදුවී ඇති බව විදෙස් වාර්තා සඳහන් කළේය.මොසූල් නගරය අත්පත්කර ගැනීම සඳහා ඉරාක ආරක්ෂක අංශ මෙහෙයුමක් ක්‍රියාත්මක කරන අතර ඔවුන්ගේ පාලන ප්‍රදේශවලින් සිවිල් වැසියන් පළායාම ආරම්භ කර ති‍බේ.මොසූල් නගරය වසර දෙකක් තිස්සේ අයි.එස් ත්‍රස්තවාදීන්ගේ ග්‍රහණයේ පවතියි.", "URL": "https://sinhala.adaderana.lk/news.php?nid=65766", "Category": null, "Parent URL": null}