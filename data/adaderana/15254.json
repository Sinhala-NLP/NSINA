{"Source": "Adaderana", "Timestamp": "April 4, 2011 08:17 am", "Headline": "කිරිපිටි මිල වැඩිකරන්නැයි ඉල්ලීමක්", "News Content": "කිරිපිටි මිල වැඩිකිරීම සඳහා කිරිපිටි සමාගම් විසින් පාරිභෝගික කටයුතු පිළිබඳ අධිකාරියෙන් ඉල්ලීමක් කර තිබේ. ඒ සම්බන්ධයෙන් මේ වන විට සාකච්ඡා පැවැත්වෙන බව වාර්තා වේ. කිලෝග්‍රෑම් එකක කිරිපිටි පැකැට්ටුවක් රුපියල් 50 න් ද ග්‍රෑම් 400 කිරිපිටි පැකැට්ටුවක මිල රුපියල් 20ත් 30ත් අතර මුදලකින් ද වැඩිකිරීම සඳහා ඉල්ලීම් කර ඇති බව පාරිභෝගික සේවා අධිකාරිය පවසයි. කෙසේ වුව ද පසුගිය කාලය තුළ කිරිපිටි ආනයනික බදු අඩුකිරීමට රජය පියවර ගෙන ති‍බුණි. මේ අතර පාන් ඇතුළු බේකරි නිෂ්පාදන මිල ද ඉහළ දැමිය යුතු බව සමස්ත ලංකා බේකරි හිමියන්ගේ සංගමය පවසයි. ගෑස් , ඩීසල් සහ ප්‍රෙට්ට්‍රල් මිල ඉහළ යාම හේතුවෙන් බේකරි හිමියන් දැඩි දුෂ්කරතාවට පත්ව ඇති බව එම සංගමය පෙන්වා දෙයි. මේ අතර බස් ගාස්තු කඩිනමින් ඉහළ නැංවිය යුතු බවට පෞද්ගලික බස් රථ හිමියන්ගේ සංගමය ද ඉල්ලීමක් කර තිබේ.", "URL": "https://sinhala.adaderana.lk/news.php?nid=15254", "Category": null, "Parent URL": null}