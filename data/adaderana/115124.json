{"Source": "Adaderana", "Timestamp": "July 27, 2019 11:42 am", "Headline": "ගෙවල් බිඳින කතක් පොලීසියට", "News Content": "බදුල්ල පොලිස් වසමේ, නිවාස බිඳ මුදල් හා ස්වර්ණාභරණ සොරකම් කළ කාන්තාවක් බදුල්ල පොලීසිය විසින් අත්අඩංගුවට ගෙන ඇත. දිවා කාලයේ නිවැසියන් නොමැති අවස්ථාවන්හි ඉස්කු‍රුප්පු නියන ආධාරයෙන් නිවෙස් වල ජනේල විවෘත කර නිවෙස් වලට ඇතුල් වී නිවාස 10ක මුදල් හා ස්වරණාභරණ ඇය විසින් සොරකම් කර ඇත. ඇය ප්‍රවාහනය කිරීම සඳහා උදව් කළ ත්‍රිරෝද රථ රියදුරෙක් හා එම ත්‍රිරෝද රථයකද පොලීසිය විසින් අත්අඩංගුවට ගෙන තිබේ. සොරකම් කළ ස්වර්ණාභරනවලින් කොටසක් ඇය සන්තකයේ තිබී සොයාගෙන ඇති අතර අනෙක් ස්වර්ණාභරණ උකස් මධ්‍යස්ථායක තබා මුදල් ලබාගෙන ඇති බවද අනාවරණය වී තිබේ. බදුල්ල පොලීසිය සිද්ධිය සම්බන්ධ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=115124", "Category": null, "Parent URL": null}