{"Source": "Adaderana", "Timestamp": "September 24, 2017 01:08 pm", "Headline": " වතු රෝහල් රජයට පවරා ගන්න තීරණය කරයි", "News Content": "වතුකරයේ සහ අනෙකුත් ප්‍රදේශවල පිහිටි වතු රෝහල් රජයට පවරා ගැනීමට සෞඛ්‍ය අමාත්‍යංශය තීරණය කර තිබේ. වතු රෝහල් වල පහසුකම් වැඩි කීරීම සහ එම රෝහල් වල පවතින තදබදය අවමකිරීම මෙහි අරමුණ වී ඇති බව සෞඛ්‍ය අමාත්‍ය රාජිත සේනාරත්න මහතා පෙන්වාදෙයි. ඊට අදාළ ලේඛනයක්ද සකස් කරමින් පවතින අතර කළුතර දිස්ත්‍රික්කයේ වතු රෝහල් 14ක් සංවර්ධනය කිරීමට මේ වන විටත් පියවර ගෙන ඇති බව සෞඛ්‍ය අමාත්‍ය රාජිත සේනාරත්න මහතා පවසයි. නුවරඑළිය තුරඟ පිටියේ පිහිටි රජයේ හෙද නිලධාරීන්ගේ සංගමය සංවිධානය කළ ක්‍රීඩා උත්සවයට එක්වෙමින් අමාත්‍යවරයා මෙම අදහස් පළ කර තිබේ. සෞඛ්‍ය සේවාව නංවාලීම සඳහා විධිමත් වැඩපිළිවෙළක් ආරම්භ කර ඇති අතර හෙද හෙදියන් පුහුණු කිරීම සඳහා හෙද පීඨයක් ස්ථාපිත කිරීමට ද පියවර ගන්නා බව රාජිත සේනාරත්න අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=77953", "Category": null, "Parent URL": null}