{"Source": "Adaderana", "Timestamp": "September 26, 2012 10:31 am", "Headline": "නීතිය උල්ලංඝණය කළවුන්ට නීතිමය පියවර", "News Content": "අම්බලන්තොට පොලීසිය සිදුකළ රථ වාහන සෝදිසි මෙහෙයුමක දී රථවාහන නීති උල්ලංඝණය කළ රියදුරන් පිරිසකට එරෙහිව නීතිමය පියවර ගෙන තිබේ. ඊයේ (25) දිනය තුළ මෙම මෙහෙයුම සිදුකර ඇති බව සඳහන්ය. එහිදී රථවාහන නීති උල්ලංඝණය කළ රියදුරන් 25 දෙනෙකු නීතියේ රැහැනට හසු කර ගත් බව පොලීසිය පවසයි. බීමත් රියදුරන් සිව් දෙනෙකුට එරෙහිව ද, මෙම මෙහෙයුමේ දී නඩු පවරා ඇත. මෙම රියදුරන්ට එරෙහිව අධිකරණයේ නඩු පැවරීමට නියමිතය.", "URL": "https://sinhala.adaderana.lk/news.php?nid=27756", "Category": null, "Parent URL": null}