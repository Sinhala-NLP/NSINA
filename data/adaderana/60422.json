{"Source": "Adaderana", "Timestamp": "May 23, 2016 03:16 pm", "Headline": "  විපතට පත්වූවන්ට සෞඛ්‍ය කඳවුරු", "News Content": "විපතට පත් ජනතාවට අවශ්‍ය සෞඛ්‍ය සේවා සහ ප්‍රතිකාර ලබාදීම සඳහා විශේෂ වැඩපිළිවෙළක් ක්‍රියාත්මක කරන බව සමස්ත ලංකා හෙද සංගමය පවසයි.එම සංගමයේ සභාපති ගාමිණී කුමාරසිංහ මහතා පැවසුවේ ගංවතුර තත්ත්වය පහවයාමත් සමග විවිධ රෝග පැතිරයාමේ අවධානමක් ඇති බැවින් මෙම පියවර ගත් බවයි.ඒ අනුව පරිත්‍යාගශීලීන්ගේ ඖෂධ සහ උපකරණ ලබා ගනිමින් සංගමයේ සාමාජිකයින්ගේ මෙහෙයවීමෙන් විශේෂ සෞඛ්‍ය කඳවුරු කිහිපයක් පවත්වාගෙන යාමට කටයුතු කරන බව ඔහු සඳහන් කළේය.කඩුවෙල, වැල්ලම්පිටිය, කොලොන්නාව සහ හංවැල්ල යන ප්‍රදේශවල මෙම සෞඛ්‍ය කඳවුරු මේ වන විටත් ආරම්භ කර ඇති බව ගාමිණී කුමාරසිංහ මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=60422", "Category": null, "Parent URL": null}