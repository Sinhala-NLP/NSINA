{"Source": "Adaderana", "Timestamp": "June 8, 2017 10:58 am", "Headline": "පෝෂණවේදී උපාධිධාරීන් කඩිනමින් බඳවා ගන්න සුදානම්", "News Content": "පෝෂණවේදී උපාධිධාරීන් 567 දෙනෙකු කඩිනමින් බඳවා ගැනීමට සෞඛ්‍ය අමාත්‍යාංශය තීරණය කර තිබේ. පෝෂණවේදීන්ගේ හිඟය මඟහරවා ගැනීමේ අරමුණින් මෙම තීරණය ගත් බව සෞඛ්‍ය අමාත්‍යාංශය රාජිත සේනාරත්න මහතා සඳහන් කළේය. මේ වන විට පෝෂණවේදීන් 25 දෙනෙකු සේවයේ නිරතව සිටින අතර පෝෂණය පිළිබඳ ජනතාව දැනුවත් කිරීමට එම නිලධාරීන් සංඛ්‍යාව ප්‍රමාණවත් නොවන බව අමාත්‍යවරයා පෙන්වා දෙයි. පසුගියදා පැවති සාකච්ඡාවකදී පෝෂණවේදීන්ගේ සංගමයේ නියෝජිතයින් මේ සම්බන්ධයෙන් සෞඛ්‍ය අමාත්‍යවරයා දැනුවත් කර ඇති බව ද සඳහන් වෙයි. ඒ අනුව නව පෝෂණවේදීන් බඳවා ගැනීමට අදාළ කැබිනට් පත්‍රිකාව සකස් කරන ලෙස අමාත්‍යයා විසින්සෞඛ්‍ය අමාත්‍යාංශ බලධාරීන්ට දැනුම් දී ඇති බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=74025", "Category": null, "Parent URL": null}