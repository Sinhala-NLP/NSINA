{"Source": "Adaderana", "Timestamp": "November 10, 2016 11:56 am", "Headline": " මුඟුරකින් පහරදී  ඝාතනය කරලා-සැකකරු මාට්ටු ", "News Content": "කටුනායක, නැගෙනහිර මඩවල ප්‍රදේශයේදී සිදුවූ පුද්ගල ඝාතනයක් සම්බන්ධයෙන් සැකකරුවෙකු අත්අඩංගුවට ගෙන තිබේ.ඊයේ(09) රාත්‍රියේදී ප්‍රදේශයේ නිවසක් අසළදී මුඟුරකින් පහරදී අදාළ පුද්ගලයා ඝාතනය කර තිබූ බව සඳහන්ය.මියගොස් ඇත්තේ මිනුවන්ගොඩ ප්‍රදේශයේ පදිංචිව සිටි 42 හැවිරිදි පුද්ගලයෙකි.ඝාතනය සිදුකළ බවට සැකපිට එම ප්‍රදේශයේම පදිංචි 46 හැවිරිදි පුද්ගලයෙකු අත්අඩංගුවට ගත් බව පොලීසිය පැවසුවේය.බහින් බස්වීමක් දුරදිගයෑමෙන් අදාළ ඝාතනය සිදුව ඇති බවට පොලීසිය සිදුකළ මූලික විමර්ශන වලදී අනාවරණය වී තිබේ.අත්අඩංගුවට ගත් සැකකරු අද(10) මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.මේ අතර රත්මලාන ප්‍රදේශයේ නවාතැන්පොළක සිදුවූ පුද්ගල ඝාතනයක් සම්බන්ධයෙන් සැකපිට කාන්තාවක අත්අඩංගුවට ගෙන තිබේ.පසුගිය 07 වනදා පුද්ගලයෙකු ගෙල කපා ඝාතනය කර තිබූ අතර සිද්ධිය සම්බන්ධයෙන් ගල්කිස්ස පොලීසිය විමර්ශන ආරම්භ කර තිබුණි.ඒ අනුව සිද්ධියට අදාළව සැකපිට 29 හැවිරිදි කුට්ටිගල ප්‍රදේශයේ පදිංචිකාරියක අත්අඩංගුවට ගෙන ඇති අතර සැකකාරිය මියගිය පුද්ගලයාගේ අනියම් බිරිඳ බව වාර්තා වෙයි.", "URL": "https://sinhala.adaderana.lk/news.php?nid=65895", "Category": null, "Parent URL": null}