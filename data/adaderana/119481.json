{"Source": "Adaderana", "Timestamp": "September 19, 2019 11:57 am", "Headline": "විදුලි විසන්ධියෙන් බලපිටිය මුලික රෝහලේ ශල්‍යකර්ම මඟ නවතී", "News Content": "අද(19) උදෑසන බලපිටිය නගරය ආශ්‍රිතව සිදු කරනු ලැබූ විදුලි කප්පාදුව සමඟ බලපිටිය මුලික රෝහලේ උදයවරුවේ සිදු කිරීමට තිබු ශල්‍යකර්ම සියල්ල නවතා දමා ඇතැයි අද දෙරණට වාර්තා විය. විදුලිබල මණ්ඩලයේ මුලික දැනුම් දීමක් මඟින් මෙලෙස විදුලිය විසන්ධි කර තිබේ. නමුත් රෝහලේ ඇති විදුලි ජනක යන්ත්‍රයේ ඇති වු දෝෂයක් හේතුවෙන් මෙම තත්ත්වය උද්ගත වී ඇතැයි රෝහල් ආරංචි මාර්ග සඳහන් කරයි. මේ හේතුවෙන් විදුලිය නොමැති වීමෙන් රෝහලේ ඒ මොහොතේ සිදු කරමින් තිබු ශල්‍යකර්ම පවා නවතා දැමීමට සිදුව ඇත. රෝගීන් මෙයින් දැඩි අපහසුතාවයට පත්ව ඇති බවද අද දෙරණට වාර්තා විය. කෙසේ වෙතත් මේ වන විට විදුලි ජනක යන්ත්‍රය ක්‍රියාත්මක වී ඇති අතර රෝහලේ සෙසු කාර්යයන් සාමාන්‍ය පරිදි සිදු කරනු ඇත.", "URL": "https://sinhala.adaderana.lk/news.php?nid=119481", "Category": null, "Parent URL": null}