{"Source": "Adaderana", "Timestamp": "January 31, 2017 10:42 am", "Headline": "නාඳුනන කල්ලියකින් පෙට්‍රල් බෝම්බ ප‍්‍රහාරයක්", "News Content": "යාපනය-අරසඩි වීදීයේ වෙළෙඳසැලකට නාඳුනන පිරිසක් විසින් පෙට්‍රල් බෝම්බ ප‍්‍රහාරයක් එල්ල කර තිබේ. ඊයේ (30) රාත‍්‍රියේ දී අදාළ ප්‍රහාරය එල්ල ඇති බව අද දෙරණ වාර්තාකරු පවසයි.නන්නාඳුනන පිරිසක් යතුරුපැදිවලින් පැමිණ අදාළ ප‍්‍රහාරය එල්ල කර පළා ගොස් ඇති බවට සී.සී. ටීවි දර්ශනවලින් අනාවරණය වී ඇත. සිද්ධියෙන් පුද්ගලයින් දෙදෙනෙකු තුවාල ලබා යාපනය රෝහලට ඇතුළත් කර ඇති බව අද දෙරණ වාර්තාකරු පවසයි.මෙලෙස තුවාල ලබා ඇත්තේ එම ප්‍රදේශයේම පදිංචි අවුරුදු 24 හා 20 වයසේ තරුණයින් දෙදෙනෙකි.අදාළ ස්ථානයට මේ වන විට පොලිස් ආරක්ෂාව යොදවා ඇති බවද අද දෙරණ වාර්තාකරු පවසයි.එමෙන්ම මෙම සිද්ධියට හේතුව මෙතෙක් අනාවරණය ‍වී නොමැති බවත්, මේ පිළිබඳ වැඩිදුර පරීක්‍ෂණ සිදුකරන බවත් පොලීසිය සඳහන් කරයි.", "URL": "https://sinhala.adaderana.lk/news.php?nid=68878", "Category": null, "Parent URL": null}