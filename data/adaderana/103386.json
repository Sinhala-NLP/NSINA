{"Source": "Adaderana", "Timestamp": "January 30, 2019 05:33 pm", "Headline": "රේගු නිලධාරීන් සේවයෙන් ඉවත් වෙයි", "News Content": "රේගු අධ්‍යක්ෂ ජනරාල්ධූරයට ශ්‍රි ලංකා රේගු සේවයේ හෝ පරිපාලන සේවයෙන් පරිභාහිර අයෙකු පත් කිරීමට විරෝධව දක්වා රේගු නිලධාරීන්ගේ සංගමය මේ වන විට වෘත්තීය ක්‍රියාමාර්ගයකට එළඹ තිබේ. ඒ අනුව කටුනායක ගුවන් තොටුපලේ ගුවන් භාණ්ඩ අංශය හා අපනයන අංශ හැර අනෙකුත් අංශවල සේවකයින් මෙම වෘත්තීය ක්‍රියාමාර්ගයට එක්ව තිබේ. රේගු අධ්‍යක්ෂ ජනරාල්ධූරය රජයේ නීති රීති අනුව රාජ්‍ය පරිපාලන සේවයේ හෝ ශ්‍රී ලංකා රේගු සේවයේ විශේෂ ශ්‍රේණියේ නිලධාරීයෙකු විසින් දැරිය යුතු තනතුරක් වන අතර, එම නීති රීති සියල්ල උල්ලංඝනය කරමින් දේශපාලන අවශ්‍යතා මත විශ්‍රාමික ආරක්ෂක සේවා නිලධාරියෙකු පත් කිරීමට තීරණය කිරීම හා රාජ්‍ය සේවයේ නිලධාරීන් ලෙස අනුමත නොකරන බව ද එම සංගමය පවසයි. එසේම මෙම පුද්ගලයා රේගුවේ අධ්‍යක්ෂ ජනරාල් වරයෙකු ලෙස පිළිගෙන ඔහු යටතේ සේවය කිරීමට කිසි ලෙසකින් හෝ සුදානම් නොවන බව ද රේගු වෘත්තිය සමිති සන්ධානය පවසයි. මෙම ක්‍රියාපටිපාටිය යළි වෙනස් කරන තුරු අද(30) සිට වෘත්තීය ක්‍රියාමාර්ගයකට එළඹ තිබේ. රේගු අධ්‍යක්ෂ ජනරාල්වරයා ඉවත් කර, ඒ වෙනුවට විශ්‍රාමික රියද් අද්මිරාල් ශමාල් ප්‍රනාන්දු මහතා රේගු අධ්‍යක්ෂ ජනරාල්ධූරයට පත් කිරීම සඳහා ඊයේ කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=103386", "Category": null, "Parent URL": null}