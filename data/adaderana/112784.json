{"Source": "Adaderana", "Timestamp": "June 26, 2019 11:51 am", "Headline": "ඉදිරි තරග සඳහා ශ්‍රී ලංකා කණ්ඩායම හොඳ ආරම්භයක් ගනී-හතුරුසිංහ", "News Content": "ඉදිරි තරග දෙක සඳහා ශ්‍රී ලංකා කණ්ඩායමට හොඳ ආරම්භයක් ගැනීමේ හැකියාවත් ඇති බව ශ්‍රී ලංකා කණ්ඩායමේ ප්‍රධාන පුහුණුකරු චන්දික හතුරුසිංහ මහතා පවසයි. අද දෙරණට අදහස් දක්වමින් ශ්‍රී ලංකා කණ්ඩායමේ ප්‍රධාන පුහුණුකරු මේ බව සඳහන් කළේය. ශ්‍රී ලංකා කණ්ඩායම ඉක්මනින් පන්දුවට පහරදෙන අවස්ථාවන්වලදී කඩුළු දැවී යන බව ශ්‍රී ලංකා කණ්ඩායමේ ප්‍රධාන පුහුණුකරු පෙන්වා දෙයි. එමෙන්ම ශ්‍රී ලංකා කණ්ඩායම පන්දුවට පහරදෙන විට හොඳ ආරම්භයක් ලැබූ අවස්ථාවන්වලදීත් මැද පෙල අසාර්ථක වූ බව පුහුණුකරු චන්දික හතුරුසිංහ මහතා සඳහන් කළේය. එහෙත් මේ වන විට ශ්‍රී ලංකා කණ්ඩායමේ ආරම්භ පිතිකරුවාගේ සිට 6 වෙනි පිතිකරුවා දක්වා ලකුණු අතරට පැමිණ ඇති බව ඒ මහතා පවසයි. ප්‍රධාන පුහුණුකරු චන්දික හතුරුසිංහ මහතා පවසන්නේ ශ්‍රී ලංකා කණ්ඩායමේ පිතිකරුවන් මේ වන විට මෙම තරග පවත් වන තනතීරු සඳහා හැඩ ගැසී ඇති බවයි. මේ හේතුවෙන් ශ්‍රී ලංකා කණ්ඩායමට හොඳ ආරම්භයක් ගත හැකි අතර එහිදී හොඳ ලකුණු සංඛ්‍යාවත් අතරට පැමිණීමේ හැකියාව ඇති බව ඔහු සඳහන් කළේය. එමෙන්ම ශ්‍රී ලංකා කණ්ඩායමේ පන්දු යැවීමේ බලඇණිය ශක්තිමත් වීම හේතුවෙන් තරගයේ ගොඩක් දුර රැඳී සිටීමේ හැකියාවක් පවතින බව ශ්‍රී ලංකා කණ්ඩායමේ ප්‍රධාන පුහුණුකරු චන්දික හතුරුසිංහ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=112784", "Category": null, "Parent URL": null}