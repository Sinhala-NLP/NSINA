{"Source": "Adaderana", "Timestamp": "February 7, 2017 12:29 pm", "Headline": "  ටිකට් නොදුන්නොත් මේ අංකයට කියන්න ", "News Content": "පෞද්ගලික බස් රථවල ගමන් ගන්නා මගීන්ට මගී ප්‍රවේශ පත්‍ර නිකුත් නොකරන බස් හිමිකරුවන්ට එරෙහිව ඉදිරියේ දී දැඩි ක්‍රියාමාර්ග වලට එළඹෙන බව බස්නාහිර මාර්ගස්ථ මගී ප්‍රවාහන අධිකාරිය පවසයි.එම අධිකාරියේ සභාපති ඩබ්ලිව්.ඒ.ගාමිණී ප්‍රනාන්දු මහතා සඳහන් කළේ මගී ප්‍රවේශ පත්‍ර ලබාගැනීම මගීන්ගේ අයිතිවාසිකමක් වන බවයි.ඒ අනුව මගී ප්‍රවේශ පත්‍ර නිකුත් නොකරන බස් රථ සම්බන්ධයෙන් 011 555 95 95 යන දුරකථන මාර්ගය ඔස්සේ අදාළ පැමිණිලි අධිකාරිය වෙත ඉදිරිපත් කිරීමට හැකියාව පවතින බව ඩබ්ලිව්.ඒ.ගාමිණි ප්‍රනාන්දු මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=69256", "Category": null, "Parent URL": null}