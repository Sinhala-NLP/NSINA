{"Source": "Adaderana", "Timestamp": "November 7, 2014 02:01 pm", "Headline": "තියෙන්නේ මොකක්ද කියලා එදාට කියන්නම්", "News Content": "ජනාධිපතිවරණය හෝ වෙනත් මැතිවරණයක් පැවැත්වෙන්නේ කවදාද යන්න මේ මස 19 වැනිදායින් පසු ප්‍රකාශයට පත්කරන බව වාරිමාර්ග හා ජල කළමනාකරණ ඇමති නිමල් සිරිපාල ද සිල්වා මහතා පවසයි. අද (07) කොළඹ පැවැති මාධ්‍ය හමුවකදී හෙතෙම මේ බව සඳහන් කළේය. ජනාධිපතිවරණයට කවුරු ආවත් නාවත් අපි දිනන බවද ඇමතිවරයා එහිදී කියා සිටියේය ආණ්ඩු පක්ෂයෙන් විපක්ෂයට පිරිසක් යන බවට මාධ්‍ය තුළ කතා බහට ලක්වන බවත් එවැනි දේවල් මේ දවස්වල සාමාන්‍ය දෙයක් බවත්, හෙතෙම පෙන්වාදුන්නේය. හෙළ උරුමය ආණ්ඩුවෙන් ඉවත් වෙනවාදැයි කියා තවමත් ප්‍රකාශයක් කර නැතැයිද ඒ මහතා කීවේය. ජනාධිපතිවරයාට තෙවැනි වරටත් මැතිවරණයට ඉදිරිපත් විය හැකි දැයි විමසීමක් ඉල්ලා කළ ලියවිල්ලට ශ්‍රේෂ්ඨාධිකරණයේ තීන්දුව එළඹෙන සඳුදා වෙනකුට ලැබෙනු ඇතැයි ද ඒ මහතා පැවසීය.", "URL": "https://sinhala.adaderana.lk/news.php?nid=47241", "Category": null, "Parent URL": null}