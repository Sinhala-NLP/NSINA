{"Source": "Adaderana", "Timestamp": "October 19, 2015 08:21 am", "Headline": " රූපවාහිනිය නරඹන අතරේ ෆුල් සුද්දයක් දීලා", "News Content": "රාත්‍රී කාලයේ නිවසකට ඇතුළු වී ගෙහිමියන්ගේ අත පය බැඳ දමා ජීප් රථයක්ද,රන් ආභරණ තොගයක්ද විදෙස් මත් පැන් බෝතල් කීපයක්ද කොල්ලකා පලා ගිය තිදෙනෙකු අත්අඩංගුවට ගැනීම සදහා විමර්ශන කටයුතු ආරම්භ කර ඇති බව වෙන්නප්පුව පොලීසිය කියයි.ඊයේ (18) රාත්‍රී 7.35 ත් 8.30 ත් අතර කාලය තුළ මෙම කොල්ලය සිදුවී ඇති බව අද දෙරණ වාර්තාකරු කියා සිටියි.පවුලේ අය නිවස තුළ රූපවාහිනිය නරඹමින් සිටින විට ඉදිරිපස දොරෙන් නිවසට ඇතුළු වූ තිදෙනෙකු තමන් ඇතුළු පවුලේ අයව බැඳ දමා කොල්ලය සිදු කර පලා ගිය බව වෙන්නප්පුව - බටහිර අංගම්පිටිය,වයික්කාල පදිංචි වර්ණකුලසූරිය බර්ටි නිහාල් ප්ලෝරන්ස් ප්‍රනාන්දු (අවු:59) යන අය පොලීසියට කර ඇති පැමිණිල්ලේ සඳහන්ය.නිවසේ තිබූ රුපියල් ලක්ෂ 30 ක් වටිනා ජීප් රථයක්ද, පවුම් 4 ½ ක් බර රන් ආභරණද, විදේශීය මත්පැන් බෝතල් 04 ක්ද කොල්ලකරුවන් විසින් රැගෙන ගිය බව පැමිණිලිකරු විසින් පොලීසිය හමුවේ පැමිණිලි කරමින් පවසා තිබේ.කොල්ලකරුවන් කවුරුන්ද යන්න පැමිණීලිකරු හඳුනා ගෙන නැත.වෙන්නප්පුව පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=54527", "Category": null, "Parent URL": null}