{"Source": "Adaderana", "Timestamp": "February 22, 2011 08:59 am", "Headline": "ඩෙංගු මදුරුවන්ට නවාතැන් දුන් 1278 ට එරෙහිව නඩු", "News Content": "මේ වසරේ ගත වූ කාලය තුළ සිදු කළ වැටලීම් වලින් ඩෙංගු මදුරුවන් බෝවන ස්ථාන පවත්වාගෙන ගිය පුද්ගලයින් 1278 දෙනෙකුට එරෙහිව නඩු පවරා තිබේ. ඉන් නඩු වැඩිම ප්‍රමාණයක් ‍පොළොන්නරු දිස්ත්‍රික්කයෙන් වාර්තා වන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කළේය. දඩ මුදල් වශයෙන් 2, 616,000 මුදලක් අයකරගෙන ඇති බව ද ඒ පිළිබඳව අද දෙරණට අදහස් දැක් වූ ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා කියා සිටියේය. විශේෂයෙන්ම හිඟුරක්ගොඩ ප්‍රදේශයේ එක් දිනයක් තුළ නඩු 38 ක් පවරා ඇති බවත් ඔහු පෙන්වාදුන්නේය.", "URL": "https://sinhala.adaderana.lk/news.php?nid=14396", "Category": null, "Parent URL": null}