{"Source": "Adaderana", "Timestamp": "January 22, 2019 03:05 pm", "Headline": "සේනා වෙනුවෙන් ජනාධිපති කාර්ය සාධක බලකායක් ඉල්ලයි", "News Content": "සේනා දළඹු අර්බුදය විසඳීම සඳහා ජනාධිපතිවරයා විසින් ජනාධිපති කාර්ය සාධක බලකායක් පිහිටුවිය යුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්ඳුල ගුණවර්ධන මහතා පවසයි. අද(22) පෙරවරුවේ පැවැති මාධ්‍ය හමුවකට එක්වෙමින් සඳහන් මන්ත්‍රීවැයා මේ බව සඳහන් කළේය. සේනා දළඹු අර්බුදය ජාතික ව්‍යසනක් ලෙස සලකා පිහිටුවන ලබන ජනාධිපති කාර්ය සාධක බලකාය සඳහා විශ්වවිද්‍යාල පද්ධතියේ අය සහ කෘෂිකර්ම ක්‍ෂේත්‍රය තුළ සිටින සියලුම විද්වතුන්ගේ හා විශේෂඤයින්ගේ සහය ලබා ගෙන මෙම ජනාධිපති කාර්ය සාධක බලකායක පක් කළ යුතු බව පර්ලිමේන්තු මන්ත්‍රී බන්ඳුල ගුණවර්ධන මහතා පෙන්වා දෙයි. මේ අතර සේනා දළඹු අර්බුදය විසඳීම සඳහා පොදු ජාතික වැඩ පිළිවලක් ක්‍රියාත්මක කරන ලෙසද පාර්ලිමේන්තු මන්ත්‍රී බන්දුල ගුණවර්ධන මහතා රජයෙන් ඉල්ලා සිටියි. එමෙන්ම 2013 අංක 12 දරණ මුදල් පණතේ 14 වෙනි වගන්තියේ විධි විධාන අනුව ස්භාවික උවදුරු නිසා අස්වනු හානියවීම සම්බන්ධයෙන් ගොවිජනතාවට වන්දි ගෙවීමට රැස්කර ඇති අරමුදලින් වහාම සේනා දළඹු අර්බුදය නිසා වගා හනී වි ඇති ගොවීන්ට වන්දි ගෙවන මෙන් පර්ලිමේන්තු මන්ත්‍රී බන්ඳුල ගුණවර්ධන මහතා වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=102833", "Category": null, "Parent URL": null}