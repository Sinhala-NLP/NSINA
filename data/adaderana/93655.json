{"Source": "Adaderana", "Timestamp": "August 2, 2018 07:06 am", "Headline": "යහපත් අනාගත පරපුරක් වෙනුවෙන් ආගමික ස්ථාන ශක්තිමත් කරනවා", "News Content": "යහපත් අනාගත පරපුරක් වෙනුවෙන් පන්සල් පල්ලි කෝවිල් ඇතුළු රටේ ආගමික ස්ථාන ශක්තිමත් කරන බව ජනාධිපති මෛත්‍රිපාල සිරිසේන මහතා පවසයි. ජනාධිපතිවරයා පෙන්වාදෙන්නේ භෞතික සම්පත් සංවර්ධනය සේම ජනතාවගේ ආධ්‍යාත්මික සංවර්ධනය කෙරෙහිද රජය විශේෂ අවධානය යොමු කරමින් කටයුතු කරන බවයි. “පිබිදෙමු පොලොන්නරුව” දිස්ත්‍රික් සංවර්ධන වැඩසටහන යටතේ රුපියල් මිලියන 14යි දශම 3ක වියදමින් ලංකාපුර පුලස්තිගම සිරිපැරකුම් පිරිවෙනේ ඉදිකළ දෙමහල් භික්ෂු නේවාසාකාගාරය සඝ සතු කොට පූජා කිරීමේ අවස්ථාවට එක්වෙමින් ජනාධිපතිවරයා මේ බව ප්‍රකාශ කළේය. “පිබිදෙමු පොලොන්නරුව” දිස්ත්‍රික් සංවර්ධන වැඩසටහන යටතේ එද දිස්ත්‍රික්කයේ ආගමික ස්ථාන සංවර්ධනය සඳහා රුපියල් මිලියන 134ක්ද දහම් පාසල් ගො ඩනැගිලි 20ක් සංවර්ධනය වෙනුවෙන් රුපියල් මිලියන 24ක් ද වෙන් කොට තිබේ. දින තුනක් තුළ ව්‍යාපෘති 180ක් ජනතා අයිතියට පවරා දීමේ වැඩසටහන යටතේ ඊයේ (01) ව්‍යාපෘති 47ක් ජනතා අයිතියට පත් කෙරිණි. අද (02) දිනයේ ද තවත් ව්‍යාපෘති රැසක් ජනතා අයිතියට පත් කිරීමට නියමිතය.", "URL": "https://sinhala.adaderana.lk/news.php?nid=93655", "Category": null, "Parent URL": null}