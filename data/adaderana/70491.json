{"Source": "Adaderana", "Timestamp": "March 6, 2017 12:41 pm", "Headline": "ප්‍රජා OICගේ පශ්චාත් මරණ පරීක්ෂණය අදයි", "News Content": "මරදාන පොලීසියේ ප්‍රජා පොලිස් ඒකකයේ ස්ථානාධිපතිවරයාගේ දේහය පිළිබඳ පශ්චාත් මරණ පරීක්ෂණය කොළඹ ජාතික රෝහලේදී මේ වන විට සිදු කෙරෙයි. මරාදන ප්‍රජා පොලිස් ඒකකයේ ස්ථානාධිපති ලෙස කටයුතු කළ පොලිස් පරීක්ෂක නිහාල් ජයවීර මහතා ඊයේ(05) සිය භටනිවාසය තුළදී ගෙල වැලලාගෙන මියගොස් තිබුණි. මියගිය පොලිස් පරීක්ෂකවරයා 58 හැවිරිදි වියේ පසු වූ වේයන්ගොඩ, කෝලවත්ත ප්‍රදේශයේ පදිංචිව සිටි අයෙකු බව පොලීසිය පැවසුවේය. ඔහුට එරෙහිව රාජකාරිමය වශයෙන් චෝදනා පත්‍ර කිහිපයක් පැවති අතර එම එක් චෝදනා පත්‍රයක පරීක්ෂණ අවසන් කර ඊට අදාළව පසුගියදා දඩුවමක් ද නියම කර තිබූ බව වාර්තා වෙයි. ඒ පිළිබඳ පසුගිය දින කිහිපය තුළ අදාළ පොලිස් නිලධාරියා සිත් තැවුලෙන් සිට ඇති බව මරදාන පොලීසියේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=70491", "Category": null, "Parent URL": null}