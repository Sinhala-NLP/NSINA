{"Source": "Adaderana", "Timestamp": "July 14, 2016 09:06 am", "Headline": "කේරළ ගංජා කිලෝ 18යි-5ක් දැලේ", "News Content": "ඉන්දියාවේ සිට බෝට්ටු මගින් ශ්‍රී ලංකාව වෙත කේරළ ගංජා සැපයීමේ ජාවාරමක් පිළිබඳ තොරුතුරු අනාවරණය වී තිබේ.වලාන දූෂණ මර්ධන ඒකකයේ නිළධාරීන් විසින් සිදුකළ වැටලීමකදී මෙම ජාවාරම පිළිබඳ තොරතුරු අනාවරණය කරගත් බව පොලීස් මූලස්ථානය සඳහන් කරයි.රාගම ප්‍රදේශයට කේරල ගංජා බෙදාහරින පුද්ගලයෙකු පිළිබඳ ලැබුණු තොරතුරකට අනුව සිදුකල රහසිගත වැටලීමකදී මෙම ජාවාරම් පිළිබද තොරතුරු අනාවරණය වී තිබේ.එහිදී කේරළ ගංජා කිලෝ ග්රෑම් 18ක් සමග පුද්ගලයින් පස් දෙනෙකු අත්අඩංගුවට ගෙන ඇති බව පොලීසිය සඳහන් කරයි.මෙම ජාවාරමට සම්බන්ධ ඉන්දියානු ව්‍යාපාරිකයෙකු පිළිබඳවද කරුණු අනාවරණය වී තිබේ.වලාන දූෂණ මර්ධන ඒකකය අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=62042", "Category": null, "Parent URL": null}