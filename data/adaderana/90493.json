{"Source": "Adaderana", "Timestamp": "June 7, 2018 10:24 am", "Headline": "ගැටඹේ හන්දියේ අනතුරකින් ජීවිතයක් නවතී", "News Content": "පේරාදෙණිය, ගැටඹේ හන්දිය ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. වෑන් රථයක මාර්ගයේ ගමන් කළ පුද්ගලයෙකු ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ අදාළ පුද්ගලයා පේරාදෙණිය රෝහලට ඇතුළත් කිරීමෙන් පසු මියගොස් තිබේ. මරණකරුගේ අනන්‍යතාව මෙතෙක් තහවුරුවී නොමැති බව පොලීසිය සඳහන් කළේය. අනතුර සිදු කළ වෑන් රථයේ රියදුරු අත්අඩංගුවට ගෙන ඇති අතර පේරාදෙණිය පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90493", "Category": null, "Parent URL": null}