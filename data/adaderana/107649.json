{"Source": "Adaderana", "Timestamp": "April 8, 2019 06:01 pm", "Headline": "වතු කම්කරුවන් 36ක් රෝහලට යැවූ බඹර ප්‍රහාරය", "News Content": "කොටගල, ඩ්‍රේටන් වත්තේ තේ දළු නෙලමින් සිට ආපසු නිවෙස් වෙත යමින් සිටි වතු කම්කරුවන් පිරිසකට එල්ල වු බඹර ප්‍රහාරයක් නිසා වතු කම්කරුවන් 36 දෙනෙකු කොටගල ප්‍රාදේශීය රෝහල වෙත ඇතුළත් කර තිබේ. අද(08) සවස 3.00 ට මෙම බඹර ප්‍රහාරය පමණ එල්ල වු අද දෙරණ වාර්තාකරු පවසයි. වතු කම්කරු කාන්තාවන් 35 දෙනෙකු හා එක් පිරිමි වතු කම්කරුවෙකු මෙම බඹර ප්‍රහාරයට ලක්ව තුවාල ලබා ඇති අතර ඔවුන්ගෙන් හතර දෙනෙකුගේ තත්ත්වය බරපතළ බව රෝහල් ආරංචි පවසයි. මෙම වතු කම්කරුවන් පිරිස වත්තේ තේ දළු කඩා අවසන් කොට ආපසු යමින් සිටියදි ගසක බැඳ තිබු බඹර කූඩුවක් බිමට කඩා වැටී ඉන් ඇවිස්සී ගිය බඹරුන් වතු කම්කරුවන්ට දෂ්ඨ කොට ඇතැයි වතු නිලධාරීන් පවසයි.", "URL": "https://sinhala.adaderana.lk/news.php?nid=107649", "Category": null, "Parent URL": null}