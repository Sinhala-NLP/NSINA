{"Source": "Adaderana", "Timestamp": "October 28, 2012 04:09 pm", "Headline": "දින 2 තුළ 29 ක් පිටුවහල් කෙරෙයි", "News Content": "නීති විරෝධී ලෙස ඔස්ට්‍රේලියාවට ඇතුළු වූ ශ්‍රී ලාංකිකයින් 29 දෙනෙකු පසුගිය දින දෙක තුළ පිටුවහල් කර ඇති බව ඔස්ට්‍රේලියානු රජය පවසයි. මුහුදු මාර්ගයෙන් ඔස්ට්‍රේලියාට පැමිණි ශ්‍රී ලාංකිකයින් පිරිසක් මෙලෙස පිටුවහල් කර ඇති බව වාර්තා වේ. එම පිරිස අතර කුඩාවැල්ල මුහුදේ දී පැහැර ගනු ලැබූ බහුදින ධීවර යාත්‍රාවෙන් ඔස්ට්‍රේලියාවේ කෝකස් දූපතට ඇතුළු වූ පුද්ගලයින් 14 දෙනා ද වන බව එරට ආගමන විගමන දෙපාර්තමේන්තුව පවසයි. මීට අමතරව ක්‍රිස්මස් දූපතට පැමීණි පුද්ගලයින් 15 දෙනෙකු ද මෙලෙස පිටුවහල් කර ඇති බව සදහන්ය. ඉන් 7 දෙනෙකු පසුගිය සිකුරාදා දිනයේ පිටුවහල් කර ඇති අතර අනෙක් 8 දෙනා ඊයේ (27) දිනයේ එරටින් පිටුවහල් කර තිබේ.", "URL": "https://sinhala.adaderana.lk/news.php?nid=28693", "Category": null, "Parent URL": null}