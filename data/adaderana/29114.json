{"Source": "Adaderana", "Timestamp": "November 12, 2012 08:59 am", "Headline": "ඩෙංගුවලට නවාතැන් සැපයූ 43 ට වැඩ වරදිති", "News Content": "මඩකළපුව මහනගරසභා බල ප්‍රදේශයේ සිදුකළ වැටලීමක දී ඩෙංගු මදුරුවන් බෝවන ආකාරයට අහිතකර ලෙස පරිසරය පවත්වාගෙන ගිය නිවාස හා හෝටල් හිමියන් පිරිසකට නඩු පවරා තිබේ. මහනගර සභාවේ සෞඛ්‍ය අංශයේ නිලධාරීන් ඊයේ (11) දිනයේ දී මෙම වැටලීම් සිදු කොට ඇත. මෙහිදී නිවාස හා හෝටල් හිමියන් 43 දෙනෙකුට එරෙහිව නඩු පවරා ඇති බව මඩකළපුව මහනගර සභාවේ සෞඛ්‍ය අංශ නිලධාරීන් සඳහන් කළේය. පසුගිය සති කිහිපය තුළ මඩකළපුව ප්‍රදේශයෙන් ඩෙංගු රෝගීන් කිහිප දෙනෙකු ද වාර්තා වී තිබේ.", "URL": "https://sinhala.adaderana.lk/news.php?nid=29114", "Category": null, "Parent URL": null}