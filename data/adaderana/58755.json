{"Source": "Adaderana", "Timestamp": "March 30, 2016 03:45 pm", "Headline": "විද්‍යාපීඨවලට සිසුන් බඳවා ගැනීම ක්‍රමානුකූල නෑ", "News Content": "විද්‍යාපීඨවලට සිසුන් බඳවා ගැනීම ක්‍රමානුකූලව සිදුකර නොමැති බව ලංකා ගුරු සේවා සංගමය චෝදනා කරයි.එම සංගමය පෙන්වා දෙන්නේ 2012 වර්ෂයට අදාළව විද්‍යාපීඨ 19 ක් සඳහා සිසුන් 3325ක් බදවා ගැනීමට 2015 වර්ෂයේ නොවැම්බර් මස සම්මුඛ පරීක්ෂණ පැවැත්වුවද මෙතෙක් ඔවුන් ඇතුළත් කරගෙන නොමැති බවයි.මේ තත්ත්වය තුළ සිසුන් 13000කට පමණ විද්‍යාපීඨවලට ඇතුළත්වීමට තිබූ අවස්ථාව අහිමි වී ඇති බව එම සංගමය පවසයි.වර්තමාන රජය මේ සම්බන්ධයෙන් සාධාරණ විසදුමක් නොගන්නේනම් ඉදිරියේදී අසාධාරණයට ලක්ව සිටින සිසුන් සහ ඔවුන්ගේ දෙමාපියන් එක් කර ගනිමින් දැඩි ක්‍රියාමාර්ගයකට එලඹෙන බව ලංකා ගුරු සේවා සංගමය සඳහන් කළේ.", "URL": "https://sinhala.adaderana.lk/news.php?nid=58755", "Category": null, "Parent URL": null}