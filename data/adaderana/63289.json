{"Source": "Adaderana", "Timestamp": "August 21, 2016 11:17 am", "Headline": "  අනතුරින් 1ක් මරුට-3ක් රෝහලට", "News Content": "කැස්බෑව - හොරණ මාර්ගයේ හල්පිට ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබේ. ත්‍රීරෝද රථයක් ඊට ප්‍රතිවිරුද්ධ දෙසින් පැමිණි මෝටර් රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු ත්‍රිරෝද රථ රියදුරු ඇතුළු පුද්ගලයින් සිව් දෙනෙකු පිළියන්දල රෝහලට ඇතුළත් කිරීමේ දී ඉන් එක් අයෙකු මියගොස් තිබේ.මියගොස් ඇත්තේ තුම්බෝවිල ප්‍රදේශයේ පදිංචිව සිටි 44 හැවිරිදි අයෙකි.අනතුරට සම්බන්ධ මෝටර් රථයේ රියදුරු අත්අඩංගුවට ගෙන ඇති අතර පිළියන්දල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63289", "Category": null, "Parent URL": null}