{"Source": "Adaderana", "Timestamp": "March 16, 2019 06:35 pm", "Headline": "රන්ජන්ගේ ප්‍රකාශයෙන් අපහසුතාවට පත් වු බව කරූ කියයි", "News Content": "පාර්ලිමේන්තු මන්ත්‍රිවරුන් කොකේන් භාවිත කරන බවට රන්ජන් රාමනායක මන්ත්‍රිවරයා සිදුකළ ප්‍රකාශය හේතුවෙන් තමන්ද දැඩි අපහසුතාවයකට පත් වු බව කථානායක කරූ ජයසුරිය මහතා පවසයි. වාචික පිළිතුරු අපේක්ෂාවෙන් ප්‍රශ්න යොමු කරන අවස්ථාවේදී ඩලස් අලහප්පෙරුම මන්ත්‍රිවරයා රන්ජන් රාමනායක මන්ත්‍රිවරයා සිදු කළ ප්‍රකාශය සම්බන්ධයෙන් විමසීමක් කෙළ්ය. ඊට කථා නායක කරූ ජයසූරිය මහතා සහ මහින්ද අමරවීර මන්ත්‍රිවරයාද එක් වුණි. මෙම සංවාදය තවදුරටත් පැවති අතර ඊට සුසන්ත පුංචිනිලමේ මන්ත්‍රිවරයා සහ කැබිනට් නොවන අමාත්‍ය නිරෝෂන් පෙරේරා මහතාද එක්වු බව අප වාර්තාකරු සඳහන් කෙළ්ය.", "URL": "https://sinhala.adaderana.lk/news.php?nid=106181", "Category": null, "Parent URL": null}