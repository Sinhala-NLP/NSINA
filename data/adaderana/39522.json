{"Source": "Adaderana", "Timestamp": "December 12, 2013 09:13 am", "Headline": "තවත් පිරිසක් දැලේ", "News Content": "නීති විරෝධි ලෙස මෙරට මුහුදු සීමාවට ඇතුළු වු ඉන්දීය ධීවරයින් 30 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසුරිය මහතා සඳහන් කළේ කන්කසන්තුර මුහුදු සීමාවේදි මෙම ධීවරයින් පිරිස අත්අඩංගුවට ගත් බවයි. යාත්‍රා 8 කින් පැමිණ සිටි මෙම ධීවරයින් ඊයේ(11) රාත්‍රියේ අත්අඩංගුවට ගත් බව නාවික හමුදාව පවසයි. අත්අඩංගුවට ගත් ධීවරයින් කන්කසන්තුර වරාය වෙත ගෙනවිත් වැඩිදුර පරීක්ෂණ සඳහා පොලීසිය වෙත භාර දෙන බව කමාන්ඩර් කෝසල වර්ණකුලසුරිය මහතා සඳහන් කළේය. මේ අතර ත්‍රිකුණාමල මුහුදු සීමාවේ දී අත්අඩංගුවට ගත් ඉන්දීය ධීවරයින් 110 දෙනා වැඩිදුර පරීක්ෂණ සඳහා ත්‍රිකුණාමල වරාය පොලිසියට බාර දී තිබේ.", "URL": "https://sinhala.adaderana.lk/news.php?nid=39522", "Category": null, "Parent URL": null}