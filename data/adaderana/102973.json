{"Source": "Adaderana", "Timestamp": "January 24, 2019 12:30 pm", "Headline": "ගමට ආපු කෙනෙක් නිසා ජනතාව භීතියෙන්", "News Content": "වැල්ලවාය ප්‍රාදේශීය ලේකම් කොට්ඨාශයේ ආනපල්ලම ගම්මානයට කඩා වැදුණු වන අලියෙකු අද උදෑසන වන තුරු අතරමං වී එම ගම්මානයේ රැදී සිටීම හේතුවෙන් ගම්වාසීන් දැඩි කලබලයට පත් විය. මෙම වන අලියා ඊයේ(23) රාත්‍රියේ ගම්මානයට කඩා වැදී ඇති බව අද දෙරණ වාර්තාකරු පැවසීය. මෙම වන අලියා ආනපල්ලම කණිෂ්ඨ විද්‍යාලය ආසන්නයේ රැදී සිටීම නිසා පාසලට පැමිණි පාසල් සිසුන්ට හා උදෑසන පාසල වෙත පැමිණෙමින් සිටි සිසුන්ටද දැඩි තර්ජනයක් එල්ල වී තිබු බව වාර්තා වෙයි. පසුව වැල්ලවාය වනජීවි කාර්යාලයේ නිලධාරීන් ගම්වාසීන් සමඟ එක්ව අලියා නැවත කැළයට එලවා දැම්මේ මෙහෙයුමක් ආරම්භ කළ අතර පසුව උදෑසන 8 පමණ වන විට වනඅලියා කැළයට එලවා දැමීමට හැකි වු බව අප වාර්තාකරු සඳහන් කළේය. මෙම ප්‍රදේශයට සෑම දිනකම වනඅලි තර්ජනය පවතින බැවින් මෙයට කඩිනමින් විසඳුමක් ලබා දෙන ලෙස ප්‍රදේශයේ ජනතාව බලධාරීන්ගෙන් ඉල්ලීම් කරයි.", "URL": "https://sinhala.adaderana.lk/news.php?nid=102973", "Category": null, "Parent URL": null}