{"Source": "Adaderana", "Timestamp": "June 4, 2018 05:50 pm", "Headline": "අගමැති ඉල්ලා අස්වෙයි", "News Content": "ජෝර්දාන් අග්‍රමාත්‍ය හානි මුල්කි සිය ධූරයෙන් ඉල්ලා අස්වී තිබේ. ජෝර්දානයේ යෝජිත බදු ඉහළ නැංවීමේ පනතට එරෙහිව තුන්වන දිනටත් විරෝධතා පැවැත්වෙයි. විරෝධතාකරුවන් අම්මාන් නුවර කැබිනට් මණ්ඩල කාර්යාලයට ආසන්නයේ විරෝධතාවයේ යෙදී සිටින බව වාර්තා වෙයි. ජාත්‍යන්තර මුල්‍ය අරමුදලේ බලපෑම් මත දිළිඳු සහ මධ්‍යම පාන්තික ජනතාව පීඩාවට පත් කරමින් නව බදු පනත ඉදිරිපත් කර ඇති බවට විරෝධතාකරුවන් චෝදනා කරයි. පිරිස පාලනය කිරීම සඳහා පොලීසිය කඳුළු ගෑස් ප්‍රහාර එල්ල කර තිබේ. මේ අතර සම්මුතියකට එළඹෙන ලෙස ජෝර්දානයේ අබ්දුල්ලා රජු සියලු පාර්ශවවලින් ඉල්ලීමක් කර තිබුණත් විරෝධය දක්වන පාර්ශව ඊට ප්‍රතිචාර දක්වා නොමැති බව වාර්තා වෙයි ජෝර්දාන් අග්‍රමාත්‍ය හානි මුල්කි ප්‍රකාශ කර ඇත්තේ පනත් කෙටුම්පත පිළිබද තීරණය පාර්ලිමේන්තු ඡන්ද විමසීමේ දී ලැබෙනු ඇති බවයි.", "URL": "https://sinhala.adaderana.lk/news.php?nid=90342", "Category": null, "Parent URL": null}