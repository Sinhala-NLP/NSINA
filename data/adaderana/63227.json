{"Source": "Adaderana", "Timestamp": "August 19, 2016 12:43 pm", "Headline": " ඩොනල්ඩ් ට්‍රම්ප්ගේ නිරුවත් පිළිරුවක්", "News Content": "අමෙරිකාවේ, නිව්යෝර්ක්හි යුනියන් චතුරශ්‍රයේ ඉදිකර තිබූ රිපබ්ලික්න් පක්ෂ ජනපතිධූර අපේක්ෂක ඩොනල්ඩ් ට්‍රම්ප්ගේ නිරුවත් පිළිරුවක් නගර බලධාරීන් විසින් ඉවත් කර තිබේ.ට්‍රම්ප්ගේ ආකල්ප සහ ප්‍රකාශවලට විරෝධය පළ කිරීම සඳහා කලාකරුවන් පිරිසක් විසින් මෙම පිළිරුව නිර්මාණය කර තිබූ බව වාර්තා වෙයි.කෙසේ වෙතත් නිසි අවසර ලබා ගැනීමකින් තොරව එවැනි නිර්මාණයක් මහජන ප්‍රදර්ශනය සඳහා තැබීම නීති විරෝධී බව පවසමින් එම පිළිරුව ඉවත් කිරීමට එරට නිව්යෝර්ක් බලධාරීන් පියවර ගෙන තිබේ. ඒ ට්‍රම්ප්ගේ නිරුවත් පිළිරුව ප්‍රදර්ශනයට තබා පැය දෙකක පමණ කාලයක් ගතවීමෙන් පසුවයි.පිළිරුව නැරඹීම සඳහා ඒ වන විටත් විශාල පිරිසක් එම ස්ථානයට එක්රැස්ව සිටි බවද විදෙස් මාධ්‍ය වාර්තා කළේය.කෙසේ වෙතත් මේ සම්බන්ධයෙන් ඩොනල්ඩ් ට්‍රම්ප්ගේ පාර්ශවය විසින් මෙතෙක් ප්‍රතිචාර දක්වා නොමැති බව වාර්තා වෙයි.", "URL": "https://sinhala.adaderana.lk/news.php?nid=63227", "Category": null, "Parent URL": null}