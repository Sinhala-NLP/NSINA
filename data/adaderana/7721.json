{"Source": "Adaderana", "Timestamp": "April 8, 2010 10:07 am", "Headline": "ඡන්දය දෙන්න නිවාඩු නැතැයි පැමිණිලි", "News Content": "ඇතැම් පෞද්ගලික ආයතනවල සේවකයින්ට ඡන්දය ප්‍රකාශ කිරීම සඳහා නිවාඩු ලබාදී නොමැති බවට පැමිණිලි ලැබී ඇති බව පැෆ්රල් සංවිධානය පවසයි. මැතිවරණ කොමසාරිස්වරයාට ද මේ සම්බන්ධයෙන් පැමිණිලි ලැබී ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා අවධාරණය කරයි. කෙසේ වෙතත් නිවාඩු අවශ්‍ය සේවකයින් ඡන්දය ප්‍රකාශ කිරීම සඳහා ලිඛිත ඉල්ලීමක් කළ යුතුව ඇති බව ද පැෆ්රල් සංවිධානය පෙන්වා දෙයි. මේ අතර ඡන්දය ප්‍රකාශ කිරීමේ කටයුතු සිදුවන අතරතුර නීතිවිරෝධී ප්‍රචාරක කටයුතු සම්බන්ධ පැමිණිලි 15 ක් ලැබී ඇති බව ද රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=7721", "Category": null, "Parent URL": null}