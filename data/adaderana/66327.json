{"Source": "Adaderana", "Timestamp": "November 23, 2016 10:17 am", "Headline": "  මුදල්-දේපල සොරා කෑ 2ක් අල්ලයි", "News Content": "රාත්‍රී කාලයේ වෙළෙඳසැල්වලට ඇතුළු වී මුදල් සහ දේපල සොරකම් කිරීමේ නිරත වූ පුද්ගලයින් දෙදෙනෙකු බස්නාහිර පළාත් උතුරු දිසා අපරාධ කොට්ඨාසය මගින් අත්අඩංගුවට ගෙන තිබේ. කිරිබත්ගොඩ සහ වැලිවේරිය ප්‍රදේශ වලදී මෙම සැකකරුවන් අත්අඩංගුවට ගත් බව පොලිස් මූලස්ථානය සඳහන් කළේය.බස්නාහිර පළාතේ පොලිස් වසම් කිහිපයක රාත්‍රී කාලයේ වෙළෙඳසැල් වලට හොරෙන් ඇතුළුවී මුදල් සහ දේපළ සොරකම් කර ඇති බවට ඔවුන්ට එරෙහිව චෝදනා එල්ල වී තිබේ.සැකකරුවන් සතුව තිබී සොරාගන්නා ලද ලැප්ටොප් පරිගණකයක්, රූපවාහිණී යන්ත්‍රයක්, විදුලි ජනන යන්ත්‍රයක්, ඩී.වී.ඩී යන්ත්‍රයක් සහ පරිගණක අමතර කොටස් ඇතුළු උපකරණ පොලීසිය බාරයට ගෙන ඇති බව සඳහන්ය.අත්අඩංගුවට ගත් පුද්ගලයන් දෙදෙනා මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර බස්නාහිර පළාත් උතුරු දිසා අපරාධ කොට්ඨාසය මේ පිලිබඳව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66327", "Category": null, "Parent URL": null}