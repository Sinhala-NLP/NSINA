{"Source": "Adaderana", "Timestamp": "May 16, 2019 07:04 pm", "Headline": "ලංකාවට පැමිණි තුර්කි ත්‍රස්ථවාදීන් හොයන්න බාධා කරන රාජ්‍ය ඇමති ගැන එස්.බී ලිඛිතව දන්වයි", "News Content": "තුර්කියේ සිටින ත්‍රස්තවාදීන් පිරිසක් මෙරටට පැමිණ ඇති බවට තුර්කි තානාපතිවරයා දැනුවත් කළද ඔවුන් පිළිබඳ පරීක්ෂණවලට රිෂාඩ් බදියුදීන් අමාත්‍යවරයා බාධාවක් වී ඇති බව එක්සත් ජාතික පක්ෂයේ රාජය අමාත්‍යවරයෙකු විසින් ජනාධිපතිවරයාට ලිඛිතව දැනුම් දී ඇති බව පාර්ලිමේන්තු මන්ත්‍රී එස්.බී දිසානායක මහතා පවසයි. අද(16) කොළඹ පැවති මාධ්‍ය හමුවකදී මන්ත්‍රීවරයා මේ කරුණු අනාවරණ කළේය. තුර්කි තානාපතිවරයා, තුර්කි ත්‍රස්ථවාදීන් 50 දෙනෙක් පමණ ලංකාවට පැමිණ ව්‍යාපාර කරන බවට විදේශ කටයුතු අමාත්‍යාංශය යටතේ ආරක්ෂක අමාත්‍යාංශයට පැමිණිලි කර ඇති බව ද මන්ත්‍රීවරයා සඳහන් කරයි. ඒ අයගේ නම් හා හැඳුනුම්පත් අංකත් දන්වලා ඇති බවත්, කෙසේ නමුත් ආරක්ෂක අමාත්‍යාංශය පවසා සිටින්නේ, ඇමති රිෂාඩ් පරීක්ෂණවලට බාධා කර සිටින බවත් යනුවෙනි. කෙසේ වෙතත් අවසානයේ දී ඒ ඇමතිවරයා ජනපතිට ලිපියක් යවා ඇති බවත්, ලිපියේ පිටපත තමා ළඟ තිබෙන බවත් ඔහු රාජ්‍ය අමාත්‍යවරයෙක් නිසා එය හෙළි නොකරන බවත් මන්ත්‍රීවරයා මෙහිදි පැවසීය. රවී සෙනවිරත්ත ජේ.නි.පොලිස්පතිවරයාට තමා ලිපියක් යැවු බවත්, සතොසට අයත් වාහන දෙකකින් ජනවාරි 31 සතොසෙන් එළියට ගිහින් එතැනින් වැල්ලවත්තෙන් මුස්ලිම් අය අරගෙන ගොස් පුද්ගලයින් 4 දෙනෙක් දමා ගෙන සාකච්ඡා සඳහා කාත්තන්කුඩි ගිහින් තිබෙන බව ද මන්ත්‍රීවරයා පැවසීය. සයින්දමර්දුවල සාකච්ඡා පවත්වා ඇති බවත්, එම වාහනවල නැවත එන්නේ පෙබරවාරි 4 බවත් පැවසු මන්ත්‍රිවරයා, වාහනවල GPS තිබෙන බැවින් වහාම පරීක්ෂා කර බලන ලෙස ද කියා සිටියේය. එම වාහන දෙක ගියේ කාත්තන්කුඩි පුහුණු කඳවුරට හා ආයුධ ගබඩාව ආසන්නයට බව සතොස නිලධාරීන් විශ්වාස කරන බව ද එස්.බී.දිසානායක මහතා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=110104", "Category": null, "Parent URL": null}