{"Source": "Adaderana", "Timestamp": "December 1, 2012 08:11 am", "Headline": "මදුරු දඟරය මවගේත් දියණියගේත් මාරයා ‍වීද?", "News Content": "කුලියාපිටිය, සේනානිගම දණ්ඩගමුව ප්‍රදේශයේ නිවසක හටගත් ගින්නකින් මවක් හා දියණියක් ජීවිතක්ෂයට පත්ව තිබේ. අද අලුයම 2.00ට පමණ මෙම අනතුර සිදුව ඇති බව පොලිස් මාධ්‍ය ප‍්‍රකාශක කාර්යාලය පවසයි. 37 හැවිරිදි වියේ පසුවු මව හා ඇයගේ අවුරුදු 08 ක් වන දියණිය මෙලෙස මියගොස් ඇත. මෙම ගින්න ඇති වු අවස්ථාවේදී ඇයගේ ස්වාමියා මෙන්ම තවත් වයස අවුරුදු 1 දරුවෙකු ද සිට ඇතත් ඔවුන්ට කිසිදු අනතුරක් සිදුව නැතැයි ද පොලීසිය කියයි. නිවසේ දල්වා තිබූ මදුරු දඟරයක් හේතුවෙන් ගින්න හටගන්නට ඇති බවට මූලික පරීක්ෂණවලින් අනාවරණය වී ඇති බව පොලීසිය පවසයි.", "URL": "https://sinhala.adaderana.lk/news.php?nid=29624", "Category": null, "Parent URL": null}