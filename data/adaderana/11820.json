{"Source": "Adaderana", "Timestamp": "October 29, 2010 09:24 pm", "Headline": "උදුල් නොවැම්බර් 12 තෙක් රිමාන්ඩ් ", "News Content": "අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු උදුල් ප්‍රේමරත්න මහතා නොවැම්බර් මස 12 වන දින දක්වා රිමාන්ඩ් භාරයේ තැබීමට කොටුව මහේස්ත්‍රාත්වරයා නියෝග කර ඇත. අත්අඩංගුවට ගෙන සිටි උදුල් ප්‍රේමරත්න මහතා අද(29) පස්වරුවේ අධිකරණයට ඉදිරිපත් කළ අවස්ථාවෙහි මෙම නියෝගය සිදුකර ඇති බව සඳහන්ය. සිරිකොත එක්සත් ජාතික පක්ෂ මූලස්ථානය අසල දී අද දහවල් ප්‍රේමරත්න මහතා අත්අඩංගුවට ගැනුණි. උසස් අධ්‍යාපන අමාත්‍යාංශ භූමියට අයුතු ලෙස ඇතුළු වී එහි දේපළ වලට අලාභහානි සිදුකිරීම සම්බන්ධයෙන් පැහැදිලි සාක්ෂි ඇත්නම් ඔහු අත්ඩංගුවට ගැනීමට පොලිසියට බලය ඇති බව කොටුව මහේස්ත්‍රාත් අධිකරණය අද පෙරවරුවේ ප්‍රකාශ කර තිබුණි.", "URL": "https://sinhala.adaderana.lk/news.php?nid=11820", "Category": null, "Parent URL": null}