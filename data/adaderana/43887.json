{"Source": "Adaderana", "Timestamp": "June 11, 2014 10:27 am", "Headline": "බලපත්‍ර නොමැති භූගත වස්තූන් පරීක්ෂා කරන යන්ත්‍රයක් පොලිස් දැලේ ", "News Content": "බලපත්‍රයක් නොමැතිව භූගත වස්තූන් පරීක්ෂා කිරීමට යොදාගන්නා බවට සැකකෙරෙන උපකරණයක් ළඟ තබාගෙන සිටි පුද්ගලයින් දෙදෙනෙකු ඕමන්ත පොලිසිය විසින් අත්අඩංගුවට ගෙන තිබේ. ඕමන්ත මාර්ග බාධකය ආසන්න ප්‍රදේශයේ දී මෝටර් රථයක් පරීක්ෂා කිරීමේ දී අදාළ උපකරණය සොයාගෙන ඇති බව සඳහන් වෙයි. සැකකරුවන් කඩවත සහ ගම්පහ ප්‍රදේශවල පදිංචිකරුවන් බව පොලීසිය පවසයි. ඔවුන් වව්නියාව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 20 වන දින දක්වා රක්ෂිත බන්ධනාගාර ගත කර තිබේ", "URL": "https://sinhala.adaderana.lk/news.php?nid=43887", "Category": null, "Parent URL": null}