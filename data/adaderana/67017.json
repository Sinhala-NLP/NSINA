{"Source": "Adaderana", "Timestamp": "December 14, 2016 08:40 am", "Headline": " හෙට පස්වරු 2ට පෙර සේවයට වාර්තා නොකළහොත් වැඩ වරදියි", "News Content": "තම ගැටළු පිළිබඳ සාකච්ඡා කිරීම සඳහා විෂය භාර අමාත්‍ය අර්ජුණ රණතුංග මහතා අද(14) දිනයේ සාකච්ඡාවක් ලබාදී ඇති බව හම්බන්තොට වරාය සේවක සංගමය පවසයි.එම සංගමයේ සභාපති අයි.කේ ඔමේෂ් මහතා පවසන්නේ අදාළ සාකච්ඡාවෙන් පිළිගත හැකි විසඳුමක් ලබාදීමට අමාත්‍යවරයා පියවර ගනු ඇති බවයි.කෙසේවෙතත් අද දෙරණ කළ විමසීමකදී අර්ජුණ රණතුංග අමාත්‍යවරයාග් මාධ්‍ය ප්‍රකාශකවරයා පැවසුවේ අද දිනයේ වරාය සේවකයින් සඳහා අමාත්‍යවරයා විසින් සාකච්ඡාවක් ලබාදී නොමැති බවයි.මේ අතර අදාළ ගැටළුව සම්බන්ධයෙන් ඊයේ රාත්‍රියේ අර්ජුණ රණතුංග අමාත්‍යවරයා සහ ජනාධිපති මෛත්‍රීපාල සිරිසේන මහතා අතර සාකච්ඡාවක් පැවති බව වරාය හා නාවික කටයුතු නියෝජ්‍ය අමාත්‍ය නිශාන්ත මුතුහෙට්ටිගම මහතා පවසයි.හෙට පස්වරු 2.00ට පෙර සේවයට වාර්තා නොකළ හොත් සේවකයින් සම්බන්ධයෙන් දැඩි ක්‍රියාමාර්ග ගැනීමට කටයුතු කරන බවද නිශාන්ත මුතුහේට්ටිගම නියෝජ්‍ය අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=67017", "Category": null, "Parent URL": null}