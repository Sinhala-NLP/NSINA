{"Source": "Adaderana", "Timestamp": "June 13, 2011 09:39 am", "Headline": "තුර්කි මැතිවරණයෙන් පාලක පක්ෂයට ජය", "News Content": "තුර්කි මැතිවරණයෙන් එරට පාලක පක්ෂය වන යුක්තිය සහ සංවර්ධනය පිළිබඳ පක්ෂය ජයගෙන තිබේ. ඒ අනුව අග්‍රාමාත්‍ය රිසෙප් තායිප් අර්ඩොගන් තෙවන වරටත් අග්‍රාමාත්‍ය ධුරයට පත්වන බව වාර්තා වේ. ප්‍රකාශිත ඡන්දවලින් 99%ක පමණ ප්‍රතිඵල නිකුත් කර ඇති අතර එයින් 50%ක පමණ ප්‍රතිශතයක් ලබාගත් පාලක පක්ෂය ආසන 326 ක් දිනා ගැනීමට සමත් විය. තුර්කියට නව ව්‍යවස්ථාවක් සම්පාදනය කිරීම සඳහා අවශ්‍ය තුනෙන් දෙකක බහුතරය ලබාගැනීමට එම පක්ෂයට තවත් ආසන 41ක් අවශ්‍ය වී තිබේ. කෙසේ වුව ද නව ව්‍යවස්ථාවක් සම්බන්ධයෙන් විපක්ෂය සමඟ සාකච්ඡා ආරම්භ කරන බව ජයග්‍රහණයෙන් පසු අදහස් දැක්වු තුර්කි අග්‍රාමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=16724", "Category": null, "Parent URL": null}