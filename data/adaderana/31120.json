{"Source": "Adaderana", "Timestamp": "January 27, 2013 01:47 pm", "Headline": "සන්නිවේදන කුළුණකින් බැටරි උස්සයි ", "News Content": "දෙහිවල ප්‍රදේශයේ සන්නිවේදන කුළුනක සවි කර තිබු රුපියල් දෙලක්ෂ 38,280ක් පමණ වටිනා බැටරි සොරා ගැනීමේ සිද්ධියක් සම්බන්ධයෙන් පුද්ගලයින් සිව්දෙනෙකු අත්අඩංගුවට ගෙන තිබේ. දෙහිවල ප්‍රදේශයේ නිවසක උඩුමහලෙහි සවිකර තිබු අදාළ සන්නිවේදන කුළුණේ බැටරි 14ක් සොරකම් කර ඇති බව දෙහිවල පොලීසිය සඳහන් කළේය. අදාළ සොරකම සම්බන්ධයෙන් සිදුකළ පරීක්ෂණවලට අමතරව බොරැල්ල සහ තලංගම ප්‍රදේශවල පදිංචි පුද්ගලයින් සිව්දෙනෙකු අත්අඩංගුවට ගෙන සොරකම් කරන ලද බැටරි ද සොයාගෙන ඇත. සැකකරුවන් ගල්කිස්ස මහසේත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=31120", "Category": null, "Parent URL": null}