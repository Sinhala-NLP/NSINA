{"Source": "Adaderana", "Timestamp": "March 28, 2013 03:37 pm", "Headline": "හොර නමින් දාන්න හදපු බීඩි මාට්ටු", "News Content": "ව්‍යාජ නමකින් වෙළඳපළට නිකුත් කිරීමට සූදානම් කර තිබූ බීඩි තොගයක් පුත්තලම සුරාබදු නිලධාරීන් කණ්ඩායමක් විසින් සිය භාරයට ගෙන තිබේ. ව්‍යාපාර නාම රෙජිස්ට්‍රාර්වරයා යටතේ ලියාපදිංචි කර නොමැති ව්‍යාජ නාමයකින් මෙම බීඩි කලක පටන් වෙළඳපලට නිකුත් කරමින් තිබූ බව සුරාබදු නිලධාරීන් පවසයි. අදාළ බීඩි තොගයේ වටිනාකම රුපියල් 913,900 වන බව සඳහන්ය. පුත්තලම, වාන පාර ප්‍රදේශයේ පදිංචිකරුවෙකු මෙම ව්‍යාපාරය පවත්වාගෙන ගොස් ඇති බව වාර්තා වේ.", "URL": "https://sinhala.adaderana.lk/news.php?nid=32810", "Category": null, "Parent URL": null}