{"Source": "Adaderana", "Timestamp": "June 23, 2013 03:56 pm", "Headline": "ඩයස්පෝරාව ලංකාවේ සංහිඳියාවට බාධාවක්", "News Content": "එල්.ටී.ටී.ඊ. හිතවාදී ඩයස්පෝරාව ශ්‍රී ලංකාවේ සංහිදියාවට බාධාවක් බව එක්සත් ජාතීන්ගේ සංවිධානයේ ශ්‍රී ලංකාවේ නිත්‍ය නියෝජිත රවිනාත ආරියසිංහ මහතා පවසයි. එල්.ටී.ටී.ඊ හිතවාදීන් ශ්‍රී ලංකාව පිළිබඳව දේශපාලනික වශයෙන් ක්‍රෝධය පැතිරවීමට උත්සහ කරන බව ඔහු පෙන්වාදෙයි. 2013 වසරේ අන්තර්ජාතික සංක්‍රමණ සංවාදයට එක්වෙමින් රවිනාත ආරියසිංහ මහතා මෙම අදහස් පළ කර තිබේ. එවැනි ක්‍රෝධය පතුරුවන කණ්ඩායම් සමඟ සාකච්ඡා පැවැත්වීම නිශ්ඵල ක්‍රියාවක් බව ඔහු පෙන්වාදෙයි. විවිධ රටවල පවතින දේශපාලනික අවස්ථා එල්.ටී.ටී.ඊ හිතවාදී ඩයස්පෝරාවේ ක්‍රියාකාරකම්වලට හේතුවී ඇති බවත් එමගින් ශ්‍රි ලංකාව පිළිබඳව වැරදි චිත්‍රයක් ජාත්‍යන්තරය තුළට ගෙනයාමට ඔවුන් කටයුතු කර ඇති බවත් රවිනාත ආරියසිංහ මහතා එහිදී වැඩිදුරටත් පවසා ඇත.", "URL": "https://sinhala.adaderana.lk/news.php?nid=35179", "Category": null, "Parent URL": null}