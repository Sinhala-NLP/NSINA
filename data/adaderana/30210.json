{"Source": "Adaderana", "Timestamp": "December 24, 2012 03:30 pm", "Headline": "විශ්‍රාමිකයින් ජනපතිට ලියයි", "News Content": "විශ්‍රාමික සේවකයින්ගේ පාරිතෝෂිත මුදල් ලබාදීම සඳහා අවශ්‍ය මුල්‍ය ප්‍රතිපාදන ලබාදෙන ලෙස ශ්‍රී ලංකා විශ්‍රාමික සේවක එකමුතුව ජනාධිපතිවරයාගෙන් ඉල්ලීමක් කරයි. සේවකයින් දස දහසකට පමණ තමන්ට හිමි පාරිතෝෂිත මුදල් නිසිලෙස ලබා දී නොමැති බව අදාළ වෘත්තීය සමිතිය ලිපියක් යොමු කරමින් පෙන්වාදී ඇත. සේවකයෙකු විශ්‍රාම ගොස් මාසයක් ඇතුළත අදාළ මුදල් ගෙවිය යුතු බව ශ්‍රී ලංකා විශ්‍රාමික සේවක එකමුතුව පවසයි. එබැවින් අදාළ මුදල් ලබාදීමට මැදිහත්වන ලෙස ඔවුන් ජනාධිපතිවරයාගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=30210", "Category": null, "Parent URL": null}