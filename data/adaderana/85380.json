{"Source": "Adaderana", "Timestamp": "March 8, 2018 06:34 pm", "Headline": "පවතින තත්ත්වය පාලනය කර ගැනීමට ශ්‍රී ලංකාවට හැකියාව තිබෙනවා", "News Content": "ශ්‍රී ලංකා රජයට සහ ජනතාවට ශ්‍රී ලංකාව තුළ වර්තමානයේ පවතින තත්ත්වය පාලනය කරගැනීමේ හැකියාව පවතින බවට විශ්වාසය පල කරන බව චීන රජය පවසයි. එරට විදේශ කටයුතු අමාත්‍යංශයේ පැවති මාධ්‍ය හමුවකදී ශ්‍රී ලංකාවේ පවතින තත්ත්වය පිලිබඳ මාධ්‍යවේදියෙකු සිදුකළ විමසීමකට පිළිතුරු ලබාදෙමින් චීන විදේශ කටයුතු අමාත්‍යංශයේ මාධ්‍ය ප්‍රකාශක ගෙන් ෂුවෑන්ග් ප්‍රකාශ කර ඇත්තේ එය ශ්‍රී ලංකාවේ අභ්‍යන්තර කටයුත්තක් බවයි . පවතින තත්වය පාලනය කිරීමට සහ සමාජ ස්ථාවරත්වය සහ වාර්ගික සහයෝගීතාව ආරක්ෂා කිරීමට ශ්‍රී ලංකා රජයට සහ එහි ජනතාවට හැකියාව පවතින බවට චීන රජය විශ්වාසය පළ කරන බව ඔහු සඳහන් කර තිබේ. එමෙන්ම ශ්‍රී ලංකාවේ සිටින චීන ජාතිකයින්ගේ ආරක්ෂාව තහවුරු කිරීමට ශ්‍රී ලංක රජය පියවර ගනු ඇති බවට චීන රජය අපේක්ෂා කරන බව චීන විදේශ කටයුතු අමාත්‍යංශ ප්‍රකාශකවරයා ප්‍රකාශ කර ඇත.", "URL": "https://sinhala.adaderana.lk/news.php?nid=85380", "Category": null, "Parent URL": null}