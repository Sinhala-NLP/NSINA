{"Source": "Adaderana", "Timestamp": "March 16, 2010 03:42 pm", "Headline": "පොලීසියෙන් කදුළු ගෑස් ප්‍රහාරයක්", "News Content": "පානදුර ප්‍රදේශයේ පැවති විරෝධතා ව්‍යාපාරයක් විසුරුවා හැරීම සඳහා පොලීසිය කදුළු ගෑස් ප්‍රහාරයක් එල්ල කර තිබේ. විරෝධතාවට එක්ව සිටි පිරිස් මාර්ගය අවහිර වන ලෙස කටයුතු කිරීම නිසා ඉවත් වන ලෙස පොලිසිය පළමුව දැනුම් දී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. එහෙත් විරෝධතාකරුවන් මාර්ගයෙන් ඉවත් නොවූ නිසා පිරිස විසුරුවා හැරීමට කදුළු ගෑස් ප්‍රහාරයක් එල්ල කිරීමට සිදුවු බව ජයකොඩි මහතා සඳහන් කරයි. සිද්ධිය සම්බන්ධයෙන් පුද්ගලයින් 14 දෙනෙකු අත්අඩංගුවට ගෙන ඇති අතර ඔවුන් අද අධිකරණය හමුවට ඉදිරිපත් කිරීමට නියමිතය. ජෙනරාල් සරත් ෆොන්සේකා මහතා යුධ අධිකරණය හමුවට ඉදිරිපත් කිරීමට විරෝධය පළ කරමින් අදාළ උද්ඝෝෂණය පැවැත්වුණු බව වාර්තා වේ.", "URL": "https://sinhala.adaderana.lk/news.php?nid=7312", "Category": null, "Parent URL": null}