{"Source": "Adaderana", "Timestamp": "April 6, 2015 05:52 am", "Headline": "අරුන්දිකගේ ලේකම්වරයෙකුට පහරදී රෝහලේ", "News Content": "වෙන්නප්පුව - නයිනමඩම ප්‍රදේශයේදී පුද්ගලයින් දෙදෙනෙකු විසින් සිදු කරන ලද පහර දීමක් හේතුවෙන් පාර්ලිමේන්තු මන්ත්‍රී අරුන්දික ප්‍රනාන්දු මහතා‍ගේ සම්බන්ධීකරණ ලේකම්වරයෙකු ප්‍රතිකාර සදහා මාරවිල මූලික රෝහලට ඇතුළත් කර තිබේ.ඊයේ (05) රාත්‍රී 8.00 ට පමණ මම පහර දීම සිදුවී ඇති බව අද දෙරණ වාර්තාකරු පවසයි.පහරකෑමට ලක්වී රෝහල් ගත කර ඇත්තේ සුජිත් ප්‍රියන්ත අප්පුහාමි නම් අයෙකි.තමන් නිවසේ සිට නයිනමඩම හන්දියට පැමිණි අවස්ථාවේදී එක් අයෙතු පැමිණ පිස්තෝලයකින් මුලින්ම තම මුහුණට පහරක් එල්ල කළ බවත්,ඒ සමගම පැමිණි තවත් අයෙක් කඩුවකින් පහර දී තුවාල සිදු කළ බවත් පහර කෑමට ලක්වූ අය වෙන්ප්පුව පොලීසියට පැමිණිලි කරමින් පවසා ඇත.පහර දුන් අයෙකුගෙන් එක් අයෙකුව තමන් හඳුනන බවත්,ඔහු ප්‍රදේශයේ රාජ්‍ය ඇමතිවරයෙකුගේ සමීපතමයෙකු ලෙස කටයුතු කරන බවත් රෝහල් ගත කර සිටින අය පවසා තිබේ.මෙම පහර දීම දේශපාලන හේතුවක් මත මිස පුද්ගලික ආරවුලක් මත සිදු වූ එකක් නොවන බව රෝහල් ගත කරන සිටින සුජිත් ප්‍රියන්ත අප්පුහාමි මහතා අද දෙරණ වාර්තාකරු සමග කියා සිටියේය.පහර දීම හේතුවෙන් සුජිත් ප්‍රියන්ත මහතාගේ මුහුණට සහ උර හිසට තුවාල සිදුවී ඇති බව රෝහල් ආරංචි මාර්ග පවසයි.සිද්ධියට සම්බන්ධ කිසිවෙකුන් මෙතෙක් අත්අඩංගුවට ගෙන නැති අතර වෙන්නප්පුව පොලීසිය වැඩි දුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=50457", "Category": null, "Parent URL": null}