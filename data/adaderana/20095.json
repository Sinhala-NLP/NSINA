{"Source": "Adaderana", "Timestamp": "November 19, 2011 08:29 am", "Headline": "තැපෑලේ අවුලෙන් පීඩාවට පත්ව ඇත්තේ ජනතාවයි", "News Content": "තැපැල් ක්ෂේත්‍රයේ පවතින අර්බුදකාරී වාතාවරණයෙන් පීඩාවට පත්ව සිටින්නේ සාමාන්‍ය ජනතාව බව එක්සත් ජාතික පක්ෂය පවසයි. දින 4 ක් මුළුල්ලේ පවතින තැපැල් අවුල හේතුවෙන් මේ වන විට ලිපි ලක්ෂ 23ක් පමණ ගොඩ ගැසී ඇති බව එම පක්ෂය නිවේදනයක් නිකුත් කරමින් සඳහන් කරයි. එළඹෙන සාමාන්‍ය පෙළ විභාගයට පෙනී සිටීමට නියමිත අපේක්ෂකයින්‍ ද අවසර පත්‍ර නිසි වේලාවට නොලැබීම හේතුවෙන් අපහසුතාවට පත්වනු ඇති බව එක්සත් ජාතික පක්ෂය සිය නිවේදනය මගින් පෙන්වාදෙයි. මේ අතර වත්මන් තැපැල්පතිවරයාට එරෙහිව මහනුවර ප්‍රදේ‍ශයේ තැපැල් සේවක වෘත්තීය සමිති නියෝජිතයන් පිරිස‍කගේ සහභා‍ගීත්වයෙන් ඊයේ(18) උද්ඝෝෂණයක් ද පැවැත්වුණි.", "URL": "https://sinhala.adaderana.lk/news.php?nid=20095", "Category": null, "Parent URL": null}