{"Source": "Adaderana", "Timestamp": "July 14, 2010 08:26 am", "Headline": "උසාවියේ පෙනී සිටින්නැයි ධනුනගේ මවට නියෝග", "News Content": "ධනුන තිලකරත්නගේ මව වන අශෝකා තිලකරත්න මහත්මියට අගෝස්තු මස 6 වනදා අධිකරණය හමුවවේ පෙනී සිටින ලෙස කොළඹ මහාධිකරණය ඊයේ සිතාසි නිකුත් කර තිබේ. විනිමය පාලන පනත උල්ලංඝණය කිරීම සම්බන්ධ‍යෙන් චෝදනා භාර දීම සඳහා මෙසේ අධිකරණය හමුවේ පෙනී සිටින ලෙස සිතාසි නිකුත් කෙරුණි. නීතීපතිවරයා විසින් ඉදිරිපත් කළ අධිචෝදනාපත්‍ර සලකා බැලීමෙන් පසුව කොළඹ මහාධිකරණ විනිසුරු දීපාලි විජේසුන්දර මහත්මිය මෙම තීරණයට එළඹී තිබේ. ජෙනරාල් සරත් ෆොන්සේකාගේ දේශපාලන කාර්යාලයට අයත් බව පැවසෙන අමෙරිකානු ඩොලර් පන්ලක්ෂ විසිපන්දහසක් ද, ස්ටර්ලිං පවුම් 100 ක් සහ රුපියල් ලක්ෂ ලක්ෂ 15 ක මුදලක් ශ්‍රී ලංකා මහ බංකුවේ අවසරයකින් තොරව තිඹිරිගස්යාය ප්‍රදේශයේ පුද්ගලික බැංකුවක ආරක්ෂක සේප්පුවක තැන්පත් කිරීම මගින් සැකකාරිය විනිමය පාලන පනත හා මුදල් විශුද්ධිකරණ පනත උල්ලංඝණය කරන ලදැයි අධිචෝදනා ගොනු කර ඇති බව සඳහන්ය.", "URL": "https://sinhala.adaderana.lk/news.php?nid=9590", "Category": null, "Parent URL": null}