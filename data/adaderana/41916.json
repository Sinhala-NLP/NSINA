{"Source": "Adaderana", "Timestamp": "March 19, 2014 03:09 pm", "Headline": "කුඩු විරෝධයෙන් පාර්ලිමේන්තුව උණුසුම් - විනාඩි 15ට කල්තබයි", "News Content": "විපක්ෂ මන්ත්‍රීවරුන්ගේ විරෝධතාවයක් හමුවේ පාර්ලිමේන්තුව විනාඩි 15ට කල්තැබීමට කතානායක චමල් රාජපක්ෂ මහතා තීරණය කර තිබේ. රට තුළ දැඩි ලෙස කතා බහට ලක්ව ඇති මත්කුඩු සම්බන්ධයෙන් විවාදයක් ලබාදෙන්නැයි විපක්ෂය විසින් අද පාර්ලිමේන්තුවේදී කතානායකවරයාගෙන් ඉල්ලීමක් කර ඇත. එම අවස්ථාවේදී කතානායකවරයා පවසා ඇත්තේ ආණ්ඩු‍ පක්ෂයෙන් විවාදයක් ඉල්ලා ඇති බවත් එක්දිනකට ඉඩ දිය හැක්කේ එක් විවාදයකට පමණක් බවත් යන්නය. එම අවස්ථාවේදී ඊට විරෝධය පළ කරමින් පාර්ලිමේන්තු සභා ගර්භය තුළ බැනර් ප්‍රදර්ශනය කරමින් විපක්ෂයේ මන්ත්‍රීවරුන් විරෝධතා දක්වා ඇත. ඇති වූ තත්ත්වය හමුවේ පාර්ලිමේන්තුව විනාඩි 15ට කල්තැබීමට කතානායකවරයා තීරණය කළ බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=41916", "Category": null, "Parent URL": null}