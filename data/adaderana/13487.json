{"Source": "Adaderana", "Timestamp": "January 14, 2011 08:48 am", "Headline": "මුතුකණ්ඩිය ජලාශය වසර 15 ට පසු වාන් දමයි", "News Content": "මොණරාගල මුතුකණ්ඩිය ජලාශය වසර 15 ට පසු වාන් දමා ඇති බව දිස්ත්‍රික් වාරිමාර්ග ඉංජිනේරු කාර්යාලය පවසයි. මේ හේතුවෙන් හැඩඔය පිටාර ගැලීම නිසා සමනළපුර ගම්මානයේ පවුල් 16 ක් අවතැන් වී තිබේ. ඔවුන් කළුඔබ්බ කණිෂ්ඨ විද්‍යාලයේ රැඳී සිටින බව අද දෙරණ වාර්තාකරු සඳහන් කළේය. මේ අතර මොණරාගල, බිබිල ප්‍ර‍ධාන මාර්ගයේ ස්ථාන කිහිපයක් ගිලා බැසීමට ලක්ව ඇත. කණ්ඩලම වැවේ වැව් බැම්ම කැඩී යාම වැළැක්වීම සඳහා දැඩි පරිශ්‍රමයක් දරමින් සිටින බව මහවැලි බලධාරීන් පවසයි. වැව් බැම්ම ආරක්ෂා කරගැනීම සඳහා කළු ගල් සහ කොන්ක්‍රීට් යොදා ඇති අතර මේ වන විට අවදානම් තත්ත්වය අවම කරගෙන ඇති බව වාර්තා වේ. කෙසේවුවද කණ්ඩලම -වෑවල මාර්ගය වසා දැමීමට බලධාරීන් පියවර ගෙන තිබේ.", "URL": "https://sinhala.adaderana.lk/news.php?nid=13487", "Category": null, "Parent URL": null}