{"Source": "Adaderana", "Timestamp": "December 7, 2018 04:45 pm", "Headline": "පාර හරහා ගිය දෙදෙනෙක් ත්‍රිරෝද රථයේ ගැටුණු හැටි-CCTV දර්ශන සහිතයි", "News Content": "බණ්ඩාරවෙල නගරය අසල සිදු වු රිය අනතුරකින් කාන්තාවක් මියගොස් තවත් පුද්ගලයෙක් තුවාල ලබා රෝහල් ගත කර තිබේ. ඊයේ(07) රාත්‍රීයේ මෙම අනතුර සිදුව ඇති බව අද දෙරණ වාර්තාකරු සඳහන් කළේය. අදාළ කාන්තාව සහ පුද්ගලයා පාර මාරුවීමට උත්සහ කිරීමේදි මාර්ගයේ අධික වේගයෙන් පැමිණි ත්‍රිරෝද රථයක් ඔවුන් දෙදෙනාගේ ගැටී මෙම අනතුර සිදු වි ඇති බව වාර්තා වෙයි. කෙසේ වෙතත් ඇය පාර මරු වන්නේ පාර මාරු වීම සඳහා නියමිත ස්ථානයක් වන බවද අදාළ CCTV විඩීයෝ දර්ශන වලින් දැක ගත හැකි වෙයි. අනතුරින් තුවාල ලැබු කාන්තාව බණ්ඩාරවෙල රෝහල ඇතුළ කිරීමෙන් අනතුරුව මියගොස් තිබේ. මෙලෙස මියගොස් ඇත්තේ බණ්ඩාරවෙල, ඉනිකම්බැද්ද ප්‍රදේශයේ පදිංචි 33 හැවිරිදි දෙදරු මවකි. සිද්ධිය සම්බන්ධයෙන් ත්‍රීරෝද රථයේ රියඳුරු අත්අඩංගුවට ගෙන ඇති අතර වැඩිදුර පරීක්ෂණ බණ්ඩාරවෙල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100417", "Category": null, "Parent URL": null}