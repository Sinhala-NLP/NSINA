{"Source": "Adaderana", "Timestamp": "August 25, 2013 10:06 am", "Headline": "කුඩු නිසා කූඩු", "News Content": "හෙරොයින් ග්‍රෑම්100 ක් පමණ ළඟ තබා ගැනීමේ චෝදනා මත අධිකරණයට ඉදිරිපත් කළ සැකකරුවන් තිදෙනෙකු රක්ෂිත බන්ධනාගාර ගතකර තිබේ. මෝදර ප්‍රදේශයේදී ඊයේ අත්අඩංගුවට ගත් සැකකරුවන් මාළිගාකන්ද මහේස්ත්‍රාත්වරයා වෙත ඉදිරිපත් කිරීමෙන් පසු ලබන මස 15 වැනි දින දක්වා රක්ෂිත බන්ධනාගාරයේ තබන ලෙස නියෝග කෙරිණ. සැකකරුවන් කොළඹ මෝදර ප්‍රදේශයේ පදිංචිකරුවන් වේ. පිළිවෙළින් ඔවුන් සතුව හෙරොයින් ග්‍රෑම් 15 ක්, ග්‍රෑම් 45 ක් සහ ග්‍රෑම් 40ක් බැගින් තිබූ බව පොලිසිය සඳහන් කළේය. මේ අතර මෝටර් රථයකින් ගංජා කිලෝග්‍රෑම් 9 ක් පමණ ප්‍රවාහනය කළ පුද්ගලයෙකු සේරුනුවර කන්තලේ මාර්ගයේ යුනිට් වන් ප්‍රදේශයේදී අත්අඩංගුවට ගෙන ඇත. සැකකරු තණමල්විල , සූරියපුර ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=36879", "Category": null, "Parent URL": null}