{"Source": "Adaderana", "Timestamp": "October 8, 2015 08:52 am", "Headline": "මාස 10ට ඩෙංගු රෝගීන් 21,381ක්", "News Content": "මේ වසරේ ගතවූ පළමු මාස 10 තුළ ඩෙංගු රෝගීන් 21,381 දෙනෙකු වාර්තා වී තිබේ.සෞඛ්‍ය අමාත්‍යංශය සඳහන් කළේ ඉන් සියයට 50කට වැඩි රෝගීන් සංඛ්‍යාවක් වාර්තා වී ඇත්තේ බස්නාහිර පළාතෙන් බවයි.කොළඹ දිස්ත්‍රික්කයෙන් ඩෙංගු රෝගීන් 6848 දෙනෙකු වාර්තා වී ඇති අතර, ගම්පහ දිස්ත්‍රික්කයෙන් රෝගීන් 2973 දෙනෙකු වාර්තා වී ඇත.අඩුම ඩෙංගු රෝගීන් සංඛ්‍යාවක් අම්පාර දිස්ත්‍රික්කයෙන් වාර්තා වී ඇති අතර කිලිනොච්චිය දිස්ත්‍රික්කයෙන් ද වාර්තා වී ඇති ඩෙංගු රෝගීන් සංඛ්‍යාව අවම අගයක් ගන්නා බව සෞඛ්‍ය අමාත්‍යංශය සඳහන් කළේය.මදුරුවන් බෝවීමට ඉඩ ඇති ස්ථාන, පරිසරයෙන් අඛණ්ඩව ඉවත් කිරීමේ කටයුතු සිදුකරන ලෙස සෞඛ්‍ය අමාත්‍යංශය මහජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=54312", "Category": null, "Parent URL": null}