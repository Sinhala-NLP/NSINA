{"Source": "Adaderana", "Timestamp": "June 20, 2014 08:16 am", "Headline": "සාපෙළට අයදුම් කිරීම අදින් අවසන්", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා පාසල් සහ පෞද්ගලික අපේක්ෂකයින්ගෙන් අයදුම්පත් භාරගැනීම අදින් අවසන් වේ. විභාග දෙපාර්තමේන්තුව සඳහන් කළේ පාසල් අපේක්ෂකයින් නිසි පරිදි සම්පූර්ණ කළ අයදුම්පත් විදුහල්පතිවරයා මාර්ගයෙන් යොමු කළ යුතු බවයි. පෞද්ගලික අයදුම්කරුවන් සිය අයදුම්පත් ලියාපදිංචි තැපෑලෙන් විභාග දෙපාර්තමේන්තුවට යොමු කළ යුතුය. නියමිත දිනට පසුව ලැබෙන අයදුම්පත් භාර නොගන්නා බව එම දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=44092", "Category": null, "Parent URL": null}