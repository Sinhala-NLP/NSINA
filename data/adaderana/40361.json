{"Source": "Adaderana", "Timestamp": "January 15, 2014 08:50 am", "Headline": "අක්කරෙයිපත්තුවේ රිය අනතුරකින් 2ක්  මරුට", "News Content": "අක්කරෙයිපත්තුව, පොතුවිල් මාර්ගයේ අක්කරෙයිපත්තුව ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. පොතුවිල් දෙස සිට පැමිණි කැබ් රථයක් මාර්ගය අසළ රැඳී සිටි පදිකයෙකුගේ ගැටී ඇති අතර පසුව පොතුවිල් දෙසට ගමන් කර තිබු යතුරුපැදියක ද ගැටී තිබේ. බරපතළ තුවාල ලැබු යතුරුපැදිකරු සහ මාර්ගය අසළ ගමන් කළ පුද්ගලයා රෝහල්ගත කිරීමෙන් පසු මියගොස් ඇති බව සඳහන් වෙයි. කැබ් රථයේ ගමන් කළ පුද්ගලයෙක් ද බරපතළ තුවාල ලබා අක්කරෙයිපත්තුව රෝහලට ඇතුළත් කර ඇති බව පොලිසිය පවසයි. මියගොස් ඇත්තේ එරගම, ඉක්බාල් පාර ප්‍රදේශයේ පදිංචිව සිටි 74 හැවිරිදි පුද්ගලයෙකු සහ අක්කරෙයිපත්තුව පල්ලිය පාර ප්‍රදේශයේ පදිංචිව සිටි 30 හැවිරිදි පුද්ගලයෙකි. අනතුරින් පසුව කැබ් රථයේ රියදුරු පළා ගොස් ඇති බව පොලීසිය පවසයි.", "URL": "https://sinhala.adaderana.lk/news.php?nid=40361", "Category": null, "Parent URL": null}