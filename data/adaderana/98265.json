{"Source": "Adaderana", "Timestamp": "October 26, 2018 02:19 pm", "Headline": "පාසලක පිහි ඇණුමක්-ළමුන් 14ක් රෝහලට", "News Content": "චීනයේ පාසලක සිදු වූ පිහි ඇණුමකින් ළමුන් 14 දෙනෙකු තුවාල ලබා තිබේ. නිරිත දිග චිනයේ චොංකිංග් ප්‍රදේශයේ පාසලකට ඇතුළු වූ කාන්තාවක් විසින් මෙම පහරදීම සිදු කර ඇති බව විදෙස් මාධ්‍ය වාර්තා කළේය. පාසල් ක්‍රිඩාංගණයේ රැදී සිටි සිසුන් පිරිසකට අදාළ කාන්තාව පහරදී ඇති අතර තුවාල ලැබූ ඔවුන් රෝහල් ගත කර තිබේ. පිහි ඇණුම සිදු කළ හේතුව සම්බන්ධයෙන් නිශ්චිත තොරතුරු අනාවරණය වී නොමැති බව සඳහන්ය. සැකකාර 39 හැවිරිදි කාන්තාව එරට පොලීසිය මඟින් අත්අඩංගුවට ගෙන තිබේ. චීනයෙන් මෙවැනි සිදුවීම් කිහිපයක්ම වාර්තා වී ඇති අතර පසුගිය අප්‍රේල් මාසයේදී 28 හැවිරිදි පුද්ගලයෙකු විසින් සිදු කළ පිහි ඇණුමකින් ළමුන් 09 දෙනෙකු ජිවිතක්ෂයට පත්ව තිබුණි.", "URL": "https://sinhala.adaderana.lk/news.php?nid=98265", "Category": null, "Parent URL": null}