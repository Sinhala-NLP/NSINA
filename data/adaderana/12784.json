{"Source": "Adaderana", "Timestamp": "December 12, 2010 09:49 am", "Headline": "යතුරුපැදිය බස් රියේ ගැටෙයි-යතුරු පැදිකරු මරුට", "News Content": "මොරටුව - පිළියන්දල ප්‍රධාන මාර්ගයේ ස්වාරපොළ ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. බස් රථයක් සහ යතුරු පැදියක් ගැටීමෙන් මෙම අනතුර සිදු වී ඇති බව ‍පිළියන්දල පොලිසිය පවසයි. අනතුරින් මිය ගොස් ඇත්තේ කටුබැද්ද ‍ප්‍රදේශයේ පදිංචි 20 හැවිරිදි තරුණයෙකි. මේ අතර ගම්පොළ - නුවරඑළිය ප්‍රධාන මාර්ගයේ පුස්සැල්ලාව ප්‍රදේශයේ සිදු වූ රිය අනතුරකින් පාසල් ශිෂ්‍යයෙකු ‍ජීවිතක්ෂයට පත් වී තිබේ. පාසල් ශිෂ්‍යයා ලොරි රථයක ගැටීමෙන් මෙම අනතුර සිදු වී ඇති බව ‍පුස්සැල්ලාව පොලිසිය පවසයි.", "URL": "https://sinhala.adaderana.lk/news.php?nid=12784", "Category": null, "Parent URL": null}