{"Source": "Adaderana", "Timestamp": "November 22, 2013 06:04 pm", "Headline": "වාහන බදු ප්‍රතිශතයේ වෙනසක් නෑ", "News Content": "ආනයනික වාහන සඳහා පනවා තිබූ බදු අය කිරීමේ ප්‍රතිශතය 2014 අය වැය මගින් කිසිදු වෙනසක් කර නොමැති බව මුදල් අමාත්‍යංශය පවසයි. එහෙත් මෙවර අයවැය යෝජනා වලට අනුව පාවිච්චි කරන ලද වාහන මෙරටට ගෙන්වන්නන්ට දැඩි අසාධාරණයක් සිදුව ඇති බව වාහන ආනයනකරුවන් සඳහන් කරයි. ලංකා වාහන ආනයනකරුවන්ගේ සංගමයේ සභාපති ඉන්දික සම්පත් මෙරන්චිගේ මහතා සඳහන් කළේ අය වැය යෝජනා හේතුවෙන් පාවිච්චි කළ ආනයනික වාහනවල මිල ඉහළ යන බවයි. පැරණි වාහන ආනයනයේ දී සිදුවන අවතක්සේරු කිරීම් කළමනාකරණය කරගැනීම සඳහා ඒවාට බලපාන ක්ෂය කිරීමේ අනුපාත වෙනස් කිරීමට අය වැයෙන් යෝජනා කර තිබුණි.", "URL": "https://sinhala.adaderana.lk/news.php?nid=39042", "Category": null, "Parent URL": null}