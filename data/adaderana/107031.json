{"Source": "Adaderana", "Timestamp": "March 30, 2019 02:03 pm", "Headline": "කේරළ ගංජා තොගයක් සමඟ 2ක් අත්අඩංගුවට", "News Content": "කේරළ ගංජා තොගයක් කැබ් රථයකින් ප්‍රවාහනය කරමින් සිටි පුද්ගලයින් දෙදෙනෙකු මන්නාරම පෙරුක්කලම්පිටිය හන්දිය ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකා මන්නාරම කඳවුරේ නිළධාරීන් සහ පොලිස් මත්ද්‍රව්‍ය කාර්යාංශයේ නිළධාරීන් ඒකාබද්ධව සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී රුපියල් එක්ලක්ෂ විසිදහසක වටිනාකමින් යුතු කේරළ ගංජා කිලෝග්‍රෑම් 01යි ග්‍රෑම් 800ක් නිළධාරීන් බාරයට ගෙන ඇත. ඔවුන් වැඩිදුර විමර්ශන සඳහා මන්නාරම පොලීසිය වෙත භාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=107031", "Category": null, "Parent URL": null}