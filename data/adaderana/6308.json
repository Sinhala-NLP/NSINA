{"Source": "Adaderana", "Timestamp": "January 28, 2010 03:05 pm", "Headline": "මහවැලියේ ලොක්කෝ පිටමං කෙරෙයි", "News Content": "ශ්‍රීලංකා මහවැලි අධිකාරියේ අධ්‍යක්ෂ මණ්ඩලය වහාම විසුරුවා හැරීමට තීරණය කළ බව කෘෂිකර්ම සංවර්ධන හා ගොවිජන සංවර්ධන අමාත්‍යංශය සඳහන් කරයි. අකාර්යක්ෂම හා අවිධිමත් පාලනය හේතුවෙන් මෙම තීරණය ගත්බව අමාත්‍යංශය විසින් නිකුත් කළ නිවේදනයක දැක්වේ. ඒ අනුව මේ වන විටත් අධ්‍යක්ෂ මණ්ඩලයේ සාමාජිකයින්ට සිය ඉල්ලා අස්වීමේ ලිපි බාර දෙන ලෙස දන්වා ඇති බවත්,ඊට අවශ්‍ය ක්‍රියා මාර්ග ගන්නා ලෙස අමාත්‍යංශ ලේකම්වරයාට උපදෙස් ලබා දී ඇති බවත් අමාත්‍යංශයේ මාධ්‍ය ලේකම් දිල්ශාන් කීර්තිසර මාන්නප්පෙරුම මහතා ගේ අත්සනින් නිකුත් කළ නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=6308", "Category": null, "Parent URL": null}