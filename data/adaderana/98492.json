{"Source": "Adaderana", "Timestamp": "October 31, 2018 12:40 pm", "Headline": "පාසල් ප්‍රේමය තරුණයෙක් රෝහලට යවයි", "News Content": "ප්‍රේම සම්බන්ධතාවයක් මුල් කර ගනිමින් තරුණයන් පිරිසක් අතර ඇති වු ගැටුමකින් එක් තරුණයෙකු රෝහල් ගත කර තවත් තරුණයන් පස් දෙනෙකු සැකපිට අත්අඩංගුවට ගෙන ඇත. හැටන් ප්‍රදේශයේ තරුණයෙකුට පහර දි බෝතලයකින් ඇණ තුවාල සිදු කළ වරදට සැක පිට තරුණයන් පස්දෙනෙකු හැටන් පොලිසිය මගින් සැක පිට අත්අඩංගුවට ගෙන ඇත. ප්‍රේම සම්බන්ධතාවයක් මුල් කරගනිමින් දෙපිරිස අතර ඇති වු කියන මෙම ගැටුමෙන් තුවාල ලැබු තරුණයා දික්ඔය මුලික රෝහලේ නේවාසිකව ප්‍රතිකාර ලබන බව වාර්තා වේ. හැටන් ප්‍රදේශයේ ප්‍රධාන පාසලක අධ්‍යාපනය ලබන පාසල් සිසුවියක් සමඟ තිබුණේ යැයි කියන ප්‍රේම සම්බන්ධතාවයක් හේතුවෙන් තුවාල ලබා නේවාසිකව ප්‍රතිකාර ලබන තරුණයාව ඔහු අධයාපනය ලැබු පාසලෙන් විනය පරික්ෂනයක් පවත්වා පාසලෙන් ඉවත් කර සිටින අයෙකු බවද පැවසේ. මෙම ගැටුමට සම්බන්ධ දෙපිරිස වයස අවුරුදු 18-20 අතර වයස් කාණ්ඩ වල පසුවන අය බව හෙළි වී අිැත. සැකපිට අත්අඩංගුවට ගත් තරුණයන් පස්දෙනා හැටන් මහෙස්ත්‍රාත් අධිකරණයට ඉදිරිපත් කරන බව හැටන් පොලිසිය පැවසීය.", "URL": "https://sinhala.adaderana.lk/news.php?nid=98492", "Category": null, "Parent URL": null}