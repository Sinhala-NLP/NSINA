{"Source": "Adaderana", "Timestamp": "October 25, 2010 11:59 am", "Headline": "නුවරඑළියේ වෙළඳසැල් 80ට එරෙහිව නඩු පැවරෙයි", "News Content": "නුවරඑළිය දිස්‍ත්‍රික්කය තුළ පිහිටි වෙළඳසැල් 80ට එරෙහිව ඉදිරියේදී නඩු පවරන බව නුවරඑළිය දිස්‍ත්‍රික් ලේකම් ඩි.පි.ජි.කුමාරසිරි මහතා පවසයි. අඩු බරට පාන් විකිණීම, ප්‍රමිතියෙන් තොර මිනුම් උපකරණ භාවිත කිරීම, අඩුවෙන් ඉන්ධන නිකුත් කිරීම ආදී වැරදි සම්බන්ධයෙන් මෙසේ නඩු පවරන බව දිස්‍ත්‍රික් ලේකම්වරයා සඳහන් කර සිටියේය. පසුගිය දිනවල දිස්ත්‍රික්කය තුළ වෙළඳසැල් පරීක්ෂා කිරීමේදී මෙලෙස වැරදි සිදුකරන වෙළඳසැල් සොයාගැනීමට හැකිවී තිබේ. නුවරඑළිය, හැටන්, දික්ඔය ආදී ප්‍රදේශවල පිහිටි වෙළඳසැල් සඳහා මෙලෙස නඩු පවරනු ලබන බව සඳහන්ය.", "URL": "https://sinhala.adaderana.lk/news.php?nid=11722", "Category": null, "Parent URL": null}