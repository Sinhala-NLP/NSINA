{"Source": "Adaderana", "Timestamp": "May 1, 2016 09:04 am", "Headline": " අද අධිවේගය නොමිලේ ", "News Content": "දක්ෂිණ අධිවේගී මාර්ගයේ ගමන් ගන්නා රථ වාහන වලින් අද(01) දිනයේ ගාස්තු අය නොකරන බව මාර්ග සංවර්ධන අධිකාරිය පවසයි.අද උදැසන 06.00 සිට මධ්‍යම රාත්‍රිය දක්වා කාලය තුළ අධිවේගී මාර්ගය භාවිත කරන රථ වාහන සඳහා ගාස්තු අය නොකරන බව එම අධිකාරිය සඳහන් කළේය.ජනාධිපති මෛත්‍රීපාල සිරිසේන මහතාගේ උපදෙස් පරිදි මැයි දිනය වෙනුවෙන් සහභාගී වන පුද්ගලයින්ගේ පහසුව සඳහා මෙම පියවර ගෙන තිබේ.මේ අතර මැයි දිනය වෙනුවෙන් දක්ෂිණ අධිවේගී මාර්ගය භාවිතා කරන රථ වාහන සඳහා විශේෂ වැඩපිළිවෙළක් ක්‍රියාත්මක කිරීමට පියවර ගෙන ඇති බව දක්ෂිණ අධිවේගී මාර්ගයේ නඩත්තු හා කළමණාකරන අධ්‍යක්ෂ එස්.ඕපනායක මහතා පවසයි.අද දිනය තුළ විශාල බස් රථ සංඛ්‍යාවක් දක්ෂිණ අධිවේගී මාර්ගය භාවිත කළ හැකි බැවින් පිටවීමේ ස්ථානවල අතිරේක දොරටු ස්ථාපිත කිරීමට හෝ බස් රථ සඳහා පිටවීමේ දොරටු වෙන් කිරීමට තීරණය කර ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=59683", "Category": null, "Parent URL": null}