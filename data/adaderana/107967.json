{"Source": "Adaderana", "Timestamp": "April 14, 2019 08:14 pm", "Headline": "අධිවේගී මාර්ගයේ රථ වාහන 11ක් ගැටෙයි", "News Content": "දක්ෂිණ - කොළඹ අධිවේගී මාර්ගයේ සිදු වූ අනතුරු දෙකකින් රථ වාහන 11කට හානි සිදුව තිබේ. අද(14) රාත්‍රී 07.30ත් 08.00ත් අතර කාලය තුළ මෙම අනතුරු සිදුව ඇති බව වාර්තා වෙයි. මින් එක් අනතුරක් දොඩන්ගොඩ සහ ගැලනිගම හුවමාරු මධ්‍යස්ථාන අතර සිදුව තිබේ. මෙම අනතුරින් රථ වාහන 08කට හානි සිදුව ඇති බව දක්ෂිණ අධිවේගී මාර්ගයේ පාලන ඒකකය සඳහන් කළේය. මේ අතර වැලිපැන්න සහ කුරුදුගහහැතැකම අතර 55 වන කිලෝමිටර් කණුව ආසන්නයේදී අනෙක් අනතුර සිදුව තිබේ. එහිදී රථ වාහන තුනකට හානි සිදුව ඇති බව වාර්තා වෙයි. මෙම අනතුරු හේතුවෙන් ඊයේ රාත්‍රී කාලයේ දක්ෂිණ අධිවේගී මාර්ගයේ ගාල්ල දෙසට දැඩි රථ වාහන තඳබදයක් පැවැති බව ද පොලිසිය සදහන් කළේය.", "URL": "https://sinhala.adaderana.lk/news.php?nid=107967", "Category": null, "Parent URL": null}