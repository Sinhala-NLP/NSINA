{"Source": "Adaderana", "Timestamp": "January 15, 2018 02:52 pm", "Headline": "ලංකාවේ සංචාරයට පැමිණි ජර්මන් ජාතිකයා හිටි හැටියේ මිය යයි", "News Content": "ජර්මනියේ සිට යාපනයේ සංචාරයක් සඳහා පැමිණි විදේශිකයෙකු යාපනය ශීක්ෂණ රෝහලට ඇතුළත් කොට ප්‍රතිකාර ලබමින් සිටියදී මිය ගොස් තිබේ. මෙසේ මිය ගොස් ඇත්තේ ඒකේන් සෙබිනේ (Ecken Sebienne) නැමති හැටතුන් හැවිරිදි පුද්ගලයෙකි. පසුගිය 7 වෙනිදා ඔහු සිය බිරිඳ සමඟ යාපනයට පැමිණ විවිධ ස්ථාන වල සංචාරය කොට ඇති අතර හදිසියේම ඔහුගේ පපුවේ දැවිල්ලක් හේතුවෙන් රෝහල් ගත කොට තිබේ. ඔහු මිය යාමට හේතුව හදිසියේ වැළදුණු හෘදයාබාධයක් බවට මියගිය ජර්මන් ජාතිකයාගේ මරණය සම්බන්ධයෙන් පශ්චාත් මරණ පරීක්ෂණය පැවැත්වූ යාපනය ශීක්ෂණ රෝහලේ අධිකරණ වෛද්‍ය නිලධාරී එන්.ප්‍රේම්කුමාර් මහතා නිගමනය කොට තිබේ. ජර්මන් ජාතිකයාගේ මළ සිරුර ඔහුගේ බිරිදට බාර දී තිබේ.", "URL": "https://sinhala.adaderana.lk/news.php?nid=83007", "Category": null, "Parent URL": null}