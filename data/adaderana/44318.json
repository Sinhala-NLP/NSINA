{"Source": "Adaderana", "Timestamp": "June 30, 2014 02:21 pm", "Headline": " කසළ තේ යළි කෝප්පයට?", "News Content": "තේ කර්මාන්ත ශාලාවලින් ඉවතලන කසළ තේ විශාල වශයෙන් ගෙනවිත් හැටන් - කොළඹ ප‍්‍රධාන මාර්ගයේ ෂැනන් ප‍්‍රදේශයේ ප‍්‍රධාන මාර්ගයට ආසන්නව ස්ථාන කිහිපයකම බැහැර කිරීම නිසා ප‍්‍රදේශයේ දැඩි පරිසර හානියක් හටගෙන තිබේ. තේ වගාවට පොහොර වශයෙන් යෙදීමට බව පවසමින් මෙසේ කසළ තේ තොග ගෙනවිත් බැහැර කර ඇතැයි පැවසෙයි. ප‍්‍රදේශයේ පවතින වර්ෂාවත් සමඟම එම කසළ ගොඩින් දැඩි දුගඳක්ද හමන අතර, කසළ තේ වල කළුපාට කහට ගතිය ඊට පහලින් වූ හැටන් ඔයට ගලායෑමට පටන්ගෙන ඇත. තවද මෙහි ප‍්‍රධානතම අවදානම් තත්ත්වය වන්නේ කසළ තේ තේ බවට පත්කරන ජාවාරම්කරුවන් රාතී‍්‍ර කාලයේදී මෙම කසළ තේ බෑග්වල පටවාගෙන ගෙනගොස් නැවත තේ කොළ බවට පත්කිරීම යැයි ප‍්‍රදේශවාසින් පවසයි. මෙසේ පරිසරයට බැහැර කර ඇති කසළ තේ කොළ ආගරපතන ප‍්‍රදේශයේ තේ කර්මාන්ත ශාලාවකින් මෙම ස්ථානයට ගෙනවිත් දමා ඇති බවත් මෙම කසල තේ වලට විෂ රාසායනික ද්‍රව්‍යයක්ද මුසුකර ඇති බවත් තේ කර්මාන්ත ශාලා හිමියන් කියයි. ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=44318", "Category": null, "Parent URL": null}