{"Source": "Adaderana", "Timestamp": "June 18, 2012 08:53 am", "Headline": "ශ්‍රී ලංකා - පකිස්ථාන අවසන් එක්දින තරගය අදයි", "News Content": "තරග 5 න් සමන්විත ශ්‍රී ලංකාව සහ පකිස්ථානය අතර අවසන් එක්දින තරගය අද (18) කොළඹ දී පැවැත්වේ. අද පස්වරු 2 .30 ට ආර් ප්‍රේමදාස ක්‍රීඩාංගණයේ දී තරගය ආරම්භ වීමට නියමිතය. මෙම තරගාවලියේ මේ වන විට තරග 2 ට 1 ක් ලෙස ඉදිරියෙන් සිටීමට ශ්‍රී ලංකා කණ්ඩායම සමත්ව සිටියි. පසුගිය වසරේ පැවති ලෝක කුසලාන තරගාවලියෙන් මෙපිට ශ්‍රී ලංකා පිල ටෙස්ට්වරම් හිමි රටවලට එරෙහිව සහභාගී වූ ‍‍තරගමාලා 6 ම පරාජය වී ඇත. මෙහි දී ශ්‍රී ලංකා කණ්ඩායම ජයග්‍රහණය කොට ඇත්තේ ස්කොට්ලන්තය සහ අයර්ලන්තයට එරෙහිව පසුගිය වසරේ ජුලි මාසයේ දී පැවති තුන්කොන් එක්දින තරගාවලිය පමණක් බව ක්‍රීඩා විචාරකයන් සඳහන් කරයි. කෙසේ වෙතත් අද දිනයේ දී පැවැත්වෙන අවසන් තරගය ශ්‍රී ලංකාව සහ පාකිස්ථානය අතිශයින් තීරණාත්මක බව ද ක්‍රීඩා විචාරකයන් ප්‍රකාශකර ඇත.", "URL": "https://sinhala.adaderana.lk/news.php?nid=25116", "Category": null, "Parent URL": null}