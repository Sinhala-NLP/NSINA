{"Source": "Adaderana", "Timestamp": "May 4, 2010 07:54 am", "Headline": "2වන යුධ අධිකරණය අද යළි රැස්වේ", "News Content": "හිටපු යුද හමුදාපති ජෙනරාල් සරත් ෆොන්සේකා මහතාට එරෙහි දෙවන යුද අධිකරණය අද යළි රැස්වීමට නියමිතව තිබේ. අද පස්වරු 2.30 ට නාවික හමුදා මූලස්ථානයේ දී යුද අධිකරණය රැස්වීමට නියමිත බව යුද හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසිංහ මහතා ප්‍රකාශ කළේය. මේ අතර ජෙනරාල් සරත් ෆොන්සේකා මහතා අද පාර්ලිමේන්තුවේ හදිසි නීති විවාදයට සහභාගී වන බව ප්‍රජාතන්ත්‍රවාදී ජාතික සන්ධානය පවසයි. කෙසේවෙතත් ජෙනරාල් සරත් ෆොන්සේකා මහතාට එරෙහිව රැස්වන පළමු යුද අධිකරණයේ කටයුතු ලබන 21 වැනි දින දක්වා අත්හි‍ටුවීමට අභියාචනාධිකරණය ඊයේ නියෝග කළේය.", "URL": "https://sinhala.adaderana.lk/news.php?nid=8171", "Category": null, "Parent URL": null}