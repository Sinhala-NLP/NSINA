{"Source": "Adaderana", "Timestamp": "March 25, 2018 12:04 pm", "Headline": " ලක්ෂ 41ක් වටිනා රට සල්ලි එක්ක ගුවන්තොටුපල සේවකයෙක් රේගුවේ හිර වෙයි", "News Content": "රුපියල් ලක්ෂ 41කට ආසන්න වටිනාකමින් යුතු විදෙස් මුදල් තොඟයක් සමඟ ගුවන්තොටුපල තීරුබදු රහිත සාප්පු සංකීර්ණයේ සේවකයෙකු රේගු නිලධාරීන් විසින් අත්අඩංගුවට ගෙන තිබේ. සිය පාවහන් තුළ එම මුදල් තොගය සඟවාගෙන සිටි එම සැකකරු ඊයේ (25) රාත්‍රී අත්අඩංගුවට ගත් බව සහකාර රේගු මාධ්‍ය ප්‍රකාශක විපුල මිනුවන්පිටිය මහතා සඳහන් කළේය. එහිදී සෞදි රියාල් 500යේ නෝට්ටු 200ක් සොයාගෙන තිබේ. මීගමුව කුරන ප්‍රදේශයේ පදිංචි සැකකරු අදාළ මුදල් තොගය වෙනත් ජාවාරම්කරුවෙකු හරහා නීති විරෝධී ලෙස රටින් පිට කිරීමට උත්සාහ දරා ඇති බවට රේගුව සිදුකළ විමර්ශනවලදී අනාවරණය වී ඇති බව සඳහන්ය. සිද්ධිය සම්බන්ධයෙන් ගුවන්තොටුපල රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86297", "Category": null, "Parent URL": null}