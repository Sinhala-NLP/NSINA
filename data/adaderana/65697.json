{"Source": "Adaderana", "Timestamp": "November 4, 2016 09:50 am", "Headline": "  දුම්පානය නිසා DNA විකෘති වෙයි", "News Content": "දුම්පානය කිරීමෙන් මිනිසුන්ගේ ඩී.එන්.ඒ. සිය ගණනක් විකෘති වන බවට හඳුනාගෙන තිබේ.විද්‍යාඥයින් පිරිසක් අනාවරණය කර ඇත්තේ දිනපතා දුම් පානය කරන පුද්ගලයින්ගේ පෙනහලු ආශ්‍රිත සෛලවල විකෘතිතා 150ක් පමණ වාර්ෂිකව ඇති විය හැකි බවයි.අඛණ්ඩව දුම් පානය කරන පුද්ගලයින්ගේ අදාළ වෙනස්වීම් ස්ථීර වෙනස්වීම් බවට පත්වන අතර මේ හේතුවෙන් පෙනහලු පිළිකා සහ වෙනත් පිළිකා ඇති විය හැකිය.අදාළ ඩී.එන්.ඒ. වෙනස්වීම්වලින් 97ක් පමණ උගුරේ ඉහළ කොටසේ හෝ හඬ කොටුව තුළ ඇති වන අතර 23ක් මුඛය ආශ්‍රිතව ඇති වන බව අනාවරණය වී ඇත.", "URL": "https://sinhala.adaderana.lk/news.php?nid=65697", "Category": null, "Parent URL": null}