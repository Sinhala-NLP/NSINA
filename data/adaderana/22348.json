{"Source": "Adaderana", "Timestamp": "February 23, 2012 05:30 pm", "Headline": "ඇන්ටනී‍ගේ ඝාතනය රදගුරු මණ්ඩලයෙන් හෙලාදකියි", "News Content": "ඉන්ධන මිල ඉහළ නැංවු අවස්ථාවේ පැවති විරෝධතාවක් අතරතුර සිදුවු ඇන්ටනි ප්‍රනාන්දු යන තරුණයාගේ මරණය ශ්‍රී ලංකා කතෝලික රදගුරු මණ්ඩලය දැඩි ලෙස හෙලා දැක තිබේ. නිවේදනයක් නිකුත් කරමින් ශ්‍රී ලංකා කතෝලික රදගුරු මණ්ඩලයේ මහලේකම් අති උතුම් නෝබට් අන්ද්‍රාදි රදගුරු හිමිපාණන් පවසන්නේ එම මරණය පිළිබඳ තම මණ්ඩලය බලවත් කනගාටුව පල කරන බවයි. මැනිය නොහැකි ජීවිතයක වටිනාකම කිසිදු තැකීමකින් තොරව සිදුකරන මෙවැනි ක්‍රියා හේතුවෙන් අහිමි වී යාම ඉදිරියේ දී සිදුනොවීමට වගබලා ගත යුතු බව කතෝලික රදගුරු මණ්ඩලය එයින් අවධාරණය කර තිබේ.", "URL": "https://sinhala.adaderana.lk/news.php?nid=22348", "Category": null, "Parent URL": null}