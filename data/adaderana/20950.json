{"Source": "Adaderana", "Timestamp": "December 26, 2011 02:07 pm", "Headline": "ප්‍රමිතියෙන් තොර ඉන්ධන නිකුත් කිරීම ගැන සෙවීමට කණ්ඩායමක්", "News Content": "ඉන්ධන පිරවුම්හල්වලින් නියමිත ප්‍රමිතියට සහ නියමිත ප්‍රමාණයට අනුකූලව පාරිභෝගිකයන් වෙත ඉන්ධන නිකුත් කරන්නේදැයි පරික්ෂා කිරීම සඳහා විශේෂ කණ්ඩායමක් යොදවා තිබේ. ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතාගේ උපදෙස් පරිදි මෙම කණ්ඩායම පත්කර ඇති බව සඳහන්ය. ප්‍රමිතියට අනුකූල නොවන ඉන්ධන නිකුත් කිරීම සම්බන්ධයෙන් පිරවුම්හල් හිමියන් 12 දෙනෙකුගෙන් රුපියල් මිලියන 24 ක දඩ මුදලක් ලංකා ඛනිජ තෙල් නීතිගත සංස්ථාව මගින් අයකරගෙන ඇත. අදාළ ප්‍රමිතීන් උල්ලංඝණය කරන්නන්ගේ ඉන්ධන පිරවුම්හල් බලපත්‍ර අවලංගු කිරීමට පියවර ගන්නා බව ද අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=20950", "Category": null, "Parent URL": null}