{"Source": "Adaderana", "Timestamp": "December 14, 2018 11:13 am", "Headline": "බළන්ගොඩ ආපන ශාලා හදිසි පරීක්ෂාවකට", "News Content": "සෞඛ්‍ය අමාත්‍යංශයේ ආහාර පාලන ඒකකය මෙහෙය වීමෙන් දිවයින පුරා ක්‍රියාත්මක වන “ජාතික ආහාර සුරක්ෂිත සතිය” 10 වන දා සිට ලබන 16 දක්වා සෞඛ්‍ය සතිය තේමාව වශයෙන් යොදාගෙන තිබේ. එයට සමගාමීව රත්නපුර දිස්ත්‍රික් සෞඛ්‍ය වෛද්‍ය කොට්ඨාස දහඅට තුලම විවිධ වැඩසටහන් ක්‍රියාත්මක කරන අතර ඒ අනුව බළන්ගොඩ ඉඹුල්පේ සෞඛ්‍ය වෛද්‍ය කොට්ඨාසයේ රාත්‍රී විවෘතව ඇති ආපන ශාලාවල් හදිසි පරීක්ෂාවකට ඊයේ(13) රාත්‍රියේ ලක් කරන ලදී. මෙම හදිසි වැටලීම කරන ලද්දේ රත්නපුර දිස්ත්‍රික් මහජන සෞඛ්‍ය පරීක්ෂක එන්.එල්.එස්.ආර්.ලියනගේ රත්නපුර දිස්ත්‍රික් ආහාර ඖෂධ පරීක්ෂක ජේ.කේ.පී.පියකුමාර මහත්වරුන් ඇතුළු ප්‍රදේශයේ මහජන සෞඛ්‍ය පරීක්ෂකවරුන් එක්වය. මෙම හදිසි සෝදිසි කිරීමේ දී මිනිස් පරිභෝජනයට නුසුදුසු ආහාර විනාශ කළ අතර අඩුපාඩු සහිත ආපනශාලාවලට රතු නිවේදන නිකුත් කල අතර ආහාර පනත උල්ලංඝනය කරමින් විකිණීමට තිබූ ආහාර තහනමට ලක් කිරීමත් හා ආහාර සුරක්ෂිතව තබා ගැනීම පිළිබඳවත් හිමිකරුවන් හා සේවකයන් දැනුවත්කරන ලදී.", "URL": "https://sinhala.adaderana.lk/news.php?nid=100734", "Category": null, "Parent URL": null}