{"Source": "Adaderana", "Timestamp": "October 22, 2011 11:33 am", "Headline": " සෞදියේ අල් සවුද් කුමරු මියයයි", "News Content": "සෞදි අරාබියේ සුල්තාන් බින් අබ්දුල්ලාසිස් අල් සවුද් කුමරු අද අලුයම මියගොස් තිබේ. සෞදි අබ්දුල්ලා රජුගේ ඥාති සොහොයුරෙකු වන සුල්තාන් කුමරු එරට ආරක්ෂක සහ ගුවන් සේවා අමාත්‍යවරයා ලෙස ද කටයුතු කළේය. මිය යන විට 83 වැනි වියේ පසුවූ සුල්තාන් කුමරු වසර ගණනාවක සිට පිළිකා රෝගයෙන් පෙළුණු බව විදෙස් වාර්තා පවසයි. නිව්යෝර්ක් හි රෝහලක ප්‍රතිකාර ලබමින් සිටියදී කුමරු මියගොස් ඇති බව ද සඳහන්වේ. සෞදි රාජකීය අධිකරණය විසින් කුමරුගේ මරණය පිළිබඳ නිල නිවේදනය නිකුත් කර ඇති බව සෞදි මාධ්‍ය වාර්තා කර තිබේ.", "URL": "https://sinhala.adaderana.lk/news.php?nid=19520", "Category": null, "Parent URL": null}