{"Source": "Adaderana", "Timestamp": "June 15, 2018 09:21 am", "Headline": "ප්‍රදේශ දෙකක නිධන් හෑරූ පුද්ගලයින් 11 ක් අත්අඩංගුවට", "News Content": "ප්‍රදේශ දෙකකදී පුරාවස්තු ලබා ගැනිමේ අරමුණින් කැණිම් සිදු කළ පුද්ගලයින් 11 දෙනෙකු අත්අඩංගුවට ගෙන තිබේ. කෑගල්ල, අරන්දර ප්‍රදේශයේ පුරාවස්තු ලබා ගැනිමේ අරමුණින් කැණිම් සිදු කරන බවට කෑගල්ල කොට්ඨාස අපරාධ විමර්ශන අංශයට ලද තොරතුරක් මත සිදු කළ වැටලීමකදී පුද්ගලයින් 07 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කළේය. සැකකරුවන් පන්නල, එලිබිච්චිය ප්‍රදේශයේ පදිංචිකරුවන් පිරිසක් වන අතර ඔවුන් අද (15) කෑගල්ල මහේස්ත්‍රාත් අධිකරණයට ඉදිරිපත් කිරිමට නියමිතය. මේ අතර රංගල, ගල්කොටුව ප්‍රදේශයේ පුරාවස්තු ලබා ගැනිමේ අරමුණින් කැණිම් සිදු කළ තවත් පුද්ගලයින් සිව් දෙනෙකු අත්අඩංගුවට ගෙන තිබේ. සැකකරුවන් තෙල්දෙණිය සහ කෙන්ගල්ල, යන ප්‍රදේශවල පදිංචිකරුවන් බවයි පොලිසිය ප්‍රකාශ කළේය. අත්අඩංගුවට ගත් සැකකරුවන් අද රංගල මහේස්ත්රාවත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=90921", "Category": null, "Parent URL": null}