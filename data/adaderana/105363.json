{"Source": "Adaderana", "Timestamp": "March 2, 2019 07:49 pm", "Headline": "මාස 9කට පසු ශ්‍රී ලංකාවට ICCයේ පුර්ණ සාමාජිකත්වය", "News Content": "අන්තර් ජාතික ක්‍රිකට් කවුන්සිලයේ පුර්ණ සාමාජිකත්වය ශ්‍රී ලංකාවට යළිත් වරක් හිමි වී ඇත. ශ්‍රී ලංකාවට මෙලෙස පුර්ණ සාමාජික බලතල හිමිව ඇත්තේ මාස 9කට පසුවයි. ශ්‍රී ලංකා ක්‍රිකට් සභාපති ශම්මි සිල්වා සිය ටිවිටර් ගිණුමේ සඳහන් කර තිබුණේ ඩුබායි නුවර අන්තර් ජාතික ක්‍රිකට් කවුන්සිල සභාවේ මේ වන විට පැවැත්වෙන විශේෂ රැස්වීමේදී මේ සම්බන්ධයෙන් නිවේදනය කළ බවයි. ක්‍රිකට් සභාපතිවරයා සිය ටිව්ටර් සටහනේ වැඩිදුරටත් සඳහන් කර තිබුණේ (\"මාස 9ක සිට නිරීක්ෂණ මට්ටමක සිටි ශ්‍රී ලංකා ක්‍රිකට් ආයතනය නැවතත් අන්තර් ජාතික ක්‍රිකට් කවුන්සිලයේ පුර්ණ බලතල ඇති සාමාජිකයෙකු ලෙස පිළිගත් බව අද පැවැති අන්තර් ජාතික ක්‍රිකට් මාණ්ඩලික සභාවේදී ප්‍රකාශ කළ බව සතුටින් දැනුම් දෙමි\") යනුවෙනි.", "URL": "https://sinhala.adaderana.lk/news.php?nid=105363", "Category": null, "Parent URL": null}