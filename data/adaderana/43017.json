{"Source": "Adaderana", "Timestamp": "May 6, 2014 03:09 pm", "Headline": "යතුරු පැදිය බස් රථයේ ගැටී 3ක් රෝහලේ ", "News Content": "මොණරාගල - සියඹලාණ්ඩුව මාර්ගයේ මහඅරාව ප්‍රදේශයේ දී සිදුවු රිය අනතුරකින් පුද්ගලයින් තිදෙනෙකු තුවාල ලබා තිබේ. යතුරු පැදියක් සහ බස් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් යතුරු පැදියේ ගමන්ගත් පුද්ගලයින් දෙදෙනා සහ මාර්ගයේ ගමන්ගත් කාන්තාවක තුවාල ලබා තිබේ. ඔවුන් ප්‍රතිකාර සඳහා මොණරාගල රෝහල වෙත ඇතුළත් කර ඇති බව වාර්තා වෙයි. අනතුර සම්බන්ධයෙන් සියඹලාණ්ඩුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43017", "Category": null, "Parent URL": null}