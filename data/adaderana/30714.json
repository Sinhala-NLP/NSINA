{"Source": "Adaderana", "Timestamp": "January 13, 2013 08:34 am", "Headline": "හොර වෙද්දු 40,000ක්", "News Content": "දිවයින පුරා වංචනික ලෙස වෛද්‍යවරුන් වශයෙන් පෙනී සිටින පුද්ගලයන් අත්අඩංගුවට ගැනීම සඳහා මෙහෙයුම් ක්‍රියාත්මක කිරීමට පොලිස්පතිවරයා එකඟතාව පළ කළ බව රජයේ වෛද්‍ය නිලධාරින්ගේ සංගමය පවසයි. පොලිස්පතිවරයා සමඟ පැවති සාකච්ඡාවකින් පසු අදාළ වැටලීම් සඳහා නියෝජ්‍ය පොලිස්පතිවරුන්ගෙන් යුත් කණ්ඩායමක් පත් කිරීමට තීරණය කළ බව එහි මාධ්‍ය ප්‍රකාශක වෛද්‍ය නවින් ද සොයිසා මහතා ප්‍රකාශ කළේය. වංචනික ලෙස වෛද්‍යවරුන් වශයෙන් පෙනී සිටින පුද්ගලයන් 40,000ක් පමණ සිටින බවට තම සංගමය විසින් අනාවරණය කරගෙන ඇති බව ද වෛද්‍ය නවීන් ද සොයිසා මහතා පැවසුවේය.", "URL": "https://sinhala.adaderana.lk/news.php?nid=30714", "Category": null, "Parent URL": null}