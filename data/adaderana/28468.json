{"Source": "Adaderana", "Timestamp": "October 20, 2012 07:56 pm", "Headline": "  කන්දඋඩරට ප්‍රදේශ කිහිපයක නායයාමේ අවදානමක්", "News Content": "ඉදිරි පැය 24 තුළ මහනුවර දිස්ත්‍රික්කයට දැඩි වර්ෂාවක් ඇති වුවහොත් ප්‍රදේශ කිහිපයක නායයාම් සිදුවිය හැකි බව ආපදා කළමනාකරණ මධ්‍යස්ථානය පවසයි. ඒ අනුව ගඟවටකෝරලේ, උඩුනුවර, යටිනුවර, හාරිස්පත්තුව හා අකුරණ යන ප්‍රදේශවල නායයාම් ඇති විමේ අවදානමක් ඇතැයි ජාතික ගොඩනැගිලි පර්යේෂණ සංවිධානය සඳහන් කරයි. මේ හේතුවෙන් එම ප්‍රදේශවල සිටින ජනතාව දැඩි අවධානයෙන් සිටිය යුතු බව එම සංවිධානය ජනතාවට දැනුම්දෙයි.", "URL": "https://sinhala.adaderana.lk/news.php?nid=28468", "Category": null, "Parent URL": null}