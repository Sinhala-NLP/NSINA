{"Source": "Adaderana", "Timestamp": "May 15, 2012 03:09 pm", "Headline": "බෝක්කුවක් ඉවත් කිරීමෙන් වැටුණු පස් කන්ද එක් අයෙකුට මරුකැඳවයි", "News Content": "රත්නපුර පොලිස් බල ප්‍රදේශයේ නිවිතිගල දෙසට තාවකාලිකව සකස් කරන ලද මාර්ගයේ තිරිවානාකැටිය හන්දියේ ඇති බෝක්කුවක් මාර්ග සංවර්ධන අධිකාරියේ සේවකයින් විසින් ඉවත් කිරීමේදී පස් කන්දක් කඩා වැටීම නිසා දෙදෙනෙකු තුවාල ලබා ඉන් එක් අයෙකු මියගොස් තිබේ. මෘත ශරීරය රත්නපුර රෝහලේ මෘත ශරීරාගාරයේ තබා ඇති බවත්, පශ්චාත් මරණ පරීක්ෂණය මෙතෙක් අවසන්ව නැති බවත් පොලීසිය පවසයි. අද දින 11.30 ට පමණ සිදුව ඇති මෙම අනතුරෙන් මරණයට පත්ව ඇත්තේ ජේ.එම්.විමලසේන නැමැති පුද්ගලයෙකි. තුවාලකරු රත්නපුර රෝහලේ ප‍්‍රතිකාර ලබන අතර රත්නපුර පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24270", "Category": null, "Parent URL": null}