{"Source": "Adaderana", "Timestamp": "March 21, 2013 11:05 am", "Headline": "රැකියා දෙනවා කියා මාර්ග සංවර්ධන අධිකාරියේ නිලධාරියෙක් ලක්ෂ ගාණක් ගරලා", "News Content": "රැකියා ලබාදෙන බව පවසමින් පුද්ගලයින් සිව්දෙනෙකුගෙන් රුපියල් ලක්ෂ 8ක් පමණ වංචා කළැයි සැකපිට බිබිල මාර්ග සංවර්ධන අධිකාරියේ සහකාර කාර්මික නිලධාරීවරයෙකු අත්අඩංගුවට ගෙන තිබේ. විදුලිබල මණ්ඩලය සහ බැංකු ආශ්‍රිත රැකියා ලබාදෙන බව පවසමින් අදාළ කාර්මික නිලධාරීවරයා මෙම මුදල් ලබා ගෙනඇත. කාර්මික නිලධාරීවරයා පැවසූ ආකාරයට රැකියා නොලැබීම හේතුවෙන් මුදල් ලබාදුන් පුද්ගලයින් සිව්දෙනා විසින් බිබිල පොලීසියට සිදුකරන ලද පැමිණිල්ලකින් අනතුරුව සැකකරු අත්අඩංගුවට ගැනීමට හැකිවූ බව පොලීසිය පැවසුවේය. අත්අඩංගුවට ගත් සැකකරු බිබිල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32606", "Category": null, "Parent URL": null}