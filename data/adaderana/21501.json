{"Source": "Adaderana", "Timestamp": "January 19, 2012 02:29 pm", "Headline": "පොලිස් පොඩ්ඩන් උසස් කරන්නැයි ශ්‍රේෂ්ඨාධිකරණ නියෝගයක්", "News Content": "පෙබරවාරි 15 වන දිනට පෙර පොලිස් සැරයන්වරු 634 දෙනකු උප පොලිස් පරීක්ෂකවරුන් ලෙස උසස් කරන්නැයි අද ශ්‍රේෂ්ඨාධිකරණය විසින් පොලිස්පතිවරයාට හා රාජ්‍ය සේවා කොමිෂන් සභාවට නියෝග කර තිබේ. 2007 වසරේ උසස්වීම් නොලැබූ පොලිස් සැරයන් වරුන් පිරිස් විසින් ගොනුකරන ලද මූලික අයිතිවාසිකම් පෙත්සමකට අදාළ දීර්ඝ නඩු විභාගයකට පසුව මෙම නියෝගය ලබාදී තිබේ. මෙම උසස්වීම් මේ වසරේ පෙබරවාරි මස 15 වන දිනට පෙර ලබාදිය යුතුවාසේම 2007 වසරේ ජූලි මස 25 වන දින සිට බලාත්මක විය යුතු ලෙස ලබාදිය යුතු බව අගවිනිසුරු,ආචාර්ය ශිරාණි බණ්ඩාරනායක ප්‍රමුඛ ක්‍රිපුද්ගල විනිසුරු මඩුල්ල විසින් නියෝග කර ඇත.", "URL": "https://sinhala.adaderana.lk/news.php?nid=21501", "Category": null, "Parent URL": null}