{"Source": "Adaderana", "Timestamp": "November 10, 2012 05:18 pm", "Headline": " බන්ධනාගාරයෙන් පැනයද්දි මාට්ටු වූ 6ක් අධිකරණයට ඉදිරිපත් කෙරෙයි ", "News Content": "වැලිකඩ බන්ධනාගාරයේ ඇති වු ගැටුම අතරතුර ඉන් පලායෑමට තැත් කිරීමේදී අත්අඩංගුවට ගත් සිරකරුවන් අධිකරණයට ඉදිපත් කිරීමට කටයුතු කරන බව පොලීසිය පවසයි. වැලිකඩ බන්ධනාගාරයේ ඊයේ (09) ඇතිවූ සිද්ධියත් සමග සිරකරුවන් 6 දෙනෙකු ඉන් පැන යාමට තැත්කළහ. බන්ධනාගාර තාප්පයෙන් පිටතට පැනීමේදි මෙම සිරකරුවන් 6 දෙනා ආරක්ෂාව සඳහා යොදවා සිටි පොලිස් නිලධාරීන් විසින් අත්අඩංගුවට ගන්නා ලදී. මොවුන් මේවන විට බොරුල්ල පොලීසියට භාරදී ඇති බව පොලිස් මාධ්‍ය ප්‍රකාශකවරයා සඳහන් ක‍ළේය. ඒ අනුව මෙම සිරකරුවන් බොරැල්ල පොලිස් ස්ථානය මගින් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29084", "Category": null, "Parent URL": null}