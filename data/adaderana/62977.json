{"Source": "Adaderana", "Timestamp": "August 11, 2016 04:29 pm", "Headline": "  කඩුවෙල නගර සංවර්ධනය ඇ‍රඹෙයි", "News Content": "කඩුවෙල නව සතිපොළ හා අතිරේක බස් නැවතුම්පළෙහි ඉදිකිරීම් කටයුතු අද ආරම්භ කෙරුණි. ඒ මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතාගේ ප්‍රධානත්වයෙනි.කඩුවෙල නගර සංවර්ධන වැඩසටහන යටතේ රුපියල් මිලියන 213ක වියදමින් නව සතිපොළ සහ බස් නැවතුම්පළ ඉදිකිරීමට නියමිතය.සතිපොළ වෙළඳ ස්ථාන 288කින් සමන්විත වන අතර සනීපාරක්ෂක පහසුකම්, වාහන නතර කිරීමේ පහසුකම් ඇතුළු පහසුකම් රැසකින් යුක්ත වන බව මහානගර හා බස්නාහිර සංවර්ධන අමාත්‍යංශය පැවසුවේය. නව සතිපොළ ආසන්නයෙන් අතිරේක බස් නැවතුම්පළ ඉදිකෙරෙන අතර ප්‍රධාන බස් නැවතුම්පළෙහි ඉඩකඩ ප්‍රමාණවත් නොවීම ඊට හේතු වූ බව එම අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=62977", "Category": null, "Parent URL": null}