{"Source": "Adaderana", "Timestamp": "May 29, 2019 02:51 pm", "Headline": "ටෝකියෝ නුවර පිහි ඇණුමකින් ළමුන් දෙදෙනෙක් ජීවිතක්ෂයට", "News Content": "ජපානයේ ටෝකියෝ නුවර කවාසාකි ප්‍රදේශයේදී සිදුවූ පිහි ඇණුමකින් පාසල් ළමුන් දෙදෙනෙකු මියගොස් තවත් 18 දෙනෙකු තුවාල ලබා ඇත. පාසල් ළමුන් පිරිසක් බස් නැවතුම්පොලේ රැඳී සිටි අවස්ථාවේදී අදාල පිහි ඇණුම සිදුව ඇති බව විදෙස් මාධ්‍ය වාර්තා කළේය. පිහි ඇණුම සිදුකළ 50 හැවිරිදි අදාල පුද්ගලයා එරට පොලීසිය විසින් අත්අඩංගුවට ගෙන ඇති අතර ඔහු ද සිය ගෙල ප්‍රදේශයට පිහියෙන් ඇණ තුවාල සිදුකරගෙන ඇති බව සඳහන්ය. මේ හේතුවෙන් එම සැකකරු පොලිස් ආරක්ෂාව යටතේ රෝහල්ගතව ප්‍රතිකාර ලබන බව වාර්තා වෙයි. පිහි ඇණුමට හේතුව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=110916", "Category": null, "Parent URL": null}