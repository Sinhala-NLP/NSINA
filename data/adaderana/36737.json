{"Source": "Adaderana", "Timestamp": "August 19, 2013 09:16 am", "Headline": "කොළඹ - යාපනය දුම්රිය සේවාව ලබන වසරේ සිට ක්‍රියාත්මකයි ", "News Content": "කොළඹ - යාපනය දුම්රිය සේවාව ලබන වසරේ අප්‍රේල් මාසයේ සිට යළි ක්‍රියාත්මක කිරීමට සැලසුම් කර තිබේ. එක්සත් ජනතා නිදහස් සන්ධාන මහලේකම් සුසිල් ප්‍රේමජයන්ත මහතා යාපනයේ පැවති මාධ්‍ය හමුවකදී ප්‍රකාශ කළේ උතුරේ ජනතාවට කොළඹ ඇතුළු සෙසු ප්‍රදේශවල ජීවත් වන පුද්ගලයින් සමඟ සම්බන්ධතා යළි ගොඩනගා ගැනීමේ හැකියාව මෙමගින් උදාවන බවයි. වසර 30ක යුද්ධයෙන් පසු හානියට පත්ව තිබු උතුරු දුම්රිය මාර්ගය මේ වන විට කිලිනොච්චිය දක්වා ප්‍රතිසංස්කරණය කර ඇත. එම මාර්ගය යාපනය දක්වා දීර්ඝ කිරීමේ ව්‍යාපෘතිය මේ වන විටත් ක්‍රියාත්මක වෙයි.", "URL": "https://sinhala.adaderana.lk/news.php?nid=36737", "Category": null, "Parent URL": null}