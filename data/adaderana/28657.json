{"Source": "Adaderana", "Timestamp": "October 27, 2012 09:30 am", "Headline": "දේවස්ථානයට එල්ල ප්‍රහාරයෙන් 41 ක් මරුට 50 ට තුවාල  ", "News Content": "ඇෆ්ගනිස්ථානයේ සිදුවූ ‍බෝම්බ පිපිරීමකින් පුද්ගලයින් 41 දෙනෙකු ජීවිතක්ෂයට පත්ව තිබේ. එරට මුස්ලිම් දේවස්ථානයක් ඉලක්ක කර ගනිමින් මෙම ප්‍රහාරය එල්ල වී ඇති බව සඳහන්ය. මරාගෙන මැරෙන බෝම්බකරුවෙකු විසින් මෙම ප්‍රහාරය එල්ල කර ඇත. උතුරු ඇෆ්ගනිස්ථානයේ ෆර්යාබ් ප්‍රාන්තයේ පිහිටි දේවස්ථානයකට ප්‍රහාරය එල්ල වී ඇති බව විදෙස් මාධ්‍ය වාර්තා කරයි. ප්‍රහාරය එල්ල වන අවස්ථාවේ ප්‍රාන්ත දේශපාලන බලධාරීන් මෙන්ම පොලිස් නිලධාරීන් පිරිසක් ද දේවස්ථානය තුළ සිට තිබේ. ප්‍රහාරයෙන් තවත් පනස් දෙනෙකුට අධික පිරිසක් තුවාල ලබා ඇති බව ද සඳහන්ය.", "URL": "https://sinhala.adaderana.lk/news.php?nid=28657", "Category": null, "Parent URL": null}