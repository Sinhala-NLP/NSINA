{"Source": "Adaderana", "Timestamp": "March 10, 2016 04:05 pm", "Headline": " දේශපාලන සිරකරුවන් නිදහස් කරන්න-ඥාතීන් විරෝධතාවයක", "News Content": "උපවාසයේ නිරතව සිටින දෙමළ දේශපාලන සිරකරුවන් නිදහස් කරන ලෙස ඉල්ලා ඔවුන්ගේ ඥාතීන් ඇතුළු පිරිසක් කිලිනොච්චි නගරයේදී විරෝධතාවයක නිරත වී තිබේ.අතුරුදන්වූවන්ගේ ඥාතීන්, කිලිනොච්චිය ප්‍රදේශවාසීන් මෙන්ම දෙමළ ජාතික සන්ධානයේ පාර්ලිමේන්තු මන්ත්‍රී ශිවඥානම් ශ්‍රීධරන් මහතා ද එම විරෝධතාවයට එක්ව සිටි බව අද දෙරණ වාර්තාකරු සඳහන් කළේය. දෙමළ දේශපාලන සිරකරුවන් නිදහස් කරන බවට රජය පොරොන්දු ලබාදුන්නද ඒවා ඉටු කිරීමට අපොහොසත් වී ඇති බව විරෝධතාකරුවන් පවසයි.එම පිරිස වහාම නිදහස් කිරීමට රජය කටයුතු කළයුතු බව ඔවුන් සඳහන් කර ඇත.", "URL": "https://sinhala.adaderana.lk/news.php?nid=58059", "Category": null, "Parent URL": null}