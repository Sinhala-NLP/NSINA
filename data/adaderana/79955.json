{"Source": "Adaderana", "Timestamp": "November 15, 2017 02:11 pm", "Headline": "උද්ඝෝෂණය පළදරයි - පාරට ලක්ෂ 86 ක් වෙන් කරයි ", "News Content": "අබලන් තත්ත්වයේ පවතින කොළඹ -නුවර ප්‍රධාන මාර්ගයේ සිට මහන්තේගම හරහා ගම්පොළ දක්වා ඇති මහා මාර්ගයේ වැඩකටයුතු නිමකිරීම සඳහා රු.ලක්ෂ 86 ක ප්‍රතිපාදන මේ වන විටත් වෙන් කොට අවසන් බවත් හැකි ඉක්මනින් එහි වැඩකටයුතු ආරම්භ කිරීම සඳහා කොන්ත්‍රාත්කරුවන් යොදවන බවත් කෑගල්ල දිස්ත්‍රික් ලේකම් චන්ද්‍රසිරි බණ්ඩාර අද ( 11 ) මිට සුථ වේලාවකට කලින් සඳහන් කර තිබේ. ඔහු මේ බව සඳහන් කළේ මහන්තේගම ගම්වාසීන් පිරිසක් සමග කෑගල්ල දිස්ත්‍රික් ලේකම් කාර්යාලයේදි සිදුකළ සාකච්ඡාවක දීය. මෙම මාර්ගයේ කටයුතු සඳහා අප වෙත මුදල් ලැබී තිබුණත් ඉදිකිරම් කටයුතු සඳහා පවතින කොන්ත්‍රාත්කරුවන්ගේ හිගය නිසා මේ දක්වා වැඩකටයුතු ආරම්භ කිරීමට ගැටළුවක් වී ඇති බව ද්ස්ත්‍රික් ලේකම් තුමන් පැවසීය. දැඩි අබලන් තත්ත්වයේ පවතින මේ මාර්ගය පිළිසරකර කර දෙන මෙන් බලධාරීන්ගෙන් ඉල්ලා මාවනැල්ල මහන්තේගම හන්දියේ දී විශාල පිරිසක් පසුගියදා උද්ඝෝෂණයක යෙදුන අතර ඒ හේතුවෙන් කොළඹ නුවර මාර්ගයේ ගමනාගමන කටයුතු පැය හතරක් පමණ අඩාල විය. මේ අවස්ථාව සඳහා කෑගල්ල දිස්ත්‍රික් සැලසුම් අධ්‍යක්ෂක අනෝමා විජේරත්න මහත්මිය, වැලිවතුරේ මධ්‍ය මණ්ඩාවල විහාරාධිපති පුජ්‍ය රුවන්පුර බුද්ධසිරි හිමි. උපුල් කුමාර හා සම්පත් කුමාර යන මහත්වරුන් ඇතුළු ගම්වාසීන් පිරිසක් සහභාගී වූහ.", "URL": "https://sinhala.adaderana.lk/news.php?nid=79955", "Category": null, "Parent URL": null}