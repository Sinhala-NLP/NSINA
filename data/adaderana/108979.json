{"Source": "Adaderana", "Timestamp": "April 30, 2019 07:49 pm", "Headline": "සෝදිසි මෙහෙයුම් සිදුකිරීමට ආරක්ෂක අංශවලට පූර්ණ බලය ලබා දිය යුතුයි", "News Content": "ත්‍රස්ථවාදය මර්දනය සඳහා අවශ්‍ය සෝදිසි මෙහෙයුම් සිදුකිරීමට ආරක්ෂක අංශවලට පූර්ණ බලය ලබා දිය යුතු බව අගරදගුරු අති උතුම් මැල්කම් කාදිනල් රංජිත් හිමිපාණන් සහ ආචාර්ය පූජ්‍ය ඕමල්පේ සෝභිත හිමියන් අවධාරණය කරයි. මෙම අදහස් පළවූයේ අද (30) පස්වරුවේ අගරදගුරු නිල නිවසේ පැවති හමුවකදීයී. ජාතික විද්වත් සංඝ සභාවේ සභාපති ආචාර්ය පූජ්‍ය ඕමල්පේ සෝභිත හිමියන් ඇතුළු භික්ෂුන් වහන්සේ ,අගරදගුරු අති උතුම් මැල්කම් කාදිනල් රංජිත් හිමිපාණන් හමුවී අද පස්වරුවේ රටේ පවතින වත්මන් තත්ත්වය පිළිබඳව සාකච්ඡාවක් පැවැත්වීය. අති උතුම් මැල්කම් කාදිනල් රංජිත් හිමිපාණන් එහිදි පැවසුවේ සැකකරුවන්ගෙන් තොරතුරු ලබාගෙන තිබෙන නමුත් ඉදිරි පියවර සම්බන්දයෙන් තම පාර්ශවයන් දැනුවත් නොමැති බවයි. ඇතැම් පුද්ගලයන් අත්අඩංගුවට ගෙන නැවත මුදා හරින බවද උන් වහන්සේ පවසයි. එහිදි වැඩිදුරටත් අදහස් දැක්වු උන්වහන්සේ පැවසුවේ මීගමු නගරයම පරීක්ෂා කරන්න ලෙස පැවසුවද පෙරයිමුල්ල ප්‍රදේශය පමනක් පරීක්ෂා කළ බවයි.", "URL": "https://sinhala.adaderana.lk/news.php?nid=108979", "Category": null, "Parent URL": null}