{"Source": "Adaderana", "Timestamp": "October 13, 2016 10:00 am", "Headline": " මගී තදබදය අවම කරන්න විසඳුම් සොයයි", "News Content": "දැනට පවතින මගී තදබදය අවම කිරීම සඳහා නව දුම්රිය මැදිරි ඇනවුම් කර ඇති බව දුම්රිය දෙපාර්තමේන්තුව පවසයි.එහි නියෝජ්‍ය ගමනාගමන අධිකාරී වී.එස් පොල්වත්තගේ මහතා පවසන්නේ නව දුම්රිය මැදිරි ලැබෙන තෙක් දැනට පවතින දුම්රිය මැදිරි නවීකරණය කිරීමට අවශ්‍ය පියවර ගෙන ඇති බවයි.මෙරට මාර්ග පදධතියේ වර්තමානයේ පවතින දැඩි රථ වාහන තදබදය හේතුවෙන් දුම්රිය සඳහා මඟීන් යොමුවීමේ වැඩි ප්‍රවණතාවක් දක්නට ලැබෙන බව නියෝජ්‍ය ගමනාගමන අධිකාරීවරයා සඳහන් කළේය.කෙසේවෙතත් එම ඉල්ලුම සපුරාලීම සඳහා ප්‍රමාණවත් දුම්රිය මැදිරි සහ බලවේග කට්ටල දුම්රිය දෙපාර්තමේන්තුව සතුව මේ වන විට නොමැති බව සඳහන්ය.මේ හේතුවෙන් ප්‍රවාහන අමාත්‍ය නිමල් සිරිපාලද සිල්වා මහතා දැනුවත් කර නව දුම්රිය මැදිරි බලවේග කට්ටල ඇණවුම් කිරීමේ කටයුතු සිදුකරන බව නියෝජ්‍ය ගමනාගමන අධිකාරී වී.එස් පොල්වත්තගේ මහතා සඳහන් කළේය.", "URL": "https://sinhala.adaderana.lk/news.php?nid=65005", "Category": null, "Parent URL": null}