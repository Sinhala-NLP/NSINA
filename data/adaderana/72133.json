{"Source": "Adaderana", "Timestamp": "April 17, 2017 08:25 am", "Headline": " වෙන්නප්පු මෝය කටට 2ක් බිලි ", "News Content": "වෙන්නප්පුව මෝය කටේ දිය නෑමට ගිය ළමුන් දෙදෙනෙකු මියගොස් තිබේ.මොවුන් දෙදෙනා එකම පවුලේ දරුවන් වන අතර වයස අවුරුදු 17 ක ගැහැණු දරුවෙකු සහ අවුරුදු 15ක පිරිමි දරුවෙකු බව පොලීසිය පැවසුවේය.පවුලේ ඥාතීන්ද සමඟ, මා ඔය මුහුදට එකතු වන ස්ථානයේ දිය නාමින් සිටයදී මොවුන් දෙදෙනා දියේ ගිළී අතුරුදන්ව ඇති අතර පසුව ගම්වාසීන්ගේ මැදිහත්වීමෙන් අදාළ මළ සිරුරු සොයාගෙන තිබේ.මළ සිරුරු මාරවිල මූලික රෝහලේ තැන්පත් කර ඇති අතර පශ්චාත් මරණ පරීක්ෂණ අද දින සිදුකිරීමට නියමිතය.වෙන්නප්පුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72133", "Category": null, "Parent URL": null}