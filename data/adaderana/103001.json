{"Source": "Adaderana", "Timestamp": "January 24, 2019 04:43 pm", "Headline": "ඉන්දුනීසියාවේ ආපදා හේතුවෙන් 30ක් මිය යයි", "News Content": "ඉන්දුනීසියාවේ දකුණු සුලවෙසි ප්‍රදේශයට බලපා ඇති ආපදා තත්ත්වය හේතුවෙන් පුද්ගලයින් 30 දෙනෙකු මියගොස් ඇත. ගංවතුර හා නායයෑම් හේතුවෙන් මෙම මරණ සිදුව ඇති අතර තවත් පුද්ගලයින් 25 දෙනෙකු අතුරුදන්ව ඇති බව විදෙස් මාධ්‍ය වාර්තා කළේය. ආපදා තත්ත්වයෙන් පුද්ගලයින් දහස් ගණනක පිරිසක් අවතැන්ව සිටින බව ද සඳහන් වෙයි. ගංවතුර තත්ත්වය හේතුවෙන් මාර්ග රැසක් අවහිර වී ගමනාගමන කටයුතු වලට බාධා පැමිණ ඇති අතර මෙම තත්ත්වය තුළ පීඩාවට පත්වූවන්ට සහන සැලසීමේ කටයුතු සඳහා හෙලිකොප්ටර් යානා යොදා ගැනිමට ද ඉන්දුනීසියානු බලධාරින්ට සිදුව තිබෙනවා.", "URL": "https://sinhala.adaderana.lk/news.php?nid=103001", "Category": null, "Parent URL": null}