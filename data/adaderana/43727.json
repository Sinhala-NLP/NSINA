{"Source": "Adaderana", "Timestamp": "June 4, 2014 12:11 pm", "Headline": "එ.ජා.ප. කෘත්‍යාධිකාරී මණ්ඩලය අද රැස්වෙයි ", "News Content": "එක්සත් ජාතික පක්ෂයේ කෘත්‍යාධිකාරී මණ්ඩල රැස්වීම අද(04) දිනයේ පැවැත්වීමට නියමිතව තිබේ. අද පස්වරු 04.00 ට පක්ෂ මුලස්ථානය වන සිරිකොත මන්දිරයේ දී මෙම කෘත්‍යාධිකාරී මණ්ඩල රැස්වීම පැවැත්වෙන බව එක්සත් ජාතික පක්ෂ මහලේකම් තිස්ස අත්තනායක මහතා සඳහන් කළේය. විපක්ෂ නායක රනිල් වික්‍රමසිංහ මහතා විදෙස් සංචාරයක නිරතවීම හේතුවෙන් පසුගිය මාසයේ දී කෘත්‍යාධිකාරී මණ්ඩල රැස්වීම පැවැත්වුයේ නොමැත. ඒ අනුව අද(04) දිනයේ දී මෙම රැස්වීම පැවැත්වෙන අතර එහිදී ඌව පළාත් සභා මැතිවරණය පිළිබඳව වැඩි අවධානය යොමුකර සාකච්ජා කිරීමට නියමිත බව වාර්තා වෙයි. එමෙන්ම දැනට මතුව ඇති පොදු දේශපාල කරුණු පිළිබඳවද මෙම කෘත්‍යාධිකාරී මණ්ඩල රැස්වීමේ දී සාකච්ජා කිරීමට නියමිතය.", "URL": "https://sinhala.adaderana.lk/news.php?nid=43727", "Category": null, "Parent URL": null}