{"Source": "Adaderana", "Timestamp": "July 22, 2015 08:19 am", "Headline": " ස්විට්සර්ලන්තයෙන් සරණාගතභාවය ඉල්ලන අය අතර ලංකාව දෙවෙනියා වෙලා", "News Content": "ස්විට්සර්ලන්තයෙන් සරණාගතභාවය ඉල්ලා ඇති ලෝකයේ රටවල් අතර දෙවනි රට බවට ශ්‍රී ලංකාව පත්ව තිබේ.ගතවූ මාස 06ක කාලය තුල ස්විට්සර්ලන්තයෙන් සරණාගතභාවය සඳහා අයදුම් කර ඇති සංඛ්‍යාව 11,000කට අධික බව සඳහන්ය.අදාළ කාලය තුළ ශ්‍රී ලංකාවෙන් පමණක් සරණාගතභාවය සඳහා අයදුම්පත් 840ක් යොමුකර ඇති බව වාර්තා වේ.ගතවූ මාස 06ක කාලය තුළ ස්විට්සර්ලන්තයේ සරණාගතභාවය සඳහා වැඩිම ඉල්ලුම්පත් ප්‍රමාණයක් යොමුව ඇත්තේ එරිත්‍රියාවෙනි.එරටින් යොමුවී ඇති අයදුම්පත් සංඛ්‍යාව 3800ක් බව සඳහන්ය.කෙසේවෙතත් ගතවූ මාස 06ක කාලය තුළ ශ්‍රී ලංකාවෙන් ස්විට්සර්ලන්තයේ සරණාගත භාවය සඳහා යොමුව ඇති අයදුම්පත් ප්‍රමාණය පසුගිය වසරේ අදාළ කාලය සමඟ සැසදීමේදී 76.5% න් ඉහළ ගොස් ඇති බව වාර්තා වේ.", "URL": "https://sinhala.adaderana.lk/news.php?nid=52769", "Category": null, "Parent URL": null}