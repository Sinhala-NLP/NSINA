{"Source": "Adaderana", "Timestamp": "October 23, 2011 07:55 am", "Headline": "හෙරොයින් ළඟ තබා ගත්තාට අත්අඩංගුවේ", "News Content": "හෙරොයින් තොගයක් සමඟ සැකකරුවන් දෙදෙනෙකු අත්අඩංගුවට ගෙන තිබේ. කඩුගන්නාව අමුණුපර , කැටකුඹුර ප්‍රදේශයේ දී ඊයේ පස්වරුවේ එක් සැකකරුවෙකු අත් අඩංගුවට ගෙන ඇති අතර ඔහු සතුව හෙරොයින් ග්‍රෑම් 4යි මිලි ග්‍රෑම් 210ක් තිබු බව පොලිසිය පවසයි. අලවතුගොඩ පොලිසියේ නිලධාරීන් කණ්ඩායමක් සිදුකළ වැටලීමක දී තවත් සැකකරුවෙකු අත්අඩංගුවට ගෙන තිබේ. ඔහු සතුව ද හෙරොයින් මිලිග්‍රෑම් 820ක් පමණ තිබු බව පොලිසිය සඳහන් කරයි. සැකකරුවන් අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර හෙරොයින් මිලිග්‍රෑම් 11ක් පමණ ළඟ තබාගෙන සිටියදී ත්‍රිකුණාමලය ප්‍රදේශයේ දී අත් අඩංගුවට ගත් සැකකාරියක ලබන 28 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=19529", "Category": null, "Parent URL": null}