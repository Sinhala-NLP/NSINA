{"Source": "Adaderana", "Timestamp": "September 11, 2017 10:55 am", "Headline": " අර්ජුන්ගේ නීතීඥවරයා සාක්ෂි විමසීමට විරෝධය පායි", "News Content": "අර්ජුන් ඇලෝසියස් වෙනුවෙන් පෙනී සිටින ජනාධිපති නීතීඥ ගාමිණී මාරපන මහතා බැඳුම්කර කොමිසම හමුවේ සාක්ෂි විමසීමට එරෙහිව විරෝධතාවය පළ කර ඇති බව අද දෙරණ වාර්තාකරු පවසයි. එනම් පර්පෙචුවල් ට්‍රෙෂරීස් සමාගමේ හිමිකරු අර්ජුන් ඇලෝසියස් මහතා බැඳුම්කර වංචාව පිළිබඳ විමර්ශන සිදු කරන ජනාධිපති කොමිසම හමුවේ සාක්ෂි ලබාදීම ප්‍රතික්ෂේප කර තිබේ.ඔහුගේ නීතිඥ ගාමිණී මාරපන මහතා විසින් අද(11) ඒ පිළිබඳ කොමිසම වෙත දැනුම්දී ඇති බව වාර්තා වෙයි.කොමිසම හමුවේ දිවුරුම් ප්‍රකාශයක් සහිතව අද දිනයේ සාක්ෂි ලබා දීම සඳහා පැමිණෙන ලෙස කොමිසම පසුගිය සිකුරාදා අර්ජුන් ඇලෝසියස් මහතාට දැනුම් දී තිබුණි.කෙසේ වුවද අර්ජුන් ඇලෝසියස් මහතා අඛණ්ඩව දින 05ක් කොමිසමේ ස්ථාපිත කර ඇති අපරාධ පරීක්ෂණ දෙපාර්තමේන්තුවට ප්‍රකාශ ලබාදුනි.", "URL": "https://sinhala.adaderana.lk/news.php?nid=77391", "Category": null, "Parent URL": null}