{"Source": "Adaderana", "Timestamp": "June 3, 2012 03:14 pm", "Headline": "උඩරට දුම්රියේ ගමනට බාධා", "News Content": "උඩරට දුම්රිය මාර්ගයේ දුම්රිය ධාවන කටයුතු වලට බාධා එල්ල වී තිබේ. බලන සහ කඩුගන්නාව දුම්රිය ස්ථාන අතර මාර්ගයේ දී දුම්රිය එන්ජිමක් ක්‍රියාවිරහිත වීම ඊට හේතුව බව දුම්රිය පාලක මැදිරිය සඳහන් කරයි. අද උදෑසන 10.30 ට පමණ අදාළ දුම්රිය එන්ජිම ක්‍රියා විරහිත වී ඇති බව දුම්රිය පාලක මැදිරිය කියා සිටියි. මේ වන විටත් ක්‍රියාවිරහිත වූ දුම්රිය එන්ජිම වෙනත් ස්ථානයකට ගෙනයාමේ කටයුතු ආරම්භ කර තිබේ. මේ හේතුවෙන් උඩරට දුම්රිය මාර්ගයේ දුම්රිය ධාවන කටයුතුවලට යම් ප්‍රමාදයක් සිදුව ඇති බව දුම්රිය පාලක මැදිරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=24730", "Category": null, "Parent URL": null}