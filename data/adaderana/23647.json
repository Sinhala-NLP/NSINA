{"Source": "Adaderana", "Timestamp": "April 19, 2012 05:00 pm", "Headline": "සමාජගත කළ හිටපු එල්.ටී.ටී.ඊ සාමාජිකයින් ගැන මෙතෙක් පැමිණිලි නෑ", "News Content": "සමාජගත කෙරුණු හිටපු එල්.ටී.ටී.ඊ සාමාජිකයින් කිසිවකු සම්බන්ධයෙන් මෙතෙක් පැමිණිලි ලැබී නොමැති බව පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා පවසයි. මේ වන විට 11, 0000 ට වැඩි හිටපු එල්.ටී.ටී.ඊ සාමාජිකයින් පිරිසක් පුනරුත්ථාපනය කර සමාජගත කර ඇති බව අමාත්‍යවරයා පෙන්වාදෙයි. පුනරුත්ථාපනය වන හිටපු එල්.ටී.ටී.ඊ සාමාජිකයින් පිරිසකගේ සහභාගීත්වයෙන් පැවති විශේෂ අවුරුදු උත්සවයකට එක්වෙමින් අමාත්‍ය චන්ද්‍රසිරි ගජ‍ධීර මහතා මෙම අදහස් පළ කළේය. යුද්ධයන් පැවති රටවල නොමැති ආකාරයේ සාර්ථක පුනරුත්ථාපන වැඩපිළිවෙළක් මෙරට ක්‍රියාත්මක බව අමාත්‍යවරයා එහි දී පෙන්වා දුන්නේය.", "URL": "https://sinhala.adaderana.lk/news.php?nid=23647", "Category": null, "Parent URL": null}