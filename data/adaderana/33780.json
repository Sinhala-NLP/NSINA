{"Source": "Adaderana", "Timestamp": "May 3, 2013 02:59 pm", "Headline": "මහරගමදී මග මරුවාට 2ක් බිලි - රියදුරු පලාගිහින්", "News Content": "මහරගම, ඇරැව්වල මහවත්ත පාර ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. කැබ් රථයක් හා යතුරු පැදියක් ගැටීමෙන් අනතුර සිදුව ඇති බව පොලීසිය පැවසුවේය. අනතුරින් යතුරුපැදිකරු එම ස්ථානයේදීම මියගොස් ඇති අතර එහි පිටුපස ගමන්ගත් පුද්ගලයා ශ්‍රී ජයවර්ධනපුර රෝහලට ඇතුළත් කිරීමේ දී මියගොස් ඇත. මියගොස් ඇත්තේ පිළියන්දල, බෝකුන්දර ප්‍රදේශයේ පදිංචි 19 හැවිරිදි අයෙකු සහ 37 හැවිරිදි අයෙකි. සිද්ධියට අදාළ කැබ් රථයේ රියදුරු කැබ් රථය එම ස්ථානයේ දමා පළාගොස් ඇති අතර සැකකරු අත්අඩංගුවට ගැනීම සඳහා මහරගම පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=33780", "Category": null, "Parent URL": null}