{"Source": "Adaderana", "Timestamp": "October 9, 2018 01:58 pm", "Headline": "අඹු සැමි යුවලට මාරකයක් වු කෑම ලොරිය", "News Content": "වවුනියාව,තාණ්ඩිකුලම ප්‍රදේශයේදී යතුරුපැදියක් ලොරි රථයක අද(09) උදැසන ගැටීමෙන් අඹු සැමි යුවලක් තුවාල ලබා ඇති බව වවුනියාව පොලීසිය පවසයි. යුද හමුදා ආපන ශාලාවකට ආහාර ද්‍රව්‍ය රැගෙන පැමිණ ලොරි රථයක් මෙලෙස යතුරුපැදියේ ගැටී ඇති බව පොලීසිය සඳහන් කරයි. අනතුරින් යතුරුපැදියේ ගමන්ගත් අඹුසැමි යුවල තුවාල ලබා වවුනියාව රෝහලට ඇතුළත් කොට ඇති බවද ‍පොලීසිය සඳහන් කරයි. අනතුරින් යෝගේෂ්වරන් අනුශාන්ත නැමැති 25 හැවිරිදි තරුණයෙකු හා අනුශාන්ත පවිත්‍රා නැමැති 18 හැවිරිදි තරුණියක් තුවාල ලබා ඇති බව පොලීසිය වැඩිදුරටත් කියා සිටියේය. අනතුරින් තුවාල ලැබූවන්ගේ තත්ත්වය තරමක් බරපතළ බවද පොලීසිය සඳහන් කළේය. සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=97415", "Category": null, "Parent URL": null}