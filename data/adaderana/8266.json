{"Source": "Adaderana", "Timestamp": "May 8, 2010 01:23 pm", "Headline": "සංචාරක කර්මාන‍්තයේ ඉහළ වර්ධනයක් ", "News Content": "මෙරට සංචාරක කර්මාන‍්තයේ වර්ධනය මේ වසර ඇතුළත පමණක් 50%ක පමණ ප්‍රගතියක් පෙන්නුම් කර ඇති බව එක්සත් ජාතීන්ට අනුබද්ධ ලෝක සංචාරක සංවිධානය පවසයි. රටවල් 77 ක වාර්තා සැලකීමේ දී ශ්‍රී ලංකාවේ ප්‍රගතිය පිළිබඳව අනාවරණය වී තිබෙන බව ඔවුන් නිකුත් කර තිබෙන අතුරු වාර්තාවක් මඟින් ප්‍රකාශ කර ඇත. යුද්ධයෙන් පීඩාවට පත් වු තිබූ උතුරු නැගෙනහිර ප්‍රදේශ වල සංචාරක කර්මාන්තය දියුණු කිරීම සඳහා රජය විශේෂ වැඩපිළිවෙලක් ක්‍රියාත්මක කර ඇත. ශ්‍රී ලංකාවේ වෙරළ තීරය සංචාරකයින්ට ආකර්ශනීය වීමට වැඩි සංචාරකයින් පිරිසක් මෙරටට පැමිණීමට හේතු වී ඇති බව එම වාර්තාව මඟින් පෙන්වා දී තිබේ. යුදමය වාතාවරණයක් නොපැවතුණු රටවල සංචාරක ක්ෂේත්‍රයට සාපේක්ෂව ශ්‍රී ලංකාව ගෙවී ගිය කාලය තුළ එම ක්ෂේත්‍රයේ පෙන්නුම් කර තිබෙන ප්‍රගතිය ඉහළ බව එක්සත් ජාතීන්ට අනුබද්ධ ලෝක සංචාරක සංවිධානය පවසයි.", "URL": "https://sinhala.adaderana.lk/news.php?nid=8266", "Category": null, "Parent URL": null}