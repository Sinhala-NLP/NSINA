{"Source": "Adaderana", "Timestamp": "August 23, 2012 11:38 am", "Headline": "ගංජා ජාවාරමේ ලොක්කෙකු ඇල්ලීමේ තැතක්", "News Content": "ඇඹිලිපිටියේ සිට කොළඹට ගංජා ප්‍රවාහනය කිරීමේ ජාවාරමක නිරත වූ පුද්ගලයින් දෙදෙනෙකු සුරාබදු දෙපාර්තමේන්තුවේ මත් ද්‍රව්‍ය කාර්යංශය විසින් අත්අඩංගුවට ගෙන තිබේ. මෝටර් රථයකින් ප්‍රවාහනය කරමින් තිබූ ගංජා කිලෝග්‍රෑම් 15 ක් මොවුන් සතුව තිබී සොයාගත් බව සුරාබදු අධිකාරී ප්‍රභාත් ජයවික්‍රම මහතා සඳහන් කළේය. පූගොඩ ප්‍රදේශයේ දී මොවුන් දෙදෙනා අත්අඩංගුවට ගෙන තිබේ. අත්අඩංගුවට ගත් පුද්ගලයින්ගෙන් ලැබුණු තොරතුරු මත මෙම ජාවාරමට සම්බන්ධ ප්‍රධාන සැකකරු අත්අඩංගුවට ගැනීමට පරීක්ෂණ පවත්වන බව ප්‍රභාත් ජයවික්‍රම මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=26822", "Category": null, "Parent URL": null}