{"Source": "Adaderana", "Timestamp": "January 27, 2011 07:00 am", "Headline": "පක්ෂයේ තීරණ වලට පිටින් ගියොත් බලාගෙනයි!", "News Content": "තමන් එක්සත් ජාතික පාක්ෂිකයින් ලෙස ඒත්තු ගන්වමින් පක්ෂයේ තීරණ වලට පටහැණිව ක්‍රියා කිරීමට යම් පුද්ගලයෙකු හෝ ස්වාධීන කණ්ඩායමක් කටයුතු කරන්නේ නම් ඊට එරෙහිව දැඩි විනය ක්‍රියා මාර්ගයක් ගන්නා බව එක්සත් ජාතික පක්ෂය පවසයි. පක්ෂ නාමයෝජනා මණ්ඩලය මගින් අනුමත කරන ලද නාම ලේඛනයේ කිසියම් ලෙස නම් වෙනස් කිරීමක්,විකෘති කිරීමක් හෝ ඊට වෙනත් නමක් ඇතුළත් කිරීමක් සිදුවුවහොත් තරාතිරම නොබලා ඊට එරෙහිව දැඩි ක්‍රියා මාර්ගයක් ගැනීමට සිදුවන බව එක්සත් ජාතික පක්ෂය විසින් නිකුත් කළ නිවේදනයක දැක්වේ. 2011 පළාත් පාලන මැතිවරණයට නාම යෝජනා බාර ගැනීම අද(27)දහවල් 12.00 න් අවසන් වීමට නියමිතව තිබේ.", "URL": "https://sinhala.adaderana.lk/news.php?nid=13776", "Category": null, "Parent URL": null}