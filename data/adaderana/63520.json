{"Source": "Adaderana", "Timestamp": "August 28, 2016 12:01 pm", "Headline": "  විශේෂ බහු සායන මධ්‍යස්ථාන 3ක් ස්ථාපිත කිරීමට යයි", "News Content": "විශේෂ බහු සායන මධ්‍යස්ථාන 03ක් ස්ථාපිත කිරීමට සෞඛ්‍ය අමාත්‍යාංශය තීරණය කර තිබේ.ළමා රෝග සඳහා ප්‍රතිකාර ලබාදීම විධිමත් කිරීමේ අරමුණින් මෙම විශේෂ බහු සායන මධ්‍යස්ථාන ස්ථාපිත කිරීමට තීරණය කළ බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේය.මාතර, දෙයියන්දර ප්‍රාදේශීය රෝහලේ නිරීක්ෂණ චාරිකාවකට එක්වෙමින් සෞඛ්‍ය සේවා අධ්‍යක්ෂ ජනරාල්වරයා මේ බව ප්‍රකාශ කර තිබේ.ඒ අනුව කොළඹ රිජ්වේ ආර්යා ළමා රෝහල, පේරාදෙණිය සිරිමාවෝ බණ්ඩාරනායක ළමා රෝහල සහ කොළඹ දකුණු කොළඹ ශික්ෂණ රෝහලේ මෙම බහු සායන මධ්‍යස්ථාන ස්ථාපිත කරන බව පාලිත මහීපාල මහතා සඳහන් කළේය.කායික, හෘද රෝග, අක්ෂි රෝග, ඇතුළු ප්‍රධාන රෝග සඳහා ප්‍රතිකාර ලබාදීමට මෙම බහු සායන මධ්‍යස්ථාන ස්ථාපිත කිරීමට නියමිතය.", "URL": "https://sinhala.adaderana.lk/news.php?nid=63520", "Category": null, "Parent URL": null}