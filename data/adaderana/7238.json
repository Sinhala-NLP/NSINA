{"Source": "Adaderana", "Timestamp": "March 13, 2010 09:21 am", "Headline": "වරාය අධිකාරියෙන් රැකියා අවස්ථා රාශියක්", "News Content": "ඉදිරි වසර 5 ක කාලය තුළ වරාය අධිකාරිය මගින් දේශීය ආදායමට ලබාදෙන දායකත්වය දෙගුණයකින් ඉහළ නැංවීමට බලාපොරොත්තු වන බව එම අධිකාරියේ සභාපති ප්‍රියත් වික්‍රම මහතා පවසයි. දැනට වාර්ෂිකව රුපියල් බිලියන 25 ක පමණ මුදලක් වරාය අධිකාරිය මගින් දේශීය ආදායමට එක් කරන බව ඔහු සඳහන් කරයි. රටේ සංවර්ධනය කෙරෙන වරායන් 5 ක් මගින් රැකියා අවස්ථා විශාල ප්‍රමාණයක් ද බිහිකිරීමට අපේක්ෂා කරන බව හෙතෙම කියා සිටියි. ඍජු රැකියා 25,000 ක් ද වක්‍ර රැකියා ලක්ෂ දෙකකට අධික ප්‍රමාණයක් ද වරාය අධිකාරිය මගින් ඉදිරි කාලයේ දී බිහිකරන බව එහි සභාපති ප්‍රියත් වික්‍රම මහතා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=7238", "Category": null, "Parent URL": null}