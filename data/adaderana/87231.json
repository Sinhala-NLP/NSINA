{"Source": "Adaderana", "Timestamp": "April 10, 2018 12:46 pm", "Headline": "සෞඛ්‍යට අහිතකර ආහාර වික්ක තැන් 50 කට එරෙහිව නීතිය ක්‍රියාත්මක වෙයි", "News Content": "උත්සව සමය තුළ සෞඛ්‍යයට හිතකර නොවන ලෙස ආහාර පාන අලෙවි කළ සහ ගබඩාකර තිබු ආපනශාලා 50 කට එරෙහිව පානදුර මහජන සෞඛ්‍ය නිළධාරි කාර්යාලයේ නිළධාරින් නීතිමය ක්‍රියා මාර්ග ගෙන තිබේ. මෙහිදි තවත් ආපනශාලා කිහිපයක හිමිකරුවන්ට දැඩි අවවාද කර තිබේ. පානදුර මහජන සෞඛ්‍ය නිළධාරි කාර්යාලයේ නිළධාරින් පානදුර නගරයේ සිදුකළ වැටිලිමකදි ආපනශාලා හිමිකරුවන් කිහිප දෙනෙකුට එරෙහිව නීතිමය පියවර ගැනුණි. සෞඛ්‍යයට අහිතකර ලෙස ආහාරපාන සකස් කිරිම සහ ගබඩා කර තැබිම සහ අනාරක්ෂිතව ආහාර පරිසරයට නිරාවරණය කර තැබිම ඔවුන්ට එල්ල වු චෝදනායි. මෙහිදි ආපශාලා සියයකට වැඩි ප්‍රමාණයක් පරික්ෂාවට ලක්කර තිබු අතර ඉන් ආපශාලා 50 කට පමණ අධිකරණ ක්‍රියා මාර්ග ගැනිමට පියවර ගෙන තිබේ.", "URL": "https://sinhala.adaderana.lk/news.php?nid=87231", "Category": null, "Parent URL": null}