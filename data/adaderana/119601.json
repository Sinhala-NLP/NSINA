{"Source": "Adaderana", "Timestamp": "September 20, 2019 05:06 pm", "Headline": "අල්ලස් ගත් විදුහල්පතිවරයෙක්ට වැඩ වරදියි", "News Content": "අල්ලස් මුදලක් ලබා ගැනීමේ චෝදනාවකට යාපනය හින්දු පිරිමි විද්‍යාලයේ විදුහල්පතිවරයා අත්අඩංගුවට ගෙන ඇත. 07 වන ශ්‍රේණිය සඳහා සිසුවෙකු ඇතුළත් කර ගැනීම සඳහා අදාළවිදුහල්පතිවරයා විසින් රුපියල් ලක්ෂයක මුදලක් ඉල්ලා ඇති බවයි වාර්තා වෙයි. ඉන් රුපියල් 50,000ක මුදලක් මීට පෙර විදුහල්පතිවරයාවිසින් ලබාගෙන ඇති අතර ඉතිරි මුදල විදුහල්පති කාර්යාලයේදී අද ලබා ගන්නා අවස්ථාවේදි ඔහු අල්ලස් කොමිසම මඟින් අත්අඩංගුවට ගෙන ඇත. සැකකාර විදුහල්පතිවරයා යාපනය මහේස්ත්‍රාත් අධිකරණයට ඉදිරිපත් කිරීමට නියමිත බව අල්ලස් කොමිසම සඳහන් කළේය.", "URL": "https://sinhala.adaderana.lk/news.php?nid=119601", "Category": null, "Parent URL": null}