{"Source": "Adaderana", "Timestamp": "June 25, 2019 06:44 am", "Headline": "නීති විරෝධී සංක්‍රමණ මැඩලීමට ඔස්ට්‍රේලියාවේ සහය", "News Content": "මුහුදේ දී සිදුවන අවිධිමත් ක්‍රියා වැළැක්වීම සඳහා විශේෂ වැඩපිළිවෙලක් ක්‍රියාත්මක කිරීමට ධීවර දෙපාර්තමේන්තුව සැලසුම් කර තිබේ. මත්ද්‍රව්‍ය ප්‍රවාහනය කිරීම, මිනිස් ජාවාරම් සිදුකිරීම, මෙන්ම ධීවරයින් මුහුදේදී මුහුණපාන ගැටලු අවම කිරීමේ අරමුණින් මෙම වැඩපිළිවෙල ක්‍රියාත්මක කරන බව ධීවර දෙපාර්තමේන්තුවේ මෙහෙයුම් අධ්‍යක්ෂ කල්‍යානී හේවාපතිරණ මහත්මිය සඳහන් කළේය. ඒ සදහා ඔස්ට්‍රේලියානු රජයේ ද සහයෝගය ලබාගැනීමට ද තීරණය කර තිබේ. ඒ යටතේ යාත්‍රා නිරීක්ෂණ ඒකක 500ක් ඔස්ට්‍රේලියානු රජය විසින් ධීවර දෙපාර්තමේන්තුවට ලබාදීමට එකගතාව පල කර ඇති බව වාර්තා වෙයි. විශේෂයන්ම ධීවර යාත්‍රා උපයෝගි කරගිමින් සිදුවන නීති විරෝධී මිනිස් ජාවාරම් මැඩලීම සඳහා මෙම යාත්‍රා නිරීක්ෂණ ඒකක යොදා ගැනීමට නියමිතව තිබේ. මේ අතර මන්නාරම නඩුකුඩා වෙරළ තීරයේ සිදුකළ සෝදිසි කිරීමකදී බීඩි කොළ කිලෝග්‍රෑම් 939ක් සොයාගත් බව නාවික හමුදාව සඳහන් කළේය. වෙරලේ අතහැර දමා තිබියදී පාර්සල් 45ක අසුරා තිබු මෙම බීඩි කොළ තොගය සොයාගෙන තිබේ. ඒ අනුව මේ වසර තුළ දී පමණක් බීඩිකොළ කිලෝග්‍රෑම් 16,500ක් සොයාගෙන ඇති බව නාවික හමුදාව සඳහන් කළේය. මේ අතර අයිස් මත්ද්‍රව්‍ය ළග තබාගෙන සිටි පුද්ගලයින් තිදෙනෙකු ද මන්නාරම ඌරුමලෙයි වෙරළ තීරයේ දී නාවික හමුදාව විසින් අත්අඩංගුට ගෙන තිබේ. අත්අඩංගුවට ගත් සැකකරුවන් සතුව තිබී අයිස් මත්ද්‍රව්‍ය ග්‍රැම් 60ක් සොයාගෙන ඇති බව සඳහන්ය.", "URL": "https://sinhala.adaderana.lk/news.php?nid=112696", "Category": null, "Parent URL": null}