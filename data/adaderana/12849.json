{"Source": "Adaderana", "Timestamp": "December 14, 2010 04:15 pm", "Headline": "මානුෂීය මෙහෙයුමට සක්‍රීය දායකත්වයක් ලබාදුන් සෙබළුන්ට පදක්කම්", "News Content": "උතුරු නැගෙනහිර මානුෂීය මෙහෙයුම සඳහා සක්‍රීය දායකත්වයක් ලබාදුන් ත්‍රිවිධ හමුදාවේ සෙබළුන්ට හා ප්‍රධානීන්ට පදක්කම් ප්‍රදානය කිරීම අද(14) පෙරවරුවේ අරලියගහ මන්දිරයේදී සිදුකෙරුණි. ඒ ජනාධිපති මහින්ද රාජපක්ෂ මහතාගේ ප්‍රදානත්වයෙනි. මෙය උතුරු නැගෙනහිර මානුෂීය මෙහෙයුම් පදක්කම් සහ සන්ධාරය වශයෙන් හැඳින්වේ. මේ යටතේ නැගෙනහිර මානුෂීය මෙහෙයුම සඳහා පදක්කම් එල් ලක්ෂ අනූ හත්දහස් හත්සිය හැත්තෑ හයක් සහ යුධ, ගුවන්, නාවික යන ත්‍රිවිධ හමුදාවන් සඳහා සන්ධාරය හතළිස් දෙදහස් දෙසිය හැටක් ලබා දෙනු ලැබීය. එමෙන්ම උතුරු මානුෂීය මෙහෙයුම සඳහා පදක්කම් දෙලක්ෂ අසූ දෙදහස් අටසිය තිහක් සහ ත්‍රිවිධ හමුදා සඳහා සන්ධාරය එක් ලක්ෂ තිස් දහස් අටසිය අනූ එකක් ලබාදීම ජනාධිපතිවරයා අතින් සිදුකෙරුණි.", "URL": "https://sinhala.adaderana.lk/news.php?nid=12849", "Category": null, "Parent URL": null}