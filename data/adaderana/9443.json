{"Source": "Adaderana", "Timestamp": "July 7, 2010 08:13 am", "Headline": "එෆ්.එම් දෙරණින් ජෝතිමත් වාර්තාවක්", "News Content": "සදානුස්මරණීය ගායක එච්.ආර්.ජෝතිපාලයන් ජීවිතයෙන් සමුගෙන විසිතුන් වසරක් ගතවන අද දිනයේ එෆ්.එම් දෙරණ තවත් ලෝක වාර්තාවක් පිහිටුවීම ආරම්භ කර තිබේ. ඒ පැය 30 ක් පුරා ජෝතිපාලයන් ගායනා කළ ගීත පමණක් එෆ්.එම් දෙරණ ඔස්සේ ප්‍රචාරය කිරීමයි. සුවහසක් රසික සිත් ‍පිනවූ එම සොඳුරු ගායකයාට උපහාරයක් වශයෙන් මෙම වැඩසටහන අද පෙරවරු 7.00 ට ආරම්භ විය. ඒ අනුව පැය 30 ක කාලයක් , එක් ගීතයක් එක් වරක් පමණක් ප්‍රචාරය කරමින් ශ්‍රී ලාංකේය සහෘද ජනතාවගේ ජෝතිමත් මතකය යළි අවදි කරන්නට එෆ්.එම් දෙරණ සූදානමින් සිටියි. පසුගිය මාර්තු මස 1 වනදා එෆ්.එම් දෙරණ පළමු සංවත්සරය සැමරීම නිමතිකොට ගෙන එච්.ආර් ජෝතිපාලයන් ගායනා කළ ගීත , පැය 24 ක් පුරා ප්‍රචාරය කරමින් එෆ්.එම් දෙරණ තැබූ වාර්තාව මේ සමඟ අලුත් වනු ඇත.", "URL": "https://sinhala.adaderana.lk/news.php?nid=9443", "Category": null, "Parent URL": null}