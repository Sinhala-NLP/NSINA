{"Source": "Adaderana", "Timestamp": "October 11, 2013 03:27 pm", "Headline": "කල් ඉකුත් වූ ළදරු කිරිපිටි තොගයක් හමුවෙයි ", "News Content": "කල් ඉකුත්වු ළදරු කිරිපිටි පැකට් තොගයක් සීදුව ප්‍රදේශයේ ගබඩාවක් තුළ තිබී සොයාගෙන තිබේ. පාරිභෝගික අධිකාරිය මගින් සිදුකළ වැටලීමක දී පෞද්ගලික සමාගමකට අයත් ගබඩාවක තිබි මෙම කිරිපිටි පැකට් තොගය සොයා ගත් බව සමුපකාර හා අභ්‍යන්තර වෙළඳ අමාත්‍යංශය පවසයි. කිරිපිටි පැකට් 1050 ක් මෙලෙස සොයාගෙන ඇති අතර ඒවායේ කල් ඉකුත්වීමේ දීනය වෙනස් කර නව ඇසුරුම් වල බහා වෙළඳපළට එවීමට සුදානම් කර තිබී ඇති බව සඳහන් වෙයි.", "URL": "https://sinhala.adaderana.lk/news.php?nid=38071", "Category": null, "Parent URL": null}