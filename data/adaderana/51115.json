{"Source": "Adaderana", "Timestamp": "May 5, 2015 01:21 pm", "Headline": "මගේ ක්‍රියාමාර්ගයන් ගැන ලබන සතියේ ජනතාවට දැනගත හැකිවෙයි ", "News Content": "තමන්ගේ ඉදිරි ක්‍රියාමාර්ගයන් පිළිබඳව එළඹෙන සතිය තුළ ජනතාවට දැනගැනීමට හැකියාව ලැබෙනු ඇති බව පසුගියදා ජනතා විමුක්ති පෙරමුණෙන් ඉවත් වු එහි හිටපු නායක සෝමවංශ අමරසිංහ මහතා පවසයි.අමරසිංහ මහතා දේශපාලන පක්ෂ කිහිපයක් සමග පසුගියදා සාකච්ඡා පවත්වා ඇති බවට විවිධ මාධ්‍ය තොරතුරු වාර්තා කර තිබුණි. සෝමවංශ අමරසිංහ මහතා ජනසෙත පෙරමුණෙන් ඉදිරි දේශපාලන කටයුතු සිදුකරනු ඇති බවට විවිධ මාධ්‍ය තොරතුරු වාර්තා කර තිබුණ ද එහි කිසිදු සත්‍යයතාවක් නොමැති බව අද දෙරණ සමග අදහස් දක්වමින් ඔහු සඳහන් කළේය. තමන් ජනසෙත පෙරමුණ සමග සාකච්ඡා කළ ද එම පෙරමුණෙන් මැතිවරණය සඳහා තරඟ වැදීමට කිසිදු අදහසක් නොමැති බව ද ඔහු සඳහන් කර සිටියේය.", "URL": "https://sinhala.adaderana.lk/news.php?nid=51115", "Category": null, "Parent URL": null}