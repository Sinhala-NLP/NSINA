{"Source": "Adaderana", "Timestamp": "October 27, 2010 09:18 am", "Headline": "කොළඹ මුර කපොලු ගැලවෙයි", "News Content": "කොළඹ නගර සීමාවේ ඇති සියලුම ආරක්ෂක මුර කපොලු අද සිට ඉවත් කිරීමට පියවර ගන්නා බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා පවසයි. ඒ අනුව බම්බලපිටිය හා වැල්ලවත්ත ආරක්ෂක මුර කපොලු මේ වන විටත් ඉවත්කර ඇති බව හමුදා ප්‍රකාශකවරයා අද දෙරණට කියා සිටියේය. කොළඹ නගර සීමාවේ ඇති සෙසු මුර කපොලු ද ඉදිරි දින කිහිපය තුළ ඉවත් කිරීමට පියවර ගන්නා බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11761", "Category": null, "Parent URL": null}