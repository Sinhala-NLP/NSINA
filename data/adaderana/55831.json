{"Source": "Adaderana", "Timestamp": "December 20, 2015 11:02 am", "Headline": " අපුරේ හෝටලයක දෙපිරිසක් අතර ගැටුමක් - 2ක් රෝහලේ ", "News Content": "අනුරාධපුර නගරයේ හෝටලයක් තුළ දෙපිරිසක් අතර හටගත් ගැටුමකින් පුද්ගලයින් දෙදෙනෙකු තුවාල ලබා තිබේ. හෝටලය තුළ මත්පැන් පානයකරමින් සිටි පිරිසකට එම ස්ථානයට කඩා වැදුණු තවත් පිරිසක් විසින් පහරදී ඇති අතර එහිදී එම ගැටුම හටගෙන ඇති බව සඳහන්ය.පුද්ගලික ආරවුලක් මත ගැටුම හටගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.තුවාල ලැබූ පුද්ගලයන් දෙදෙනා ප්‍රතිකාර සඳහා අනුරාධපුර රෝහලට ඇතුළත් කර තිබේ. ගැටුමට සම්බන්ධ පුද්ගලයින් පස් දෙනෙකු හඳුනාගෙන ඇති අතර ඔවුන් මේ වන විට ප්‍රදේශයෙන් පළාගොස් ඇති බව පොලීසිය සඳහන් කළේය.ඔවුන් අත්අඩංගුවට ගැනීම සඳහා අනුරාධපුර පොලීසිය විමර්ශන සිදුකරනවා.", "URL": "https://sinhala.adaderana.lk/news.php?nid=55831", "Category": null, "Parent URL": null}