{"Source": "Adaderana", "Timestamp": "February 8, 2017 11:08 am", "Headline": "   ඇදුරාගේ පහරදීමෙන් සිසුන් 3ක් රෝහලේ ", "News Content": "වයඹ විශ්වවිද්‍යාලයේ ආචාර්යවරයෙකුගේ පහරකෑමට ලක්වු සිසුන් තිදෙනෙකු ප්‍රතිකාර සඳහා රෝහල් ගත කර තිබේ.එම විශ්වවිද්‍යාලයට අයත් මාකඳුර පුස්තකාලය ඉදිරිපිට දී මෙම පහරදීම සිදුව ඇති බව සඳහන්ය.පහරකෑමට ලක්වු සිසුන් තිදෙනා 23, 24 සහ 25 හැවිරිදි වියේ පසුවන්නන් වන අතර ඔවුන් ප්‍රතිකාර සඳහා සඳලංකාව රෝහලට ඇතුළත් කර තිබේ.සිද්ධිය සම්බන්ධයෙන් අදාළ සිසුන්ගෙන් ලැබුණු පැමිණිල්ලකට අනුව විමර්ශන ආරම්භ කර ඇති බව පන්නල පොලීසිය සඳහන් කළේය.", "URL": "https://sinhala.adaderana.lk/news.php?nid=69303", "Category": null, "Parent URL": null}