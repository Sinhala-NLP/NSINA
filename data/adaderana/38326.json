{"Source": "Adaderana", "Timestamp": "October 23, 2013 10:49 am", "Headline": "දඩයක්කරුගේ වෙඩි පහරින් වන අලියෙක් මරුට", "News Content": "මඩකලපුව, වැලිකන්ද, තොප්පිගල රක්ෂිතයේ සැරිසැරූ ඇතින්නක් දඩයක්කරුගේ වෙඩිපහරකට ලක්ව මියගොස් තිබේ. මිට දින 02 කට පමණ පෙර ඇතින්න වෙඩි ප්‍රහාරයට ලක්ව ඇති බව සඳහන් වෙයි. බරපතළ තුවාල ලැබු ඇතින්න වැලිකන්ද උත්තුචේන ප්‍ර දේශයේ වෙල්යායක වැටී සිට ඇති අතර ඒ පිළිබඳ වැලිකන්ද කාලතුවක්තු යුධහමුදා කඳවුරේ නිලධාරීන් විසින් ගිරිතලේ වනජීවි ඒකකය දැනුවත් කර තිබේ. ඉන් අනතුරුව වනජීවි පශු වෛද්‍ය ඒකකයේ නිලධාරීන් විසින් ඇතින්නගේ ජීවිතය බේරා ගැනීම සඳහා ප්‍රතිකාර ලබා දුන්න ද වෙඩි පහරින් මොලයට සිදුවු බරපතළ හානිය හේතුවෙන් ඇතින්න මියගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=38326", "Category": null, "Parent URL": null}