{"Source": "Adaderana", "Timestamp": "June 10, 2010 02:44 pm", "Headline": "විදෙස් ආයෝජන දිරිමත් කළ යුතුයි", "News Content": "විදෙස් ණය මත රැඳී නොසිට ශ්‍රී ලංකාවේ සංවර්ධන කටයුතු වෙනුවෙන් විදෙස් ආයෝජන දිරිමත් කිරීමට කටයුතු කළ යුතු බව මහතීර් මොහොමඩ් මහතා අද දෙරණට පැවසීය. මැලේසියාවේ හිටපු අගමැති මහතීර් මොහොමඩ් මහතා පසුගිය 08 වන දිවයිනට පැමිණියේය. ඒ කොළඹ දී පැවැති මැලේසියානු ව්‍යාපාරික කවුන්සිලයේ 6 වන වාර්ෂික සම්මාන ප්‍රදානෝත්සවයේ ප්‍රධාන ආරාධිතයා වශ‍යෙන් ඒ මහතා සහභාගි වීම සඳහාය. මහතීර් මොහොමඩ් මහතා මෙරටට පැමිණි දෙවන අවස්ථාව මෙය වේ. 2005 වස‍රේ පැවති CIMA ගෝලීය නායක සමුළුවට සහභාගී වීම සඳහා ඔහු ප්‍රථම වරට මෙරටට පැමිණියේය.", "URL": "https://sinhala.adaderana.lk/news.php?nid=8933", "Category": null, "Parent URL": null}