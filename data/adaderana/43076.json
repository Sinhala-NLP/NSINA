{"Source": "Adaderana", "Timestamp": "May 8, 2014 04:28 pm", "Headline": "ළමුන් 5 දෙනා සරණාගත කඳවුරකට යවයි", "News Content": "ඉන්දියාවේ දනුෂ්කොඩි වෙරළ තීරයේදී ඉකුත්දා අත්අඩංගුවට ගත් සරණාගතයින් දසදෙනා අතර සිටි කුඩා ළමුන් පස්දෙනාගෙන් දෙදෙනෙකු සිරබාරයේ තබා ගැනීම චෙන්නායි පූසාල් බන්ධනාගාරය විසින් ප්‍රතික්ෂේප කර තිබේ. එම දරුවන් දෙදෙනා ඇතුළු දරුවන් පස්දෙනා මණ්ඩපම් සරණාගත කඳවුරේ රඳවා තබා ගැනීමට එරට අධිකරණයක් විසින් නියෝග කර ඇත. විදේශ ගමන් බලපත්‍ර නොමැතිව පසුගිය සඳුදා ඉන්දියාවට ඇතුළුවීමේ චෝදනා මත මෙම සරණාගතයින් පිරිස ඉන්දිය වෙරළාරක්ෂක බලධාරින් විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=43076", "Category": null, "Parent URL": null}