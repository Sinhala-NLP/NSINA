{"Source": "Adaderana", "Timestamp": "August 21, 2012 08:30 am", "Headline": "මහේල ජයවර්ධන වයඹ කණ්ඩායමට ජයගෙනෙයි", "News Content": "එස්.එල්.පි.එල් ක්‍රිකට් තරගාවලියේ නැගෙනහිර නාගාස් කණ්ඩායමට එරෙහිව පැවැති තරගයකින් ජය ලබා ගැනීමට මහේල ජයවර්ධනගේ නායකත්වයෙන් යුත් වයඹ යුනයිටඩ් කණ්ඩායම සමත්විය. එම තරගයේ පළමුවෙන් පන්දුවට පහරදුන් වයඹ කණ්ඩායම නියමිත පන්දුවාර 20 අවසානයේ කඩුලු 4ක් දැවී ලකුණු 190 ක් ලබා ගත් අතර එහිදි මහේල ජයවර්ධන පන්දු 50 කදී නොදැවී ලකුණු 96ක් ලබා ගන්නා ලදී. පිළිතුරු ඉනිම ක්‍රීඩා කළ ඇන්ජලෝ මැතිව්ස්ගේ නැගෙනහිර නාගාස් කණ්ඩායමට පන්දුවාර 19.5 ක් අවසානයේ සියලු දෙනා දැවී ලබා ගැනීමට හැකි වුයේ ලකුණු 134ක් පමණි. එම කණ්ඩායම වෙනුවෙන් ඇන්‍ජලෝ පෙරේරා නොදැවි ලකුණු 48ක් ලබා ගත් අතර පන්දුවෙන් දස්කම් දැක්වූ අකිල ධනංජය ලකුණු 18ට කඩුලු 3ක් බිඳ හෙලන ලදී.", "URL": "https://sinhala.adaderana.lk/news.php?nid=26754", "Category": null, "Parent URL": null}