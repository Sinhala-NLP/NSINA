{"Source": "Adaderana", "Timestamp": "July 28, 2016 09:13 pm", "Headline": "චන්ද්‍රිකා නෝනාවත් මෙහෙම කළේ නෑ", "News Content": "තම ආණ්ඩුව කාලයේ විරෝධතා පවත්වද්දී ඒවාට බාධා නොකළ බව හිටපු ජනපති හා වත්මන් පා.ම මහින්ද රාජපක්ෂ මහතා පවසයි.ඒකාබද්ධ විපක්ෂයේ පාද යාත්‍රාව අද මාවනැල්ල, හිඟුල ප්‍රදේශයෙන් අවසන් කිරීමෙන් පසු රැස්ව සිටි ජනතාව අමතමින් හිටපු ජනාධිපතිවරයා මේ බව පැවසිය.එහිදී ඔහු කියා සිටියේ චන්ද්‍රිකා බණ්ඩාරනායක හිටපු ජනපතිවරියවත් මෙවැනි දෑ නොකළ බවයි.පා ගමන හෙට උදේ 9ට උතුවන්කන්දෙන් යළි පටන්ගන්නා බවද හිටපු ජනාධිපතිවරයා එහිදී ප්‍රකාශ කළේය.ගිලන් රථවලට බාධා පැමිණියේ මෙන්ම, අද මෙම ස්ථානයේ මාර්ගය අවහිර වූයේ පොලීසියේ අජූත ක්‍රියාකලාපය නිසා බවත්, නැතිනම් මෙවැන්නක් මෙම ස්ථානයේ ඇති නොවන බව එහිදී රැස්ව සිටි පිරිස ඇමතු පා.ම විමල් වීරවංශ මහතා පැවසීය.මේ අතර පා ගමන අතරතුර ගැටඹේ විහාරස්ථානය ආසන්නයේදී සිදුවූ පහරදීමකින් මහනුවර පෞද්ගලික රෝහලකට අයත් ගිලන් රථයකට අලාභ හානි වීම ගැන පරීක්ෂණයක් ආරම්භකර තිබේ.පොලිසිය සඳහන් කළේ පේරාදෙණිය රෝහලට රෝගියකු රැගෙන යාමට ගමන් ගත් ගිලන් රථයක් මෙසේ පහරදීමට ලක්ව ඇති බවයි.ඒ අනූව මෙම සිද්ධිය සම්බන්ධයෙන් මහනුවර මහේස්ත්‍රාත් අධිකරණයට කරුණු ඉදිරිපත් කර ඉදිරි විමර්ශන සිදුකරන බව පොලීසිය කියයි.", "URL": "https://sinhala.adaderana.lk/news.php?nid=62528", "Category": null, "Parent URL": null}