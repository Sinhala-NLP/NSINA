{"Source": "Adaderana", "Timestamp": "April 7, 2015 10:52 pm", "Headline": "මූල්‍ය වංචා චෝදනා බරපතළයි-ටිරාන්‍ට රටින් පිටවෙනු බෑ", "News Content": "පාර්ලිමේන්තු මන්ත්‍රී ටිරාන් අලස් මහතා ඇතුළු පස්දෙනෙකුගේ ගුවන් ගමන් තහනම් කිරීමේ නියෝගයක් ගත් බව පොලිස් මාධ්‍ය ප්‍රකාශක කාර්යාලය නිවේදනය කර තිබේ.ඒ සුනාමි ව්‍යසනයෙන් නිවාස අහිමිවූ උතුරු නැගෙනහිර ජනතාවට 2006 වසරේදී නිවාස සාදාදීමේ අරමුණින් රාඩා නැමති ආයතනයක් පිහිටුවා එමගින් මූල්‍ය වංචා සිදුකළ බවට පැවසෙන චෝදනා මතයි.කෙසේවෙතත් පාර්ලිමේන්තු මන්ත්‍රී ටිරාන් අලස් මහතා විශේෂ මාධ්‍ය හමුවක් කැඳවමින් තමාට එල්ලවන අදාළ චෝදනා ප්‍රතික්ෂේප කළේය.එක් පුද්ගලයෙකුගේ අවශ්‍යතාව මත තමාට මෙවැනි අභූත චෝදනා එල්ල කරන බව හෙතෙම එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=50501", "Category": null, "Parent URL": null}