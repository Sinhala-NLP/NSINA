{"Source": "Adaderana", "Timestamp": "January 6, 2011 01:23 pm", "Headline": "පළාත් පාලනයේ කම්කරු කොංග්‍රස් අපේක්ෂකයින් තේරීමට කමිටුවක්", "News Content": "ඉදිරියේ දී පැවැත්වීමට නියමිත පළාත් පාලන මැතිවරණය සඳහා ලංකා කම්කරු කොංග්‍රසයෙන් අපේක්ෂකයින් තෝරාගැනීමට අදාළ කමිටුවක් පත්කර තිබේ. ඒ සඳහා නුවරඑළිය දිස්ත්‍රික් පාර්ලිමේන්තු මන්ත්‍රී පී. රාජදොරෙයි මහතාගේ සභාපතිත්වයෙන් කමිටුවක් පත් කර ඇති බව එම කොංග්‍රසයේ මාධ්‍ය ලේකම් ඩබ්ලිව්. රෝහිණී දේවි මෙනවිය සඳහන් කළේය. ඊයේ(05) පස්වරුවේ පාර්ලිමේන්තු සංකීර්ණයේ පැවති සාකච්ඡාවකින් අනතුරුව ලංකා කම්කරු කොංග්‍රසයේ මහ ලේකම් අමාත්‍ය ආරුමුගම් තොණ්ඩමන් මහතා විසින් මෙම පත්කිරීම සිදුකර තිබේ එස් ජෙගදීෂ්වරන්, අනුෂා ශිවරාජා, එස් ‍‍තොණ්ඩමන්, මදිවරාජා යන මහත්ම මහත්මීන් ඇතුළු පිරිසක් කමිටුවේ සෙසු සාමාජිකයින් ලෙස කටයුතු කරයි", "URL": "https://sinhala.adaderana.lk/news.php?nid=13313", "Category": null, "Parent URL": null}