{"Source": "Adaderana", "Timestamp": "March 6, 2013 02:20 pm", "Headline": "නායකත්වය, සියලුදෙනා සමග එක්ව කටයුතු කළ යුතුයි", "News Content": "රටේ පළමු පක්ෂය වන එක්සත් ජාතික පක්ෂය මේ වනවිට පිරිහීමට ලක්ව ඇති බව අස්ගිරි පාර්ශවයේ මහනායක අති පූජ්‍ය උඩුගම ශ්‍රී බුද්ධරක්ඛිත නාහිමි පවසයි. පක්ෂය ඉදිරියට පවත්වාගෙන යාමට නම් පක්ෂ නායකත්වය, සියලුදෙනා සමග එක්ව කටයුතු කළ යුතු බව උන්වහන්සේ පෙන්වාදෙයි. වර්තමානයේ එක්සත් ජාතික පක්ෂය තුළ සාමය සහ සහයෝගය දක්නට නොලැබෙන බව අති පූජ්‍ය උඩුගම ශ්‍රී බුද්ධරක්ඛිත නාහිමි පවසයි. සියලු දෙනා සමග එක්ව සහයෝගයෙන් කටයුතු නොකළහොත් පක්ෂය තවදුරටත් පිරිහීමකට ලක් වන බව උන්වහන්සේ සඳහන් කළේය. එක්සත් ජාතික පක්ෂ ලේකම් තිස්ස අත්තනායක මහතා උන්වහන්සේ බැහැදැකීමට පැමිණි අවස්ථාවේ දී අති පූජ්‍ය උඩුගම ශ්‍රී බුද්ධරක්ඛිත නාහිමි මේ බව සඳහන් කළේය.", "URL": "https://sinhala.adaderana.lk/news.php?nid=32164", "Category": null, "Parent URL": null}