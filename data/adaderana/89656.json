{"Source": "Adaderana", "Timestamp": "May 23, 2018 10:40 am", "Headline": "පිහියකින් පහරදී ලේලිය මරා දැමු මාමන්ඩියට මරණ දඬුවම", "News Content": "පිහියකින් පහරදී තම ලේලිය මරා දැමිමේ චෝදනාවට වැරදි කරුවු අයෙකුට පුත්තලම මහ අධිකරණ විනිසුරු ආදිත්‍ය කාන්ත මද්දුම පටබැදිගේ මහතා විසින් මරණ දඩුවම නියම කර තිබේ. මෙසේ මරණ දඩුවම නියම වුයේ කොට්ටුකච්චිය කිවුල අංක 4 දංගවල කන්දේයාය පදිංචි 68 හැවිරිදි මුතුකුඩ ආරච්චිගේ අබේසුන්දර නැමති තිදරු පියකුටය. 2010 වසරේ සැප්තැම්බර් මස 19 දින රාත්‍රී 8.00 ත් 10.00 ත් අතර කාලය තුලදි කන්දෙයාය පදිංචිව සිටි තිදරු මවක වු දිකිරි කෑ ජයමහ මුදියන්සේලාගේ ශ්‍රීමති අනුරුද්ධිකා නැමති නැමැත්තිය මරණ දඩුවම නියමවු තැනැත්තා ( මාමණ්ඩිය ) විසින් පිහියකින් හිසට දරුණු ලෙස තුවාල සිදු කරමින් මරා දමා ඇති බව වසර අටකට ආසන්න කාලයක් විභාග වු නඩුවකින් පසුව සාක්ෂී සහිතව ඔප්පු වි තිබිණි. ඒ අනුව අදාළ පද්ගලයාට ඊයේ (22) දිනයේ පුත්තලම මහ අධිකරණය මඟින් මරණ දඬුවම ලබාදී තිබේ.", "URL": "https://sinhala.adaderana.lk/news.php?nid=89656", "Category": null, "Parent URL": null}