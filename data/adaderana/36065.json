{"Source": "Adaderana", "Timestamp": "July 24, 2013 02:23 pm", "Headline": "ඊජිප්තුවේ මන්සුරා නගරයේ බෝම්බ පිපිරීමක් ", "News Content": "ඊජිප්තුවේ මන්සූරා නගරයේ පිහිටි පොලිස් ස්ථානයක් අසළ බෝම්බ පිපිරීමක් සිදුව තිබේ. පිපිරීමෙන් එක් අයෙකු මියගොස් ඇති අතර තවත් පිරිසක් තුවාල ලබා ඇති බව විදෙස් මාධ්‍ය වාර්තා කරයි. ට්‍රක් රථයක් යට සඟවා තිබූ කාල බෝම්බයක් මෙලෙස පුපුරා ගොස් ඇත. මේ අතර කයිරෝ අගනුවර උද්ඝෝෂණ අතරතුර දී හඳුනා නොගත් තුවක්කු කරුවෙකුගේ වෙඩි ප්‍රහාරයට ලක් වීමෙන් හිටපු ජනාධිපති මොහොමඩ් මුරුසිගේ ආධාරකරුවන් දෙදෙනෙකු ජීවිතක්ෂයට පත්ව තිබේ.", "URL": "https://sinhala.adaderana.lk/news.php?nid=36065", "Category": null, "Parent URL": null}