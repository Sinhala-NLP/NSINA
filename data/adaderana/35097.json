{"Source": "Adaderana", "Timestamp": "June 20, 2013 03:23 pm", "Headline": " කාසියේ වාසිය ඉන්දියාවටයි - ශ්‍රී ලංකාව පන්දුවට පහරදෙයි", "News Content": "අයි.සී.සී චැම්පියන් කුසලාන ක්‍රිකට් තරඟාවලියේ ශ්‍රී ලංකාව සහ ඉන්දියාව අතර පැවැත්වෙන දෙවන අර්ධ අවසන් පූර්ව තරඟයේ කාසියේ වාසිය ඉන්දීය කණ්ඩායමට හිමිවී තිබේ. ඒ අනුව ප්‍රථමයෙන් පන්දු රැකීමට ඉන්දීය කණ්ඩායම තීරණය කර ඇත. එංගලන්තයේ කාඩිෆ් හිදී පැවැත්වෙන මෙම තරඟයට වර්ෂාවෙන් බාධා එල්ලවීම නිසා මිනිත්තු 30 ක කාලයක් තරඟය ප්‍රමාද කිරීමට බලධාරීන්ට සිදුවිය. ඔස්ට්‍රේලියාව සමඟ පැවති තරඟය ජය ගැනීමත් සමඟ අද තරගය සඳහා යහපත් මානසිකත්වයකින් සිය කණ්ඩායම පසුවන බව ශ්‍රී ලංකා කණ්ඩායමේ නායක ඇන්ජලෝ මැතිව්ස් සඳහන් කළේය. මේ අතර තරගාවලියේ පළමු අර්ධ අවසන් පූර්ව තරඟය ජය ගැනීමට එංගලන්ත කණ්ඩායම ඊයේ සමත් විය.", "URL": "https://sinhala.adaderana.lk/news.php?nid=35097", "Category": null, "Parent URL": null}