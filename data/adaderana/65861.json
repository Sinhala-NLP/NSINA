{"Source": "Adaderana", "Timestamp": "November 9, 2016 08:46 am", "Headline": "රැඳවුම් කඳවුරින් පැන්න වකුගඩු ජාවාරම්කරු සොයා මෙහෙයුමක්", "News Content": "‍වකුගඩු ජාවාරමට සම්බන්ධ බවට අත්අඩංගුවට ගෙන මිරිහාන රැඳවුම් මධ්‍යස්ථානයේ රඳවා සිටියදී පළාගිය ඉන්දීය සැකකරුවන් අත්අඩංගුවට ගැනීම සඳහා මිරිහාන පොලීසිය පරීක්ෂණ ආරම්භ කර තිබේ.ඊයේ දහවල් මිරිහාන රැඳවුම් මධ්‍යස්ථානය භාරයේ සිටි ඉන්දීය ජාතිකයන් 06 දෙනෙකු මෙලෙස පළාගොස් තිබුණි.අදාළ රැඳවුම් මධ්‍යස්ථානය ආගමන විගමන දෙපාර්තමේන්තුව මගින් පාලනය කෙරෙන බව පොලිස් මූලස්ථානය සඳහන් කළේය. මීට පෙරද ඉන්දියාව සහ ශ්‍රී ලංකාව අතර වකුගඩු ජාවාරමට සම්බන්ධ බවට අත්අඩංගුවට ගෙන මිරිහාන රැඳවුම් මධ්‍යස්ථානයේ රඳවා සිටි ඉන්දීය ජාතිකයෙකු පළා ගොස් තිබුණි.", "URL": "https://sinhala.adaderana.lk/news.php?nid=65861", "Category": null, "Parent URL": null}