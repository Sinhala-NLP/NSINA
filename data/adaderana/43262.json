{"Source": "Adaderana", "Timestamp": "May 17, 2014 02:04 pm", "Headline": "සෞදියේ නිවසක ගෑස් සිලින්ඩරයක් පුපුරායාමෙන්  ලාංකික කතක් රෝහලේ ", "News Content": "සෞදි අරාබියේ රියාද් අගනුවර නිවසක් ගෑස් සිලින්ඩරයක් පුපුරායාමෙන් ශ්‍රී ලාංකික කාන්තාවක තුවාල ලබා තිබේ. අදාළ පිපිරීමත් සමග ගින්නක් හටගෙන ඇති අතර එහිදි එම කාන්තාව බරපතළ තුවාල ලබා ප්‍රතිකාර සඳහා රෝහල් ගත කර ඇති බව වාර්තා වෙයි. ගෑස් සිලින්ඩරයක් මෙලෙස පුපුරාගොස් ඇති බව සඳහන් වෙයි. අලුත්ගම, ධර්ගානගර් ප්‍රදේශයේ පදිංචි මෙම සේවිකාව මීට මාස 15කට පමණ පෙර ගෘහසේවය සඳහා සෞදි අරාබියට ගොස් ඇති බවයි වාර්තා වෙයි සෞදි අරාබියේ ශ්‍රි ලංකා තානාපති කාර්යාලය පවසා ඇත්තේ තමන් වෙත මේ පිළිබඳ තොරතුරු වාර්තා වී ඇති බවත්, එරට පොලිසිය මේ සම්බන්ධයෙන් විමර්ශන ආරම්භ කර ඇති බවත්ය.", "URL": "https://sinhala.adaderana.lk/news.php?nid=43262", "Category": null, "Parent URL": null}