{"Source": "Adaderana", "Timestamp": "October 3, 2018 06:09 pm", "Headline": "කැලණිවැලි දුම්රිය කොටා පාරේ දී දෙකට කැඩෙයි", "News Content": "කොළඹ කොටුව සිට අවිස්සාවේල්ල දක්වා ගමන් කරන දුම්රියක් බොරුල්ල කොටා මාර්ගයේ දී දුම්රිය එන්ජිම හා මැදිරි වෙන්වී ගොස් තිබේ. අද(03) පස්වරු 5.20 ට කොටුවේ සිට අවිස්සාවේල්ල දක්වා මෙම දුම්රිය ධාවනය වී ඇති අතර, ඇති වු දෝෂයක් හේතුවේ මෙලෙස දුම්රිය මැදිරි හා එන්ජිම වෙන්වී ගොස් ඇත. මේ හේතුවෙන් දුම්රිය මාර්ගය හා ප්‍රධාන මාර්ගය අවහිර වී තිබේ. මාර්ගය අවහිර වීමෙන් බොරැල්ල නගරය මධ්‍යයේ රාජගිරිය දෙසට දැඩි රථවාහන තද බදයක් හට ගෙන ඇති බව ද වාර්තාවෙයි. කෙසේ වෙතත් මේ හේතුවෙන් පස්වරු 5.40 ට කොටුවේ සිට පාදුක්ක බලා ධාවනය වන දුම්රියට ප්‍රමාද වි තිබේ. මෙතෙක් මාර්ගයේ අවහිරතාවය මඟ හැරීමට පියවර ගෙන නොමැති අතර, රියදුරන්ට විකල්ප මාර්ග භාවිතා කරන ලෙස පොලීසිය දැනුම් දෙයි.", "URL": "https://sinhala.adaderana.lk/news.php?nid=97128", "Category": null, "Parent URL": null}