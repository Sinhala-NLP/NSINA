{"Source": "Adaderana", "Timestamp": "March 30, 2019 10:18 am", "Headline": "තහනකමට ලක්ව සිටි ස්ටීවන් සහ ඩේවිඩ් පිටියට", "News Content": "තහනකමට ලක්ව සිටි ඔස්ට්‍රේලියානු හිටපු නායක ස්ටීවන් ස්මිත් සහ උප නායක ඩේවිඩ් වොනර් ඊයේ (29) එකිනෙකාට එරෙහිව පිටියට පිවිසුනි. තරගයේ කාසිය වාසිය දිනූ රාජස්ථාන් රෝයල්ස් කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව පිටියට පිවිසි රාජස්ථාන් රෝයල්ස් කණ්ඩායම නියමිත පන්දුවාර 20 අවසානයේදී කඩුලු 2ක් දැවී රැස් කළ ලකුණු සංඛ්‍යාව 198කි. රාජස්ථාන් රෝයල්ස් කණ්ඩායම වෙනුවෙන් විශිෂ්ට ඉනිමක් ක්‍රීඩා කළ සංජු සැම්සන් පන්දු 55කදී හයේ පහර 4ක් සහ හතරේ පහර 10ක් සමඟින් ලකුණු 102ක් රැස් කිරීමට සමත් වුණි. අජන්ක්‍යා රහානේ ලකුණු 70කි. ලකුණු 199ක ජයග්‍රාහී ඉලක්කය හඹායාමට පිටියට පිවිසි සන්රයිසස් හයිද්‍රාබාද් කණ්ඩායම පන්දුවාර 19ක් අවසානයේදී කඩුලු 5ක් දැවී එම ඉලක්කය පසු කර ගියේය. එහිදී ඩේවිඩ් වොනර් පන්දු 37කදී හයේ පහර 2ක් සහ හතරේ පහර 9ක් සමඟින් ලකුණු 69ක් සහ ජෙනී ‍බෙයාර්ස්ටෝ ලකුණු 45ක් රැස් කිරීමට සමත් වුණි. රෂීඩ් ඛාන් නොදැවී ලකුණු 15කි. ෂ්‍රේයස් ගෝපාල් ලකුණු 27කට කඩුලු 3ක් දවා ගැනීමට සමත් වුණි.", "URL": "https://sinhala.adaderana.lk/news.php?nid=107021", "Category": null, "Parent URL": null}