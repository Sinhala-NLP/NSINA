{"Source": "Adaderana", "Timestamp": "March 8, 2010 08:35 am", "Headline": "මැතිවරණ නීතී උල්ලංඝනය කිරීම් 32 ක්", "News Content": "මැතිවරණ නීතී උල්ලංඝනය කිරීම සම්බන්ධයෙන් මේ වන විට පැමිණිලි 32 ක් ලැබී ඇති බව පොලිස් මැතිවරණ කාර්යංශය පවසයි. එම මැතිවරණ නීතී උල්ලංඝණය කිරීම් වලට අදාළව පුද්ගලයින් විසි හත් දෙනෙකු අත්අඩංගුවට ගෙන ඇති බව පොලිස් මැතිවරණ කාර්යංශය භාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා ප්‍රකාශ කළේය. ඔවුන් සියලු දෙනාම අධිකරණයට ඉදිරිපත් කිරීමට කටයුතු කරන බව ද ගාමිණි නවරත්න මහතා සඳහන් කළේය. මේ අතර මැතිවරණ කාලය තුළ විශේෂ ආරක්ෂක සැලැස්මක් ක්‍රියාත්මක කිරීමට පියවර ගෙන ඇති බව ද ජ්‍යෙෂ්ඨ නියෝජ්‍ය පොලිස්පතිවරයා වැඩි දුරටත් අවධාරණය කළේය.", "URL": "https://sinhala.adaderana.lk/news.php?nid=7130", "Category": null, "Parent URL": null}