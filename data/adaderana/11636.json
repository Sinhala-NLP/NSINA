{"Source": "Adaderana", "Timestamp": "October 21, 2010 09:12 am", "Headline": "මෙරට සේවිකාවක් ජෝර්දාන ස්වාමි දුව මරාදමලා", "News Content": "ජෝර්දානයේ සේවය කරන මෙරට ගෘහ සේවිකාවක් විසින් ඇයගේ ස්වාමිදුවගේ ගෙල මිරිකා ඝාතනය කිරීමේ සිද්ධියක් සම්බන්ධයෙන් තොරතුරු වාර්තා වී ඇතැයි විදේශ සේවා නියුක්ති කාර්යාංශය පවසයි. මෙරට ගෘහ සේවිකාව විසින් අදාළ කාන්තාව ඝාතනය කර පසුව පිළිස්සීමට ද කටයුතු කර ඇති බව එම කාර්යාංශයේ සභාපති කිංස්ලි රණවක මහතා සඳහන් කළේය. කෙසේ වෙතත් මේ සම්බන්ධයෙන් එරට පොලිසිය පරීක්ෂණ ආරම්භ කර තිබේ. ජෝර්දාන් තානාපති කාර්යාලය හරහා මෙරට ගෘහ සේවිකාව සම්බන්ධයෙන් ගනු ලබන නීතිමය කටයුතු වලට සහය දැක්වීම සඳහා කටයුතු කරන බව ද කිංස්ලි රණවක මහතා සඳහන් කළේය.", "URL": "https://sinhala.adaderana.lk/news.php?nid=11636", "Category": null, "Parent URL": null}