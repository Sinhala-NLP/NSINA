{"Source": "Adaderana", "Timestamp": "July 10, 2013 08:19 am", "Headline": "නිධන් සොරු 4ක් කොටු", "News Content": "මැදිරිගිරිය, දිවුලන්කඩවල ප්‍රදේශයේ පුරාවස්තු සෙවීමේ අරමුණික් කැණීම් සිදු කරමින් සිටි පුද්ගලයින් සිව් දෙනෙකු ‍පොලිසිය විසින් අත්අඩංගුවට ගෙන තිබේ. ප්‍රදේශවාසීන්ගෙන් ලැබුණු තොරතුරකට අනුව සිදුකළ වැටලීමක දී සැකකරුවන් සමඟ යතුරුපැදියක් සහ කැණීම් සඳහා යොදා ගත් පූජා භාණ්ඩද පොලීසිය භාරයට ගෙන ඇත. වැටලීම සිදුකරන අවස්ථාවේ දී නිවසක කාමරයක් තුළ අඩි 10 ක පමණ විශ්කම්භයකින් යුත් අඩි 06ක් පමණ ගැඹුරට කැණීම් සිදුකර තිබූ බව පොලීසිය පවසයි. සැකකරුවන් අද(10) හිගුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35646", "Category": null, "Parent URL": null}