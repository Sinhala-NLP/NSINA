{"Source": "Adaderana", "Timestamp": "January 16, 2011 11:33 am", "Headline": "සුඛෝපභෝගී දුම්රිය දෙකක් ගෙන්වයි", "News Content": "සුඛෝපභෝගී දුම්රිය දෙකක් චීනයේ සිට මෙරටට ආනයනය කිරීමට දුම්රිය දෙපාර්තමේන්තුව පියවර ගෙන තිබේ. ඉදිරි මාස 2ක ඇතුළත දී එම දුම්රිය දෙක මෙරටට ආනයනය කරන බව දුම්රිය දෙපාර්තමේන්තුවේ අධ්‍යක්ෂ(සැලසුම්) විජය සමරසිංහ මහතා ප්‍රකාශ කළේය. එම දුම්රිය තුළ විවාහ උත්සව , උපන්දින සාද ඇතුළු ඕනෑම උත්සවයන් සඳහා පහසුකම් සැපයීමට බලාපොරොත්තු වන බව විජය සමරසිංහ මහතා ප්‍රකාශ කළේය. දිවයිනේ සියලුම ප්‍රධාන දුම්රිය මාර්ග ආවරණය වන පරිදි එම සුඛෝපභෝගී දුම්රිය සඳහා විශේෂිත වූ ධාවන කාල සටහනක්ද සකස් කරන බව විජය සමරසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=13537", "Category": null, "Parent URL": null}