{"Source": "Adaderana", "Timestamp": "February 15, 2016 08:56 pm", "Headline": " කබරයා 5ක් රෝහලට යවයි", "News Content": "දක්ෂිණ අධිවෙගි මාර්ගයේ පින්නදුව පිවිසුම ආසන්නයේ අද (15) පස්වරුවේ 91හා 92 සැතපුම් කණුව අසළදී වාහන පෙළක් එකිනෙක ගැටීමෙන් වු අනතුරකින් පස් දෙනෙකු තුවාල ලබා ගාල්ල කරාපිටිය ශික්ෂණ රෝහලට ඇතුළත් කර තිබේ.එම මාර්ගයේ ධාවනය වෙමින් තිබු කාර් රථ තුනක් බස් රථයක් හා ජිප් රථයක් එකිනෙක ගැටීමෙන් මෙම අනතුර වී ඇත.අධිවේගි මාර්ගයේ ගාල්ල දෙසට ධාවනය වෙමින් තිබු කාර් රථයක් කබරයකු බේරිමට තිරිංග තද කළවිට එම කාර් රථයට පිටුපිසින් පැමිණි වාහන පෙළ එකි නෙක ගැටීමෙන් මෙම අනතුර වී තිබේ.අනතුරෙන් බරපතළ තුවාල ලැබු පිරිමි දෙදෙනෙකු හා කාන්තාවන් තිදෙනෙකු ගාල්ල කරාපිටිය ශික්ෂණ රෝහලේ හදිසි ප්‍රථිකාර ඒකකයේ ප්‍රථිකාර ලබන බව අප වාර්තාකරු පැවසීය.", "URL": "https://sinhala.adaderana.lk/news.php?nid=57251", "Category": null, "Parent URL": null}