{"Source": "Adaderana", "Timestamp": "October 9, 2015 10:44 am", "Headline": " හලාවතදි පොලිස් නිලධාරීන් දෙදෙනෙකු‍ට තුවාලයි", "News Content": "හලාවත නගරයේදී සිදුවී ඇති අනතුරකින් තුවාල ලබා ඇති පොලිස් නිලධාරීන් දෙදෙනෙකු හලාවත මහා රෝහලට ඇතුළත් කර ඇති බව පොලීසිය කියයි.ඊයේ (08) රාත්‍රී 12.30 ට පමණ මෙ අනතුර සිදුවී ඇති බව පොලීසිය සඳහන් කරයි.සිද්ධියෙන් තුවාල ලබා රෝහල් ගත කර ඇත්තේ ඇමති ආරක්ෂක අංශයට අනියුක්ත පොලිස් නිලධාරියෙකු සහ හලාවත පොලීසියට අනියුක්ත පොලිස් නිලධාරියෙකි.හලාවත පොලීසියට අනියුක්ත පොලිස් නිලධාරීන් තිදෙනෙකු 08 වැනිදා රාත්‍රීයේ හලාවත නගරයේ මුර සංචාරක කටයුතු වල නිරත වෙමින් සිට ඇති අතර ඉන් එක් පොලිස් නිලධාරියෙකු මාර්ගය හරහා ගමන් කරන විට යතුරු පැදියක ගැටීමෙන් අනතුර සිදුවී ඇත.අනතුරට සම්බන්ධ යතුරු පැදිය පදවා ගෙන පැමිණ ඇත්තේ ඇමති ආරක්ෂක අංශයට අනියුක්ත පොලිස් නිලධාරියෙකු වන අතර ඔහු පසුගිය මැතිවරණයේදී පාර්ලිමේන්තුවට තේරී පත් වූ නවක සන්ධාන මන්ත්‍රීවරයෙකුගේ ආරක්ෂක රාජකාරි සදහා අනියුක්ත කර සිටි අයෙකි.රාජකාරි අවසන් කර ඔහු නිවස බලා යතුරු පැදියෙන් ගමන් කරමින් සිටින අතර තුර අනතුර සිදුවී ඇති බව පොලීසිය කියයි.අනතුරින් තුවාල ලැබූ පොලිස් නිලධාරීන් දෙදෙනාම හලාවත මහ රෝහලට ඇතුළත් කර ඇත.හලාවත පොලීසියේ රථවාහන අංශය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=54342", "Category": null, "Parent URL": null}