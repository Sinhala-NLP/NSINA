{"Source": "Adaderana", "Timestamp": "January 4, 2012 04:22 pm", "Headline": " ඩෙංගු බෝ කළවුන්ගෙන් ආණ්ඩුවට කෝටි 38 ක් වාසියි", "News Content": "ඩෙංගු මදුරුවන් බෝවන ස්ථාන පවත්වාගෙන ගිය පුද්ගලයින්ට එරෙහිව පසුගිය වසරේ දී පැවරූ නඩුවලදී රුපියල් කෝටි 38 ට අධික මුදලක් දඩ වශයෙන් අයකරගෙන තිබේ. මහජන සෞඛ්‍ය පරීක්ෂකවරුන්ගේ සංගමයේ ලේකම් සෙනරත් බණ්ඩාර මහතා කියා සිටියේ පුද්ගලයින් 13,449 දෙනෙකුට එරෙහිව මෙලෙස නඩු පැවරූ බවයි. ඩෙංගු රෝගය දිවයින පුරා ‍හිසඑසවීමත් සමග මදුරුවන් බෝවන ස්ථාන පිළිබඳ වැඩි වශයෙන් වැටලීම් සිදුකිරීමට මහජන සෞඛ්‍ය පරීක්ෂකවරුන් කටයුතු කර තිබුණි. මේ අතර පසුගිය වසරේ දී ආපනශාලා ආශ්‍රිතව සිදුකළ වැටලීම්වලදී පවරන ලද නඩුවලින් රුපියල් කෝටි 30 කට වැඩි මුදලක් දඩ වශයෙන් අයකරගැනීමට ද හැකිවූ බව සෙනරත් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21156", "Category": null, "Parent URL": null}