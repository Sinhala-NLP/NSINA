{"Source": "Adaderana", "Timestamp": "September 24, 2018 03:05 pm", "Headline": "පාරිභෝගික ගැටළු විසඳන වැඩසටහනක් උතුරේදී", "News Content": "විදුලි, ජල සහ ඛණිජ තෙල් පාරිභෝගික ගැටළු විසඳීම සම්බන්ධයෙන් වන මහජන අදහස් ලබා ගැනීමේ වැඩසටහනේ මීළඟ අදියර උතුරු පළාතේදී ආරම්භවිමට නියමිතව තිබේ. ලබන 27 වන දින යාපනයේදී එම වැඩසටහන ක්‍රියාත්මක කරන බව මහජන උපයෝගිතා කොමිෂන් සභාව සඳහන් කළේය. මිට පෙර දකුණ, මධ්‍යම, සබරගමුව සහ බස්නාහිර යන පළාත්වල විදුලි, ජල සහ ඛණිජ තෙල් පාරිභෝගිකයින්ගේ ගැටළු සම්බන්ධයෙන් වන මහජන අදහස් විමසීම් සිදු කෙරුණි. ඒ අනුව දෙසැම්බර් මස අවසන් වන විට මහජන අදහස් විමසීමේ කටයුතු අවසන් කිරීමට නියමිත අතර පසුව එම ගැටළු විසදීම සඳහා අවශ්‍ය යාන්ත්‍රණය සකස් කරන බව එම කොමිෂන් සභාව සඳහන් කළේය.", "URL": "https://sinhala.adaderana.lk/news.php?nid=96635", "Category": null, "Parent URL": null}