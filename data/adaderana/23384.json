{"Source": "Adaderana", "Timestamp": "April 9, 2012 10:34 am", "Headline": "ගුවන් යානයක හදිසි ගින්නක්", "News Content": "මැලේසියාව බලා ගමන් කිරීමට නියමිත තිබූ මිහින් ලංකා ගුවන් සේවයට අයත් ගුවන් යානයක හදිසි ගින්නක් හේතුවෙන් කටුනායක ගුවන් තොටුපළට හදිසියේ ගොඩබස්වා තිබේ. අද(09) පෙරවරුවේ මෙම ගුවන් යානයේ භාණ්ඩ ඇසුරුම් කුටියේ මෙම ගින්න හටගෙන ඇති බව රජයේ ප්‍රවෘත්ති දෙපාර්තමේන්තුව සදහන් කරයි. එසේ වුවද එමගින් ගුවන් ගමන් කටයුතුවලට බාධාවක් නොමැති බව මිහින් ලංකා ගුවන් සමගාම පෙන්වාදෙන බව රජයේ නිල වෙබ් අඩවිය උපුටා දක්වයි. මේ පිළිබඳව කටුනායක ගුවන් තොටුපළ බලධාරීන්ගෙන් කළ විමසීමක දී ගුවන් යානයක් හදිසියේ යළි ගොඩබැස්සවීමට සිදුවූ බව ප්‍රකාශ කරන ලදී .", "URL": "https://sinhala.adaderana.lk/news.php?nid=23384", "Category": null, "Parent URL": null}