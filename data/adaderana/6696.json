{"Source": "Adaderana", "Timestamp": "February 15, 2010 08:14 am", "Headline": "අපට ඇති අභියෝගය සංවර්ධනයයි", "News Content": "අප රටේ ඇති දැවැන්ත අභියෝගය නම් මේ රට සංවර්ධනය කරා රැගෙන යාම බව අග්‍රාමාත්‍ය රත්නසිරි වික්‍රමනායක මහතා පවසයි. මිනිසුන්ගේ ජිවන රටාව යහපත් කිරිම සහ සහජිවනයෙන් ජිවත් වීම සඳහා සාරධර්ම පිරි සමාජයක් බිහිකිරීම යන අංශ දෙක ඔස්සේ මෙය ක්‍රියාත්මක කරන බව අග්‍රාමාත්‍යවරයා සඳහන් කරයි. අත්තනගම වජිරජෝති හිමියන්ට උඩරට අමරපුර නිකායේ අනුනායක පදවිය ප්‍රදානය කිරීම වෙනුවෙන් මහනුවර පුජාපිටිය හේනේගම ශ්‍රි සංඝානන්ද පිරිවනේ පැවති උත්සවයකට සහභාගි වෙමින් රත්නසිරි වික්‍රමනායක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=6696", "Category": null, "Parent URL": null}