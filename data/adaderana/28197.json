{"Source": "Adaderana", "Timestamp": "October 11, 2012 10:00 am", "Headline": "හොරෙන් රට පනින්න ගිය 13 ක් මීගමුවට යද්දි මාට්ටු", "News Content": "නීති වි‍රෝධී ලෙස මුහුදු මාර්ගයෙන් ඔස්ට්‍රේලියාවට යාමට සූදානමින් සිටි පුද්ගලයින් 13 දෙනෙකු වත්තල, හැඳල ප්‍රදේශයේ දී අත්අඩංගුවට ගෙන තිබේ. බස්නාහිර පළාත් බුද්ධි කොට්ඨාසයේ නිලධාරීන් කණ්ඩායමකට ලැබුණු තොරතුරකට අනුව සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. සැකකරුවන් වෑන් රථයකින් මීගමුව ප්‍රදේශ‍ය‍ට ගමන් කරමින් සිටිය දී මෙලෙස අත්අඩංගුවට ගෙන ඇත. මොවුන් කොටහේන, වැල්ලවත්ත, මීගමුව, වව්නියාව, කිළිනොච්චිය යන ප්‍රදේශවල පදිංචිකරුවන් බව පොලීසිය සඳහන් කළේය. අත්අඩංගුවට ගත් සැකකරුවන් 13 දෙනා වැඩිදුර පරීක්ෂණ කටයුතු සඳහා වත්තල ‍පොලිස් ස්ථානය වෙත ඉදිරිපත් කර ඇති අතර ඔවුන් අද (11) අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28197", "Category": null, "Parent URL": null}