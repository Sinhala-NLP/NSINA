{"Source": "Adaderana", "Timestamp": "January 1, 2012 02:59 pm", "Headline": "දකුණු ආසියාවේ නවීනතම මිනුම් පර්යේෂණාගාරය ආරම්භ කරනවා", "News Content": "දකුණු ආසියාවේ නවීනතම තාක්ෂණය සහිත මිනුම් පර්යේෂණාගාරය මේ වසරේ දී ආරම්භ කරන බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. රුපියල් මිලියන 1,985 ක වියදමින් හෝමාගම ප්‍රදේශයේ මෙම මිනුම් පර්යේෂණගාරය ඉදිකිරීමට නියමිත අමාත්‍යවරයා පෙන්වාදෙයි. මෙමගින් වංචනික මිනුම් උපකරණ හඳුනාගැනීම, මිනුම් පරීක්ෂා කිරිම, කර්මාන්ත හා වෙළඳාමට අදාළ මිනුම් උපකරණ පාලනය හා ගැටලු පිළිබඳ උපදෙස් හා පුහුණුව ලබාදීම සිදුකරනු ඇත. මේ අතර 2011 වසරේ දී මිනුම් ඒකක ප්‍රමිති හා සේවා දෙපාර්තමේන්තුව මගින් පරීක්ෂා කිරීම් හා වැටලීම් 10,500 ක් සිදුකර ඇති අතර ඉන් ලබා ඇති ආදායම රුපියල් කෝටි 5 ඉක්මවන බව සමූපකාර හා අභ්‍යන්තර වෙළඳ කටයුතු අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=21089", "Category": null, "Parent URL": null}