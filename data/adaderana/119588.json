{"Source": "Adaderana", "Timestamp": "September 20, 2019 02:43 pm", "Headline": "ජනපතිවරණයකට දින දීලා තියෙද්දි මේ වගේ නිපන්දු දාන්න හොඳ නෑ-නලීන්", "News Content": "එක්සත් ජාතික පෙරමුණේන් ඉදිරිපත් ජනාධිපති අපේක්ෂයා සම්බන්ධයෙන් සකච්ඡා කිරීම සඳහා එම පෙරමුණේ පක්ෂ නායක රැස්වීමක් අද දිනයේදී පැවැත් වෙන බව නියෝජ්‍ය අමාත්‍ය නලීන් බණ්ඩාර මහතා පවසයි. අද(20) පැවති මාධ්‍ය හමුවකට එක් වෙමින් නියෝජ්‍ය අමත්‍යවරයා මේ බව සඳහන් කළේය. නියෝජ්‍ය අමාත්‍ය නලීන් බණ්ඩාර මහතා මෙහිදී පවසා සිටියේ අමාත්‍ය සජිත් ප්‍රේමදාස මහතා එක්සත් ජාතික පෙරමුණේ ජනාධිපති අපේක්ෂකත්වය අනිවාර්යෙන් ලබා දිය යුතු බවයි. එක්සත් ජාතික පෙරමුණේ සාමාජිකයින් ඊයේ පාර්ලිමේන්තුවේ රැස් වූ අවස්ථාවෙදී අමාත්‍ය රවුෆ් හකීම්, අමාත්‍ය පලනි දිගම්බරම්, අමාත්‍ය මනෝ ගනේෂන්, අමාත්‍ය පාඨලි චම්පික රණවක යන මහත්වරුන් ඉල්ලා සිටියේ අමාත්‍ය සජිත් ප්‍රේමදාස මහතාට අපේක්සකත්වය ලබා දී මේ ගැටළුව විසදා ගන්නා ලෙස කියා සිටි බව නියෝජ්‍ය අමාත්‍යවරය පැවසීය. නියෝජ්‍ය අමාත්‍යවරය පවසා සිටියේ ඊයේ පැවති කබිනට් රැස්වීමෙදී විධායක ජනාධිපතිධුරය අහෝසි කිරීමට ගෙනා යෝජනාව මෙතෙක් කරන ලද බොලද වැඩක් බවයි. එමෙන්ම ජනාධිපතිවරණයක් ප්‍රකාශකර ඇති මෙවැනි මොහොතක විධායක ජනාධිපතිධුරය අහෝසි කිරීමට වැනි යෝජනා ගෙන ඒම තරගයට සූදානම් වී සිටියදී නිපන්ඳු දමවා වැනි ක්‍රියාවකක් බව නියෝජ්‍ය අමාත්‍ය නලීන් බණ්ඩාර මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=119588", "Category": null, "Parent URL": null}