{"Source": "Adaderana", "Timestamp": "September 10, 2016 10:42 am", "Headline": " උතුරු කොරියාවට නව සම්බාධක", "News Content": "උතුරු කොරියාවට එරෙහිව නව සම්බාධක පැනවීමට එක්සත් ජාතීන්ගේ සංවිධානයේ ආරක්ෂක කවුන්සිලය එකගතාව පළ කර තිබේ.උතුරු කොරියාව පස් වෙනිවරටත් න්‍යෂ්ටික අත්හදාබැලීමක් සිදුකිරීම හේතුවෙන් මෙලෙස සම්බාධක පනවන බව වාර්තා වෙයි.ආරක්ෂක කවුන්සිලයේ සාමාජිකයින් 15 දෙනෙකු හදීසියේ රැස්වී මෙම තීරණයට එළඹ තිබේ.අසල්වැසි රටවල් වන ජපානය හා චීනයේ දැඩි විරෝධය මධ්‍යයේ උතුරු කොරියාව මෙම න්‍යෂ්ටික අත්හදාබැලීම සිදුකර ඇති බව වාර්තා වෙයි.කෙසේවෙතත් උතුරු කොරියානු නායකයා ප්‍රකාශ කර ඇත්තේ න්‍යෂ්ටික අත්හදාබැලීම්, ස්වෛරී රාජ්‍යයක් ලෙස තම රටේ ආරක්ෂාව වෙනුවෙන් ගන්නා ක්‍රියාමාර්ග බවයි.උතුරු කොරියාවේ නිදහස් දිනයට සමගාමීව මෙම න්‍යෂ්ටික අත්හදාබැලීම සිදුකර ඇති අතර භූගත මෙම න්‍යෂ්ටික අත්හදාබැලීම හේතුවෙන් රිච්ටර් මාපකයේ ඒකක 5.3ක භූ කම්පනයනක්ද සිදුව ඇති බව සඳහන්.", "URL": "https://sinhala.adaderana.lk/news.php?nid=63964", "Category": null, "Parent URL": null}