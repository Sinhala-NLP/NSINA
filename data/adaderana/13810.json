{"Source": "Adaderana", "Timestamp": "January 28, 2011 12:00 pm", "Headline": "ඉන්දුනීසියාවේ බෝට්ටුවක ගින්නකින් 11 දෙනෙක් මරුට ", "News Content": "ඉන්දුනීසියාවේ මගී ප්‍රවාහන බෝට්ටුවක සිදුවූ ගින්නකින් පුද්ගලයින් 11 දෙනෙකු මියගොස් තිබේ. ජාවා දූපතේ මෙරාක් තොටුපළේ සිට සුමාත්‍රා දූපත බලා යාත්‍රා කරමින් තිබූ අදාළ යාත්‍රාවේ සිටි 427 ‍දෙනෙකු බේරාගැනීමට බලධාරීන් සමත්ව ඇති බව සඳහන්ය. බේරාගත් පිරිස අතරින් පුද්ගලයින් රැසක් ද ගින්නෙන් තුවාල ලබා තිබේ. ඔවුන් ළඟම පිහිටි රෝහල් වෙත යොමු කිරීමට බලධාරීන් කටයුතු කර ඇත. අදාළ යාත්‍රාවේ ප්‍රවාහන කරමින් තිබූ මෝටර් රථයක හටගත් ගින්නක් පැතිර යාමෙන් මෙම අනතුර සිදුව ඇති බව මූලික පරීක්ෂණවලදී අනාවරණය වී තිබේ. ඉන්දුනීසියාවේ ප්‍රධාන දූපත් අතර ප්‍රවාහන කටයුතු වෙනුවෙන් බහුලව යොදා ගැනෙන්නේ මෙවැනි සුවිසල් යාත්‍රා වන අතර ඒ ආශ්‍රිත අනතුරු ද බහුල වශයෙන් දැකිය හැකි බව විදෙස් වාර්තා පවසයි.", "URL": "https://sinhala.adaderana.lk/news.php?nid=13810", "Category": null, "Parent URL": null}