{"Source": "Adaderana", "Timestamp": "June 7, 2010 08:53 pm", "Headline": "ජනපති මහින්ද පාර්ලිමේන්තුවේ හතළිස් විය සපුරයි", "News Content": "ජනාධිපති මහින්ද රාජපක්ෂ මහතා පාර්ලිමේන්තුවට තේරීපත් වී අදට වසර 40 ක් සම්පූර්ණ වේ. ඔහු බෙලිඅත්ත ආසනයෙන් මැතිවරණයට තරඟකොට 1970 ජූනි මස 07 වන දින ජාතික රාජ්‍ය සභාවට තේරීපත් වූයේ ළා බාලතම මන්ත්‍රීවරයා වශයෙනි. මන්ත්‍රීවරයෙකු,අමාත්‍යවරයෙකු ලෙස දිගු කාලයක් දේශපාලනයේ නිරත වූ මහින්ද රාජපක්ෂ මහතා 2001 දී විපක්ෂනායකවරයා ලෙස පාර්ලිමෙන්තුවේදී කටයුතු කළේය.2004 පැවති පාර්ලිමේන්තු මහ මැතිවරණයෙන් ජයග්‍රහණය කළ ඒ මහතා මෙරට 13 වන අග්‍රාමාත්‍යවරයා ලෙස 2004 අප්‍රේල් මස 06 වන දින දිවුරුම් දෙන ලදී. 2005 වසරේ පැවති ජනාධිපතිවරණයෙන් ජයග්‍රහණය කොට හෙතෙම මෙරට 15 වන ජනාධිපතිවරයා ලෙස තේරීපත් වී අද දක්වාම කටයුතු කරනු ලබයි.", "URL": "https://sinhala.adaderana.lk/news.php?nid=8872", "Category": null, "Parent URL": null}