{"Source": "Adaderana", "Timestamp": "May 10, 2012 03:09 pm", "Headline": "ආණ්ඩුව ජනතාව මර්දනය කරනවා", "News Content": "භාණ්ඩ මිල ඉහළයාමට මුහුණ දීමට ආණ්ඩුව ජනතාව‍ගේ ආදායම් මට්ටම ඉහළදැමීමට පියවර ගෙන නොමැති බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. වැටුප් ඉහළ දමන ලෙස ඉල්ලා සටන් කරන ජනතාව මර්දනය කිරීමට ආණ්ඩුව පියවර ගෙන ඇති බව ඔහු ප්‍රකාශකරයි. ඉන්ධන , ගෑස් , කිරිපිටි ඇතුළු අත්‍යවශ්‍ය භාණ්ඩ වල මිල ශ්‍රීඝ්‍රයෙන් ඉහළ යාම නිසා ජනතාව දැඩි අසීරුතාවට පත්ව සිටින බව රනිල් වික්‍රමසිංහ මහතා පවසා සිටියි . ආණ්ඩුව තුළ දූෂණය ඉහ වහා ගිය වාතාවරණයක් හට ගෙන ඇති බව අද (10) පෙරවරුවේ මාධ්‍ය හමුවේ අදහස් දක්වමින් හෙතෙම පැවසුවේය.", "URL": "https://sinhala.adaderana.lk/news.php?nid=24152", "Category": null, "Parent URL": null}