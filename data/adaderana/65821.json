{"Source": "Adaderana", "Timestamp": "November 7, 2016 06:03 pm", "Headline": " උතුරේත් ඉන්නවා අපරාධ කරන කණ්ඩායම්", "News Content": "උතුරේ සිටින ඇතැම් කණ්ඩායම් ඇතැම් අපරාධවලට සම්බන්ධ බව තමන් පිළිගන්නේ යැයි උතුරේ මහඇමති සී.වී විග්නේෂ්වරන් මහතා කියයි.මාධ්‍ය වෙත විශේෂ ප්‍රකාශයක් ලබාදෙමින් මහඇමතිවරයා අද මේ බව කියා සිටියේය.එහිදී ඔහු මේසේද පැවසීය.\"ආවා ගැන හැමෝම කතා කරනවා. නමුත් කවුරුත් හරිය දන්නේ නැ කවුද මේ අවා කණ්ඩායම කියන්නේ කියලා. හමුදාව තමයි මුලින්ම කිව්වේ මේ අය ආවා කණ්ඩායම කියලා. දැන් හැබැයි කියනවා මේක පටන් ගත්තේ හමුදාව කියලා. මේක පවත්වාගෙන ගියෙත් හමුදාව කියලා. හැබැයි මේ ගැන මට මුකුත් කියන්න බෑ. ඒ ගැන පරීක්ෂණ කරලා තමයි කියන්න ඕන. එක එක්කෙනා එක කතා කියනවා. අපිට හරියට පරීක්ෂණ කරන්නේ නැතිව මේක ගැන කතා කරන්න බෑ. හැබැයි සමහර කණ්ඩායම් ඕන නැති වැඩවල් කරගෙන ඉන්නවා. ඒක නවත්තන්න බැරි තත්ත්වයක අපි ඉන්නේ. ඒක ඇත්ත. මගේ ප්‍රශ්නය 2009 කාලේ මත්ද්‍රව්‍ය භාවිතය තිබුණේ නෑ. හැබැයි ඊට පස්සේ වැඩි වශයෙන් තියෙනවා. ඒකට වඩා බරපතළ අපරාධත් වෙනවා. උතුරේ ලක්ෂයකට වඩා හමුදාව ඉන්න වේලාවක මේ වගේ දේවල් වෙන්නේ කොහොමද කියලා හිතා ගන්න බෑ. අපිට ඒක කම්පනයක්. ආවා ගැන ඔයාලා අහනවා නම් අපි දන්නේ නෑ ඒක පිටිපස්සේ කවුද ඉන්නේ එකට සහය දෙන්නේ කියලා. අපි දන්නේ එකයි මේ වගේ තත්ත්වයක් තුළ මේවා වෙන්නේ කොහොමද කියලා.\"", "URL": "https://sinhala.adaderana.lk/news.php?nid=65821", "Category": null, "Parent URL": null}