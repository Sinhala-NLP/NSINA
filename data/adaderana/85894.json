{"Source": "Adaderana", "Timestamp": "March 18, 2018 04:59 pm", "Headline": "විශ්වාසභංගයට මුහුණ දෙන්න අපි සූදානම්", "News Content": "අග්‍රාමාත්‍ය රනිල් වික්‍රමසිංහ මහතාට එරෙහිව ඒකාබද්ධ විපක්ෂය විසින් ගෙන ඒමට නියමිත විශ්වාසභංග යෝජනාවට මුහුණදීමට එක්සත් ජාතික පක්ෂය සූදානම් බව රාජ්‍ය ප්‍රතිපත්ති හා ආර්ථික කටයුතු රාජ්‍ය අමාත්‍ය ආචාර්ය හර්ෂ ද සිල්වා මහතා පවසයි. එම විශ්වාසභංග යෝජනාවට එක්සත් ජාතික පක්ෂයේ මන්ත්‍රීවරුන් සහය නොදක්වන බව රාජ්‍ය අමාත්‍යවරයා පවසයි. එක්සත් ජාතික පක්ෂ නායකත්වය සම්බන්ධයෙන් කිසියම් ප්‍රතිසංවිධානයක් විය යුතු බවට පක්ෂයේ බොහෝ පිරිසකගේ අදහස වුව ද පක්ෂ නායකත්වය සහ අග්‍රාමාත්‍ය ධුරය යනු එකිනෙකට වෙනස් කරුණු දෙකක් බව හර්ෂ ද සිල්වා රාජ්‍ය අමාත්‍යවරයා පෙන්වා දෙයි. රත්මලාන ප්‍රදේශයේ දී මාධ්‍ය වෙත අදහස් දක්වමින් රාජ්‍ය අමාත්‍ය හර්ෂ ද සිල්වා මහතා මෙම අදහස් පල කළේය.", "URL": "https://sinhala.adaderana.lk/news.php?nid=85894", "Category": null, "Parent URL": null}