{"Source": "Adaderana", "Timestamp": "October 19, 2018 12:14 pm", "Headline": "උපකාරක පන්ති ආපු නැති සිසුවාට සිහි නැති වෙන තුරු ගුරුවරයාගෙන් ගුටි", "News Content": "කුලියාපිටිය මධ්‍ය මහා විද්‍යාලයේ ගුරුවරයෙකුගේ පහරදීමට ලක්වූ 12 වන ශ්‍රේණියේ ඉගෙනුම ලබන සිසුවෙකු කුලියාපිටිය මූලික රෝහලට ඇතුළත් කර තිබේ. පන්තියේ වෙනත් ගුරුවරයෙක් උගන්වමින් සිටියදී අදාළ ගුරුවරයා පැමිණ පහරදී ඇති බවත් එහිදී පාසැල් සිසුවා සිහිසුන්ව වී ඇති බවත් ඔහුගේ මිතුරන් පැවසූ බව වාර්තා වෙයි. අදාළ ගුරුවරයාගේ පුද්ගලික උපකාරක පංතියට සහභාගී නොවීම පහරදීමට හේතුව බව අදාළ සිසුවා ​සඳහන් කර ඇත. සිද්ධියෙන් පසුව සිසුවා කුලියාපිටිය නගරයේ පුද්ගලික රෝහලකට සිද්ධිය වසංකිරීමේ අරමුණින් ඇතුළත් කර ඇතත් සිසුවාගේ වැඩිමහල් සොහොයුරන් පැමිණ කුලියාපිටිය මූලික රොහලට ඇතුළත්කර ඇත. සිද්ධියෙන් පසුව සිසුවා කුලියාපිටිය නගරයේ පුද්ගලික රෝහලකට ඇතුළත් කර ඇතත් සිසුවාගේ වැඩිමහල් සොහොයුරන් විසින් පසුව කුලියාපිටිය මූලික රෝහලට ඇතුළත්කර ඇත. වැඩි දුරටත් අදහස් දක්වමින් සිසුවා කියා සිටියේ, මෙම සිදුවීම මාධ්‍යයෙන් වසං කිරීමට තමන්ට හා තම යහලුවන්ට අදාළ ගුරුවරයා බලපෑම් සිදුකළ බවයි.", "URL": "https://sinhala.adaderana.lk/news.php?nid=97915", "Category": null, "Parent URL": null}