{"Source": "Adaderana", "Timestamp": "August 3, 2011 08:03 am", "Headline": "බටහිරින් ගැලවුණත් චීනයේ කොළනියක් විය හැකියි", "News Content": "ලංකාවට යුද අපරාධ චෝදනා එල්ල කිරීමට ජගත් සංවිධානය මැදිහත්ව සිටින්නේ බටහිර රටවල මැදිහත්වීම මත බව එක්සත් ජාතික පක්ෂ පාර්ලිමේන්තු මන්ත්‍රී ජනාධිපති නීතීඥ විජේදාස රාජපක්ෂ මහතා පවසයි. සුඩානය බෙදා වෙන් කළ ආකාරයට ලංකාව ද බෙදා වෙන් කිරීමට බටහිර බලවේගවල යටි අරමුණ බව ඔහු සඳහන් කරයි. ජනාධිපති නීතීඥ විජේදාස රාජපක්ෂ මහතා මේ බව කියා සිටියේ මහාචාර්ය නන්දදාස කෝදාගොඩගේ 14 අනුස්මරණ දේශනය පවත්වමිනි. බටහිර අවශ්‍යතාව ඉටු කිරීමට අපොහොසක් වුවහොත් ලංකාව චීන‍යේ කොළණියක් වීමේ අවදානමක් ද පවතින බව ඔහු එහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=17815", "Category": null, "Parent URL": null}