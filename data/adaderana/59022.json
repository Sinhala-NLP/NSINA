{"Source": "Adaderana", "Timestamp": "April 9, 2016 09:10 am", "Headline": "ප්‍රිමියර් ලීග් ක්‍රිකට් තරඟාවලිය අද", "News Content": "ඉන්දීය ප්‍රිමියර් ලීග් ක්‍රිකට් තරඟාවලිය අද(09) ආරම්භ වෙයි. පළමු තරඟය මුම්බායි ඉන්දියන්ස් සහ රයිසින්ග් පූනේ කණ්ඩායම අතර පැවැත්වීමට නියමිතය.තරඟය අද රාත්‍රී 8.00ට මුම්බායි හි වන්කඩේ ක්‍රීඩාංගණයේදී ආරම්භ වෙයි.මුම්බායි කණ්ඩායම රෝහිත් ෂර්මා විසින් මෙහෙයවන අතර මහේන්ද්‍ර සිං දෝනි පූනේ කණ්ඩායමේ නායකයා ලෙස කටයුතු කරයි.ශ්‍රී ලංකාව නියෝජනය කරමින් තිසර පෙරේරා පූනේ කණ්ඩායමටත්, ලසිත් මාලිංග මුම්බායි කණ්ඩායමටත් නම් කර තිබේ.මෙවර ඉන්දීය ප්‍රිමියර් ලීග් ක්‍රිකට් තරඟාවලිය සඳහා කණ්ඩායම් 08ක් සහභාගී වන අතර මූලික වටයේ තරඟ 56ක් පැවැත්වීමට නියමිතය. අවසන් මහා තරඟය මැයි 29 වනදා පැවැත්වෙයි.", "URL": "https://sinhala.adaderana.lk/news.php?nid=59022", "Category": null, "Parent URL": null}