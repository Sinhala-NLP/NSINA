{"Source": "Adaderana", "Timestamp": "April 3, 2019 09:19 am", "Headline": "විදුලිසැර වැදී අයෙක් මිය යයි", "News Content": "ඕපනායක පොලිස් වසමේ ඩිංගිහාමිගොඩ හොරන්කඳුර ප්‍රදේශයේ වෙල්යායයක් අසළ පුද්ගලයෙකු විදුලිසැර වැදී මියගොස් ඇත. ඊයේ සවස 4.20ට පමණ මෙම අනතුර සිදුව ඇති අතර මරණකරු වයස අවුරුදු 45ක් වූ ඩිංගිහාමිගොඩ හොරන්කඳුර උඩවෙල ලිපිනයේ පදිංචි අයෙකි. මරණකරු සතුන් දඩයම් කිරීම සඳහා වෙල්යාය ආසන්නයේ ඇති විදුලි රැහැන් මඟින් අනවසරයෙන් විදුලිය ලබාගැනීමට යාමේදී මෙසේ මියගොස් ඇති බව අනාවරණය වී ඇත. ඕපනායක පොලීසිය සිද්ධිය පිළිබඳව වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=107264", "Category": null, "Parent URL": null}