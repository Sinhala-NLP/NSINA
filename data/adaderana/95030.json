{"Source": "Adaderana", "Timestamp": "August 26, 2018 06:51 am", "Headline": "ත්‍රී රෝද රථයක් දුම්රියක ගැටී අනතුරක්", "News Content": "කැලණිය - වනවාසල ප්‍රදේශයේ දුම්රිය හරස් මාර්ගයකදී ත්‍රී රෝද රථයක් දුම්රියක ගැටීමෙන් සිදූවූ අනතුරෙන් පුද්ගලයෙකු මියගොස් තිබේ. තවත් දෙදෙනෙකු තුවාල ලබා ඇති අතර ඔවුන් කොළඹ ජාතික රෝහලට ඇතුළත් කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මන්නාරම සිට කොළඹ බලා ධාවනය වූ සීග්‍රගාමී දුම්රියක අදාළ ත්‍රීරෝද රථය ගැටී ඇති අතර අද අළුයම 5.40ට පමණ මෙම අනතුර සිදුව ඇති බව සඳහන්ය. හැටන් ප්‍රදේශයේ පිරිසක් මෙලෙස අනතුරට ලක්ව ඇති අතර මියගිය පුද්ගලයාගේ මළ සිරුර මරදාන දුම්රිය ස්ථානයේ තබා ඇති බව පෑලියගොඩ පොලීසිය පැවසීය.", "URL": "https://sinhala.adaderana.lk/news.php?nid=95030", "Category": null, "Parent URL": null}