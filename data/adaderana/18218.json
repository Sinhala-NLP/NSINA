{"Source": "Adaderana", "Timestamp": "August 21, 2011 07:48 pm", "Headline": "වාහන මස් කළ කෝටිපතියාට පොලිස් දැල එළයි", "News Content": "රථ වාහන ජාවාරමකට සම්බන්ධ බව කියන ‍බම්බලපිටිය ප්‍රදේශයේ කෝටිපති ව්‍යාපාරිකයෙකු හඳුනාගෙන ඇතැයි පොලිස් විශේෂ කාර්යය බලකාය පවසයි. සැකකරු අත්අඩංගුවට ගැනීම සදහා විශේෂ කාර්යය බලකායේ නිලධාරීන් පරීක්ෂණ ආරම්භ කර ඇති බව පොලිස් විශේෂ කාර්යය බලකායේ සහකාර පොලිස් අධිකාරි සිල්වෙස්ටර් විජේසිංහ මහතා සදහන් කරයි. කොට්ටාව , මාකුඹුර ප්‍රදදේශයේ පවත්වාගෙන ගිය වාහන කොටස් එකලස් කර විකිණීමේ ජාවාරමක තොරතුරු පසුගිය දා අනාවරණය විය. ඒ සම්බන්ධයෙන් සැකකරුවන් 6 දෙනෙකු අත්අඩංගුවට ගත් අතර ඔවුන් ලබන 30 වැනි දින දක්වා රක්ෂිත බන්ධනාගාර ගත කර තිබේ. බදු මුදල් වංචා කිරීම සම්බන්ධයෙන් ඊට අදාළ ප්‍රධාන සැකකරුට එරෙහිව හෝමාගම පොලිසිය විසින් පරීක්ෂණ මෙහෙයවන බව සිල්වෙස්ටර් විජේසිංහ මහතා වැඩිදුරටත් සඳහන් කළේය..", "URL": "https://sinhala.adaderana.lk/news.php?nid=18218", "Category": null, "Parent URL": null}