{"Source": "Adaderana", "Timestamp": "May 30, 2012 05:07 pm", "Headline": "ශ්‍රී ලාංකිකයන් පිටුවහල් කරන්න එපා-හියුමන් රයිට් වොච් ඉල්ලයි ", "News Content": "එක්සත් රාජධානියේ සිටින සරණාගතයින් පිරිසක් ශ්‍රී ලංකාවට යළි පිටුවහල් කිරීමට ගෙන ඇති තීරණය සම්බන්ධයෙන් යළි සලකා බලන්නැයි\"හියුමන් රයිට් වොච්\"සංවිධානය ඉල්ලා සිටියි. එක්සත් රාජධානියේ සරණාගත පුරවැසිභාවය නොලද ශ්‍රී ලාංකිකයින් පිරිසක් හෙට දිනයේ යළි මව් රටට පිටුවහල් කරන බවට තොරතුරු වාර්තාවීමත් සමගින්\"හියුමන් රයිට් වොච්\"මෙම නිවේදනය නිකුත් කර ඇති බව විදෙස් මාධ්‍ය උපුටා දක්වයි. බ්‍රිතාන්‍ය ආණ්ඩුව විසින් ගනු ලැබූ මෙම තීරණය වහා අත්හිටුවිය යුතු බව එම සංවිධානය සඳහන් කරයි. මේ ආකාරයෙන් විවිධ රටවලින් පිටුවහල් කරනු ලදුව යළි ශ්‍රී ලංකාවට පැමිණි සරණාගතයින්ට විවිධ හිංසනයන්ට මුහුණ දෙන්නට සිදුවන බවත්,ඇතැමුන් අත්අඩංගුවට ගන්නා බවත්,තවත් උදවිය අතුරුදහන් වන බවත්\"හියුමන් රයිට් වොච් \"සිය නිවේදනය මගින් වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=24633", "Category": null, "Parent URL": null}