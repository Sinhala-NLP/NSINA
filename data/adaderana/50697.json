{"Source": "Adaderana", "Timestamp": "April 17, 2015 09:27 am", "Headline": "සුසාන භූමියෙන් මතු වූ මළ සිරුර ඝාතනයක්ද? ", "News Content": "කැලණිය, ගෝනවල ප්‍රදේශයේ සුසාන භූමියක තිබී පුද්ගල මළ සිරුරක් හමුවී තිබේ.මළ සිරුර සුසාන භූමිය අසළ පදිංචිව සිටි , වයස අවුරුදු 50 ක පුද්ගලයෙකුගේ බව පොලීසිය සඳහන් කළේය.පසුගිය දොලොස් වනදා වෙළඳසැලකට යන බව පවසා නිවසින් පිටවුණු ඔහු නැවත නොපැමිණීම සම්බන්ධයෙන් ඔහුගේ බිරිඳ විසින් පොලීසියට පැමිණිල්ලක් කොට තිබූ බව සඳහන්ය.පොලිස් හදීසි ඇමතුම් මධ්‍යස්ථනයට ලද තෙරතුරකට අනුව සිදුකළ සෝදිසියකදී මළ සිරුර සොයාගෙන ඇති බව පොලීසිය සඳහන් කළේය.මහේස්ත්‍රාත් පරීක්ෂණය අද දින සිදු කිරීමට නියමිත අතර අදාළ මළ සිරුර පොලිස් ආරක්ෂාව යටතේ සිද්ධිය වූ ස්ථානයේම පවතින බවද සඳහන්ය.", "URL": "https://sinhala.adaderana.lk/news.php?nid=50697", "Category": null, "Parent URL": null}