{"Source": "Adaderana", "Timestamp": "September 9, 2014 05:04 pm", "Headline": "දෙස් විදෙස් රැකියා දෙනවා කියා ලක්ෂ 43ක් ගරලා", "News Content": "දේශීය සහ විදේශීය රැකියා ලබාදෙන බව පවසමින් මුදල් වංචා කළ පුද්ගලයෙකු මීරිගම පොලිසිය විසින් අත්අඩංගුවට ගෙන තිබේ. පොලිසියට ලැබුණු තොරතුරකට අනුව ගිරිඋල්ල ප්‍රදේශයේ හෝටලයක නවාතැන් ගෙන සිටියදී සැකකරු අත්අඩංගුවට ගෙන ඇති බව සඳහන්ය. රැකියා ලබාදෙන බව පවසමින් සැකකරු විසින් රුපියල් හතළිස් තුන් ලක්ෂයක මුදලක් වංචා කර ඇති බවට සිදුකළ විමර්ශන වලදී අනාවරණය වී ඇත. ඔහු සතුව තිබී විවිධ පුද්ගලයින්ගේ විදේශ ගමන් බලපත්‍ර 08ක්, උප්පැන්න, අධ්‍යාපන සහතික, ග්‍රාමසේවා සහතික ඇතුළු විවිධ ලිපි ගොනු 37 ක් සොයා ගෙන ඇත. අත්අඩංගුවට ගත් සැකකරු කොස්වත්ත ප්‍රදේශයේ පදිංචි 29 හැවිරිදි අයෙකු වන අතර ඔහු අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45951", "Category": null, "Parent URL": null}