{"Source": "Adaderana", "Timestamp": "December 20, 2013 09:00 am", "Headline": "කතරගම විහාරාධිපති ලෙස පුජ්‍ය කොබවක ධම්මින්ද හිමි පත්වෙයි", "News Content": "කතරගම කිරිවෙහෙර විහාරස්ථනයේ නව විහාරාධිපති හිමියන් ලෙස පුජ්‍ය කොබවක ධම්මින්ද හිමියන් තෝරාපත් කරගෙන තිබේ. මල්වතු පාර්ශවයේ මහනාහිමියන් ප්‍රධාන උත්තරීතර සංඝ සභවේ සහභාගීත්වයෙන් ඊයේ(19) මල්වතු උපෝසථාගාරයේදි ඒකමතිකව මෙම පත් කිරීම සිදු කර ඇති බව වාර්තා වෙයි. කිරිවෙහෙර විහාරාධිපතිව වැඩ සිටි පුජ්‍ය ආචාර්ය අලුත්වැව සෝරත නාහිමියන්ගේ අපවත් වීමෙන් පසු එම තනතුර පුරප්පාඩු විය. පුජ්‍ය ධම්මින්ද හිමියන් සෝරත නාහිමියන්ගේ ප්‍රධාන ශිෂ්‍ය හිමිනමක් ද වෙයි.", "URL": "https://sinhala.adaderana.lk/news.php?nid=39727", "Category": null, "Parent URL": null}