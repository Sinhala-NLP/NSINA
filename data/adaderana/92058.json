{"Source": "Adaderana", "Timestamp": "July 5, 2018 06:57 pm", "Headline": "විජයකලා ඉල්ලා අස්වීමේ ලිපිය ජනපතිට හා අගමැතිට බාර දෙයි", "News Content": "ළමා කටයුතු රාජ්‍ය අමත්‍ය විජයකලා මහේෂ්වරන් මහත්මිය සිය ධූරයෙන් ඉල්ලා අස්වීමේ ලිපිය ජනාධිපතිවරයා වෙත හා අග්‍රාමාත්‍යවරයා වෙත බාරදී තිබේ. එල්.ටී.ටී.ඊ සංවිධානය යළි ගොඩනැගිය යුතු බවට විජයකලා මහේෂ්වරන් මහත්මිය පසුගියදා යාපනය ප්‍රදේශයේ පැවති රාජ්‍ය උත්සවයකදී සිදුකළ ප්‍රකාශයක් හේතුවෙන් ඇයට එරෙහිව ක්‍රියාමාර්ග ගතයුතු බවට පාර්ශව රැසකින් ඉල්ලීම් ඉදිරිපත් වුණි. අදාළ ප්‍රකාශය පිළිබඳ කරුණු විමසීම සඳහා එක්සත් ජාතික පක්ෂ නායක, අග්‍රාමාත්‍ය රනිල් වික්‍රමසිංහ මහතා විසින් ඊයේ(04) දිනයේ රාජ්‍ය අමාත්‍යවරිය අරලියගහ මන්දිරයට ඊයේ කැඳවා තිබුණි. එම සාකච්ඡාවෙන් අනතුරුවයි ළමා කටයුතු රාජ්‍ය අමාත්‍යධුරයෙන් ඉල්ලා අස්වීමට විජයකලා මහේෂ්වරන් මහත්මිය තීරණය කර ඇත.", "URL": "https://sinhala.adaderana.lk/news.php?nid=92058", "Category": null, "Parent URL": null}