{"Source": "Adaderana", "Timestamp": "June 5, 2018 08:48 am", "Headline": "අවශ්‍ය නම් පර්පචුවල් ටෙෂරීස් සමාගමට පවා මුදල් ලබාදිය හැකියි - ඇමති කබීර්", "News Content": "අවශ්‍ය නම් තාමට පර්පචුවල් ටෙෂරීස් සමාගමට පවා මුදල් ලබාදිය හැකි බව එක්සත් ජාතික පක්ෂයේ සභාපති අමාත්‍ය කබීර් හෂීම් මහතා පවසයි. ඔහු පෙන්වා දෙන්නේ තමන් කිසිවිටකත් ඡන්ද ව්‍යාපාර සඳහා වෙනත් පුද්ගලයින්ගෙන් මුදල් ලබාගෙන නොමැති බවයි. පර්පචුවල් ටෙෂරීස් සමාගමෙන් මුදල් ලබාගෙන ඇති බවට පසුගියදා එල්ල වු චෝදනා සම්බන්ධයෙන් ප්‍රතිචාර දක්වමින් අමාත්‍ය කබීර් හෂීම් මහතා මේ බව සඳහන් කළේය. මේ අතර පර්පචුවල් ටෙෂරීස් සමාගමෙන් මුදල් ලබාගත් මන්ත්‍රීවරුන් පිළිබඳව කතානායකවරයා හෙළිදරව් කළ යුතු බව පාර්ලිමේන්තු මන්ත්‍රී දිලුම් අමුණුගම මහතා පවසයි. කෙසෙවෙතත් දමිළ ප්‍රගතිශීලි සන්ධානය නියෝජනය කරන කිසිදු පාර්ලිමේන්තු මන්ත්‍රීවරයෙකු අර්ජුන් ඇලෝෂියස් මහතාගෙන් මුදල් ලබාගෙන නොමැති බව අමාත්‍ය පලනි දිගම්බරන් මහතා පවසයි.", "URL": "https://sinhala.adaderana.lk/news.php?nid=90365", "Category": null, "Parent URL": null}