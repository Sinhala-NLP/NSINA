{"Source": "Adaderana", "Timestamp": "December 5, 2011 04:48 pm", "Headline": " ඉදිරියේදී එ.ජා.පයෙන් තවත් ආණ්ඩුවට එනවා", "News Content": "එක්සත් ජාතික පක්ෂයේ මන්ත්‍රීවරුන් එදත් ආණ්ඩුවට එක්වූ බවත් ඉදිරියේදීත් ආණ්ඩුවට එක්වනු ඇති බවත් ජලසම්පාදන හා ජලාපවාහන අමාත්‍ය දිනේශ් ගුණවර්ධන මහතා පවසයි. ඉදිරි කාලය තුළ තවත් එ.ජා.ප මන්ත්‍රීවරුන් පිරිසක් ආණ්ඩුවට එක්වීමට නියමිතව ඇති බව ආණ්ඩු පක්ෂ ප්‍රධාන සංවිධායකවරයා ලෙස තමන් ඉතා වගකීමෙන් යුතුව ප්‍රකාශ කරන බව හෙතෙම කියා සිටියි. අද කොළඹ පැවති මාධ්‍ය හමුවකදී මාධ්‍යවේදියකු විසින් අසන ලද ප්‍රශ්නයකට පිළිතුරු ලබාදෙමින් අමාත්‍යවරයා මේ බව කියා සිටියේය. විපක්ෂයේ මන්ත්‍රීවරුන් ආණ්ඩුවට එක්වීම වාසි සහගත තත්ත්වයක් බවට විපක්ෂනායකවරයා ප්‍රකාශ කර ඇතත් තමන්‍ ගේ බඩ ශුද්ධවීම පිළිබඳ ඔහු සතුටුවන්නේ කුමන පදනම මත පිහිටාදැයි තමන් නොදන්නා බව ගුණවර්ධන මහතා පෙන්වා දුන්නේය. එසේම ජල ගාස්තු වැඩිකිරීමට කිසිදු හේතුවක් නැතැයිද,පසුගිය වසර 3 ක කාලයක් තිස්සේ ජල ගාස්තු වැඩි නොකළාසේම මේවනතුරුත් ජල ගාස්තු වැඩිකිරීමට අවශ්‍යතාවක් පැන නැඟී නැතැයිද අමාත්‍යවරයා අවධාරණය කළේය.", "URL": "https://sinhala.adaderana.lk/news.php?nid=20481", "Category": null, "Parent URL": null}