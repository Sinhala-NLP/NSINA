{"Source": "Adaderana", "Timestamp": "February 19, 2013 12:28 pm", "Headline": "මහේලගේ අඩුව පිරවීමට තිලාන්", "News Content": "ශ්‍රී ලංකා ක්‍රිකට් කණ්ඩායමේ හිටපු නායක මහේල ජයවර්ධනගේ වම් අතේ මැදඇඟිල්ලේ සිදුව ඇති අස්ථි බිඳිම හේතුවෙන් ඔහුට බංග්ලාදේශය සමග පැවැත්වෙන ටෙස්ට් තරගාවලියට සහභාගීවීම අවිනිශ්චිත නිසා ඒ වෙනුවට තිලාන් සමරවීර කණ්ඩායමට කැඳවා තිබේ. ක්‍රීඩා අමාත්‍යවරයා‍ විසින් තිලාන් සමරවීර සංචිතයට ඇතුළත් කර ගැනීම සඳහා වන අවසරය ලබාදී ඇත. එස්.එස්.සී. ක්‍රීඩාංගණයේදී පෙරේදා එන්.සී.සී. කණ්ඩායමට එරෙහිව පැවැති තරගයකදී මහේල ජයවර්ධන මෙලෙස ආබාධයකට ලක්ව ඇතැයි ක්‍රිකට් ආයතනය පවසයි. ඒ අනුව වෛද්‍ය නිර්දේශ මත එය සම්පූර්ණයෙන් සුවවීම සඳහා සති 4ත් 6ත් අතර කාලයක්වත් ක්‍රීඩා කිරීමෙන් වළකින ලෙසට මහේලට උපදෙස් ලබාදී ඇත.", "URL": "https://sinhala.adaderana.lk/news.php?nid=31763", "Category": null, "Parent URL": null}