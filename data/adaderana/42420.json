{"Source": "Adaderana", "Timestamp": "April 9, 2014 05:20 pm", "Headline": "ලාංකීය ධීවරයින් දුර්ලභ මසුන් අල්ලන්න ගිහින් මාට්ටු", "News Content": "නීති විරෝධී අයුරින් ඉන්දීය මුහුදු සිමාව උල්ලංඝණය කරමින් ධීවර කටයුතු වල නිරත වු ශ්‍රී ලාංකික ධීවරයින් පිරිසක් ඉන්දීය වෙරළ ආරක්ෂක බලධාරීන් විසින් අත්අඩංගුවට ගෙන තිබේ. ඒ අනුව ශ්‍රී ලාංකික ධීවරයින් 16 දෙනෙකු මෙලෙස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. මොවුන් දුර්ලභ ගණයේ මත්ස්‍ය විශේෂ ඇල්ලීම සඳහා ගොස් ඇති බව වාර්තා වේ. කෙසේ වෙතත් මෙම මත්ස්‍ය විශේෂ ඇල්ලීම ඉන්දියාවේ වනජීවී ආඥාපනතට අනුව තහනම් ක්‍රියාවක් බව ද ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=42420", "Category": null, "Parent URL": null}