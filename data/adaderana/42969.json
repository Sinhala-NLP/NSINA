{"Source": "Adaderana", "Timestamp": "May 4, 2014 09:00 am", "Headline": "තලවකැලෙන් පුද්ගල මළ සිරුරක් හමුවෙයි", "News Content": "තලවකැලේ, බටගොඩ ප්‍රදේශයේ තේ වත්තක තිබී පුද්ගල මළ සිරුරක් හමු වී තිබේ. අද(04) පෙරවරුවේ ප්‍රදේශවාසීන්ට අදාළ මළ සිරුර හමු වී ඇති බව අද දෙරණ වාර්තාකරු සඳහන් කරයි. ‍ මියගිය පුද්ගලයා කන්දසාමී සුරේෂ් කුමාර් නැමැති අවුරුදු 32ක පුද්ගලයෙකු බව ඥාතීන් විසින් හඳුනාගෙන තිබේ‍‍. පසුගිය 2වන දින සිට මියගිය පුද්ගලයා අතුරුදහන් වී ඇති බවට ඥාතීන් විසින් තලවකැලේ පොලීසියට පැමිණිලි කර තිබුණි. අදාළ මළ සිරුර මේ වන විට නුවරඑළිය මූලික රෝහලේ ඇති අතර තලවකැලේ පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42969", "Category": null, "Parent URL": null}