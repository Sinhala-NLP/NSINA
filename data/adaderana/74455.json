{"Source": "Adaderana", "Timestamp": "June 22, 2017 11:13 am", "Headline": " ලක් සිසුවිය කෙළෙසූ බංග්ලාදේශ තරුණයාට වැඩ වරදී", "News Content": "බංග්ලාදේශයේ චිතගොං නුවර විද්‍යා තාක්ෂණික විශ්වවිද්‍යාලයේ ඉගෙනුම ලබමින් සිටි ශ්‍රී ලාංකික වෛද්‍ය උපාධි අපේක්ෂිකාවක ලිංගික අපයෝජනය කළ තරුණයා බන්ධනාගාර ගතකර ඇති බව විදෙස් මාධ්‍ය වාර්තා කරයි.එරට පළවන ‘ද ඩේලි ස්ටාර් ‘ පුවත්පත් වෙබ් අඩවිය මේ බව සඳහන් කර තිබේ. මෙලෙස බන්ධනාගාර ගත කර ඇත්තේ 26 හැවරිදි බංග්ලාදේශයේම පදිංචි අලෙවි විධායකවරයෙකු බව සඳහන් වෙයි.මෙම සිදුවීම බංග්ලාදේශයේ චිතගොං ප්‍රදේශයේදී සිදුව ඇති බව විදෙස් මාධ්‍ය වාර්තා කරයි. චිතගොං නගරයේ හෝටල් කාමරයක් තුළ 26 හැවැරිදි සැකකරු තමන්ව දූෂණය කළ බවට වෛද්‍ය සිසුවිය විසින් පොලීසියට කළ පැමිණිල්ලකට අනුව අදාළ තරුණයා පසුගිය දා අත්අඩංගුවට ගෙන තිබුණි.පසුගිය ජුනි 11 දා අත්අඩංගුවට පත් සැකකරු හා දුෂණයට ලක් වූ බව කියන ශ්‍රී ලාංකීය තරුණිය ජංගම දුරකථනය හරහා කතාබහ කිරීම ආරම්භ කර ඇති අතර පසුව සැකකරුගේ දැනුම් දීම මත ඇය හෝටලය වෙත පැමිණ තිබේ.තරුණිය නැවතී සිටින නේවාසිකාරය ආසන්නයේ හෝටලය පිහිටා ඇති අතර එහිදී තමන්ව දූෂණයට ලක්වූ බව තරුණිය පොලීසියට කළ පැමිණිල්ලේ සඳහන්ය.ඒ අනුව සැකකර තරුණයා බන්ධනාගාර ගතකර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=74455", "Category": null, "Parent URL": null}