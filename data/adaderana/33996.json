{"Source": "Adaderana", "Timestamp": "May 11, 2013 12:47 pm", "Headline": "  මිට්ෂුබිසි මිරාජ් ප‍්‍රචලිත කිරීමට යුනයිටඩ් මෝටර්ස් කොමර්ෂල් බැංකුව හා එක්වෙයි", "News Content": "කොමර්ෂල් බැංකුවේ ප‍්‍රධාන මෙහෙයුම් නිළධාරී ජෙගන් දුරෙයිරත්නම් මහතා (දකුණේ සිට සිව්වැන්නා) යුනයිටඩ් මෝටර්ස් සමාගමේ නව වාහන විකුණුම් සාමාන්‍යාධිකාරී, ගිහාන් පිලපිටිය මහතා සමග ගිවිසුම හුවමාරු කරගනිමින්. සමාගම් දෙකේ උසස් නිලධාරීන්ද මෙම අවස්ථාවට සහභාගී විය. කොමර්ෂල් බැංකුවේ ලීසිං ගනුදෙනුකරුවන්ට නවතම මිට්ෂුබිසි මිරාජ් මෝටර් රථයක අයිතිය යථාර්තයක් බවට පත්කර ගැනීමට අවස්ථාව ලබා දීම සඳහා කොමර්ෂල් බැංකුව යුනයිටඩ් මෝටර්ස් සමාගම සමග අත්වැල් බැඳගෙන ඇත. මෙම ව්‍යාපාරික ඒකාබද්ධතාවයට අදාළ අවබෝධතා ගිවිසුමට කොමර්ෂල් බැංකුව සහ යුනයිටඞ් මෝටර්ස් සමාගම පසුගියදා එළඹුණු අතර මේ යටතේ මෙම මෝටර් රථය මිලදී ගැනීමේ ආරම්භක මිල වන රුපියල් මිලියන 3.515 ක මිලට සිත් ගන්නා සුළු වට්ටමක් කොමර්ෂල් බැංකුවේ ලීසිං ගනුදෙනුකරුවන්ට ලැබේ. මෙම වට්ටමට අමතරව, මේ යටතේ මෝටර් රථය මිලදී ගැනීමේදී ශ‍්‍රී ලංකාවේ විශාලතම පෞද්ගලික බැංකුවේ ලීසිං ගනුදෙනුකරුවන්ට නම්‍යශීලී ගෙවීමේ විකල්ප ක‍්‍රම සමග තරගකාරී කල්බදු ගෙවීම් අවස්ථාද හිමිවේ. මෙම වැඩසටහන මගින් කොමර්ෂල් බැංකුවේ බැංකු රක්ෂණ සේවා යටතේ විශේෂයෙන් සකස් කළ රක්ෂණ පැකේජද ගැනුම්කරුවන්ට ප‍්‍රදානය කරන අතර බැංකුවේ දිවයින පුරා විහිදුණු පුළුල් ශාඛා ජාලය මගින් ඉතාමත් පහසු වේගවත් සේවාවක් ලබාදීමට කටයුතු කරයි. මෙම ඒකාබද්ධතාවයට අදාළ අවබෝධතා ගිවිසුමට අත්සන් කරනු ලැබුවේ කොමර්ෂල් බැංකුවේ ප‍්‍රධාන මෙහෙයුම් නිළධාරී ජෙගන් දුරෙයිරත්නම් මහතා සහ යුනයිටඞ් මෝටර්ස් සමාගමේ නව වාහන විකුණුම් සාමාන්‍යාධිකාරී ගිහාන් පිලපිටිය මහතා විසිනි. සමාගම් දෙකේ ජ්‍යෙෂ්ඨ නිලධාරීන්ද මෙම අවස්ථාවට සහභාගී විය. “කොමර්ෂල් බැංකුව සහ යුනයිටඞ් මෝටර්ස් සමාගම අතර ඇතිවූ මෙම නවතම ඒකාබද්ධතාවය මගින් පෙන්නුම් කරන්නේ අපගේ ලීසිං ගනුදෙනුකරුවන්ට හොඳම වාහන ගනුදෙනු සඳහා අවස්ථාව උදාකරමින් ඔවුන් වෙනුවෙන් දැනෙන වටිනාකමක් ලබාදීමට අපගේ තිබෙන අඛණ්ඩ කැපවීමයි.” යනුවෙන් මේ පිළිබඳව අදහස් දක්වමින් කොමර්ෂල් බැංකුවේ, ප‍්‍රධාන මෙහෙයුම් නිළධාරී, දුරෙයිරත්නම් මහතා පැවසීය. ”මෙම ප‍්‍රවර්ධනය මගින් ලබාදෙන ඉතිරිය හා පහසුවට අමතරව, ගැනුම්කරුවන්ට මෙරට ප‍්‍රමුඛතම සමාගම් දෙකක සේවය අත් විඳීමට අවස්ථාව සැලසේ. දොර පහේ මිට්ෂුබිසි නව මිරාජ් මෝටර් රථය පසුගිය පෙබරවාරි මාසයේදී ලංකාවට හඳුන්වා දුන් අතර මෙහි තිබෙන්නේ ලීටර් 1.2 ක ධාරිතාවයකින් යුක්ත ඉන්ධන කාර්යක්ෂමතාවයෙන් ඉතාමත් ඉහළ සිලින්ඩර් තුනේ එන්ජිමකි. මෙම මෝටර් රථය මැනුවල්, ඔටෝමැටික් හා ප‍්‍රීමියර් ඔටෝමැටික් යන ධාවන ක‍්‍රම තුනට අයත් වර්ගවලින් තෝරාගත හැකිය. මෝටර් රථයේ ඇති සෙසු පහසුකම් අතර මෘදු ධාවනයකට පහසුකම් සලසන සීවීටී (Continuous Variable Timing)* ගියර් පෙට්ටිය, යතුරකින් තොරව එබීම මගින් රථය පණ ගැන්වීම, සම්පූර්ණයෙන් ස්වයංක‍්‍රීය වායුසමීකරණය සහ USB සහ iPod අනුකූලතාවය සහිත කෙන්වුඩ් හඬ පද්ධතිය දැක්විය හැකිය. මීට අමතරව, රථයේ ගමන් ගන්නා මගීන්ගේ හා රියදුරාගේ දැඩි ආරක්ෂාව සඳහා ඇති එයාර් බෑග් වලට අමතරව ස්වයංක‍්‍රීයව සංකෝචනය වන ඉදිරි පස අසුන්වල ඇති ආසන බඳ පටි සුවිශේෂී වේ. රථය හැපුණු අවස්ථාවකදී එයාර් බෑග් ක‍්‍රියාත්මක වනවාත් සමගම මෙම ස්වයංක‍්‍රීය ආසන පටිද ක‍්‍රියාත්මක වේ. ගැනුම්කරුවන්ගේ රුචිකත්වය සඳහා වැඩි අවස්ථාවක් ලබාදෙමින් මිරාජ් මෝටර් රථය වර්ණ නමයක් අතුරින් තෝරා ගැනීමේ අවස්ථාව ඇත. ලෙමනේඩ් යෙලෝ මෙටලික්, පොප් ග‍්‍රීන් මෙටලික්, අයිසෙන් ගේ‍්‍ර මයිකා, මීඩියම් බ්ලූ මයිකා, බ්ලැක් මයිකා, රෙඞ් මෙටලික්, කූල් සිල්වර් මෙටලික්, වයිට් පර්ල් සහ වයිට් සොලිඞ් එම වර්ණයි. ශ්‍රී ලංකාවේ විශාලතම පුද්ගලික වාණිජ බැංකුව සහ ලොව විශිෂ්ටතම බැංකු 1000 අතරට අඛණ්ඩව වසර දෙකක් තේරී පත්වූ එකම ශ්‍රී ලාංකික බැංකුව වන කොමර්ෂල් බැංකුව මෙරට ලීසිං පහසුකම් සැපයීමේ ප‍්‍රමුඛයෙකු වන අතර ශ‍්‍රී ලංකා කල්බදු සංගමයේද සාමාජිකයෙකි. බැංකුව විසින් යන්ත‍්‍ර සූත‍්‍රද ඇතුළත්ව විවිධ වටිනාකම් සහිත වත්කම් මාලාවක් සඳහා ලීසිං පහසුකම් සපයයි. ර්‍ණග්ලෝබල් ෆයිනෑන්ස්” සඟරාව මගින් අඛණ්ඩව වසර 15 ක් ලංකාවේ හොඳම වාණිජ බැංකුව ලෙස කොමර්ෂල් බැංකුව තෝරා ගනු ලැබූ අතර ර්‍ණද බෑන්කර්”ල ෆයිනෑන්ස් ඒෂියාල යුරෝමනි සහ ටේ‍්‍රඞ් ෆයිනෑන්ස් යන සඟරා විසින් අවස්ථා ගණනාවකදීම ලංකාවේ විශිෂ්ටතම වාණිජ බැංකුව ලෙසට තෝරාගනු ලැබුවේ කොමර්ෂල් බැංකුවයි. ශ‍්‍රී ලංකාවේ පැරණිතම මෝටර් රථ සමාගමක් වන යුනයිටඞ් මෝටර්ස් ලංකා පීඑල්සී වසර 66 කට වැඩි කාලයක් මෙරට වෙළෙඳපොළේ ව්‍යාපාරික කටයුතු කරමින් සිටින කීර්තිමත් සමාගමකි. මෙම සමාගම මෙරට ප‍්‍රධානතම සමාගම් 50 අතර ශ්‍රේණි ගතවී සිටින අතර මෙරට වඩාත් ගෞරවණීයම සමාගම් 100 අතරද සිටී.", "URL": "https://sinhala.adaderana.lk/news.php?nid=33996", "Category": null, "Parent URL": null}