{"Source": "Adaderana", "Timestamp": "October 6, 2016 12:32 pm", "Headline": " බොරළු කැපීමේ ජාවාරම ගැන ජනපතිටත් කියයි", "News Content": "ආනමඩුව මැතිවරණ බල ප්‍රදේශය තුළ සිදුවන මහා පරිමාණ බොරළු කැපීමේ ජාවාරම නවතා දැමීමට අවශ්‍ය පියවර ගන්නා ලෙස පළාත් සභා සහ පළාත් පාලන රාජ්‍ය අමාත්‍ය පියංකර ජයරත්න මහතා ජනාධිපතිවරයා වෙත ලිපියක් යොමු කරමින් ඉල්ලීමක් සිදුකර තිබේ.රාජ්‍ය අමාත්‍යවරයා පෙන්වා දෙන්නේ ඇතැම් පුද්ගලයින් බලපත්‍ර ප්‍රමාණයට වඩා මේ වන විට බොරළු කැපීමේ කටයුතු වල නිරත වන බවයි.මේ නිසා බොහෝ ස්ථානවල අඩි 15ත් 20ත් ප්‍රමාණයේ වළවල් නිර්මාණය වී ඇති බවද ඔහු සඳහන් කළේය.", "URL": "https://sinhala.adaderana.lk/news.php?nid=64764", "Category": null, "Parent URL": null}