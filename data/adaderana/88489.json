{"Source": "Adaderana", "Timestamp": "May 4, 2018 09:11 am", "Headline": "වෑගල ප්‍රදේශයේ රිය අනතුරකින් 12 හැවිරිදි දරුවෙක් මරුට", "News Content": "මහනුවර - මහියංගණ මාර්ගයේ තෙල්දෙණිය, වෑගල ප්‍රදේශයේදී සිදු වූ රිය අනතුරකින් 12 හැවිරිදි දරුවෙකු මියගොස් තිබේ. ලොරි රථයක් සහ යතුරුපැදියක් මුහුණට මුහුණ ගැටීමෙන් අනතුර සිදුව ඇති බව පොලීසිය පැවසීය. අනතුරෙන් බරපතළ තුවාල ලැබූ යතුරුපැදිකරු සහ පසුපපස ගමන් ගත් දරුවා තෙල්දෙණිය රෝහලට ඇතුළත් කිරිමේදී දරුවා මියගොස් තිබේ. මියගොස් ඇත්තේ මහියංගණය, මපාකඩවැව ප්‍රදේශයේ පදිංචිව සිටි දරුවෙකු බව වාර්තා වේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර තෙල්දෙණිය පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88489", "Category": null, "Parent URL": null}