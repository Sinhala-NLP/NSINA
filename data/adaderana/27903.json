{"Source": "Adaderana", "Timestamp": "October 1, 2012 12:36 pm", "Headline": "20/20න් ලංකාව උඩ යයි", "News Content": "පන්දුවාර 20/20 තරගවලදී ක්‍රිකට් කණ්ඩායම් නවතම ශ්‍රේණිගත කිරීම්වලට අනුව ශ්‍රී ලංකා කණ්ඩායම පළමු ස්ථානය හිමිකර ගැනීමට සමත්ව තිබේ. එ‍් මෙතෙක් කලක් ‍එම ස්ථානය හිමිකර ගෙන සිටි දකුණු අප්‍රිකානු කණ්ඩායම ශ්‍රේණිගත කිරීම්වල 2වන ස්ථානයට පත්කරමින්ය. ඒ අනුව ශ්‍රී ලංකා කණ්ඩායමට ලකුණු 124ක් හිමිව ඇති අතර දෙවන ස්ථානයට පත්ව සිටින දකුණු අප්‍රිකාවට හිමිව ඇති ලකුණු සංඛ්‍යාව 122කි. තෙවන ස්ථානය දක්වා පසුබැසීමට එංගලන්ත කණ්ඩායමට සිදුව ඇති අතර ඔවුන් ලකුණු 121ක් හිමිකර ගෙන තිබේ. පකිස්තානය, ඉන්දියාව හා ඔස්ට්‍රේලියාව ලකුණු 115 බැගින් ලබාගෙන පිළිවෙලින් සිව්වන, පස්වන හා හයවැනි ස්ථානවල පසුවේ.", "URL": "https://sinhala.adaderana.lk/news.php?nid=27903", "Category": null, "Parent URL": null}