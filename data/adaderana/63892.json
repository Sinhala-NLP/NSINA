{"Source": "Adaderana", "Timestamp": "September 7, 2016 12:33 pm", "Headline": "  පශ්චාත් මරණ පරීක්ෂණයක් හෝ හදිසි මරණ පරීක්ෂණයක් අනවශ්‍යයි", "News Content": "පූජ්‍ය මාදුළුවාවේ සෝභිත හිමිගේ අපවත්වීමට අදාළව නැවත පශ්චාත් මරණ පරීක්ෂණයක් හෝ හදිසි මරණ පරීක්ෂණයක් පැවැත්වීමට අවශ්‍ය නොවන බව විශේෂඥ වෛද්‍ය කණ්ඩායමක් විසින් කොළඹ ප්‍රධාන මහේස්ත්‍රාත් අධිකරණය හමුවේ ප්‍රකාශ කර තිබේ. පූජ්‍ය උඩුවේ ධම්මාලෝක හිමියන් කළ පැමිණිල්ලකට අනුව මෙම පරීක්ෂණය පැවැත්වීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා විසින් කමිටුවක් පත් කර තිබුණි.අදාළ කමිටු වාර්තාව අද(07) අධිකරණයට ඉදිරිපත් කරමින් එම කමිටුව මෙම අදහස් පළ කළ බව අද දෙරණ අධිකරණ වාර්තාකරු කේ.එස්.උදය කුමාර් සඳහන් කළේය.", "URL": "https://sinhala.adaderana.lk/news.php?nid=63892", "Category": null, "Parent URL": null}