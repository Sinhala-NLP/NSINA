{"Source": "Adaderana", "Timestamp": "April 9, 2015 07:47 pm", "Headline": "කොටකෙතන මවගේ ඝාතකයා ඇයගේ තරුණ පුත්‍රයාද?", "News Content": "කහවත්ත, කොටකෙතන ප්‍රදේශයේ පසුගිය සෙනසුරාදා රාත්‍රී සිදුවූ දෙදරු මවගේ ඝාතනය සම්බන්ධයෙන් ඇයගේ 18 හැවිරිදි පුත්‍රයා පොලීසිය විසින් අද සවස අත්අඩංගුවට ගෙන තිබේ.කොටකෙතන ප්‍ර දේශයේදී සැකකාර පුත්‍රයා අත්අඩංගුවට ගෙන ඇති අතර ප්‍රශ්න කිරීම සඳහා ඔහු කොළඹට රැගෙන එන බව පොලිසිය කියයි.කහවත්ත, කොටකෙතන පදිංචි 39 හැවිරිදි දෙදරු මවක පසුගිය සෙනසුරාදා (04) රාත්‍රී අතුරුදන් බවට කහවත්ත පොලිසියට පසුවදා පැමිණිල්ලක් ලැබිණ.ඒ අනූව අදාළ කාන්තාව සොයා පොලිසිය, නාවික හමුදාව, විශේෂ කාර්ය බළකාය ඇතුළු ආරක්ෂක අංශ සහ ප්‍රදේශවාසින් මෙහෙයුම් ඇරඹීය.එහි ප්‍රතිඵලයක් ලෙස මියගිය කාන්තාවගේ බවට සැක කෙරෙන මළසිරුරක් කොටකෙතන ඇළේ තිබියදී පසුගිය 6 වැනිදා සොයාගන්නා ලදී.මෙලෙස මියගොස් සිටියේ චන්ද්‍රානි ස්වර්ණලතා නැමැති කාන්තාවකි.ඒ අනූව මෙම සැකකටයුතු මරණය සම්බන්ධයෙන් පොලීසිය විශේෂ විමර්ශනයක් ආරම්භ කළ අතර එහි ප්‍රතිඵලයක් ලෙස එම කාන්තාවගේ 18 හැවිරිදි පුත්‍රයා අත්අඩංගුවට ගෙන තිබේ.අභිරහස් ලෙස කාන්තාවන් ගණනාවක්ම ඝාතනයට ලක්වන ප්‍රදේශයක් ලෙස කහවත්ත කොටකෙතන වසර ගණනාවක සිට මාධ්‍යය තුළ කතා බහට ලක්වෙයි.", "URL": "https://sinhala.adaderana.lk/news.php?nid=50552", "Category": null, "Parent URL": null}