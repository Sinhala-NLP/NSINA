{"Source": "Adaderana", "Timestamp": "September 26, 2018 02:18 pm", "Headline": "දකුණු අප්‍රිකාවේ ප්‍රභලයන් දෙදෙනෙක් ඉවතට", "News Content": "සිම්බාබ්වේ කණ්ඩායම සමඟ පැවැත්වෙන එක්දින තරඟාවලියෙන් දකුණු අප්‍රිකානු කණ්ඩායමේ නායක පෆ් ඩු ප්ලෙසිස් සහ හෂීම් අම්ලා ඉවත් කර තිබේ. පෆ් ඩු ප්ලෙසිස් උරහිසේ ආබාධයකට ලක්ව ඇති අතර ඔහු මේ වන තෙක් පූර්ණ සුවය ලබා නොමැති බව විදෙස් වාර්තා සඳහන් කළේය. කැරබියන් ප්‍රිමියර් ලීග් ක්‍රිකට් තරඟාවලිය අතරතුර හෂීම් අම්ලා ද ඇඟිල්ලේ ආබාධයකට ලක්ව ඇති අතර මේ හේතුවෙන් ඔහු ද මෙම තරඟාවලියෙන් ඉවත් කර තිබේ. හෂීම් අම්ලා වෙනුවට දකුණු අප්‍රිකානු කණ්ඩායමේ ආරම්භක පිතිකරු ඩීන් එල්ගර් එක්දින සංචිතයට කැඳවා ඇති බව සඳහන්ය. මේ අතර දකුණු අප්‍රිකානු එක්දින කණ්ඩායමේ නායකයා ලෙස ජේ.පී. ඩුමිනි පත් කර තිබේ.", "URL": "https://sinhala.adaderana.lk/news.php?nid=96748", "Category": null, "Parent URL": null}