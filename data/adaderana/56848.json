{"Source": "Adaderana", "Timestamp": "February 1, 2016 05:23 pm", "Headline": "අධිකරණ භූමියේ යකානැටූ යතිවරු දෙදෙනා රිමාන්ඩ්", "News Content": "හෝමාගම අධිකරණයේ අධිකරණ කටයුතුවලට බාධාවන පරිදි කෝලාහල කළ බවට චෝදනා එල්ලවී අද දිනයේ(01)පොලීසියට බාරවූ හිමිවරුන් දෙදෙනා ලබන 09 වන දින දක්වා රක්ෂිත බන්ධනාගාර ගතකර තිබේ.අද (01) පස්වරුවේ සිහළ රාවය සංවිධානයේ මහලේකම් යයි කියනු ලබන පූජ්‍ය මාගල්කන්දේ සුදන්ත හා පූජ්‍ය බඩල්කුඹුරේ අරියශාන්ත යන ස්වාමින් වහන්සේලා මෙලෙස පොලීසියට බාරවූ බව අදදෙරණ වාර්තාකරු පවසයි.කෙසේ වෙතත් පොලීසියට බාරවීමෙන් පසු අත්අඩංගුවට ගනු ලැබු මෙම ස්වාමින් වහන්සේලා හෝමාගම මහේස්ත්‍රාත් අධිකරණයට ඉදිරිපත් කරනුලදුව මෙලෙස රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=56848", "Category": null, "Parent URL": null}