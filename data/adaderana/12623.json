{"Source": "Adaderana", "Timestamp": "December 5, 2010 05:42 pm", "Headline": "මධ්‍යම කඳුකරයට මීදුම අධිකයි", "News Content": "මධ්‍යම කඳුකරයට ඝන මීදුම් තත්ත්වයක් පතිත වීම හේතුවෙන් ප්‍රධාන මාර්ග කිහිපයක ගමනාගමනයට බාධා එල්ල වී තිබේ. හැටන් - කොළඹ ප්‍රධාන මාර්ගයේ කිතුල්ගල සිට හැටන් දක්වාත් හැටන් සිට නුවරඑළිය දක්වාත් ගමනාගමනයට බාධා එල්ල වී ඇති බව අද දෙරණ වාර්තාකරු සඳහන් කරයි. මේ හේතුවෙන් හැටන් , නෝවුඩ් , මස්කෙලිය , කොටගල සහ බගවන්තලාව යන නගර මීදුමෙන් වැසී තිබේ. වසර 20 ට පසු මේ ආකාරයෙන් ඝන මීදුමක් පැතිර යන පළමු අවස්ථාව මෙය බව ද වාර්තා වේ.", "URL": "https://sinhala.adaderana.lk/news.php?nid=12623", "Category": null, "Parent URL": null}