{"Source": "Adaderana", "Timestamp": "April 28, 2016 02:59 pm", "Headline": "සම්පත් ඇතුළු පිරිසගේ අභියාචනා විභාගයට දින නියමයි", "News Content": "සිරදඬුවම් නියමව සිටින තංගල්ල ප්‍රාදේශීය සභාවේ හිටපු සභාපති සම්පත් විදානපතිරණ ඇතුළු විත්තිකරුවන් පස්දෙනා තම දඬුවමට එරෙහිව ඉදිරිපත් කර තිබූ අභියාචනා විභාගයට ගැනීමට දින නියම කර තිබේ.2011 වසරේ බ්‍රිතාන්‍ය ජාතික කුරාම් ෂෙයික් ඝාතනය කිරීම සහ ඔහුගේ පෙම්වතිය දූෂණය කිරීමේ චෝදනාවට කොළඹ මහාධිකරණය මගින් අදාළ විත්තිකරුවන් වරදකරුවන් කරනු ලැබුවේය.ඒ අනුව තංගල්ල ප්‍රාදේශිය සභාවේ හිටපු සභාපතිවරයා ඇතුළු පිරිසට වසර 20ක සිර දඬුවම් නියම වූ අතර එම දඬුවම ඉවත් කරන්නැයි විත්තිකරුවන් විසින් අභියාචනා ඉදිරිපත් කර තිබුණි .එම අභියාචනා අද සැලකිල්ලට ගත් අභියාචනාධිකරණය ලබන ඔක්තෝබර් මස 06 වනදා ඒවා විභාගයට ගන්නා බව අභියාචනාධිකරණ විනිසුරුවරුන් ප්‍රකාශ කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=59601", "Category": null, "Parent URL": null}