{"Source": "Adaderana", "Timestamp": "June 12, 2015 03:38 pm", "Headline": "අපි නිර්දෝෂියි - වැරදිලා කරලා නෑ", "News Content": "අගුණකොළපැලැස්ස වතුර බෝතල් නඩුව හා ඩී.වී උපුල් ඇමතිවරයාගේ ප්‍රකාශය ගැන රහස් පොලීසිය තමාගෙන් අද ප්‍රශ්න කළ බව හිටපු ජනපති පුත් පාර්ලිමේන්තු මන්ත්‍රී නාමල් රාජපක්ෂ මහතා කියයි.අපරාධ පරීක්ෂණ දෙපාර්තමේන්තුවට ප්‍රකාශයක් ලබාදීමට එන්නැයි කර තිබූ දැනුම්දීමට අනූව එහි ගිය මන්ත්‍රීවරයාගෙන් අනතුරුව මාධ්‍යවේදීන් ප්‍රශ්න කළ අවස්ථාවේදී හෙතෙම මේ බව පැවසීය.යහපාලනය යටතේ තවත් දවස් කිහිපයක් මෙහි එන්න වේ යැයි කියා හිතෙන බවද මන්ත්‍රීවරයා පැවසීය.අපි දේශපාලනය කරන බවත්, කිසි වරදක් කර නැති බවත්, පැවසූ මන්ත්‍රීවරයා තම පවුලේ සාමාජිකයින්ට පමණක් නොව ප්‍රාදේශීය දේශපාලනඥයින් දක්වා චෝදනා එල්ල වී ඇති බව කියා සිටියේය.කෙසේ වුව ද සියලු චෝදනාවලට අධිකරණයෙන් සාධාරණය අපේක්ෂා කරන බවද “ අපි නිර්දෝෂියි වැරදිලා කරලා නෑ” යනුවෙන් ද මාධ්‍යවේදීන්ගේ ප්‍රශ්න හමුවේ මන්ත්‍රීවරයා පැවසීය.අද පස්වරුවේ මාතර රැලියක් පැවැත්වෙන බවත්, එය සන්ධානය ඇතුළු වමේ දේශපාලන පක්ෂ විසින් සංවිධානය කරන බවත්, ඔහු ප්‍රකාශ කළේය.මෛත්‍රිපාල සිරිසේන ජනාධිපතිවරයාගේ අඟුණකොළපැලැස්සේ පැවැති රැස්වීමකට නාමල් රාජපක්ෂ මන්ත්‍රීවරයාගේ ආරක්ෂක නිලධාරියෙකු ගිනි අවියක් අතැතිව ඇතුළුවීම හා ඩී.වී උපුල් දකුණු පළාත් සභා අමාත්‍යවරයා විසින් පොලිස් මූල්‍ය අපරාධ කොට්ඨාසයේ නිලධාරීන්ට මහින්ද රාජපක්ෂ මහතා බලයට පත්වූ විට ගල් ගසා මරන බවට කරන ලදැයි කියන ප්‍රකාශයක් ගැන අද මෙලෙස ප්‍රශ්න කර ඇතැයි සඳහන්ය.", "URL": "https://sinhala.adaderana.lk/news.php?nid=51958", "Category": null, "Parent URL": null}