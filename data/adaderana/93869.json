{"Source": "Adaderana", "Timestamp": "August 5, 2018 02:53 pm", "Headline": "සාදයේදී රෝගී වූ තවත් අයෙක් මරුට", "News Content": "වාද්දූව ප්‍රදේශයේ හෝටලයක පැවති සාදයක් අතරතුර ඇති වූ හදිසි රෝගී තත්ත්වයක් හේතුවෙන් රෝහල් ගත කර ප්‍රතිකාර ලබමින් සිටි පුද්ගලයින් දෙදෙනාගෙන් තවත් අයෙක් මියගොස් තිබේ. සාදය අතරතුර දී පුද්ගලයින් සිව් දෙනෙකු හදිසියේ රෝගී වී ඇති අතර පානදුර රෝහලට ඇතුළත් කිරීමෙන් පසු ඉන් දෙදෙනෙකු අද උදෑසන මිය ගියේය. වාද්දූව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=93869", "Category": null, "Parent URL": null}