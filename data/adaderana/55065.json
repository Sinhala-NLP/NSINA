{"Source": "Adaderana", "Timestamp": "November 13, 2015 07:48 am", "Headline": "උතුරු දුම්රිය ධාවනය යළි ඇරඹෙයි", "News Content": "උතුරු දුම්රිය මාර්ගයේ ධාවන කටයුතු මේ වන විට යථා තත්ත්වයට පත් කර තිබේ.තඹුත්තේගම සහ සෙනරත්ගම දුම්රිය ස්ථාන අතරදී රජරට රැජින දුම්රිය ඊයේ උදෑසන පිළී පැනිම හේතුවෙන් උතුරු දුම්රිය මාර්ගයේ ධාවන කටයුතු ඇණහිට තිබුණි.දුම්රිය පාලක මැදිරිය සදහන් කළේ අද උදෑසන වන විට එම මාර්ගය යථා තත්ත්වයට පත් කිරිමෙන් පසු නියමිත කාලසටහනට අනුව දුම්රිය ධාවනය ආරම්භ කළ බවයි.මාර්ග අවහිරතාව හේතුවෙන් ඊයේ රාත්‍රීයේ ධාවනය විමට නියමිත තිබූ තැපැල් දුම්රිය 04 ක ධාවනය අවලංගු කර තිබුණි.", "URL": "https://sinhala.adaderana.lk/news.php?nid=55065", "Category": null, "Parent URL": null}