{"Source": "Adaderana", "Timestamp": "April 16, 2017 04:53 pm", "Headline": " ලක්ෂ 87ක රත්‍රං සමඟ ලාංකිකයින් 2ක් කොටු ", "News Content": "ඉන්දීය රුපියල් ලක්ෂ 87කට අධික වටිනාකමකින් යුත් රත්‍රං තොගයක් නීති විරෝධීව රැගෙන ආ ශ්‍රී ලාංකිකයින් දෙදෙනෙකු ඉන්දියාවේ දී අත්අඩංගුවට ගෙන තිබේ.ඩුබායි සිට පැමිණි 42 හැවිරිදි හා 45 හැවිරිදි පුද්ගලයින් දෙදෙනෙකු මුම්බායි ගුවන්තොටුපොළේ දී මෙලෙස අත්අඩංගුවට ගෙන ඇති බව සඳහන්ය.ඔවුන් සතුව තිබී ග්‍රෑම් 2915ක බරින් යුතු රත්‍රං කැබලි 25ක් රේගු නිලධාරීන් බාරයට ගෙන තිබේ.එම රත්‍රං තොගයේ වටිනාකම ඉන්දීය රුපියල් 87ලක්ෂ 45,000ක් පමණ වන බව ඉන්දීය මාධ්‍ය වාර්තා කළේය.අත්අඩංගුවට ගත් ශ්‍රී ලාංකිකයින් දෙදෙනා සම්බන්ධයෙන් එරට රේගු නිලධාරීන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72118", "Category": null, "Parent URL": null}