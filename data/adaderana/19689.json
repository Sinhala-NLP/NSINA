{"Source": "Adaderana", "Timestamp": "October 31, 2011 11:21 am", "Headline": "ඉන්ධන මිල ඉහළයාම නිසා ත්‍රී රෝද රථ හිමියන් අමාරුවේ", "News Content": "ඉන්ධන මිල ඉහළයාමත් සමඟ ත්‍රී රෝද රථ හිමියන් දැඩි අසීරුතාවයකට පත්ව ඇතැයි ස්වයංරැකියා නියුක්තිකයන්ගේ සංගමය පවසයි. ත්‍රී රෝද රථ හිමියන්ට ඉන්ධන සහනයක් ලබාදෙන ලෙසට රජයෙන් ඉල්ලීමක් කිරීමට බලා‍පෙරොත්තු වන බව එම සංගමයේ සභාපති මහින්ද කහඳගම මහතා සඳහන් කළේය. මේ වන විට ත්‍රී රෝද රථ සේවාව සම්බන්ධව මෙරට ලක්ෂ 20ක පමණ ජනතාවක් සෘජු හා වක්‍ර රැකියාවලින් යැපෙන බව ද ඔහු පෙන්වාදෙයි. ත්‍රී රෝද ගාස්තු ඉහළ නංවා පාරිභෝගිකයා අපහසුතාවට පත්වීම වැළැක්වීම පිණිස ඉන්ධන සහනාධාරයක් ලබාදීමට රජය වහා කටයුතු කළ යුතු බව මහින්ද කහඳගම මහතා ප්‍රකාශ කළේය.", "URL": "https://sinhala.adaderana.lk/news.php?nid=19689", "Category": null, "Parent URL": null}