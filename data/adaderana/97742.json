{"Source": "Adaderana", "Timestamp": "October 15, 2018 10:03 pm", "Headline": "කොළඹ කුණුවලට එරෙහි වු කල්පිටියේ ජනතාව", "News Content": "කොළඹ කුණු පුත්තලම සේරක්කුලිය ප්‍රදේශයට රැගෙන ඒම වහාම නතර කරන ලෙස ඉල්ලමින් කල්පිටියේ ජනතාව අද (15) පස්වරුවේ විරෝධතාවයක නිරත් විය. මේ සඳහා සර්ව ආගමික නායකයන් මෙන්ම පරිසර ඇතුළු ප්‍රදේශයේ සංවිධාන රැසක නියෝජිතයන් එක් වී තිබේ. රජය පුත්තලම ප්‍රදේශයට ලබා දී ඇති පාරසරික විනාශයන් හේතුවෙන් මේ වන විටත් පුත්තලමේ ජනතාව ගැටළු රැසකට මුහුණ දී සිටින බව විරෝධතාකරුවන් මෙහිදී පෙන්වා දුන්නේය. මේ විරෝධතාවයට සමගාමිව ප්‍රදේශයේ කඩ සාප්පු රැසක් වසා දමා තිබිණි. විරෝධතා පෙළපාලි හේතුවෙන් පැය කීපයක් මාර්ගයේ ගමනාගමන යටද බාධා එල්ල විය. කොළඹ කුණු මුවාවෙන් සිංගප්පුරු කුණු ද මේ ප්‍රදේශයට රැගෙන ඒමට නියමිත බව තමනට වාර්තා වී ඇති බව කල්පිටිය සමුද්‍රාසන්න විහාරස්ථානාධිපති පුජ්‍ය බැදිවැව දියසේන හිමියන් මෙහිදී පැවසුහ. කොළඹ කුණු පුත්තලමට ගෙන ඒමට විරෝධය පල කරමින් කල්පිටිය නගර මධ්‍යයේ ආරම්භ කර ඇති උපවාසයට අදට දින පහක් සපිරෙයි.", "URL": "https://sinhala.adaderana.lk/news.php?nid=97742", "Category": null, "Parent URL": null}