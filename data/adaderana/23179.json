{"Source": "Adaderana", "Timestamp": "March 30, 2012 11:36 am", "Headline": "ජිනීවා යෝජනාව ගැන රජයේ ස්ථාවරය වෙනස් වුණේ නෑ", "News Content": "අමෙරිකාව ප්‍රමුඛ යුරෝපීය රටවල් කිහිපයක් විසින් ජිනීවා මානව හිමිකම් කවුන්සිලයේ දී ශ්‍රී ලංකාව සම්බන්ධව ඉදිරිපත් කළ යෝජනාව පිළිබඳව රජය සෑම අවස්ථාවකම එකම ස්ථාවරයක් දැරූ බව විදේශ කටයුතු අමාත්‍ය මහාචාර්ය ජී. එල්. පීරිස් මහතා පවසයි. අද(30) පාර්ලිමේන්තුවේ දී අදාළ යෝජනාව පිළිබඳව ප්‍රකාශයක් සිදුකරමින් විදේශ කටයුතු අමාත්‍යවරයා මේ බව සඳහන් කර තිබේ. එමෙන්ම අප්‍රේල් මස 03 සහ 04 යන දෙදින තුළ අදාළ යෝජනාව සම්බන්ධව පාර්ලිමේන්තුවේ දී විශේෂ විවාදයක් පැවැත්වීමට නියමිත බව ද ජී. එල්. පීරිස් මහතා එහිදී ප්‍රකාශ කර ඇත. එම විවාදයේ දී වැඩිදුරටත් කරුණු දැක්වීමට බලාපොරොත්තු වන බව ද හෙතෙම වැඩිදුරටත් අවධාරණය කර තිබේ.", "URL": "https://sinhala.adaderana.lk/news.php?nid=23179", "Category": null, "Parent URL": null}