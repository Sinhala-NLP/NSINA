{"Source": "Adaderana", "Timestamp": "March 22, 2019 03:53 pm", "Headline": "කෘතිම වැසි වස්සන නියමු ව්‍යාපෘතිය අද", "News Content": "මවුස්සාකැලේ ජල පෝෂක ප්‍රදේශයේ කෘතිම වැසි ඇති කිරීමේ නියමු ව්‍යාපෘතිය ලංකා විදුලි බල මණ්ඩලය මඟින් අද (22) ක්‍රියාවට නංවා ඇත. ඒ අනුව ශ්‍රී ලංකා ගුවන් හමුදාවේ වයි 12 ගුවන් යානයක් මවුස්සාකැලේ ජලාශයට අඩි 8000 ඉහළින් වු වලාකුළුවලට ඉහළින් කෘතිම වැසි ඇති කිරීම සදහා ගුවන් යානයෙන් රාසායනික ද්‍රව්‍ය යොදා ඇත. ගුවන් හමුදා නිලධාරියෙකු ප්‍රකාශ කර ඇත්තේ කටුනායක ගුවන් තොටුපොලේ සිට අද උදෑසන ගුවන් ගත වු වයි 12 ගුවන් යානයෙන් මාවුස්සාකැලේ ජලාශයට අඩි 8000 ඉහළින් වූ වලාකුළු මතින් පියාසර කර විනාඩි 45ක කාලයක් කෘතිම වැසි ඇති කිරීම සඳහා වලාකුළු මත රාසායනික ද්‍රව්‍ය මුදා හැර ඇති බවය. ලංකා විදුලි බල මණ්ඩලයේ ඉල්ලීමක් මත තායිලන්තයේ සිය මෙරටට පැමිණි විශේෂ ඉංජිනේරුවන් පිරිසක් කෘතිම වැසි ඇති කිරීමේ ව්‍යාපෘතිය ක්‍රියාක්මක කරනු ලැබුවේය. 1980 වසරේද කාසල්රි සහ මවුස්සාකැලේ ජල පෝෂක ප්‍රදේශවල කෘතිම වැසි ඇති කිරීමේ ව්‍යාපෘතියක් සාර්ථකව සිදු කර ඇත.", "URL": "https://sinhala.adaderana.lk/news.php?nid=106562", "Category": null, "Parent URL": null}