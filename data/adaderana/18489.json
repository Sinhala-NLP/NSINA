{"Source": "Adaderana", "Timestamp": "September 3, 2011 12:04 pm", "Headline": "කෙටි පණිවිඩයක් මගින් නිශ්කාෂණ වාර්තා ගැන තොරතුරු දැනගන්න", "News Content": "විදේශගවන්නන් සඳහා පොලිස් නිශ්කාෂණ වාර්තා ලබාගැනීම වෙනුවෙන් නව ක්‍රමවේදයක් හඳුන්වා දී ඇති බව පොලිස් මාධ්‍ය ප්‍රකාශක ප්‍රිශාන්ත ජයකොඩි මහතා පවසයි. කෙටි පණිවිඩ මාර්ගයෙන් සිය පොලිස් නිශ්කාෂණ වාර්තා පිළිබඳව පවතින තත්ත්වය දැනගත හැකි බව අද දෙරණ වෙත අදහස් දක්වමින් ඒ මහතා සඳහන් කළේය. පොලිස් නිශ්කාෂණ වාර්තාවක් අයදුම් කළ අයදුම්කරුවකු හෝ අයදුම්කාරියක විසින් PLC හිස්තැනක් CRT හිස්තැනක් පොලිස් දෙපාර්තමේන්තුව මගින් ලබාදෙන යොමු අංකය යොදා 1919 ට කෙටි පණිවිඩයක් එවීමෙන් අවශ්‍ය සියලු තොරතුරු ලබාගත හැකි බව ද ඔහු කියා සිටියේය.", "URL": "https://sinhala.adaderana.lk/news.php?nid=18489", "Category": null, "Parent URL": null}