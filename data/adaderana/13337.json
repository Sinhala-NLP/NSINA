{"Source": "Adaderana", "Timestamp": "January 7, 2011 03:07 pm", "Headline": "උඩරට දුම්රිය ගමන යථා තත්ත්වයට", "News Content": "උඩරට දුම්රිය මාර්ගයේ ධාවන කටයුතු යථා තත්ත්වයට පත් කර තිබේ. උඩුනුවර දුම්රිය ස්ථානය සහ උඩුවර යකඩ පාලම අතර ප්‍රදේශ‍යේ දී දුම්රිය මාර්ගයට පස් කඳු කඩාවැටීමෙන් බදුල්ල -බණ්ඩාරවෙල දුම්රිය ගමනා ගමනය ඊයේ(06) පස්වරුවේ සිට ඇන හිට තිබුණි. මේ හේතුවෙන් බදුල්ලේ සිට කොළඹ බලා ධාවනය වීමට නියමිතව තිබූ දුම්රිය කිහිපයක් අවලංගු කිරීමට සිදුවූ බව දුම්රිය දෙපාර්තමේන්තුව ප්‍රකාශ කරනු ලැබීය. කෙසේ වුවද අද පස්වරු 1 .45 ට පමණ අදාළ දුම්රිය මාර්ගය යථා තත්ත්වයට පත්කිරීමට හැකිවූ බව අද දෙරණ කළ විමසීමක දී දුම්රිය පාලක මැදිරිය සඳහන් කරනු ලැබීය.", "URL": "https://sinhala.adaderana.lk/news.php?nid=13337", "Category": null, "Parent URL": null}