{"Source": "Adaderana", "Timestamp": "January 1, 2013 11:20 pm", "Headline": "නව වසරේ පාසල් හෙටින් ඇරඹෙයි", "News Content": "2013 වසරේ පළමු පාසල් වාරය අද (02) ආරම්භ වේ. පසුගිය පාසැල් නිවාඩුව දෙසැම්බර් 07 වැනිදා ආරම්භ විණි. ගත වූ මාසයේ පැවති අධ්‍යයන පොදු සහතික පත‍්‍ර සාමාන්‍ය පෙළ විභාගයේ පිළිතුරු පත‍්‍ර ඇගයීම් කටයුතු මේ දිනවල සිදුවේ. ඇගයීම් කටයුතු සඳහා යොදාගන්නා පාසල් 78 ක් අද දිනයේ ආරම්භ නොවන බව අධ්‍යාපන අමාත්‍යංශය පවසයි. ඇගයීම් කටයුතු ජනවාරි 08 වැනිදා දක්වා සිදුකිරීමට නියමිතය. මේ හේතුවෙන් එම පාසැල් ලබන 10 වැනි දින ආරම්භ වන බව අධ්‍යාපන අමාත්‍යංශය සඳහන් කරයි. කෙසේ වෙතත් ආපදා තත්ත්වය හේතුවෙන් අවතැන් කඳවුරු ලෙස භාවිත කරන ඇතැම් පාසල් අද දිනය තුළ ආරම්භ නොකරන බව වාර්තා වේ.", "URL": "https://sinhala.adaderana.lk/news.php?nid=30427", "Category": null, "Parent URL": null}