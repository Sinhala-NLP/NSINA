{"Source": "Adaderana", "Timestamp": "November 28, 2013 03:30 pm", "Headline": "ඉඹුල්පේ ප්‍රා.සභාවේ අයවැයත් පරදියි  ", "News Content": "බලංගොඩ - ඉඹුල්පේ ප්‍රාදේශීය සභාවේ 2014 වසර සඳහා වන අය වැය යෝජනාවලිය වැඩි ජන්ද 8 කින් පරාජයට පත්ව තිබේ. ප්‍රාදේශිය සභාවේ සභාපති ඉන්දු ගුණතිලක මහතා විසින් අද(28) අයවැය යොජනාවලිය සභාවට ඉදිරිපත් කරන ලදී. එම අවස්ථාවේ ඊට විපක්ෂව ජන්ද 10 ක් ලැබුණු අතර පක්ෂව ලැබී ඇත්තේ ජන්ද දෙකක් පමණක් ලැබී ඇත. ප්‍රාදේශීය සභාව මන්ත්‍රීවරුන් 12 දෙනෙකු නියෝජනය කරන අතර එක්සත් ජාතික පක්ෂ මන්ත්‍රීවරුන් සිව්දෙනාට අමතරව එක්සත් ජනතා නිදහස් සන්ධාන මන්ත්‍රීවරුන් 6 දෙනෙකු ද අයවැයට විපක්ෂව ඡන්දය ප්‍රකාශ කර තිබේ. මේ අතර ඊයේ(27) දිනයේදී පෑලියගොඩ නගර සභාවේ අයවැයද දෙවන වරටත් පරාජයට පත් විය.", "URL": "https://sinhala.adaderana.lk/news.php?nid=39167", "Category": null, "Parent URL": null}