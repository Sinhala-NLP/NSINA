{"Source": "Adaderana", "Timestamp": "February 14, 2019 04:13 pm", "Headline": "වසර 40 ක් පුරා ප්‍රතිසංස්කරණය නොවූ තැනක්", "News Content": "නාවලපිටිය දෙකිඳ ප්‍රදේශයේ පිහිටි වැවේගම වැව කලක සිට ප්‍රතිසංස්කරණය නොකිරීමෙන් ප්‍රදේශවාසීන් මුහුණ දී සිටින දුෂ්කරතාව පිළිබඳව අද දෙරණ පසුගියදා තොරතුරු අනාවරණය කළේය. අද දෙරණ වාර්තාවත් සමඟ ඒ පිළිබඳව අවධානය යොමුකළ මධ්‍යම පළාත් ආණ්ඩුකාර ජනාධිපති නීතීඥ මෛත්‍රී ගුණරත්න මහතා ප්‍රදේශවාසීන්ගේද සහාය ඇතිව වැව ප්‍රතිසංස්කරණය කිරීම සඳහා උපදෙස් ලබා දී තිබේ. වසර 40 ක පමණ කාලයක සිට නිසි ප්‍රතිසංස්කරණයකට භාජනය නොකිරීම හේතුවෙන් දෙකිඳ වැවේගම වැව භාවිත කළ පවුල් විශාල සංඛ්‍යාවක ජනතාව දැඩි අපහසුතාවයකට පත්ව සිටියේය. ප්‍රදේශවාසී ජනතාව මුහුණදී ඇති මෙම අපහසුතාවය සම්බන්ධයෙන් අද දෙරණ පසුගිය මස 29 දා තොරතුරු අනාවරණය කළ අතර එය මධ්‍යම පළාත් ආණ්ඩුකාර ජනාධිපති නීතීඥ මෛත්‍රී ගුණරත්න මහතාගේ අවධානයට යොමුව තිබේ. ඒ අනුව ආණ්ඩුකාරවරයාගේ උපදෙස් මත එම වැව ප්‍රතිසංස්කරණය කිරීම ඊයේ(13) ආරම්භ කෙරුණි. ඒ ප්‍රදේශවාසීන්ගේද සහාය ඇතිවයි.", "URL": "https://sinhala.adaderana.lk/news.php?nid=104319", "Category": null, "Parent URL": null}