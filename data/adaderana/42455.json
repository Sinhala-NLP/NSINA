{"Source": "Adaderana", "Timestamp": "April 11, 2014 10:36 am", "Headline": "රූකා -ලේඛා නඩුවෙන් නිදහස ලැබූවන් බන්ධනාගාරවලින් යයි", "News Content": "රූකාන්ත චන්ද්‍රලේඛා යුවළට හිරිහැර කිරීමේ සිද්ධිය සම්බන්ධයෙන් ජනපති සමාව ලැබු හිටපු ජනාධිපති ආරක්ෂක අංශයේ නිලධාරීන් දසදෙනා අද (11) බන්ධනාගාර වලින් පිටව ගොස් තිබේ. බන්ධනාගාර කොමසාරිස් ජනරාල් චන්ද්‍රරත්න පල්ලේගම මහතා පැවසුවේ අද උදෑසන 07.30ට පමණ අදාළ පිරිස පිටව ගිය බවයි. ඔවුන්ගෙන් 09 දෙනෙකු කළුතර බන්ධනාගාරයේත්, එක් අයෙකු වැලිකඩ බන්ධනාගාරයේත් රදවා තිබුණි. අදාළ පුද්ගලයින්ට එරෙහිව එල්ල වී තිබු චෝදනා සනාථ වීම හේතුවෙන් පානදුර මහාධිකරණය විසින් පසුගිය වසරේ දී විත්තිකරුවන්ට දඬුවම් නියම කෙරුණි.", "URL": "https://sinhala.adaderana.lk/news.php?nid=42455", "Category": null, "Parent URL": null}