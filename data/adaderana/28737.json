{"Source": "Adaderana", "Timestamp": "October 30, 2012 09:33 am", "Headline": "වැස්සත් සමග ඩෙංගු - සැලකිලිමත් වෙන්න", "News Content": "වැසි සහිත කාලගුණික තත්ත්වයත් සමග ඩෙංගු රෝගය යළි ව්‍යාප්ත වීමේ අවදානමක් පවතින බව සෞඛ්‍ය අංශ අනතුරු අඟවයි. මදුරු කීට ඝනත්වය සියයට පහේ සිට පහළොව දක්වා වැඩිවීමෙන් මෙම තත්ත්වය වඩාත් වර්ධනය විය හැකි බව ‍සෞඛ්‍ය සේවා කීට විද්‍යා සහකාර නිලධාරී සංගමය පෙන්වාදෙයි. ශ්‍රී ලංකාවේ මදුරු කීට ඝණත්වය සියයට එකේ සිට පහ දක්වා අගයක් ගන්නා අතර එම ප්‍රමාණය ඉහළ යාමෙන් අධි වසංගත තත්ත්වයක් ඇති විය හැකි බව සෞඛ්‍ය අංශ සඳහන් කරයි. මේ වසරේ ගත වු කාලය තුළ ඩෙංගු රෝගීන් 35,000කට වැඩි සංඛ්‍යාවක් වාර්තා වී ඇති අතර ඉන් අඩකට ආසන්න සංඛ්‍යාවක් බස්නාහිර පළාතෙන් වාර්තා වී ඇති බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=28737", "Category": null, "Parent URL": null}