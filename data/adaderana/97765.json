{"Source": "Adaderana", "Timestamp": "October 16, 2018 12:07 pm", "Headline": "සෙනෙහස අහිමි වූ දරුවන්ට පිළිසරණක්", "News Content": "මස්කෙලිය සමිමලේ ගවරවිල තේ වතු යායේ මවගෙන් වෙන් වී අතරමංව සිටි කුඩා හදුන් දිවි පැටවුන්ට බළල් මවකගෙන් සෙනෙහස ලැබි ඇති බව නල්ලතන්නිය වනජීවි කාර්යාලයේ නිලධාරින් පවසයි. එම තේ වතු යායේ කාණුවත් මත මෙම පැටවුන් දෙදෙනා අතරමංව සිටියදි තේ දළු නෙලමින් සිටි වතු කම්කරුවන් ඊයේ (15) මෙම හදුන් දිවි පැටවුන් තිදෙනා නල්ලතන්නිය වනජීවි කාර්යයාලයේ නිලධාරින්ට බාර දි ඇත. සති තුනක් පමණ වයස ඇති මෙම හදුන් දිවි පැටවුන් තිදෙනාට නල්ලතන්නිය වනජීවි කාර්යයලයේ සුරතලේට ඇති කළ බැළලියක් එම බැළලිය විසින් බිහි කළ බළල් පැටවුන් තිදෙනාට සහ මෙම හදුන් දිවි පැටවුන් තිදෙනාට එක සේ සෙනෙහස දක්වමින් මව් කිරි ලබාදෙන බවයි වනජිවි නිලධාරින් කියා සිටියේය. එම බැළලිය බළල් පැටවුන් සහ හදුන් දිවි පැටවුන් කිසිවෙකුටත් ඇල්ලීමට පවා ඉඩ ලබානොදෙන බවත්, එම හදුන් දිවි පැටවුන් හොඳින් වැඩුණු පසු ඔහුන්ට සුදුසු පරිසරයකට මුදා හැරීමට කටයුතු කරන බව නල්ලතන්නිය වනජීවි කාර්යයාලයේ සහකාර අඩවි වන නිලධාරින් ප්‍රභෂ් කරුනාතිලක මහතා පැවසිය.", "URL": "https://sinhala.adaderana.lk/news.php?nid=97765", "Category": null, "Parent URL": null}