{"Source": "Adaderana", "Timestamp": "February 20, 2018 06:47 am", "Headline": "මනිපායි ප‍්‍රදේශයේ කාන්තා මළ සිරුරක්- කොල්ලකරුවන් ඝාතනය කළ බවට සැකයක්", "News Content": "යාපනයේ මනිපායි ප‍්‍රදේශයේ නිවසක තිබී වයස අවුරුදු 74 ක කාන්තාවකගේ මළ සිරුරක් ඊයේ සවස මනිපායි පොලීසිය විසින් සොයාගෙන ඇත. මියගොස් සිටි කාන්තාව පී.මුක්තිනියාර් බවට හදුනාගෙන ඇති අතර ඇය එම නිවසේ ජීවත් ව සිට ඇත්තේ තනිවමය. අවට නිවෙස් වල උදවිය ඇය දක්නට නොමැති බව පොලීසිය පැවසීමෙන් පසුව පොලීසිය පැමිණ කල සෝදිසි කිරීමකදී ඇගේ මළ සිරුර හමු වී තිබේ. පොලීසිය දැනට සැකකරණු ලබන්නේ නිවස කොල්ලකෑමට පැමිණි පිරිසක් ඇයව ඝාතනය කරන්නට ඇති බවයි. මියගොස් සිටි කාන්තාවගේ මළ සිරුර පශ්චාත් මරණ පරීක්ෂණ කටයුතු සදහා යාපනය ශීක්ෂණ රෝහල වෙත බාර දී ඇති මනිපායි පොලීසිය සිද්ධිය පිළිබදව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=84552", "Category": null, "Parent URL": null}