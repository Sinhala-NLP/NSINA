{"Source": "Adaderana", "Timestamp": "October 6, 2011 01:34 pm", "Headline": "වල් අලි ප්‍රහාරයකින් එක් අයෙක් මරුට", "News Content": "මහියංගනය, දඹගොල්ල ප්‍රදේශයේදී වල් අලි ප්‍රහාරයකට ලක්ව පුද්ගලයකු මිය ‍ගොස් ඇති බව පොලීසිය පවසයි. අද අලුයම මහියංගනය පොලිස් වසමේ දඹගොල්ල පගරගම්මන ප‍්‍රදේශයේදී, මෙම අලි ප්‍රහාරය එල්ල වී ඇති බවත්, මහියංගනය රෝහලට ඇතුළත් කිරීමෙන් පසුව ප්‍රහාරයට ලක්වූ පුද්ගලයා මියගොස් ඇති බවත් සඳහන් වේ. මෙසේ මරණයට පත්ව ඇත්තේ වයස අවුරුදු 71 ක් වූ සෙයිදු ජෙමිල් නමැති පගරගම්මන ප‍්‍රදේශයේ පදිංචිකරුවෙකු බවත්, මෘත ශරීරය සම්බන්ධ පශ්චාත් මරණ පරීක්‍ෂණය මෙතෙක් අවසන්ව නැති බවත් පොලීසිය කියා සිටියි. මහියංගනය පොලිසිය වැඩිදුර විමර්ශන පවත්වා ගෙන යනු ලබයි.", "URL": "https://sinhala.adaderana.lk/news.php?nid=19182", "Category": null, "Parent URL": null}