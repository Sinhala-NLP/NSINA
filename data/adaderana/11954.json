{"Source": "Adaderana", "Timestamp": "November 5, 2010 02:21 pm", "Headline": "සියලුදෙනා අනාගත පරපුරේ හෙට දවස දීප්තිමත් කිරීමට කැප විය යුතුයි", "News Content": "බේද නොමැති සමගියෙන් ජීවත් විය හැකි රටක් අනාගත පරපුරට දායාද කිරීම තම අපේක්ෂාව බව ජනාධිපති මහින්ද රාජපක්ෂ මහතා පවසයි. වසර ගණනාවකින් ලද නිදහස එකම රටක්, එකම ජාතියක් සමග සැමරීමට අවස්ථාව උදාවී ඇති බව ජනාධිපතිවරයා පෙන්වාදෙයි. සියලුදෙනා එක්ව රට සංවර්ධනය කර අනාගත පරපුරේ හෙට දවස දීප්තිමත් කිරීමට කැප විය යුතු බව ද ජනාධිපතිවරයා සඳහන් කළේය. දීපාවලී සැමරුම වෙනුවෙන් නුවරඑළිය ප්‍රදේශයේ පැවති උත්සවයකට එක්වෙමින් ජනාධිපතිවරයා මේ බව ප්‍රකාශ කළේය. වැඩිහිටියන්ට හා ගුරුමව්පියන්ට සලකන සමාජයක් බිහිකර යහපත් රටක් ගොඩනැගීමට කැප වී කටයුතු කරන බව එහිදී තවදුරටත් අදහස් දක්වමින් ජනාධිපති මහින්ද රාජපක්ෂ මහතා පැවසුවේය.", "URL": "https://sinhala.adaderana.lk/news.php?nid=11954", "Category": null, "Parent URL": null}