{"Source": "Adaderana", "Timestamp": "February 1, 2013 01:06 pm", "Headline": "අනාරක්ෂිත දුම්රිය හරස් මාර්ගය අයෙකුට මරු කැඳවයි", "News Content": "මාතර, වල්ගම උදාරමාවත ප්‍රදේශයේ අනාරක්ෂිත දුම්රිය හරස් මාර්ගයක දී යතුරු පැදියක් දුම්රියක ගැටීමෙන් සිදුවු අනතුරකින් පුද්ගලයෙකු ජීවිතක්ෂයට පත්ව තිබේ. මාතර සිට ගාල්ල බලා ධාවනය වු ශීඝ්‍රගාමී දුම්රියක ගැටීමෙන් අනතුර සිදුව ඇති බව සඳහන්ය. යතුරුපැදිය දුම්රිය හරස් මාර්ගයේ දී හදිසියේ නතර වීම හේතුවෙන් දුම්රියේ ගැටී ඇති අතර එහිදී යතුරුපැදිකරු ජීවිතක්ෂයට පත්ව තිබේ. සිද්ධියෙන් ජීවිතක්ෂයට පත්ව ඇත්තේ මාතර අත්තුඩාව ප්‍රදේශයේ පදිංචි පුද්ගලයෙකි.", "URL": "https://sinhala.adaderana.lk/news.php?nid=31259", "Category": null, "Parent URL": null}