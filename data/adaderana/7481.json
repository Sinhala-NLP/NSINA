{"Source": "Adaderana", "Timestamp": "March 24, 2010 02:33 pm", "Headline": "පුද්ගලික අංශයට වී දෙන්න එපා", "News Content": "පෞද්ගලික අංශයට වී අලෙවි නොකරන ලෙස කෘෂිකර්ම සංවර්ධන හා ගොවිජන සේවා අමාත්‍ය මෛත්‍රීපාල සිරිසේන මහතා ගොවීන්ගෙන් ඉල්ලීමක් කරයි. ඇතැම් පෞද්ගලික අංශයේ ආයතන ගොවීන්ට අඩුමිලක් ලබාදීමට කටයුතු කරන බව අමාත්‍යවරයා කියා සිටියි. තම අස්වැන්න සඳහා නිසි මිලක් ලබාගැනීමට වී අලෙවි මණ්ඩලය වෙත වී අලෙවි කරන ලෙස අමාත්‍යවරයා ගොවි ජනතාවට දැනුම් දෙයි. අද කොළඹ පැවති ‍මාධ්‍ය හමුවකට එක්වෙමින් මෛත්‍රීපාල සිරිසේන අමාත්‍යවරයා මේ බව සඳහන් කළේය. ඒ අනුව නාඩු මිල රු.28.50 ටත්,සම්බා මිල රු.30.50 ටත් මිලදී ගන්නට රජය සූදානම් බවද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=7481", "Category": null, "Parent URL": null}