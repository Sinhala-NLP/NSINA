{"Source": "Adaderana", "Timestamp": "March 24, 2018 05:08 pm", "Headline": "යකඩ කම්බි 7000 kg හොරකම් කරන්න ගිය චීන ජාතිකයාට වැඩ වැරදුන හැටි", "News Content": "හම්බන්තොට - සූරියවැව ප්‍රදේශයේදී යකඩ කම්බි කිලෝ 7000ක් සමඟ පුද්ගලයින් දෙදෙනෙකු පොලිස් විශේෂ කාර්ය බලකාය අත්අඩංගුවට ගෙන තිබේ. දක්ෂිණ අධිවේගී මාර්ගයේ මාතර සිට මත්තල දක්වා ඉදිකිරීම් කටයුතු කරන හම්බන්තොට කොටසේ ඉදිකිරීම් කටයුතු සඳහා යොදා ගන්නා යකඩ කම්බි මෙලෙස මොවුන් සොරාගෙන ඇති බව අද දෙරණ වාර්තාකරු සඳහන් කළේය. යකඩ කම්බි තොගයේ වටිනාකම ලක්ෂ 15 කට ආසන්න බව වාර්තාවේ. අත්අඩංගුවට ගත් එක් සැකකරුවෙකු චීන ජාතිකයෙකු වන අතර අනෙක් සැකකරු යකඩ තොගය ප්‍රවානය කළ රථයේ රියදුරු වෙයි. මීට පෙරද අදාළ චීන ජාතිකයාට මෙවැනි සොරකමක් සම්බන්ධයෙන් චෝදනා එල්ලවූ පුද්ගලයෙකු වන අතර සූරියවැව පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=86261", "Category": null, "Parent URL": null}