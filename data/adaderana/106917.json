{"Source": "Adaderana", "Timestamp": "March 28, 2019 05:56 pm", "Headline": "ශිෂ්‍යත්වය අහෝසි කරන්නේ සිසුන්ට අසාධාරණයක් නොවන ලෙසයි-අකිල", "News Content": "5 ශ්‍රේණිය ශිෂ්‍යත්ව විභාගය අහෝසි කිරීම ගම්බද සිසුන්ට අසාධාරණයක් නොවන ලෙස සිදු කරන බව අධ්‍යාපන අමාත්‍ය අකිල විරාජ් කාරියවසම් මහතා පවසා සිටියි. 5 ශ්‍රේණිය ශිෂ්‍යත්ව විභාගය අහෝසි කිරීම සම්බන්ධව කමිටු වාර්තාව පැමිණි පසුව ඒ සම්බන්ධයෙන් තීරණයක් ගනු ලබන බව ඒ මහතා ප්‍රකාශ කර සිටියි. ශිෂ්‍යත්ව විභාගය දරුවන් වෙත මානසික පීඩනයක් ඇති කරන බැවින් එය අහෝසි කිරීමට පියවර ගෙන ඇති බවත් ඒ වෙනුවට \"ළඟම පාසල හොඳම පාසල\" ව්‍යාපෘතිය දියත් කර ඇති බවත් වැඩිදුරටත් අදහස් දක්වමින් ඒ මහතා ප්‍රකාශ කර සිටියේය. කොළඹ ප්‍රදේශයේදී මාධ්‍ය වෙත අදහස් දක්වමින් අමාත්‍යවරයා මේ බව ප්‍රකාශ කර සිටියේය.", "URL": "https://sinhala.adaderana.lk/news.php?nid=106917", "Category": null, "Parent URL": null}