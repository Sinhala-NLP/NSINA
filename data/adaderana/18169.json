{"Source": "Adaderana", "Timestamp": "August 19, 2011 01:27 pm", "Headline": "ජපානයේ මියාගි ප්‍රදේශයට සුනාමි අනතුරු ඇඟවීමක්", "News Content": "ජපානයේ නැගෙනහිර වෙරළබඩ පිහිටි මියාගි ප්‍රදේශයට සුනාමි අනතුරු ඇඟවීම් නිකුත් කර තිබේ. ඊට හේතු වී ඇත්තේ හොන්ෂු ප්‍රදේශය කේන්ද්‍ර කරගනිමින් හටගත් භූකම්පනයක් බව විදෙස් වාර්තා පවසයි. එම භූ කම්පනයේ ප්‍රබලත්වය රිච්ටර් පරිමාණයේ ඒකක 6 . 8 ක් ලෙස සටහන් වී ඇත. කෙසේවෙතත් සුනාමි රළ පහරක් ජපානයට ඇතුළු වූ බවට මෙතෙක් වාර්තා වී නැත. හවායි ප්‍රදේශයට මෙම භූකම්පනයෙන් බලපෑමක් මතු නොවනු ඇති බව පැසිෆික් සුනාමි අනතුරු ඇඟවීමේ මධ්‍යස්ථානය නිවේදනය කර ඇත. මේ අතර ඉකුත් මාර්තු මාසයේ දී ද ජපානයට දරුණු සුනාමි තත්ත්වයක් බලපෑ අතර ඉන් එරට ආර්ථිකයට දැඩි බලපෑමක් එල්ල විය.", "URL": "https://sinhala.adaderana.lk/news.php?nid=18169", "Category": null, "Parent URL": null}