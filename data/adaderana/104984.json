{"Source": "Adaderana", "Timestamp": "February 25, 2019 10:42 am", "Headline": "සිංහයින් යළි දිවයිනට", "News Content": "ශ්‍රී ලංකාව සහ දකුණු අප්‍රිකාව අතර පැවති ටෙස්ට් ක්‍රිකට් තරගාවලිය ජයග්‍රහණය කළ ශ්‍රී ලාංකික ක්‍රීඩකයන් 08 දෙනෙකු අද(25 )දින උදෑසන 8.00 ට දිවයිනට පැමිණ තිබේ. දෝහා සිට පැමිණි කටාර් ගුවන් සේවයේ කිව්.ආර්- 656 දරණ ගුවන් යානයෙන් කටුනායක ගුවන් තොටුපළ වෙත පැමිණ ඇතැයි අද දෙරණ වාර්තාකරු පවසයි. ඔවුන් පිළිගැනීමට ක්‍රීඩා අමාත්‍ය හරීන් ප්‍රනාන්දු , ශ්‍රී ලංකා ක්‍රිකට් ආයතනයේ උසස් නිලධාරීන් මෙන්ම , එම ක්‍රීඩකයන්ගේ නෑදෑ හිතවතුන් ද ගුවන් තොටුපළ වෙත පැමිණ සිටියහ. එම ක්‍රීඩකයන් අතර කෞශාල් සිල්වා , මොහොමඩ් සිරාඩ් , මිලින්ද සිරිවර්ධන, හසිත ඇඹුල්දෙණිය , අකිල ප්‍රනාන්දු , දිමුත් කරුණාරත්න , ළහිරු තිරිමාන්න සහ සුරංග ලක්මාල් සිටියහ.", "URL": "https://sinhala.adaderana.lk/news.php?nid=104984", "Category": null, "Parent URL": null}