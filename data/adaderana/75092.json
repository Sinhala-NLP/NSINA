{"Source": "Adaderana", "Timestamp": "July 10, 2017 03:19 pm", "Headline": "රජයේ මිනින්දෝරු සංගමය හෙට අනිද්දා සංකේත වැඩ වර්ජනයක්", "News Content": "ඉල්ලීම හයක් මුල් කරගෙන රජයේ මිනින්දෝරු සංගමය හෙට11සහ අනිද්දා12 දෙදින සංකේත වැඩ වර්ජනයක නිරතවන බව එම සංගමයේ සභාපති දුමින්ද උඩුගොඩ මහතා පවසයි. අද (10) දින දඹුල්ලේදී මාධ්‍ය හමුවක් පවත්වමින් එම මහතා මේ බව පැවසිය .තම සංගමයේ ඉල්ලීම් ගැන ආණ්ඩුව අවධානය යොමු නොකළහොත් 13 දින සිට අඛණ්ඩ වර්ජනයක් ක්‍රියාත්මක කරන බවද එම මහතා අවධාරණය කළ බව අප වාර්තාකරු පවසයි.මෙම ගැටළු සම්බන්ධයෙන් නව ඉඩම් ඇමති ගයන්ත කරුණාතිලක මහතා සමග සාකච්ඡා කොට ඇති බවත් සතියකින් විසඳුමක් දෙන බවට පොරොන්දු වුවද මාස එකහමාරක් ගතවී ඇතත් විසඳුමක් නොමැති බැවින් මෙම තීරණය ගත් බව එම මහතා අවධාරණය කළේය.", "URL": "https://sinhala.adaderana.lk/news.php?nid=75092", "Category": null, "Parent URL": null}