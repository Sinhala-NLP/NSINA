{"Source": "Adaderana", "Timestamp": "November 4, 2012 06:02 pm", "Headline": "  ලෝක කැරම් ශූරතාවලියේ පිරිමි කේවල ශූරතාව ශ්‍රී ලංකාවටයි", "News Content": "කොළඹදී පැවැත්වෙන 6 වැනි ලෝක කැරම් ශූරතා තරගාවලියේ පිරිමි කේවල ශූරතාව දිනා ගැනීමට ශ්‍රී ලංකා කණ්ඩායමේ නායක නිශාන්ත ප්‍රනාන්දු අද (04) සමත්ව තිබේ. ඔහු අතින් පරාජයට පත්වුයේ ඉන්දියාවේ සී.භාරතී දසන්ය. එහිදී නිශාන්ත හමුවේ භාරතී තරගය වට 2 ට 0 ක් ලෙස පරාජයට පත්විය. පසුගියවර කැරම් ශූරයින් වු ශ්‍රී ලංකා පිරිමි කණ්ඩායම පරාජයට පත් කරමින් ඉන්දීය කණ්ඩායම මෙවර ශූරතාවය 3-0ක් වශයෙන් ඊයේ (03) හිමිකර ගන්නා ලදී. පසුගිය ඔක්තෝබර් 31 වැනිදා ආරම්භ වු මෙවර තරගාවලිය සඳහා රටවල් 16ක් සහභාගී වු අතර එම තරගාවලිය අදින් අවසන් විය.", "URL": "https://sinhala.adaderana.lk/news.php?nid=28894", "Category": null, "Parent URL": null}