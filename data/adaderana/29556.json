{"Source": "Adaderana", "Timestamp": "November 28, 2012 03:03 pm", "Headline": "වන අලි ගැටලුව විසඳන්නැයි ඉල්ලීමක්", "News Content": "වැල්ලවාය, ආනපල්ලම විදුහලට වන අලින්ගෙන් දිගින් දිගටම හානි සිදුවන බව වාර්තා වේ. පාසැල් පැමිණෙන අවස්ථාවල දී සහ පාසල් නිම වී නැවත නිවෙස් කරා යමින් සිටිය දී ද වන අලින්ගෙන් විවිධ තර්ජන එල්ල වන බව පාසැල් සිසුන් සඳහන් කළේය. ඊයේ (27) රාත‍්‍රී පාසලට කඩා වැදුණු වන අලි රංචුවක් පාසල් ගොඩනැගිලිවලට අලාභ හානි සිදු කර ඇති බව අද දෙරණ වාර්තාකරු පැවසීය. මේ හේතුව නිසා වන අලි ප‍්‍රශ්නය විසදීම සඳහා කඩිනම් පියවර ගන්නා ලෙස පාසල් සිසුන් අදාළ බලධාරීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=29556", "Category": null, "Parent URL": null}