{"Source": "Adaderana", "Timestamp": "December 22, 2013 08:37 am", "Headline": "පා පැදි අනතුරින් 15 හැවිරිදි ළමයා මරුට ", "News Content": "පා පැදියකින් ගමන් කළ 15 හැවිරිදි ළමයෙකු ගාල්ල - දික්වැල්ල මාර්ගයේ සංඝමිත්තා විදුහල සහ ජුල්ගහ හංදිය අතර ප්‍රදේශයේ දී යතුරුපැදියක ගැටීමෙන් සිදුවු අනතුරකින් මියගොස් තිබේ. පොලීසිය පැවසුවේ ඊයේ පස්වරුවේ අනතුර සිදුව ඇති බවයි. අනතුරෙන් බරපතළ තුවාල ලැබු පා පැදිකරු කරාපිටිය රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ හොරගම්පිටිය, ගිනිමැල්ලගහ ප්‍රදේශයේ පදිංචිව සිටි ළමයෙකු බව වාර්තා වේ. අනතුරෙන් බරපතළ තුවාල ලැබු යතුරු පැදිකරු සහ තවත් පුද්ගලයෙකු ද කරාපිටිය රෝහලට ඇතුළත් කර ඇත.", "URL": "https://sinhala.adaderana.lk/news.php?nid=39768", "Category": null, "Parent URL": null}