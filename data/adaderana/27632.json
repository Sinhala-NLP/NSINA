{"Source": "Adaderana", "Timestamp": "September 22, 2012 08:08 am", "Headline": "වරෙන්තු 48 ක් නියමව තිබු සැකකරුවෙකු මාට්ටු", "News Content": "වරෙන්තු 48 ක් සම්බන්ධයෙන් අවශ්‍යව සිටි සැකකරුවෙකු පොලීසිය විසින් අත්අඩංගුවට ගෙන තිබේ. කටුගස්තොට, හල්ඔළුව ප‍්‍රදේශයේ දී මොහු අත්අඩංගුවට ගෙන ඇති බව සඳහන්ය. පෞද්ගලික මූල්‍ය ආයතනයක් පවත්වාගෙන යමින් ජනතාවගේ මුදල් වංචා කිරීම සම්බන්ධයෙන් මොහුට එරෙහිව චෝදනා එල්ලවී තිබේ. අදාළ පුද්ගලයාට එරෙහිව අනුරාධපුර මහේස්ත‍්‍රාත් අධිකරණයෙන් වරෙන්තු 24 ක්ද, ගාල්ල මහේස්ත‍්‍රාත් අධිකරණයෙන් වරෙන්තු 19 ක්ද, පූගොඩ, අත්තනගල්ල, කොටුව, මඩකළපුව, රත්නපුර මහේස්ත‍්‍රාත් අධිකරණවලින්ද වරෙන්තු නිකුතකර ඇති බව පොලීසිය පවසයි.", "URL": "https://sinhala.adaderana.lk/news.php?nid=27632", "Category": null, "Parent URL": null}