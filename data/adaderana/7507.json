{"Source": "Adaderana", "Timestamp": "March 26, 2010 08:55 am", "Headline": "සිසුන්ට නිවාඩුයි-ගුරුවරුන් ඡන්ද වැඩ", "News Content": "අධ්‍යයන පොදු සහතික පත්‍ර උසස් පෙළ හදාරන සිසුන්ට නිවාඩු ලබා දී ගුරුවරුන් මැතිවරණ ප්‍රචාරක කටයුතු වලට සම්බන්ධ කර ගැනීම පිළිබඳ ලංකා ගුරු සේවා සංගමය විරෝධය පළ කරයි. උතුරු මැද පළාත් අධ්‍යාපන අමාත්‍යාංශ ලේකම් වරයා වෙත ලිපියක් යොමු කරමින් එම සංගමය පෙන්වා දෙන්නේ අනුරාධපුර ප්‍රදේශයේ පාසලක සිසුන්ට පසුගිය 24 වනදා නිවාඩු ලබා දී ඇති බවයි. ‍එසේම අදාළ දිස්ත්‍රික්කයේ පාසැල් රැසක ගුරුවරුන් අධ්‍යාපන කටයුතු වලට බාධා වන අයුරින් මැතිවරණ ප්‍රචාරක කටයුතු සඳහා යොදා ගෙන ඇති බව ද ඔවුන් වැඩි දුරටත් පෙන්වා දෙයි.", "URL": "https://sinhala.adaderana.lk/news.php?nid=7507", "Category": null, "Parent URL": null}