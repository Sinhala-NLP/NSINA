{"Source": "Adaderana", "Timestamp": "February 15, 2015 09:21 am", "Headline": "රිය අනතුරකින් අයෙකුගේ දිවි අහිමිවෙයි", "News Content": "මීරිගම - පස්යාල ප්‍රධාන මාර්ගයේ විජය රජදහන ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.තිළිණගම දෙස සිට විජය රජදහන දෙසට ගමන්ගත් යතුරුපැදියක් මාර්ගයේ ගමන්ගත් පුද්ගලයෙකුගේ ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පුද්ගලයා වතුපිටිවල රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ 89 හැවිරිදි විජයරජදහන ප්‍රදේශයේ පදිංචිව සිටි අයෙකි.අනතුරෙන් යතුරුපැදිකරු ද තුවාල ලබා වතුපිටිවල රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=49357", "Category": null, "Parent URL": null}