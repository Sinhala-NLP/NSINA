{"Source": "Adaderana", "Timestamp": "September 25, 2012 08:16 am", "Headline": "මහවැලි ගඟෙන් මතුවූ සිරුර කාගේද?", "News Content": "කටුගස්තොට, දිසාරෝහල ඉදිරිපිට මහවැලි ගඟේ තිබී නාඳුනන මළ සිරුරක් සොයාගෙන තිබේ. කටුගස්තොට පොලීසිය ලද තොරතුරකට අනුව හඳුනාගත නොහැකි තත්ත්වයේ තිබු පිරිමි මළ සිරුරක් මෙලෙස සොයාගෙන ඇති බව සඳහන්ය. මළ සිරුර මහනුවර රෝහලේ මෘත ශරීරාගාරයේ තබා ඇත. පශ්චාත් මරණ පරීක්ෂණය අද (25) සිදුකිරීමට නියමිත අතර කටුගස්තොට පොලීසිය මේ සම්බන්ධයෙන් වැඩිදුර පරික්ෂණ සිදුකරයි.", "URL": "https://sinhala.adaderana.lk/news.php?nid=27720", "Category": null, "Parent URL": null}