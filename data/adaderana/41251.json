{"Source": "Adaderana", "Timestamp": "February 20, 2014 03:24 pm", "Headline": "තරඟ පාවාදුන්නොත් දඬුවම් දෙන්න නීති ගේන්න කැබිනට් අනුමැතිය", "News Content": "මුදලට තරඟ පාවාදීම සම්බන්ධයෙන් ක්‍රීඩකයින්ට දඬුවම් පැමිණවීම සඳහා නීති සම්පාදනයට අදාළව ක්‍රීඩා අමාත්‍ය මහින්දානන්ද අලුත්ගමගේ මහතා විසින් කැබිනට් මණ්ඩලයට ඉදිරිපත් කළ යෝජනාවට කැබිනට් අනුමැතිය ලැබී තිබේ. මුදලට තරඟ පාවාදීම නීති විරෝධී බැවින් එවැනි ක්‍රියා සිදුවුවහොත් ඒවා වැළැක්වීම සඳහා මෙම ක්‍රියාමාර්ගය ගන්නා බව අමාත්‍යවරයාගේ අදහස වී ඇත. ක්‍රිකට්,රගර්,පාපන්දු ආදී ජාත්‍යන්තර මට්ටමේ තරඟවලදී ක්‍රීඩකයින් මුදලට තරඟ පාවාදුන් අවස්ථා පිළිබඳ මෑතකදී රට රටවලින් තොරතුරු වාර්තා විණි.", "URL": "https://sinhala.adaderana.lk/news.php?nid=41251", "Category": null, "Parent URL": null}