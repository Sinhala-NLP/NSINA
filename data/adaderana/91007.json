{"Source": "Adaderana", "Timestamp": "June 17, 2018 11:34 am", "Headline": "ජනාධිපතිවරණ අපේක්ෂකයා ගැන ඒකාබද්ධ විපක්ෂය තුළ අර්බුදයක්", "News Content": "2020 ජනාධිපතිවරණ අපේක්ෂකයා සම්බන්ධයෙන් ඒකාබද්ධ විපක්ෂය තුළ අර්බුදයක් හට ගෙන ඇති බව රාජ්‍ය පරිපාලන, කළමනාකරණය හා නීතීය හා සාමය පිළිබඳ නියෝජ්‍ය අමාත්‍ය නලින් බණ්ඩාර මහතා පවසයි. කුරුණෑගල පැවැති ජන හමුවකට එක්වෙමින් නියෝජ්‍ය අමාත්‍යවරයා මේ බව සඳහන් කළේය. 2020 ජනාධිපතිවරණ අපේක්ෂකයා සම්බන්ධයෙන් ගෝඨාභය රාජපක්ෂ මහතා බලන් ඉන්න බවත් අනෙක් පසින් බැසිල් රාජපක්ෂ මහතා බලන් ඉන්න බවත් ඔවුන් දෙදෙනාටම පාර්ලිමේන්තු මන්ත්‍රී නාමල් රාජපක්ෂ මහතා අකමැති බව නියෝජ්‍ය අමාත්‍යවරයා සඳහන් කළේය. මේ වන විට මහින්ද රාජපක්ෂ මහතාගේ පවුල තුළ හා ඒකාබද්ධ විපක්ෂය තුළ අර්බුදයක් හට ගෙන ඇති බව නියෝජ්‍ය අමාත්‍යවරයා පෙන්වා දෙයි. මේ අතර කිසිඳු දිනක එක්සත් ජාතික පක්ෂය ජාතින් හා ආගම් අතර අසමගිය ඇතිවන ආකරයෙන් ක්‍රියා නොකළ බව නියෝජ්‍ය අමාත්‍ය නලින් බණ්ඩාර මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=91007", "Category": null, "Parent URL": null}