{"Source": "Adaderana", "Timestamp": "March 14, 2015 09:44 am", "Headline": "නාගො‍ඩින් හොර නෝට්ටු  මතුවෙයි ", "News Content": "ව්‍යාජ රුපියල් පන්දහසේ මුදල් නෝට්ටුවක් ළඟ තබාගෙන සිටි පුද්ගලයෙකු නාගොඩ, වලකුඹුර ප්‍රදේශයේ දී අත්අඩංගුවට ගෙන තිබේ.නගොඩ පොලිස් ස්ථානයේ නිලධාරීන් විසින් වාහනයක් නවතා සිදුකළ පරීක්ෂාවකදී මොහු අත්අඩංගුවට ගෙන ඇති බව වාර්තා වෙයි.සැකකරු විසින් අදාළ ව්‍යාජ මුදල් නෝට්ටුව ඉතා සූක්ෂම අයුරින් තවත් මුදල් නෝට්ටු කිහිපයක් සමග එකතු කර තිබියදී සොයාගත් බව පොලීසිය පැවසුවේය. සැකකරු ඇල්පිටිය ප්‍රදේශයේ පදිංචිකරුවෙකු වන අතර ඔහු බද්දේගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49957", "Category": null, "Parent URL": null}