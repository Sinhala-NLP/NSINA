{"Source": "Adaderana", "Timestamp": "January 27, 2017 04:41 pm", "Headline": " මහින්දට කළගුණ සැලකිය යුතුයි ", "News Content": "තමා කළ ගුණ දන්නා කෙනෙකු බවත්, ඒ නිසාවෙන් මහින්ද රාජපක්ෂ මහතාට කළ ගුණ සැලකිය යුතු බවත් ශ්‍රී ලංකා නිදහස් පක්ෂයේ හිටපු උප සභාපති, හිටපු පාර්ලිමේන්තු මන්ත්‍රී විනයාගමූර්ති මුරලිදරන් හෙවත් කරුණා අම්මාන් මහතා පවසයි.ඒ මහතා මේ බව කියා සිටියේ අද(27) දිනයේ නුගේගොඩ පැවැත්වෙන ඒකාබද්ධ විපක්ෂයේ ජන රැළියට එක්වෙමිනි.තමා දෙමළ භාෂාවෙන් රැළිය අමතන බවත්, ඒ සඳහා මහින්ද රාජපක්ෂ මහතාගෙන් තමාට උපදෙස් ලැබුණු බවත් ඒ මහතා කියා සිටියේය.එමෙන්ම රට බේරා ගත් නායකයා වශයෙන් මහින්ද රාපක්ෂ මහතාට කළ ගුණ සලකන ලෙස සියලු දෙනාගෙන්ම තමන් ඉල්ලා සිටින බවත් ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=68695", "Category": null, "Parent URL": null}