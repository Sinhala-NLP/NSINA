{"Source": "Adaderana", "Timestamp": "July 1, 2010 04:20 pm", "Headline": "ග්‍රාම නිලධාරීන්ට පුහුණු වැඩසටහනක් ", "News Content": "ග්‍රාම නිලධාරීන් සඳහා වූ සිව් දින නේවාසික පුහුණු වැඩසටහන් මාලාවේ දෙමළ මාධ්‍ය වැඩසටහන නුවරඑළිය වනජීවී පුහුණු මධ්‍යස්ථානයේ දී මේ දිනවල පැවැත්වේ. පසුගිය 29 වැනිදා ආරම්භ වූ මෙම පුහුණු වැඩසටහන ලබන 2 වැනිදා දක්වා පැවැත්වීමට නියමිතය. රාජ්‍ය සේවා පුහුණු ආයතනය හා ආරවුල් විකල්පව විසඳීමේ ආයතනය ඒකාබද්ධව මෙම වැඩමුළුව සංවිධානය කර ඇති බව සඳහන්ය. වැඩමුළුව සඳහා නුවරඑළිය සහ බදුල්ල යන දිස්ත්‍රික්කවල දමිළ ග්‍රාමනිලධාරීවරුන් 88 දෙනෙකු තෝරාගෙන තිබේ. එක්සත් ජාතීන්ගේ සංවර්ධන අරමුදල විසින් මේ සඳහා මූල්‍ය දායකත්වය සපයන අතර ජාතික භාෂා හා සමාජ ඒකාබද්ධතා අමාත්‍යාංශය සහ රාජ්‍ය පරිපාලන හා ස්වදේශ කටයුතු අමාත්‍යාංශය මෙම වැඩමුළුවට දායකත්වය ලබාදී ඇති බව වාර්තා වේ.", "URL": "https://sinhala.adaderana.lk/news.php?nid=9327", "Category": null, "Parent URL": null}