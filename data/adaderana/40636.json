{"Source": "Adaderana", "Timestamp": "January 25, 2014 03:00 pm", "Headline": "උසාවිය ඉදිරිපිට යකා නැටූවෙක් රිමාන්ඩ්", "News Content": "කොළඹ අධිකරණ සංකීර්ණය ඉදිරිපිට දී කලහකාරී ලෙස හැසිරීම හේතුවෙන් අත්අඩංගුවට ගත් පුද්ගලයෙකු රක්ෂිත බන්ධනාගාර ගත කර තිබේ. මෙම පුද්ගලයා තමන් වෛද්‍යවරයෙකු බව පවසමින් ඊයේ පස්වරුවේ කොළඹ අධිකරණ සංකීර්ණය ඉදිරිපිට දී කලහකාරි ලෙස හැසිරී ඇති බව සඳහන්ය. ඒ අනුව පොලිසිය විසින් මොහු අත්අඩංගුවට ගෙන ඇත. සැකකරු අද දිනයේ කොළඹ අලුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර ඇති බව පොලිසිය සඳහන් කළේය. කෙසෙල්වත්ත පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40636", "Category": null, "Parent URL": null}