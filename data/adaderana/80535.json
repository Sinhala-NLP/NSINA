{"Source": "Adaderana", "Timestamp": "November 26, 2017 06:45 am", "Headline": "අදත් ප්‍රදේශ කිහිපයකට වතුර නෑ", "News Content": "කොට්ටාව ඇතුළු ප්‍රදේශ කිහිපයකට අද පැය 09ක කාලයක් ජල සැපයුම අත්හිටුවිමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. කොට්ටාව, පන්නිපිටිය, දෙපානම සහ රුක්මලේ යන ප්‍රදේශවලට ජල සැපයුම අත්හිටුවන බව එම මණ්ඩලය සඳහන් කළේය. ඒ අනුව අද පස්වරු 06.00 සිට හෙට අළුයම 03.00 දක්වා කාලය තුළ ජල සැපයුම අත්හිටුවනු ඇත. පන්නිපිටිය ජල පොම්පාගාරයේ අත්‍යාවශ්‍ය නඩත්තු කටයුත්තක් හේතුවෙන් ජල සැපයුම අත්හිටුවිමට සිදු වන බව එම මණ්ඩලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=80535", "Category": null, "Parent URL": null}