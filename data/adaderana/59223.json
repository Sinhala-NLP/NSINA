{"Source": "Adaderana", "Timestamp": "April 17, 2016 08:20 am", "Headline": "ඉක්වදෝරයේ භූ කම්පනයක්-ලංකාවට බලපෑමක් නෑ", "News Content": "දකුණු අමෙරිකානු රාජ්‍යක් වන ඉක්වදෝරයේ ප්‍රබල භූ කම්පනයක් හටගෙන තිබේ.රිච්ටර් මාපාකයේ ඒකක 7.8ක් ලෙස එම භූ කම්පනය සටහන් වී ඇති බව අමෙරිකානු භූ විද්‍යා සම්ක්ෂණ ආයතනය පවසයි.ඉක්වදෝර අගනුවර වන ක්විටෝ හි සිට කිලෝමිටර් 173ක් පමණ දුරින් වූ වෙරළබඩ ප්‍රදේශයක පොලොව අභ්‍යන්තරයේ කිලෝමිටර් 19ක් පමණ ගැඹුරින් වූ ප්‍රදේශයක භූ කම්පනය හටගෙන තිබේ.පැසිපික් මුහුද ආශ්‍රිත රටවල් කිහිපයකට මේ වන විට සුනාමි අනතුරු ඇගවිම් සංඥා නිකුත් කර ඇති බව වාර්තා වෙයි.ශ්‍රී ලංකාවේ වේලාවෙන් අද(17) අළුයම 05.30ට පමණ භූ කම්පනය සිදුව ඇති අතර එමගින් ශ්‍රී ලංකාවට බලපෑමක් සිදු නොවන බව ආපදා කළමණාකරන මධ්‍යස්ථානය පවසයි.", "URL": "https://sinhala.adaderana.lk/news.php?nid=59223", "Category": null, "Parent URL": null}