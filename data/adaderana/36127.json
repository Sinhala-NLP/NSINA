{"Source": "Adaderana", "Timestamp": "July 26, 2013 07:17 pm", "Headline": "කෝටියකට වැඩිය වටින කේරළ ගංජා තොගයක් එක්ක 5 ක් මාට්ටු", "News Content": "රුපියල් කෝටියකට අධික වටිනාකමින් යුතු කේරළ ගංජා තොගයක් සමඟ පුද්ගලයන් 5 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. විශේෂ බලකා වවුනියාව කඳවුරට ලැබුණු තොරතුරකට අනුව කේරළ ගංජා තොගය සමඟ මන්නාරම - වවුනියාව මාර්ගයේ කැලෑබද ප්‍රදේශයකදී සහ මන්නාරම පරණපාර දුම්රිපළ අසළදී සැකකරුවන් අත්අඩංගුවට ගෙන ඇති බව සඳහන්ය. එහිදී සැකකරුවන් සතුව තිබී කේරළ ගංජා කිලෝග්‍රෑම් 80 ක ප්‍රමාණයක් විශේෂ කාර්ය බලකාය භාරයට ගෙන තිබේ. මීට අමතරව යතුරු පැදි දෙකක් , ජංගම දුරකථන සහ තවත් උපකරණ කිහිපයක් සැකකරුවන් සතුව තිබී තම භාරයට ගත් බව විශේෂ කාර්ය බලකාය කියා සිටියි. අත්අඩංගුවට ගත් සැකකරුවන් වැඩිදුර විමර්ශන සඳහා මන්නාරම පොලිස්ථානයට භාරදී තිබේ.", "URL": "https://sinhala.adaderana.lk/news.php?nid=36127", "Category": null, "Parent URL": null}