{"Source": "Adaderana", "Timestamp": "October 10, 2017 07:53 am", "Headline": "නෝර්වුඩ් සේවිකාවෝ යළිත් ලෙඩ වෙති - මානසික රෝගයක් බවට සැකයක් ", "News Content": "හැටන් නොර්වුඩි ප‍්‍රදේශයේ පෞද්ගලික ඇඟලුම් කර්මාන්ත ශාලාවක සේවිකාවන් පිරිසක් ඊයේ (09) උදැසන යළිත් රෝගාතුර වී උමතුවෙන් මෙන්හැසිරීමහේතුවෙන් එම ඇඟලුම් කර්මාන්ත ශාවේ සිටි සෙසු ඇඟලුම් සේවිකාවන් භීතියට පත් වී ඇත.ඇඟලුම් කර්මාන්ත ශාලාවේ සේවිකාවන් විසි දෙනෙකු පමණ ආවේශ වී උමතුවෙන් මෙන් හැසිරී කෑගැසීම හේතුවෙන්මෙම තත්ත්වය ඇති වී ඇත.කලු ඇඳුමක් ඇඳගත් පුද්ගලයකු තමන්ගෙන් බෙල්ලෙන් ඇල්ලූ බවට කියමින් සේවිකායක් කෑ ගැසීමත් සමඟ මෙම තත්ත්වය උද්ගතව ඇති අතර මේ පිළිබඳ පාලන අධිකාරිය නෝර්වුඩ් පොලිසියට දන්වා ඇත.නෝර්වුඩ් පොලිසියේ නිලධාරීන් එම ස්ථානයට ගොස් මේ පිළිබඳ සොයා බලාදික්ඔය මුලික රෝහලේ වෛද්‍යවරුන්ට දැනුම් දී ඇත. පසුව දික්ඔය මුලික රෝහලේ අධිකරණ වෛද්‍යවරයා ඇතුළු වෛද්‍යවරුපිරිසක් ඇඟලුම් කම්හලට පැමිණ උමතුවෙන් සිටි සේවිකාවන් කීප දෙනකු පරික්‍ෂාකර බැලීමේදී කිසිදු ශාරීරික රෝගයක් නොතිබුණු බැවින් රෝගීන් මානසික වෛද්‍යවරයකු වෙත යොමු කිරීමට නියම කර ඇත. මේ අතර කර්මාන්ත ශාලාව තුළ පැවැත්විය යුතු දේව දේව පූජාවන් කීපයක් නොපැවැතීවීම නිසා මෙම තත්ත්වය උදගත වී ඇති බව සේවිකවෝ පැවැසූහ.ඉකුත් (04) වැනිදා ද මෙම කර්මාන්ත ශාලාවේ සේවිකාවන් 240 දෙනකු පමණ හදිසියේ රෝගාතුර වූ අතර මේ පිළිබඳ සෞඛ්‍ය අංශ කරන ලද මූලික පරීක්ෂණ වලදී අනාවරණය වී තිබුනේ කර්මාන්ත ශාලාව තුළට නිසි පරිදි ප‍්‍රමාණවත් වාතාශ‍්‍රය නොතිබිම තුළ සේවිකාවන් රෝගි වී ඇති බවයි.පසුව පාලනාධිකාරිය විසින් එම තත්ත්වයට පිළියම් යොදා තිබුණි.", "URL": "https://sinhala.adaderana.lk/news.php?nid=78534", "Category": null, "Parent URL": null}