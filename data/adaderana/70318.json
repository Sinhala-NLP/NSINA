{"Source": "Adaderana", "Timestamp": "March 2, 2017 12:59 pm", "Headline": "මත් පෙති 800ක් සමඟ 1ක් මාට්ටු ", "News Content": "නීති විරෝධී මත්ද්‍රව්‍ය ළඟ තබාගෙන සිටි පුද්ගලයෙකු ග්‍රෑන්පාස් - නාගලන්වීදිය ප්‍රදේශයේ දී අත්අඩංගුවට ගෙන තිබේ.කොළඹ අපරාධ කොට්ඨාශයට ලද තොරතුරක් අනුව සිදුකළ විමර්ශනයකදී සැකකරු අත්අඩංගුවට ගෙන ඇති බව සඳහන්ය.ඔහු සතුව තිබී හෙරොයින් මිලි ග්‍රෑම් 700ක්, කේරළ ගංජා කිලෝ ග්‍රෑම් එකක් සහ මත් පෙති 800ක් සොයාගෙන තිබේ.සැකකරු ග්‍රෑන්පාස් ප්‍රදේශයේ පදිංචි 25 හැවිරිදි තරුණයෙකු වන අතර ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70318", "Category": null, "Parent URL": null}