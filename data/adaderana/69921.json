{"Source": "Adaderana", "Timestamp": "February 21, 2017 02:55 pm", "Headline": "බෝට්ටු අනතුරේ හානි වූවන්ට වන්දි", "News Content": "කළුතර කටුකුරුන්ද මුහුදු තීරයේදී පෙරේදා (19) බෝට්‌ටුවක්‌ පෙරළීමෙන් සිදුවූ අනතුරෙන් හානියට පත් පවුල් සඳහා වන්දි ලබා දීමට රජය තීරණය කර තිබේ. ඒ අනුව ආපදා කළමණාකරන අමාත්‍ය අනුර ප්‍රියදර්ශන යාපා මහතා අද (21) පාර්ලිමේන්තුවේදී සඳහන් කළේ මිය ගිය අයෙක් වෙනුවෙන් රුපියල් ලක්ෂයක මුදලක්ද තුවාල ලැබූ අයෙක් වෙනුවෙන් රුපියල් 20000 ක මුදලක් ද වන්දි වශයෙන් ප්‍රදානය කිරීමට සැළසුම් කර ඇති බවය.", "URL": "https://sinhala.adaderana.lk/news.php?nid=69921", "Category": null, "Parent URL": null}