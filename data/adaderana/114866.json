{"Source": "Adaderana", "Timestamp": "July 24, 2019 10:01 am", "Headline": "තේ කර්මාන්තයේ ලොකුම ප්‍රශ්නය දළු අඩු වීම-සාගල", "News Content": "අද වන විට තේ කර්මාන්ය මුහුණ දී ඇති ප්‍රධානතම ගැටලුව මිල අඩු වීමට වඩා තේ දළු අඩු වීම බව අමාත්‍ය සාගල රත්නායක මහතා පවසයි. මොරවක පැවති උත්සවයකට එක්වෙමින් අමාත්‍යවරයා මේ බව සදහන් කළේය. අමාත්‍යවරයා පැවසුවේ වැස්ස හෝ වෙනත් කරුණු මෙම දළු අඩු වීම කෙරෙහි බල නොපාන බවත් එයට ප්‍රධානතම හෙතුව වන්නේ තේ ගස් පරණ වීම බවත්ය. එම තත්ත්වය මගහරවා ගැනීම සඳහා ආණ්ඩුව විසින් තේ ගොවියන්ට සහන ලබා දී ඇති බවත් ආක්කරයන් සඳහා රුපියල් ලක්ෂ 3ක් ලබා දෙන බවත් අමාත්‍යවරයා පවසයි. තේ ගස් නැවත වගා කිරීම තුලින් නැවතත් තේ වගාව යථා තත්ත්වයට ගත හැකි බව ද අමාත්‍යවරයා පෙන්වා දුන්නේය. නව ආර්ථික ක්‍රම හදුන්වා දීමට පෙර තිබෙන සම්ප්‍රධායික ආර්ථික ක්‍රම ස්ථාවර කර ගෙන සිටිය යුතු බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=114866", "Category": null, "Parent URL": null}