{"Source": "Adaderana", "Timestamp": "December 19, 2017 10:15 am", "Headline": "කොදෙව්-නවසීලන්ත එක්දින තරඟාවලිය හෙටින් ඇරඹෙයි", "News Content": "සංචාරක බටහිර ඉන්දීය කොදෙව් කණ්ඩායම සහ නවසීලන්ත කණ්ඩායම අතර තරඟ 03 කින් සමන්විත එක්දින ක්‍රිකට් තරඟාවලිය හෙටින් ආරම්භ වෙයි. ඒ අනුව පළමු තරඟය එරට වේලාවෙන් හෙට පෙරවරු 11.00 ආරම්භ වීමට නියමිතය. බටහිර ඉන්දීය කොදෙව් කණ්ඩායමේ නවසීලන්ත තරඟ සංචාරය ටෙස්ට් තරඟ 02 කින්, එක්දින තරඟ 03 කින් සහ විස්සයි විස්ස තරඟ 03 කින් සමන්විත වෙයි. ටෙස්ට් තරඟාවලිය දෙකට බින්දුවක් ලෙස ජය ගැනීමට නවසීලන්ත කණ්ඩායම සමත්වූ අතර විස්සයි විස්ස තරඟාවලිය ලබන 29 වනදා ආරම්භ වීමට නියමිතය.", "URL": "https://sinhala.adaderana.lk/news.php?nid=81759", "Category": null, "Parent URL": null}