{"Source": "Adaderana", "Timestamp": "December 2, 2017 11:12 am", "Headline": "  සෑම මිනිත්තු 15කට වරක් දරුවෙකු ලිංගිකව අපයෝජනයට ලක්වෙයි", "News Content": "සෑම මිනිත්තු 15කට වරක් දරුවෙකු ලිංගිකව අපයෝජනයට ලක්වන බව නවතම සමීක්ෂණයකින් අනාවරණය වී තිබේ. ඉන්දියාවේ ජාතික අපරාධ ලේඛන කාර්යාංශය නිකුත් කළ වාර්තාවකට අනුව මේ බව අනාවරණය වී ඇති බව විදෙස් මාධ්‍ය වාර්තා කළේය. අදාළ වාර්තාවට අනුව 2016 වසරේ ඉන්දියාව තුළ ළමුන්ට එරෙහි අපරාධ එක් ලක්ෂ හයදාස් නවසිය පනස් අටක් වාර්තා වී තිබේ. ඒ අතරින් 36,022ක් ළමා අපයෝජන සිද්ධීන් වන බව අදාළ වාර්තාවේ සඳහන් වෙයි.", "URL": "https://sinhala.adaderana.lk/news.php?nid=80895", "Category": null, "Parent URL": null}