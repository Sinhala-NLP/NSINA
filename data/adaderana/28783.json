{"Source": "Adaderana", "Timestamp": "October 31, 2012 08:56 pm", "Headline": "අයහපත් කාලගුණික තත්ත්වයෙන් නිවාස රැසකට හානි", "News Content": "අධික වර්ෂාවත් හා සුළං තත්ත්වය සමග පවත්නා අයහපත් කාලගුණික තත්ත්වය හේතුවෙන් ප්‍රදේශ කිහිපයක නිවාසවලට හානි සිදුව ඇත. ඒ අනුව බදුල්ල ප්‍රදේශයේ නිවාස 30 ට ද පුත්තලම ප්‍රදේශයේ නිවාස 10 ට ද අර්ධ හානි සිදුව ඇතැයි වාර්තා වේ. හයිලෙවල් මාර්ගයේ තිඹිරිගස්යාය පොලිස් පිටිය ඉදිරිපිට ද ගසක් කඩා වැටී ඇති අතර එම ප්‍රදේශයේ ගමනාගමනයට බාධා එල්ල වී තිබිණි. මේ අතර කොළඹ-නුවර මාර්ගයේ ජපන් මිත්‍ර පාලම අසල කටවුට් එකක් ඇද වැටීමෙන් එම මාර්ගය ද අවහිර වී ඇතැයි පොලිස් හදිසි ඇමතුම් අංශය සඳහන් කරයි.", "URL": "https://sinhala.adaderana.lk/news.php?nid=28783", "Category": null, "Parent URL": null}