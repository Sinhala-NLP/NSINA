{"Source": "Adaderana", "Timestamp": "July 14, 2017 09:45 am", "Headline": "හෙරොයින් සමඟ 2ක් අල්ලයි", "News Content": "හෙරොයින් ළඟ තබාගත් සැකකරුවන් දෙදෙනෙකු කොළඹ ග්‍රෑන්ඩ්පාස් සහ ගල්කිස්ස ප්‍රදේශවලදී අත්අඩංගුවට ගෙන තිබේ.ග්‍රෑන්ඩ්පාස් ස්ටෙයිට් පාර ප්‍රදේශයේදී හෙරොයින් ග්‍රෑම් 10යි මිලිග්‍රෑම් 200ක් සමග 47 හැවිරිදි පුද්ගලයෙකු අත්අඩංගුවට ගත් බව කොළඹ අපරාධ කොට්ඨාසය පැවසුවේය.ඊයේ පස්වරුවේ අත්අඩංගුවට ගත් සැකකරු අද මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.ගල්කිස්ස බඩෝවිට ප්‍රදේශයේදී හෙරොයින් ග්‍රෑම් 02 මිලි ග්‍රෑම් 150ක් ළඟ තබාගෙන සිටි පුද්ගලයෙකු ද ගල්කිස්ස පොලීසිය විසින් අත්අඩංගුවට ගෙන ඇති අතර 52 හැවිරිදි එම සැකකරු අද ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75230", "Category": null, "Parent URL": null}