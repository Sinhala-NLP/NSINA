{"Source": "Adaderana", "Timestamp": "October 2, 2016 04:48 pm", "Headline": " මත්ද්‍රව්‍ය අලෙවි කළ-ළඟ තබාගත් 12ක් අත්අඩංගුවට", "News Content": "මත්ද්‍රව්‍ය අලෙවි කිරීමේ සහ ළඟ තබා ගැනීමේ චෝදනාව මත කටුගස්තොට ප්‍රදේශයේදී පුද්ගලයින් 12 දෙනෙකු අත්අඩංගුවට ගෙන තිබේ.මහනුවර පොලිස් කොට්ඨාස දූෂණ මර්දන අංශයේ නිලධාරීන් සිදු කළ හදිසි වැටලීමකදී මෙම සැකකරුවන් අත්අඩංගුවට ගෙන ඇති බව සඳහන්ය.ඔවුන් සතුව තිබී විවිධ ප්‍රමාණයේ මත්කුඩු පැකට් 200කට වැඩි ප්‍රමාණයක් පොලීසිය භාරයට ගෙන තිබේ.අත්අඩංගුවට ගත් සැකකරුවන් අතර වරෙන්තුකරුවන් දෙදෙනෙකු ද වන බව පොලීසිය පැවසුවේය.සැකකරුවන් මහනුවර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව වරෙන්තුකරුවන් දෙදෙනා හැර සෙසු සැකකරුවන් පොලිස් ඇප මත මුදාහැරීමට අධිකරණය නියෝග කර තිබේ.වරෙන්තුකරුවන් දෙදෙනා ලබන 14 වනදා දක්වා රක්ෂිත බන්ධනාගාර ගත කර ඇති අතර මහනුවර පොලිස් කොට්ඨාස දුෂණ මර්දන අංශය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64656", "Category": null, "Parent URL": null}