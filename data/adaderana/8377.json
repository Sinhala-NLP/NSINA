{"Source": "Adaderana", "Timestamp": "May 13, 2010 02:15 pm", "Headline": "රණවිරු සුභසාධනයට රජය බොහෝ දේ ඉටුකළා - නැගෙනහිර ආණ්ඩුකාර", "News Content": "රණවිරුවන්ගේ සුභසාධනය වෙනුවෙන් අන් කිසිම රජයක් නොකළ අන්දමේ කටයුතු රාශියක් වත්මන් රජය විසින් සිදුකර ඇති බව නැගෙනහිර ආණ්ඩුකාර රියාද්මිරාල් මොහාන් විජේවික්‍රම මහතා පවසයි. ජීවිත පූජා කළ රණවිරුවෙකු නැවත එම පවුලට ලබාදීමට නොහැකි නමුත් අන් සියලු දේ එම පවුල්වල සුභසාධනය සඳහා ලබාදීමට කටයුතු කර ඇති බව ඔහු ප්‍රකාශ කළේය. ජාතික රණවිරු සතියට සමගාමීව අද පෙරවරුවේ ත්‍රිකුණාමල දිස්ත්‍රික් ලේකම් කාර්යාල භූමියේදී පැවති නැගෙනහිර පළාත් රණවිරු උපහාර උළෙල අමතමින් මොහාන් විජේවික්‍රම මහතා මෙම අදහස් පළ කළේය. මෙහිදී රණවිරුවන් වෙනුවෙන් ත්‍යාග හා සම්මාන පිරිනැමීම ද සිදුවූ අතර මේ සඳහා රජයේ නිලධාරීන් ආරක්ෂක අංශ සාමාජිකයින් හා පාසල් සිසුන් විශාල පිරිසක් ද එක්ව සිටියහ.", "URL": "https://sinhala.adaderana.lk/news.php?nid=8377", "Category": null, "Parent URL": null}