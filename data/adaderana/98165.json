{"Source": "Adaderana", "Timestamp": "October 24, 2018 06:32 pm", "Headline": "වැස්ස නිසා ගුවන් මඟ වෙනස් වෙයි", "News Content": "කටුනායකට බලපා ඇති අයහපත් කාලගුණය හේතුවෙන් බැංකොක් සිට කටුනායක දක්වා ගමන් කරමින් තිබු ශ්‍රී ලංකන් ගුවන් යානයක් අද(24) සවස 5.50 පමණ මත්තල ගුවන්තොටුපොලෙහි ගොඩබස්වා තිබේ. මගීන් 135 දෙනෙකුගෙන් හා කාර්යමණ්ඩලය 09 දෙනෙකුගෙන් යුත් මෙම ගුවන් යානට අවශ්‍ය ඉන්ධන ලබාදීම ද මත්තල ගුවන්තොටුපොළ තුලදී සිදුකර තිබේ. කටුනායක ගුවන්තොටුපල තුල යහපත් කාලගුණ තත්ත්වයක් ඇතිවූ වහාම ගුවන් යානය නැවත කටුනායක දක්වා ගමන් කිරීමට නියමිත වෙයි.", "URL": "https://sinhala.adaderana.lk/news.php?nid=98165", "Category": null, "Parent URL": null}