{"Source": "Adaderana", "Timestamp": "November 26, 2011 04:50 pm", "Headline": "ආපදා තත්ත්වය  නිසා මරණ 17 ක් -33 ක් අතුරුදහන්", "News Content": "ඊයේ(25) සිට දිවයිනට‍ බලපා ඇති ආපදා තත්ත්වය හේතුවෙන් සිදුව ඇති මරණ සංඛ්‍යාව 17 ක් දක්වා ඉහළ ගොස් තිබේ. එමෙන්ම මේ වනවිට ආපදා තත්ත්වය නිසා 40 දෙනෙකු තුවාල ලබා ඇති බව ද ආපදා කළමනාකරණ මධ්‍යස්ථානය සඳහන් කරයි. මසුන් ඇල්ලීම සඳහා මුහුදු ගිය ධීවරයින් 33 දෙනෙකු අතුරුදහන්ව ඇති බව ද එම මධ්‍යස්ථානය පවසයි. වැඩිම මරණ සංඛ්‍යාව මාතර දිස්ත්‍රික්කයෙන් වාර්තා වන බවත්, එම දිස්ත්‍රික්කයේ පුද්ගලයින් 12 දෙනෙකු මරණයට පත්ව ඇති බවත් ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේය. නිවාස පූර්ණ හානි 292 ක්, අර්ධ හානි 2665 ක් වාර්තා වී ඇති බවත් ඒ මහතා සඳහන් කළේය.", "URL": "https://sinhala.adaderana.lk/news.php?nid=20284", "Category": null, "Parent URL": null}