{"Source": "Adaderana", "Timestamp": "July 2, 2018 04:50 pm", "Headline": "මසට ගන්න මුවෙකු මරලා-සැකකරු හා මස් කිලෝ 7ක් අත්අඩංගුවට", "News Content": "මස් පිණිස මුවෙකු ඝාතනයකර තම සන්තකයේ මුව මස් හා මුවාගේ ශරීර කොටස් ළඟ තබාගෙන සිටි සැකකරුවෙකු හුංගම පොලීසිය විසින් අද (02)දහවල් හුංගම ගුරුපොකුණ ප්‍රදේශයේදී අත්අඩංගුවට ගෙන තිබේ. අදාළ සැකකරු එම ප්‍රදේශයේම පදිංචි වයස අවුරුදු 69 ක පුද්ගලයෙකුවන බවත් කලමැටිය රක්ෂිතයේ සිටි මුවෙකු මෙසේ ඝාතනය කර ඇති බවත් පොලීසිය සැක කරයි. එමෙන්ම අත්අඩංගුවට ගන්නා අවස්ථාවේදී ඔහු සතුව ඝාතනය කරන ලද මුවාගේ මස් කිලෝ හතක් ද සමඟ හිස හා ගාත් අත්අඩංගුවට ගැනීමට හැකිවූ බව පොලීසිය පවසයි. කෙසේ නමුත් අත්අඩංගුවට ගත් සැකකරු 03 වනදා අගුණුකොළ පැලැස්ස අධිකරණයට ඉදිරිපත් කිරීමට නියමිත අතර මෙම වැටලීම හුංගම පොලිසියේ ස්ථානාධිපති පො .ප .එච් .බි .චි ප්‍රනාන්දු මහතාගේ උපදෙස් මත අපරාධ අංශයේ පො.සැ 23248වනිගාබදු, පො.කෝ 6566 වික්‍රම නායක, 70372 සුදාරක , 80817 කුමාර සි .ආසා, 11049 අමිල යන නිලධාරින් සිදුකර තිබේ.", "URL": "https://sinhala.adaderana.lk/news.php?nid=91857", "Category": null, "Parent URL": null}