{"Source": "Adaderana", "Timestamp": "August 14, 2013 11:06 pm", "Headline": "යුද්ධයෙන්  හානී සිදු වූ වැව් ප්‍රතිසංස්කරණය ආරම්භ කරයි", "News Content": "පසුගිය සමයේ පැවති යුදමය වාතාවරණයෙන් බලපෑම් එල්ලවූ ප්‍රදේශ කිහිපයක පිහිටි වැව් ප්‍රතිසංස්කරණය කිරීමේ ව්‍යාපෘතියක් ආරම්භ කර තිබේ. ගොවිජන සංවර්ධන දෙපාර්තමේන්තුව විසින් මෙම ව්‍යාපෘතියක ක්‍රියාත්මක කරන බව සඳහන් වෙයි. ගැටුම් වලින් හානියට පත් වූ ප්‍රදේශවල ජන ජීවිතය නගාසිටුවීමේ ව්‍යාපෘතිය යටතේ මෙම වැව් ප්‍රතිසංස්කරණය කිරීම සිදුකෙරන අතර ඒ සඳහා ආසියානු සංවර්ධන බැංකුව මූල්‍ය ආධාර සපයනු ලබයි. මේ යටතේ ත්‍රිකුණාමලය, කිළිනොච්චිය , යාපනය , මුලතිව් , මන්නාරම, වව්නියාව හා අනුරාධපුරය යන දිස්ත්‍රික්කවල වල පිහිටි වැව් 650ක් පමණ ප්‍රතිසංස්කරණය කිරීමට නියමිතයි. මේ වන විටත් අනුරාධපුර දිස්ත්‍රික්කයේ ආරම්භ කර ඇති මෙම ව්‍යාපෘතියේ කටයුතු සැප්තැම්බර් 30 වන දිනට පෙර අවසන් කිරීමට අපේක්ෂා කරන බව ගොවිජන සංවර්ධන දෙපාර්තමේන්තුව පවසයි.", "URL": "https://sinhala.adaderana.lk/news.php?nid=36632", "Category": null, "Parent URL": null}