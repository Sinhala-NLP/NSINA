{"Source": "Adaderana", "Timestamp": "April 16, 2019 10:45 am", "Headline": "බීමත්කම නිසා සිදු වු තවත් අනතුරක්", "News Content": "මහියංගණය පදියතලාව මාර්ගයේ සිදුවු යතුරුපැදි අනතුරකින් එකම පවුලේ දෙදෙනෙකු තුවාල ලබා තිබේ. අප වාර්තාකරු සදහන් කළේ ඔවුන් මේ වනවිට බදුල්ල රෝහලට ඇතුලත් කර ඇති අතර ඔවුන්ගේ තත්ත්වය බරපතල බවයි. උහන සිට මහනුවර දක්වා යතුරු පැදියකින් ගමන් කරමින් සිටි එකම පවුලේ තිදෙනෙකු අනතුරකට ලක් කළ බීමතින් පැමිණි තවත් යතුරුපැදිකරුවෙකු මහියංගණය පොලීසිය විසින් අත්අඩංගුවට ගෙන ඇත. පොලීසිය සඳහන් කළේ මහියංගණය පදියතලාව මාර්ගයේ එකම පවුලේ මුණුබුරා ,මිත්තනිය සහ තවත් ඥාතියෙකු ගමන් කරමින් සිටි යතුරු පැදිය නතර කරමින් සිටියදී අනෙක් යතුරු පැදිය ගැටී අනතුරකට ලක් වු බවයි. මුණුබුරා සහ මිත්තණිය මේ වනවිට බදුල්ල රෝහලට ඇතුලත් කර ඇති බව වාර්තා වේ.", "URL": "https://sinhala.adaderana.lk/news.php?nid=108024", "Category": null, "Parent URL": null}