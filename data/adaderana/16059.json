{"Source": "Adaderana", "Timestamp": "May 12, 2011 04:09 pm", "Headline": "පොදු රද මඩුලු සෞඛ්‍ය ඇමති සමුළුව 15 වැනිදා ඇරඹෙයි", "News Content": "පොදු රාජ්‍ය මණ්ඩලීය රටවල සෞඛ්‍ය අමාත්‍යවරුන්ගේ සමුළුව මේ මස 15 වැනිදා ජීනීවා නුවර දී ආරම්භ වේ. ශ්‍රී ලංකාව නියෝජනය කරමින් සෞඛ්‍ය අමාත්‍ය මෛත්‍රීපාල සිරිසේන මහතා ඊට සහභාගී වන බව සෞඛ්‍ය අමාත්‍යාංශය පවසයි. ඒ අනුව අමාත්‍යවරයා හෙට දිනයේ දිවයිනෙන් බැහැරව යනු ඇත. පොදුරාජ්‍ය මණ්ඩලීය රටවල‍ සෞඛ්‍ය අමාත්‍යවරුන්ගේ සමුළුවට අමතරව ලෝක සෞඛ්‍ය සංවිධානයේ 64 වන සෞඛ්‍ය සමුළුවට ද අමාත්‍යවරයා සහභාගී වන බව සඳහන්ය. වැඩසටහන් පරිපාලනය, කළමනාකරණය සහ ගෝලීය වසංගත රෝග තත්ත්ව මෙන්ම බෝ නොවන රෝග පිළිබඳව ද මෙහිදී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=16059", "Category": null, "Parent URL": null}