{"Source": "Adaderana", "Timestamp": "May 31, 2019 05:21 pm", "Headline": "කල්මුනේ සියාම් සඟවා තිබු රුපියල් ලක්ෂ 50ක් හමුවෙයි-මාමාට වැඩි පරිස්සමට අරන් තියන්න දීලා", "News Content": "රාජ්‍ය බුද්ධි සේවාවේ අම්පාර කාර්යාලයට ලැබැණු තොරතුරක් අනුව දීර්ඝ විමර්ශයනයකින් පසුව සහාරන්ගේ අම්පාර දිස්ත්‍රික් නායකයා වන කල්මුනේ සියාම් විසින් සඟවා තිබු රුපියල් ලක්ෂ 50ක මුදලක් අම්පාර පොලීසිය සමඟ එක්ව අත්අඩංගුවට ගෙන තිබේ. මින් ලක්ෂ 15 ක් දින දෙකකට පමණ පෙර සොයාගත් අතර ඉතිරි ලක්ෂ 35 මුදල අද(31) සොයා ගනු ලැබිය. දැනට සති දෙකකට පමණ පෙර ශාහුල් හමීඩ් හමීස් මොහොමඩ් නැතහොත් කල්මුනේ සියාම්, එසේත් නැතිනම් අබු හසන් නමින් හඳුන්වනු ලබන පුද්ගලයා අත්අඩංගුවට ගෙන රැඳවුම් භාරයේ තබාගෙන ප්‍රශ්න කරන අතර ඔහුගෙන් ලද තොරතුරු අනුව මෙම මුදල් සොයා ගෙන තිබේ. කල්මුනේ සියාම්ගේ මාමාට මෙම මුදල් දි තිබු අතර ඔහුගේ නිවස තුළ අල්මාරියේ තිබු කලිසම්වල සාක්කුවේ මුදල් කොටසක් තිබු අතර තවත් මුදල් කොටසක් සී.ඩී. තැටි ක්‍රියාත්මක කරන යන්ත්‍රයක් තුළ තිබි සොයා ගැනිමට බුද්ධි සේවා නිලදාරින් සහ පොලීසිය සමත්ව තිබේ. මෙයට අමතරයව රත්තරන් මාල දෙකක්,කරාබු ජෝඩුවක්,මුද්දක් ද ආරක්ෂක අංශ විසින් සොයා ගනු ලැබිය. කල්මුනේ සියාම් විසින් අට්ටාලචේන කලපුවක සඟවා තිබු ලැප් ටොප් පරිඝණයක්ද සොයා ගැනිමට බුද්ධි අංශ නිලධාරින් සමත්ව තිබේ. මැයි මස 26 වෙනි දින සහාරාන්ගේ සහෝදරයා වන සෙයිනි විසින් බොම්බය පුපුරුවා ගැනිමට පෙර මෙම මුදල් සහ ලැප්ටොප් පරිඝණකය ලබා දුන් බව කල්මුනේ සියාම් ආරක්ෂක අංශවලට පවසා තිබේ. මෙම පරිඝණකය ඉතාමත් ආරක්ෂාවට තබන ලෙසට සහාරන් ගේ අම්පාර නායකයා වන සියම්ට පැවසු බව පරීක්ෂණවලදි තහවුරැ කරගෙන තිබේ. ඒ අනුව මෙම පරිඝණකය සහාරන් විසින් භාවිත කල පරිඝණකය බව බුද්ධි අංශ නිලධාරින් විශ්වාශ කරයි. මෙම පරිඝණකයේ ඇති දත්ත සොයා ගැනිමට ආරක්ෂක අංශ කටයුතු කරමින් සිටින අතර මෙයින් ලබාගන්නා තොරතුරු ඉදිරි පරීක්ෂණ කටයුතුවලට වැදගත් වෙනු ඇතැයි ආරක්ෂක අංශ විශ්වාශ කරයි. රාජ්‍ය බුද්ධි සේවයේ නිලධාරින් ගේ තොරතුරු අනුව අම්පාර දිසාව භාර නියෝජ්‍ය පොලිස්පති අයේෂ කරුණාරත්න මහතාගේ උපදෙස් මත අම්පාර කොට්ඨාශ භාර පොලිස් අධිකාරි සාමන්ත විජෙසේකර මහතාගේ මෙහය වීමෙන් පොලිස් පරීක්ෂ ඉද්දමල් ගොඩ මහතා ඇතුලු නිලදාරින් විසින් මෙම මෙහෙයුමට එක්විය.", "URL": "https://sinhala.adaderana.lk/news.php?nid=111085", "Category": null, "Parent URL": null}