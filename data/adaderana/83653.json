{"Source": "Adaderana", "Timestamp": "January 28, 2018 08:16 am", "Headline": "නිදහස් පෙරහුරුවේ කටයුතු නිසා  ගාලු පාරේ කොටසක් වැසෙයි", "News Content": "70 වන නිදහස් දින සැමරුම් උත්සවයේ කටයුතු හේතුවෙන් ගාලු පාරේ කොටසක් ලබන 03 වන දින දක්වා වසා දමන බව පොලීසිය පවසයි. ඒ අනුව අද (28) සහ ලබන බදාදා මෙන්ම පෙබරවාරි පළමු වැනිදා සිට තුන් වැනිදා දක්වා උදෑසන 7.00 සිට දහවල් 12.00 දක්වා එම මාර්ග කොටස් වසා දැමීමට නියමිතය. ගාලු පාරේ, ගාලු මුවදොර වටරවුම සිට පරණ පාර්ලිමේන්තු වටරවුම දක්වා කොටස වසා තැබෙන බව පොලිසිය ප්‍රකාශ කළේය. අදාල කාලසීමාව තුළ විකල්ප මාර්ග භාවිතා කරන ලෙස එම මාර්ගය භාවිතා කරන රියදුරන්ගෙන් පොලිසිය ඉල්ලීමක් කරයි.", "URL": "https://sinhala.adaderana.lk/news.php?nid=83653", "Category": null, "Parent URL": null}