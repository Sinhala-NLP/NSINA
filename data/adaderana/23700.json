{"Source": "Adaderana", "Timestamp": "April 21, 2012 05:01 pm", "Headline": "අවතැන්වූ පිරිස් වෙනුවෙන් තවත් බොහෝ දේ ඉටුකළ යුතුයි ", "News Content": "අවතැන්ව සිටින පිරිස් යළි පදිංචි කිරිමේ යහපත් ප්‍රවණතාවක් නිරීක්ෂණය කළ ද ඔවුන් වෙනුවෙන් තවත් බොහෝ දේ ඉටුකිරීමට ඉතිරිව ඇති බව ඉන්දීය විපක්ෂ නායිකා සුෂ්මා ස්වරාජ් මහත්මිය පවසයි. ඉන්දීය දූත පිරිස පැමිණි කර්තව්‍යය සම්පූර්ණ වන්නේ අවතැන්ව සිටින පිරිස් යළි පදිංචි කර අවසන් වීමෙන් පසුව බව ඇය සඳහන් කළාය. එම ජනතාව වෙනුවෙන් පහසුකම් සැලසීම සඳහා තවදුරටත් ශ්‍රී ලංකා රජයට සහයෝගය ලබාදීමට ඉන්දියාව සූදානම් බව ද ස්වරාජ් මහත්මිය ප්‍රකාශ කළාය. දැනට ඇන හිට තිබෙන දේශපාලන සාකච්ඡා යළි ආරම්භ කිරීම සඳහා සියලු පාර්ශව කටයුතු කළ යුතු බව දින 5 ක් පුරා මෙරට විවිධ ප්‍රදේශවල සිදුකළ සංචාරයන්ගෙන් අනතුරුව තම නිරීක්ෂණ හෙළි කිරීම සඳහා අද(21) පැවති මාධ්‍ය හමුවට එක්වෙමින් ඉන්දීය දූත පිරිසේ නායිකා සුෂ්මා ස්වරාජ් මහත්මිය වැඩිදුරටත් පැවසුවාය.", "URL": "https://sinhala.adaderana.lk/news.php?nid=23700", "Category": null, "Parent URL": null}