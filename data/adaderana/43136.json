{"Source": "Adaderana", "Timestamp": "May 11, 2014 03:34 pm", "Headline": "ජාත්‍යන්තර පාසල්වල ආගම, ජාතිය හා භාෂාව ගැන නිසියාකාර අධ්‍යාපනයක් නෑ ", "News Content": "මෙරට ක්‍රියාත්මක බොහෝ ජාත්‍යන්තර පාසල්වල ආගම, ජාතිය හා භාෂාව පිළිබඳ නිසියාකාර අධ්‍යාපනයක් ලබානොදීම කණගාටුවට කරුණක් බව අස්ගිරි පාර්ශවයේ මහනායක අති පූජ්‍ය උඩුගම ශ්‍රී බුද්ධ රක්ඛිත නාහිමි පවසයි. ජාත්‍යන්තර පාසල්වල අධ්‍යාපනය හදාරන ළමුන් පිළිබඳ ලැබෙන තොරතුරු එතරම් සතුටුදායක නොවන බව උන්වහන්සේ පෙන්වා දෙයි. ජාත්‍යන්තර පාසල්වල අධ්‍යාපනය ලබන්නේ ද මෙරටේම දරුවන් හේතුවෙන් රට ජාතිය ආගම පිළිබඳ ඉගැන්වීමේ දී විධිමත් ක්‍රමවේදයක් සකස් කළ යුතු බව අති පූජ්‍ය උඩුගම ශ්‍රී බුද්ධ රක්ඛිත නාහිමි පවසයි. නව ශ්‍රේෂ්ඨාධිකරණ විනිසුරු ප්‍රියන්ත ජයවර්ධන මහතා අස්ගිරි මහනාහිමියන් බැහැදැකීමට පැමිණි අවස්ථාවේ උන්වහන්සේ මේ අදහස් පළ කළේය. එහිදි තවදුරටත් අදහස් දැක්වු අති පූජ්‍ය උඩුගම ශ්‍රී බුද්ධ රක්ඛිත නාහිමි සඳහන් කළේ රට ජාතිය ආගම සහ ජනතාව පිළිබඳ සිතා සෑම අවස්ථාවකදීම කටයුතු කිරීමට බලධාරීන් පියවර ගත යුතු බවයි.", "URL": "https://sinhala.adaderana.lk/news.php?nid=43136", "Category": null, "Parent URL": null}