{"Source": "Adaderana", "Timestamp": "February 1, 2013 05:25 pm", "Headline": "සතොසෙන් අඩුවට දුන්නාම ගොවියත් සතොසත් අනාථයි", "News Content": "ආණ්ඩුව සතොස හරහා අඩු මිලට එළවළු ලබාදීමේ ක්‍රියාවලිය පවතින ගැටලුවට නිසි විසඳුමක් නොවන බව එක්සත් ජාතික පක්ෂ පාර්ලිමේන්තු මන්ත්‍රී ආචාර්යය හර්ෂ ද සිල්වා මහතා පවසයි. එළවළු මිල ඉහළයාමට බලපා ඇති සාධක වලට නිසි විසදුම් ලබාදීම කෙරෙහි ආණ්ඩුව අවධානය යොමුකළ යුතු බව ඔහු සඳහන් කරයි. නියඟය හෝ ගංවතුර හේතුවෙන් එළවළු මිල ඉහළ යන බව පවසා වගකීම් පැහැර හැරීමට ආණ්ඩුවට හැකියාවක් නොමැති බව ද ආචාර්යය හර්ෂ ද සිල්වා මහතා පෙන්වා දෙයි. සතොස මගින් අඩු මිලට එළවළු ලබාදීමෙන් අසරණ ගොවීන් මෙන්ම සතොස ද පාඩු ලබන ආයතනයක් බවට පත් වන බව හෙතෙම වැඩිදුරටත් කියා සිටියි.", "URL": "https://sinhala.adaderana.lk/news.php?nid=31269", "Category": null, "Parent URL": null}