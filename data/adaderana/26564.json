{"Source": "Adaderana", "Timestamp": "August 13, 2012 10:03 pm", "Headline": "දේශපාලන පක්ෂ දෙපිරිසක් අතර ගැටුමක්", "News Content": "අක්කරෙයිපත්තුව, අට්ටාලචේන ප්‍රදේශවල දේශපාලන පක්ෂ දෙපිරිසක් අතර ඇතිවූ ගැටුමක් නිසාවෙන් උණුසුම් තත්ත්වයක් ඇතිවී තිබේ. ශ්‍රී ලංකා මුස්ලිම් කොංග්‍රසය හා ජාතික කොංග්‍රසය අතර මෙලෙස ගැටුමක් හටගෙන ඇතැයි සදහන්ය. ශ්‍රී ලංකා මුස්ලිම් කොංග්‍රසය විසින් අක්කරෙයිපත්තුව ප්‍රදේශයේ දී සංවිධානය කරන ලද උත්සවයකට ජාතික කොංග්‍රසයේ පිරිසක් පහර දී ඇත. මේ අතර එම උත්සවයට සහභාගී වීමට නියමිතව සිටි රාවුෆ් හකීම් මහතා ඊට සහභාගී නොවී අට්ටාලචේන ප්‍රදේශයේම නැවතී ඇත්තේ ආරක්ෂාව නොමැති නිසාවෙනි. එහිදී ජාතික කොංග්‍රසයේ සාමාජිකයින් පිරිසක් රාවුෆ් හකීම් මහතාගේ වාහනවලට පහර දී අලාභානි සිදුකර ඇති අතර එයින් මෙම උණුසුම් තත්ත්වය තවදුරටත් උග්‍ර වී ඇතැයි වාර්තා වේ. කෙසේ වෙතත් මේ වනවිට පවතින වාතාවරණය යටතේ අදාළ ප්‍රදේශය ආශ්‍රිතව දැඩි පොලිස් ආරක්ෂාව ලබා දී තිබේ.", "URL": "https://sinhala.adaderana.lk/news.php?nid=26564", "Category": null, "Parent URL": null}