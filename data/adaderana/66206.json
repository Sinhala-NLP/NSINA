{"Source": "Adaderana", "Timestamp": "November 20, 2016 09:23 am", "Headline": "දෙතැනක මරණ 2ක් ", "News Content": "අනුරාධපුරය -තන්තිරිමලේ ප්‍රධාන මාර්ගයේ කිඹුලාවැව හංදිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.වෑන් රථයක ගැටී අදාළ පුද්ගලයා මියගොස් ඇති බවට වාර්තා වී ඇති බව පොලිස් මූලස්ථානය සඳහන් කළේය.මියගොස් ඇත්තේ තන්තිරිමලේ කිඹුලාවැව ප්‍රදේශයේ පදිංචිව සිටි 61 හැවිරිදි අයෙකි.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර තන්තිරිමලේ පොලීසිය වැඩිදුර විමර්ශන සිදුකරයි.මේ අතර ගෝමරන්කඩවල ප්‍රදේශයේ දී සිදුවු රිය අනතුරකින් යතුරුපැදිකරුවෙකු මියගොස් තිබේ.කැබ් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු ගෝමරන්කඩවල රෝහලට ඇතුළත් කර වැඩිදුර ප්‍රතිකාර සඳහා ත්‍රීකුණාමලය රෝහලට ඇතුළත් කිරීමේ දී මියගොස් තිබේ.මියගොස් ඇත්තේ ත්‍රීකුණාමලය ප්‍ර දේශයේ පදිංචිව සිටි 29 හැවිරිදි පුද්ගලයෙකි.අනතුර සම්බන්ධයෙන් ගෝමරන්කඩවල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66206", "Category": null, "Parent URL": null}