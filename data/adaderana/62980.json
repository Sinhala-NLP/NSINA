{"Source": "Adaderana", "Timestamp": "August 11, 2016 05:34 pm", "Headline": " කොළඹ වෙළෙඳුන් වැඩියෙන් මිලියන 56ක් ආණ්ඩුවට ගෙවයි", "News Content": "පාලන මිලට වැඩි මිලට භාණ්ඩ අලෙවි කළ වෙළඳුන් සොයා සිදුකළ වැටලීම්වල දී මේ වසරේ ගතවූ කාලය තුළ රුපියල් මිලියන 56කට වැඩි මුදලක් දඩ වශයෙන් අය කර ගෙන ඇති බව පාරිභෝගික කටයුතු පිළිබඳ අධිකාරිය පවසයි.එම කාලය තුළ වැටලීම් 12,000කට වැඩි සංඛ්‍යාවක් සිදුකර ඇති බව පාරිභෝගික අධිකාරිය පවසයි.එම වෙළඳුන්ට එරෙහිව මහේස්ත්‍රාත් අධිකරණවල නඩු පැවරීමෙන් අනතුරුව මෙම දඩ මුදල් අයකරගැනීමට කටයුතු කර ඇති බව සඳහන්ය.මෙම වැටලීම්වල දී වැඩිම දඩ මුදලක් අයකරගෙන ඇත්තේ කොළඹ දිස්ත්‍රික්කයේ වෙළඳුන්ගෙන් බව වාර්තා වෙයි.", "URL": "https://sinhala.adaderana.lk/news.php?nid=62980", "Category": null, "Parent URL": null}