{"Source": "Adaderana", "Timestamp": "February 5, 2013 03:06 pm", "Headline": "ව්‍යාපාරිකයාගේ මෙදාගමන වරදියි", "News Content": "රුපියල් එක්කෝටි 18 ලක්ෂයක් පමණ වටිනා විදේශ මුදල් තොගයක් රැගෙන සිංගප්පූරුව බලා යාමට සුදානම් වූ ව්‍යාපාරිකයෙකු කටුනායක ගුවන් තොටුපළේදී අත්අඩංගුවට ගෙන තිබේ. අදාළ පුද්ගලයාගේ බෑග‍යේ තිබී අමෙරිකා ඩොලර්, කුවේට් ඩිනාර්, සෞදි රියාල්, ඇතුළු රටවල් කිහිපයකට අයත් මුදල් නෝට්ටු තොගයක් සොයාගත් බව රේගු අධිකාරී ජී.ජී. ප්‍රේමසිරි මහතා පවසයි. සැකකරු ඊයේ රාත්‍රී අත්අඩංගුවට ගත් බවද සිංගප්පූරුවත් ශ්‍රී ලංකාවත් අතර අවස්ථා කිහිපයකදීම ඔහු ගමන්කර ඇතැයි ප්‍රශ්න කිරීම්වලදී හෙළි වු බවද හෙතෙම කියයි.", "URL": "https://sinhala.adaderana.lk/news.php?nid=31370", "Category": null, "Parent URL": null}