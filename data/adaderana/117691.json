{"Source": "Adaderana", "Timestamp": "August 28, 2019 03:36 pm", "Headline": "අන්තරේට කදුළු ගෑස් හා ජල ප්‍රහාර", "News Content": "උද්ඝෝෂණයේ නිරත විශ්වවිද්‍යාල සිසුන් පිරිසක් විසුරුවා හැරීමට පොලිසිය කදුළු ගෑස් සහ අධි පීඩන ජල ප්‍රහාර එල්ල කර තිබේ. කොළඹ ලෝටස් මංසන්ධියේදී පොලිසිය මෙම විශ්වවිද්‍යාල සිසුන් විසුරුවා හැර ඇති බව අද දෙරණ වාර්තාකරු සඳහන් කළේය. පෞද්ගලික විශ්වවිද්‍යාල පනත් කෙටුම්පත ඉවත් කරන ලෙස සහ තවත් ඉල්ලීම් කිහිපයක් මුල් කර ගනිමින් විශ්වවිද්‍යාල සිසුන් කොළඹ කොටුව ටෙක්නිකල් මන්සංධිය අසලින් විරෝධතා පා ගමනක් ආරම්භ කළේය. මේ හේතුවෙන් ටෙක්නිකල් මන්සංධිය සහ කොළඹ කොටුව අවට දැඩි රථවාහන තදබදයක් ද පැවති බව අද දෙරණ වාර්තාකරු සඳහන් කළේය. කෙසේවෙතත් මෙම විරෝධතාකරුවන් ජනාධිපති කාර්යාලය දෙසට යාමට උත්සාහ කිරීමේදී පොලිසිය විසින් කඳුළු ගෑස් හා අධි පීඩන ජල ප්‍රහාර එල්ල කර තිබේ.", "URL": "https://sinhala.adaderana.lk/news.php?nid=117691", "Category": null, "Parent URL": null}