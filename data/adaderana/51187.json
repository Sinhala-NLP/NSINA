{"Source": "Adaderana", "Timestamp": "May 8, 2015 02:32 pm", "Headline": "රුපියල් මිලියන 39ක ගනුදෙනුවක් ගැන නන්ද මල්ලවාරච්චිගෙන් ප්‍රශ්නකරයි", "News Content": "මේජර් ජෙනරාල් නන්ද මල්ලවාරච්චි මහතා මූල්‍ය අපරාධ විමර්ශන කොට්ඨාශය වෙත කැඳවා තිබේ.මූල්‍ය අක්‍රමිකතාවක් සම්බන්ධයෙන් ප්‍රකාශයක් ලබා ගැනීම සඳහා අද පෙරවරු 10.00ට පමණ ඔහු මූල්‍ය අපරාධ විමර්ශන කොට්ඨාසය වෙත කැඳවු බව පොලිස් මාධ්‍ය ප්‍රකාශක කාර්යාලය පැවසුවේය.මේජර් ජෙනරාල් නන්ද මල්ලවාරච්චි මහතා ක්‍රීඩා අමාත්‍යංශයේ ලේකම්වරයෙකුව සිටි සමයේ සිදු වු බව කියන රුපියල් මිලියන 39ක මූල්‍ය අක්‍රමිකතාවක් සම්බන්ධයෙන් අදාළ ප්‍රකාශය සටහන් කර ගැනීමට පියවර ගෙන තිබුණි.නන්ද මල්ලවාරච්චි මහතා මීට පෙර නීතිය හා සාමය පිළිබඳ අමාත්‍යංශයේ ලේකම්වරයා සහ ඉන්දුනීසියාවේ ශ්‍රී ලංකා තනාපතිවරයා වශයෙන්ද කටයුතු කර ඇත.", "URL": "https://sinhala.adaderana.lk/news.php?nid=51187", "Category": null, "Parent URL": null}