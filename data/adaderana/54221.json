{"Source": "Adaderana", "Timestamp": "October 2, 2015 03:43 pm", "Headline": "දුම්රිය සේවකයින් අනුමත වැටුප් කඩිනමින් ඉල්ලයි", "News Content": "දුම්රිය දෙපාර්තමේන්තුවේ සේවකයින් සඳහා අනුමත කරන ලද වැටුප කඩිනමින් ලබා දෙන ලෙස දුම්රිය ශ්‍රේණිගත වෘත්තිය සමිති එකමුතුව ඉල්ලා සිටියි.එහි කැඳවුම්කරු ජානක ප්‍රනාන්දු මහතා පැවසුවේ ඒ සඳහා මහා භාණ්ඩාගාරයෙන් අවසර ලබාදී තිබුණ ද අදාළ වැටුප් ලබාදීමේදී ප්‍රමාදයක් පවතින බවයි.කෙසේ වෙතත් මේ සම්බන්ධයෙන් ප්‍රවාහන අමාත්‍යවරයා සමග සාකච්ඡා කිරීමට අපේක්ෂා කරන බව ඔහු පැවසුවේය.දුම්රිය දෙපාර්තමේන්තුවේ පවතින අඩුපාඩු, සේවක වරප්‍රසාද හා අයිතිවාසිකම් ලබාදීම මෙන්ම ගුණාත්මක දුම්රිය සේවාවක් ජනතාවට ලබාදීම සම්බන්ධයෙන් ද එහිදී සාකච්ඡා කිරීමට අපේක්ෂා කරන බව ජානක ප්‍රනාන්දු මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54221", "Category": null, "Parent URL": null}