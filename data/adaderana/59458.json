{"Source": "Adaderana", "Timestamp": "April 25, 2016 09:20 am", "Headline": "නව පාසල් වාරය අද සිට ඇරඹෙයි", "News Content": "සිංහල හා හින්දු අලුත් අවුරුද්ද වෙනුවෙන් වසා දැමුණු රජයේ පාසල් අද(25) ආරම්භ වෙයි.ඒ අනුව රජයේ අනුමත පෞද්ගලික පාසල් ද දෙවන පාසල් වාරය අද ආරම්භ වීමට නියමිතය.පළමු පාසල් වාරය මෙම මස 08වන දිනෙන් අවසන් වූ අතර මුස්ලිම් පාසල් පසුගිය 11 වන දිනෙන් අවසන් කිරීමට නියමිතව තිබුණි.කෙසේ වෙතත් එම පාසල් වල සේවය කරන අන්‍ය ජාතික ගුරුවරුන් සහ අනධ්‍යයන සාමාජිකයින් කළ ඉල්ලීමකට අනුව අධ්‍යාපන අමාත්‍යාංශය පසුගිය 08 වනදා සිට එම පාසල් සඳහා ද නිවාඩු ලබා දීමට තීරණය කළේය.මුස්ලිම් පාසල් සඳහා අතිරේක නිවාඩු ලබා දෙන 11 වනදා වෙනුවට මෙම මස 30 වන සෙනසුරාදා හිලව් දිනයක් ලෙස පාසල් පැවැත්විය යුතු බව අධ්‍යාපන අමාත්‍යාංශය සඳහන් කළේය.මේ අතර රාමසාන් උත්සවය සඳහා ජුනි මස 06 වන දින සිට ජුලි මස 06 වන දින දක්වා මුස්ලිම් පාසල් සඳහා නිවාඩු ලබාදීමට සැළසුම් කර තිබේ.ඒ අනුව මුස්ලිම් පාසල් සඳහා දෙවන පාසල් වාරයේ දෙවන අදියර ආරම්භ වන්නේ ජුලි 07 වන දින සිට බව අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59458", "Category": null, "Parent URL": null}