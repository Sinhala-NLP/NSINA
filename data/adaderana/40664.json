{"Source": "Adaderana", "Timestamp": "January 26, 2014 05:02 pm", "Headline": "අද ලංකාව පරදී", "News Content": "ශ්‍රි ලංකා කාන්තා ක්‍රිකට් කණ්ඩායම සහ ඉන්දියානු කාන්තා ක්‍රිකට් කණ්ඩායම අතර පැවති දෙවන පන්දුවාර විස්සයි විස්ස ක්‍රිකට් තරඟය ලකුණු 09කින් ජයගැනීමට ඉන්දිය කණ්ඩායම අද සමත් විය‍. තරගයේ කාසිය වාසිය දිනු ශ්‍රි ලංකා කාන්තා කණ්ඩායම පළමුව පන්දුවට පහරදීමේ අවස්ථාව ඉන්දීය කණ්ඩායමට ලබාදුන්නේය. ඒ අනුව ඔවුන් නියමිත පන්දුවාර විස්ස අවසානයේ කඩුළු 08ක් දැවි ලකුණු 127ක් ලබාගත්තේය. පිළිතුරු ඉනිම සඳහා පිටියට පිවිසි ශ්‍රි ලංකා කාන්තා කණ්ඩායමට නියමිත පන්දුවාර විස්ස අවසානයේ කඩුළු 08ක් දැවි ලබාගත හැකි වූයේ ලකුණු 118ක් පමණි. ඒ අනුව තරඟ තුනකින් සමන්විත තරඟාවලිය එකට එකක් ලෙස කණ්ඩායම් දෙකම සම තත්වයේ පසුවේ. දෙරට අතර පැවැත්වෙන තෙවන පන්දුවාර විස්සයි විස්ස ක්‍රිකට් තරඟය විශාඛාපට්නම් හිදි පැවැත්වීමට නියමිතය.", "URL": "https://sinhala.adaderana.lk/news.php?nid=40664", "Category": null, "Parent URL": null}