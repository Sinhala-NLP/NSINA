{"Source": "Adaderana", "Timestamp": "November 6, 2015 09:01 am", "Headline": "ජගත් සංවිධානයේ නියෝජිතයින් පිරිසක් දිවයිනට", "News Content": "අතුරුදන්වීම් පිළිබඳ එක්සත් ජාතින්ගේ සංවිධානයේ ක්‍රියාකාරි කණ්ඩායමේ නියෝජිතයින් පිරිසක් නිල සංචාරයක් සඳහා ලබන සඳුදා දිවයිනට පැමිණෙයි.රජයේ ආරාධනයකට අනුව දිවයිනට පැමිණෙන එම නියෝජිතයින් ලබන 18 වන දින දක්වා මෙරට රැඳීසිටීමට නියමිතය.එම කාලය තුළ අතුරුදන්වූ පුද්ගලයින් සම්බන්ධයෙන් තොරතුරු සොයා බැලීමට ද පැමිණිලි ලබා ගැනීමට ද අපේක්ෂිතයි. ඔවුන් යාපනය, කිලිනොච්චි, මන්නාරම, මුලතිව්, මඩකළපුව, මාතලේ, ත්‍රිකුණාමලය, අම්පාර සහ ගාල්ල යන ප්‍රදේශවල සංචාරය කරනු ඇත.මානව හිමිකම් පිළිබඳ මහ කොමසාරිස් කාර්යාලයේ නියෝජිතයෙකු ද මෙම සංචාරය සඳහා සහභාගිවන අතර ක්‍රියාකාරි කමිටුව මොරොක්කෝ, කැනඩා, කොරියා, ආර්ජන්ටිනා සහ ලිතුවේනියා යන රටවල නියෝජිතයින්ගෙන් සමන්විතය.ඔවුන්ගේ මෙම සංචාරය පිළිබඳ වාර්තාවක් ලබන වසරේ සැප්තැම්බර් මාසයේදී එක්සත් ජාතින්ගේ මානව හිමිකම් කවුන්සිල සැසිවාරයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=54920", "Category": null, "Parent URL": null}