{"Source": "Adaderana", "Timestamp": "May 18, 2018 11:56 am", "Headline": "විජයග්‍රයණය වන්නියේ සමරපු හැටි", "News Content": "වන්නි ආරක්ෂක සේනා මූලස්ථානය සංවිධානය කළ 9 වන රණවිරු සැමරුම් වැඩසටහන වන්නි ආරක්ෂක සේනා ආඥාපති මේජර් ජෙනරල් කුමුදු පෙරේරා මහතාගේ ප්‍රධානත්වයෙන් වන්නි ආරක්ෂක සේනා මූලස්ථානයේදී අද (18) උදැසන පැවැත්විණ. වන්නි ආරක්ෂක සේනා මූලස්ථානය තුළ ස්ථාපිත කොට ඇති රණවිරු ස්මාරකය වෙත පුෂ්පෝපහාර දක්වා රණවිරු සැමරුම් වැඩසටහන පැවැත්විණ. යුද්ධයෙන් මියගිය රණවිරුවන් සිහිකරමින් වන්නි ආඥාපතිවරයා විසින් විශේෂ දේශනයක් පැවැත්වීමද එහිදි සිදුකරනු ලැබීය. වැඩසටහනට වන්නි ආරක්ෂක සේනා මූලස්ථාන උසස් යුධ හමුදා නිළධාරීන් හා ප්‍රදේශයේ ආරක්ෂක අංශ ප්‍රධානීන්ද එක්ව සිටියහ.", "URL": "https://sinhala.adaderana.lk/news.php?nid=89324", "Category": null, "Parent URL": null}