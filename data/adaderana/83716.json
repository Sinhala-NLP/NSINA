{"Source": "Adaderana", "Timestamp": "January 29, 2018 07:16 am", "Headline": " අපිට චෝදනා කලාට හොරු ඉන්නේ මේ ආණ්ඩුවේමයි", "News Content": "පැවැති ආණ්ඩුව සොරකම් කළ බවට චෝදනා කළ ද සොරුන් ඇත්තේ වත්මන් ආණ්ඩුව තුළම බව ජනාධිපතිවරයාගේ ප්‍රකාශවලින් පෙනී යන බව හිටපු ජනාධිපති මහින්ද රාජපක්ෂ මහතා පවසයි. හම්බන්තොට, ලුණුගම්වෙහෙර ප්‍රදේශයේ පැවැති ජන හමුවකට එක්වෙමින් හිටපු ජනාධිපතිවරයා මේ බව ප්‍රකාශ කළේය. මේ අතර බරපතළ වංචා විමර්ශන ජනාධිපති කොමිෂන් සභා වාර්තාව මඟින් හිටපු ජනාධිපති මහින්ද රාජපක්ෂ මහතාගේ ප්‍රජා අයිතිය අහෝසි කිරීමට නිර්දේශ කර ඇති බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත්.පී.පෙරේරා මහතා පවසයි. අමාත්‍යංශයේ පැවති මාධ්‍ය හමුවකට එක්වෙමින් ඔහු මෙම අදහස් පල කළේය.", "URL": "https://sinhala.adaderana.lk/news.php?nid=83716", "Category": null, "Parent URL": null}