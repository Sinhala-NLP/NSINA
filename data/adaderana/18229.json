{"Source": "Adaderana", "Timestamp": "August 22, 2011 11:20 am", "Headline": "විගමනික තොරතුරු මධ්‍යස්ථානයක් හෙට විවෘත වෙයි", "News Content": "විදේශ රැකියා ආශ්‍රිත තොරතුරු මහජනයා වෙත කඩිනමින් ලබාදීම සඳහා විගමනික තොරතුරු මධ්‍යස්ථානයක් ආරම්භ කිරීමට පියවර ගෙන තිබේ. ශ්‍රී ලංකා විදේශ සේවා නියුක්ති කාර්යාංශ ප්‍රධාන කාර්යාල පරිශ්‍රයේ දී හෙට(23) එම මධ්‍යස්ථානය විවෘත කිරීමට නියමිතය. විදේශගත ශ්‍රමිකයන් හා ඔවුන්ගේ පවුල්වල සුරක්ෂිතතාව මෙන්ම සුබසාධනය වෙනුවෙන් කටයුතු කිරීම මෙහි කාර්යයභාරය වී ඇත. විදේශ රැකියා අපේක්ෂිත පුද්ගලයින්ට ද අදාළ මධ්‍යස්ථානය මගින් තොරතුරු ලබා ගැනීමේ හැකියාව පවතින බව ශ්‍රී ලංකා විදේශ සේවා නියුක්ති කාර්යාංශය සඳහන් කරයි.", "URL": "https://sinhala.adaderana.lk/news.php?nid=18229", "Category": null, "Parent URL": null}