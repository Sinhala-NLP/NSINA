{"Source": "Adaderana", "Timestamp": "September 7, 2012 08:33 am", "Headline": "ඉපැරණි බුද්ධ ප්‍රතිමා හා ධාතූන් සොරකමක් මාට්ටු", "News Content": "පුරාවිද්‍යා වටිනාකමකින් යුත් ලෝකඩ හා රිදී බුද්ධ ප්‍රතිමා දෙකක් සහ බෞද්ධ ධාතූන් වහන්සේලා තුන් නමක් සොරා ගැනීම සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ. මිරිහාන විශේෂ අපරාධ විමර්ශන ඒකකය මඟින් ඊයේ (06) දින මෙලෙස අත්අඩංගුවට ගෙන ඇත්තේ තෝලන්ගමුව සහ ගෙළිඔය, කොස්හින්න යන ප්‍රදේශවල පදිංචිකරුවන් දෙදෙනෙකි. සැකකරුවන් සතුව තිබී බුරුත්තාව ශ්‍රී නාගරුක්ඛාරාම විහාරස්ථානයට අයත් ලෝහමය බුද්ධ ප්‍රතිමාවක් රත්නපුර ප්‍රදේශයේ දී සොරාගෙන ඇති බවට සැලකෙන රිදී බුද්ධ ප්‍රතිමාවක්, ධාතූන් වහන්සේ සහ පිත්තල කරඬු දෙකක් පොලිස් භාරයට ගෙන තිබේ‍. සැකකරුවන් අද (07) රත්නපුර ‍‍මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27198", "Category": null, "Parent URL": null}