{"Source": "Adaderana", "Timestamp": "January 14, 2012 01:01 pm", "Headline": "ඇමති ආරක්ෂාව අඩු කිරීම ගැන තවම තීරණයක් නෑ", "News Content": "අමාත්‍යවරුන් හා නියෝජ්‍ය අමාත්‍යවරුන් වෙනුවෙන් ලබාදෙන උපරිම ආරක්ෂක නිලධාරීන් ගණන සම්බන්ධව තවමත් තීරණය කර නොමැති බව පොලිසිය නිවේදනය කර ඇති බව රජයේ ප්‍රවෘත්ති දෙපාර්තමේන්තුව පවසයි. කෙසේවෙතත් අමාත්‍යවරයෙකු වෙනුවෙන් ලබාදෙන ආරක්ෂක නිලධාරීන් සංඛ්‍යාව 07 දක්වා සහ නියෝජ්‍ය අමාත්‍යවරයෙකු වෙනුවෙන් ලබාදෙන ආරක්ෂක නිලධාරීන් සංඛ්‍යාව 06 දක්වා ද සීමා කර ඇති බව පොලිසිය සඳහන් කර ඇති බව රජයේ ප්‍රවෘත්ති දෙපාර්තමේන්තුව මීට පෙර වාර්තා කර තිබිණි.", "URL": "https://sinhala.adaderana.lk/news.php?nid=21377", "Category": null, "Parent URL": null}