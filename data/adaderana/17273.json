{"Source": "Adaderana", "Timestamp": "July 8, 2011 09:15 pm", "Headline": "දෙවුන්දර තුඩුව -පේදුරු තුඩුව යා කරමින් නව බස් සේවාවක්", "News Content": "හෙට(09) සිට දෙවුන්දර තුඩුවේ සිට පේදුරුතුඩුව දක්වා බස්රථ සේවයක් ආරම්භ කරන බව ශ්‍රී ලංකා ගමනා ගමන මණ්ඩලය පවසයි. හෙට පෙරවරු 8 ට කළුතර බස් නැවතුමේ සිට මෙහි ආරම්භක උත්සවය පැවැත්වෙන බව ඒ පිළිබඳ විස්තර කළ ශ්‍රී ලංකා ගමනා ගමන මණ්ඩලයේ සභාපති එම්.ඩී. බන්දුසේන මහතා කියා සිටියේය. ඒ අනුව ජූලි 10 වන දින සිට දෙවුන්දර තුඩුව සිට පේදුරු තුඩුව දක්වාත්, පේදුරු තුඩුව සිට දෙවුන්දර තුඩුව දක්වාත් බස් රථ 02 ක් ධාවනය වන බව ඒ මහතා සඳහන් කළේය.", "URL": "https://sinhala.adaderana.lk/news.php?nid=17273", "Category": null, "Parent URL": null}