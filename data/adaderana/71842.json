{"Source": "Adaderana", "Timestamp": "April 7, 2017 02:35 pm", "Headline": " මරදානේ ට්‍රැෆික් ", "News Content": "විරෝධතා පාගමනක් හේතුවෙන් මරදාන හා කොළඹ කොටුව ආශ්‍රිතව රථවාහන ගමනාගමනයට බාධා එල්ල වී ඇති බව පොලීසිය පවසයි.මාලඹේ පෞද්ගලික වෛද්‍ය විද්‍යාලයට එරෙහිව රජයේ වෛද්‍ය නිලධාරීන්ගේ සංගමය මෙම විරෝධතා පා ගමන සංවිධානය කර ඇති බව සඳහන්ය.කොළඹ ජාතික රෝහලෙන් ආරම්භ කළ පා ගමන සුදුවැල්ල පාර, මරදාන හංදිය, ටෙක්නිකල් හංදිය හරහා කොළඹ කොටුවට පැමිණීමට නියමිතව තිබේ.මේ වන විට සුදුවැල්ල පාර හා මරදාන හංදියෙන් කොළඹ නගරයට ඇතුළු වන මාර්ග අවහිර වී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මාර්ග අවහිරතාවය මඟ හරවා ගැනීම සඳහා විකල්ප මාර්ග භාවිත කරන ලෙස පොලීසිය මහජනතාවට දැනුම් දෙයි.", "URL": "https://sinhala.adaderana.lk/news.php?nid=71842", "Category": null, "Parent URL": null}