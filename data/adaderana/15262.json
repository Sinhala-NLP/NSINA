{"Source": "Adaderana", "Timestamp": "April 4, 2011 10:01 am", "Headline": "ඉන්දුනීසියාවේ භූකම්පනයක් -ශ්‍රී ලංකාවට බලපෑමක් නෑ", "News Content": "ඉන්දුනීසියාවේ ජකර්තා අගනුවර සහ බාලී දූපත් ආශ්‍රිතව භූකම්පනයක් හටගෙන තිබේ. ඉන්දුනීසියානු වේලාවෙන් අද(04) අළුයම තුනට පමණ භූකම්පනය සිදුව ඇත. රිච්ටර් මාපකයේ 7 .1 ක් ලෙස සටහන් වූ මෙම කම්පනය හේතුවෙන් තත්පර 30ක පමණ කාලයක් ගොඩනැගිලි සෙලවී ඇති බව වාර්තා වේ. මේ හේතුවෙන් ඉන්දුනීසියානු බලධාරීන් මුළින් සුනාමි අනතුරු ඇඟවීමේ නිවේදන නිකුත් කළ අතර පසුව එය ඉවත් කර තිබේ. ඉන්දියන් සාගරයේ ජාවා දූපත් වලට ගිණිකොන දෙසට කිලෝමීටර් 293ක් පමණ දුරින් කිලෝමීටර් 10 ක් පමණ ගැඹුරකදී භූකම්පනය හටගෙන ඇත. මේ අතර එමගින් ශ්‍රී ලංකාවට කිසිදු බලපෑමක් නොමැති බව කාලගුණ විද්‍යා දෙපාර්තමේන්තුව සඳහන් කරනු ලැබීය.", "URL": "https://sinhala.adaderana.lk/news.php?nid=15262", "Category": null, "Parent URL": null}