{"Source": "Adaderana", "Timestamp": "July 17, 2019 09:24 am", "Headline": "පක්ෂයේ ගෞරවය ආරක්ෂා වන ක්‍රියාමාර්ගයකට එළඹෙනවා", "News Content": "ශ්‍රී ලංකා නිදහස් පක්ෂයේ ගෞරවය ආරක්ෂා වන ක්‍රියාමාර්ගයකට ඉදිරියේදී එළඹෙන බව එම පක්ෂයේ හිටපු මහලේකම් මහාචාර්ය රෝහණ ලක්ෂ්මන් පියදාස මහතා පවසයි. මහනුවරදී මාධ්‍ය වෙත අදහස් දක්වමින් ඔහු මේ බව සඳහන් කළේය. පක්ෂ දෙක අතර සිදු වු 6වන සාකච්ඡා වටයෙදී ඉදිරීයෙදි කටයුතු සිදු කරන ආකාරය සම්බන්ධ කරුණු ඇතුලත් වාර්තා දෙකක් හුවමාර කර ගත් බවද ඒ මහතා පැවසීය. එක්සත් ජාතික පක්ෂය පරාජය කිරිමේ පොදු අධිෂ්ඨානයෙන් යුතුව පක්ෂ දෙකම කටයුතු කිරීමට බලාපොරොත්තුවන බවද ඒ මහතා පවසයි. අපෙක්ෂකයෙකු ඉදිරිපත් කිරීමට වඩා වැදගත් වන්නේ රටේ පවතින පොදු ගැටළු විසඳිම සඳහා කටයුතු කිරීම බවත් ඒ මහතා අවධාරණය කළේය. අපෙක්ෂකයෙකුගේ නමක් ඉදිරිපත් කිරීමට ඉක්මන් වන්නේ නොමැති බවද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=114313", "Category": null, "Parent URL": null}