{"Source": "Adaderana", "Timestamp": "November 27, 2011 05:09 pm", "Headline": "වෛද්‍යවරිය යට කළාට මාතර රෝහලේ වෘත්තීය ක්‍රියාමාර්ගයක්", "News Content": "මාතර රෝහලේ සියලුම කාර්යය මණ්ඩලය වෘත්තීය සමිති ක්‍රියාමාර්ගයක නිරතවීමට තීරණය කර තිබේ. සිය රෝහලේ සේවය කළ වෛද්‍යවරියක පසුගිය දා රිය අනතුරකින් මිය ගොස් ඇති අතර එම අනතුරට අදාළ සැකකරුවන් අත්අඩංගුවට නොගැනීමට එරෙහිව මෙම වෘත්තීය සමිති ක්‍රියාමාර්ගයට එළඹීමට තීරණය කර ඇති බව වාර්තා වේ. අදාළ සැකකරුවන් දේශපාලන රැකවරණය ලබමින් සිටින බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය චන්දික එපිටකඩුව මහතා ප්‍රකාශ කළේය. ලබන අඟහරුවාදා දිනට පෙර අදාළ සැකකරුවන් නීතීය හමුවට ගෙන ඒමට කටයුතු නොකළහොත් මාතර රෝහලේ සියලු වෘත්තීය සමිති සමඟ එක්ව වැඩවර්ජන ක්‍රියාදාමයක නිරත වන බව වෛද්‍ය චන්දික එපිටකඩුව මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20301", "Category": null, "Parent URL": null}