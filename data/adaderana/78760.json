{"Source": "Adaderana", "Timestamp": "October 16, 2017 09:34 am", "Headline": "  දුම්රියෙන් වැටී අවසන් ගමන් යයි", "News Content": "රාගම සහ හොරපේ දුම්රිය ස්ථාන දෙක අතර ප්‍රදේශයේදී දුම්රියෙන් වැටීමෙන් පුද්ගලයෙකු මියගොස් තිබේ. පොලීසිය පැවසුවේ කන්කසන්තුරේ සිට ගල්කිස්ස බලා ධාවනය වූ දුම්රියේ සිටි පුද්ගලයින් දෙදෙනෙකු අතර ඇති වූ ආරවුලක් හේතුවෙන් එක් පුද්ගලයෙකු අනෙකා දුම්රියෙන් එලියට තල්ලුකර දමා ඇති අතර එහිදී ඔහු දුම්රියට යටවී ඇති බවයි. මියගිය පුද්ගලයාගේ අනන්‍යතාව මෙතෙක් තහවුරුවී නොමැති බව පොලීසිය සඳහන් කළේය. ආරවුලට මැදී වූ අනෙක් පුද්ගලයා පොලීසිය විසින් අත්අඩංගුවට ගෙන තිබේ. මෘත ශරීරය කොළඹ ජාතික රෝහලේ තැන්පත් කර ඇති අතර රාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78760", "Category": null, "Parent URL": null}