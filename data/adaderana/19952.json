{"Source": "Adaderana", "Timestamp": "November 12, 2011 08:24 am", "Headline": "ඉන්දීය අත්අඩංගුවේ සිටි ධීවර පිරිසක් යළි දිවයිනට", "News Content": "ඉන්දියාවේ අන්දමන් දූපත්හි අත්අඩංගුවේ පසුවූ තවත් ශ්‍රී ලාංකික ධීවරයින් පිරිසක් අද(12) දිවයිනට පැමිණෙයි. ඒ අනුව ධීවරයින් පස්දෙනෙකු දිවයිනට පැමිණීමට නියමිතය. මෙම පිරිස පසුගිය වසරේ මාර්තු මස 07 වැනිදා දෙවුන්දර ප්‍රදේශයෙන් මුහුදු ගොස් ඉන්දීය අන්දමන් දූපත් හිදී අත්අඩංගුවට පත්ව තිබුණි. අදාළ ධීවරයින් පිරිස දැනටමත් අන්දමන් දූපත්හි සිට චෙන්නායි වෙත පැමිණ සිටින බව සඳහන්ය. මේ අතර අන්දමන් දූපත් හි අත්අඩංගුවේ පසුවන තවත් ධීවරයින් කාර්මිකයින් 6 දෙනෙක් නිදහස් කරගැනීමට පියවර ගන්නා බව ධීවර හා ජලජ සම්පත් අමාත්‍යාංශය පවසයි.", "URL": "https://sinhala.adaderana.lk/news.php?nid=19952", "Category": null, "Parent URL": null}