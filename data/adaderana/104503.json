{"Source": "Adaderana", "Timestamp": "February 17, 2019 01:39 pm", "Headline": "ගංජා පැල 2000 ක් සමඟ සැකකරුවෙක් පොලීසියට", "News Content": "කොස්ලන්ද, මහලන්ද, අඹකොලආර රක්ෂිතය ආශ්‍රිත කැලෑබිමක පවත්වාගෙන ගිය ගංජා පැල තවානක් ඊයේ (16) රාත්‍රීයේ වටලා සැකකරුවෙක් අත්අඩංගුවට ගත් බව කොස්ලන්ද පොලිසිය පවසයි. මෙම ගංජා පැල තවානේ අගල් 9ක් උසට වැවුන පැල 2000 ක් පමණ තිබූඅතර නඩු භාණ්ඩු වශයෙන් කොටසක් තබාගෙන ඉතිරි වගාව විනාශ කළ බවද පොලිසිය සදහන් කළේය. අත්අඩංගුවටගත් සැකකරු 56 වන වියේ පසුවන තණමල්විල බලහරුව ප්‍රෙද්ශයේ පදිංචිකරුවෙක් බවද පොලිසිය සදහන් කළේය. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත කොස්ලන්ද පොලිස් ස්ථානාධිපති පොලිස් පරීක්ෂක එම්.එස්.දයාසිරි මහතාගේ මෙහයවීමෙන් කොස්ලන්ද පොලිසිය වැඩිදුර විමර්ශන සිදුකරයි .", "URL": "https://sinhala.adaderana.lk/news.php?nid=104503", "Category": null, "Parent URL": null}