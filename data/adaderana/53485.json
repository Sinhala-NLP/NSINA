{"Source": "Adaderana", "Timestamp": "August 27, 2015 08:21 am", "Headline": "විද්‍යාගේ ඝාතකයින්ගේ රුධිර සාම්පල් පරීක්ෂාවට අවසරයි", "News Content": "දූෂණය කර ඝාතනය කරල ලද යාපනය විද්‍යා සිසුවියගේ ඝාතන සැකකරුවන්ගේ ඩී.එන්.ඒ.පරීක්ෂාව සිදුකිරීම සඳහා අධිකරණයෙන් අවසර ලබාදී තිබේ. අදාළ නඩුව ඊයේ කැඳවු අවස්ථාවේ කයිට්ස් අධිකරණය විසින් එම අවසර ලබාදුන් බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.ඒ අනුව දැනට රක්ෂිත බන්ධනාගාර ගත කර සිටින සැකකරුවන් 09 දෙනෙකුගේ රුධිර සාම්පල් ගැනීමට අධිකරණය විසින් අවසර ලබාදී ඇති බවත්, එම රුධිර සාම්පල් ඩී.එන්.ඒ පරීක්ෂණ සඳහා යොමුකොට අදාළ වාර්තාවන් ඉදිරි නඩු දිනයේදී අධිකරණයට ඉදිරිපත් කරන බවත් පොලිස් මාධ්‍ය ප්‍රකාශකවරයා කියා සිටියේය.මෙම නඩුව යළි සැප්තැම්බර් 01 වන දින කැඳවීමට නියමිතව තිබේ.", "URL": "https://sinhala.adaderana.lk/news.php?nid=53485", "Category": null, "Parent URL": null}