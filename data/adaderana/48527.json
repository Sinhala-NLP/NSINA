{"Source": "Adaderana", "Timestamp": "January 8, 2015 01:08 pm", "Headline": "ගම්පහ අනතුරක් -  අයෙක් එතනමයි ", "News Content": "කොළඹ - නුවර ප්‍රධාන මාර්ගයේ ගම්පහ මහවිට ප්‍රදේශයේ සිදු වූ රිය අනතුරකින් පුද්ගලයකු මිය ගොස් තිබේ. කොළඹ දෙසට ධාවනය වූ පෞද්ගලික බස් රථයක් වෙනත් වාහනයක් පසුකර යෑමට උත්සහ කිරීමේදී ඉදිරියෙන් පැමිණි යතුරු පැදියක ගැටීමෙන් අනතුර සිදුව ඇති බව සඳහන්ය. අනතුරෙන් බරබතළ තුවාල ලැබූ යතුරුපැදිකරු ගම්පහ රෝහලට ඇතුලත් කිරීමේදි මිය ගොස් තිබේ. මිය ගොස් ඇත්තේ දෙල්ගොඩ ,උඩුපිල ප්‍රදේශයේ පදිංචිව සිටි 26 හැවිරිදි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=48527", "Category": null, "Parent URL": null}