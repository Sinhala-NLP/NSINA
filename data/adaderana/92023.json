{"Source": "Adaderana", "Timestamp": "July 5, 2018 10:57 am", "Headline": "පාපන්දු ලෝක කුසලානයේ අර්ධ අවසන් වටයේ තරඟ හෙට", "News Content": "රුසියාවේ පැවැත්වෙන පාපන්දු ලෝක කුසලානයේ අර්ධ අවසන් පූර්ව වටයේ තරඟ හෙට (06) ආරම්භ වේ. හෙට දිනයේදී උරුගුවේ සහ ප්‍රංශ කණ්ඩායම් අතරත්, බ්‍ර්සීල සහ බෙල්ජියම් කණ්ඩායම් අතරත් තරඟ හෙට පැවැත්වීමට නියමිතය. අර්ධ අවසන් පූර්ව වටය සඳහා කණ්ඩායම් 08ක් සුදුසුකම් ලබා ගත්තේය. එම වටයේ ස්වීඩනය, එංගලන්තය, රුසියාව සහ ක්‍රොඒෂියාව යන කණ්ඩායම් 04 සහභාගී වන තරග අනිද්දා පැවැත්වේ. අර්ධ අවසන් පූර්ව වටයෙන් ජයගන්නා කණ්ඩායම් 04 සහභාගී වන අවසන් පූර්ව වටයේ තරඟ දෙක ලබන 10 වනදා සහ 11 වනදා පැවැත්වෙනු ඇති අතර තරගාවලියේ අවසන් මහා තරඟය ලබන 15 වනදා පැවැත්වීමට නියමිතය. මේ අතර තරගාවලියේ මේ දක්වා වැඩිම ගෝල සංඛ්‍යාවක් වාර්තා කළ ක්‍රීඩකයා බවට එංගලන්තයේ හැරී කේන් පත්ව තිබේ. ඔහු මේ දක්වා ගෝල 06ක් වාර්තා කර ඇති අතර පෘතුගාලයේ ක්‍රිස්ටියානෝ රොනාල්ඩෝ සහ බෙල්ජියමේ රොමේලු ලුකාකු ගෝල 04 බැගින් වාර්තා කරමින් දෙවන ස්ථානයේ පසුවේ.", "URL": "https://sinhala.adaderana.lk/news.php?nid=92023", "Category": null, "Parent URL": null}