{"Source": "Adaderana", "Timestamp": "September 3, 2012 10:53 am", "Headline": "රාමඤ්ඤ නිකායේ මහනාහිමි තනතුර නාපාන පේමසිරි හිමියන්ට", "News Content": "ශ්‍රී ලංකා රාමඤ්ඤ මහා නිකායේ නව මහනාහිමියන් ලෙස මැණික්හින්න හුරිකඩුව විද්‍යාසාගර පරිවේණාධිපති සිරි සීලවංශ වංශාලංකාර අග්ගමහා පණ්ඩිත අතිපූජ්‍ය නාපාන පේමසිරි හිමියන් පත්කර තිබේ. අද (03) පෙරවරුවේ මීරිගම, ප්‍රාදේශිය ලේකම් කාර්යාලයට රැස්වූ එම නිකායේ කාරක මහ සංඝ සභාව විසින් මෙම තීරණය ගෙන ඇත. ශ්‍රී ලංකා රාමඤ්ඤ නිකායේ හිටපු නායක වේවැල්දෙණියේ මේධාලංකාර නාහිමියන් අපවත්වීම නිසා එම තනතුර පුරප්පාඩුව පැවතිණි. ඒ අනුව නව පත්කිරීම සිදුකර ඇත.", "URL": "https://sinhala.adaderana.lk/news.php?nid=27090", "Category": null, "Parent URL": null}