{"Source": "Adaderana", "Timestamp": "December 26, 2011 09:42 am", "Headline": "ශ්‍රී ලංකා - ද .අප්‍රිකා දෙවන ටෙස්ට් තරගය අද ඇරඹෙයි", "News Content": "සංචාරක ශ්‍රී ලංකා කණ්ඩායම හා දකුණු අප්‍රිකානු කණ්ඩායම අතර දෙවන ටෙස්ට් ක්‍රිකට් තරගය අද(26) ආරම්භ වීමට නියමිතව තිබේ. ඒ දකුණු අප්‍රිකාවේ ඩර්බන් හීදී ය. ශ්‍රී ලංකා කණ්ඩායම පසුගිය තරග වාර කිහිපයේ දී ලැබූ අමිහිරි පරාජයන් සමඟ අද තරගයට ප්‍රවිශ්ට වේ. ජයග්‍රාහී මාවතකට අවතීර්ණවීමට ශ්‍රී ලංකා කණ්ඩායමේ පිතිකරු අංශය ශක්තිමත් කර ගැනීම වඩා වැදගත් බව ක්‍රිකට් විචාරකයින් පවසයි. මැද පෙළ පිතිකරුවෙකු මෙන්ම කඩුලු රකින්නෙකු ද වන දිනේෂ් චන්දිමාල් මෙම තරගයට බොහෝ දුරට ක්‍රීඩා කරනු ඇත. දෙරට අතර පසුගිය දා පැවති පළමු ටෙස්ට් ක්‍රිකට් තරගයෙන් ඉනිමකින් හා ලකුණු 81 න් දකුණු අප්‍රිකානු කණ්ඩායම ජය ලබාගත්තේය.", "URL": "https://sinhala.adaderana.lk/news.php?nid=20943", "Category": null, "Parent URL": null}