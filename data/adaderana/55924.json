{"Source": "Adaderana", "Timestamp": "December 24, 2015 01:30 pm", "Headline": "බාධා එපා - නීතිඥ එකමුතුව", "News Content": "මාධ්‍යවේදී ප්‍රගීත් එක්නැලිගොඩ මහතාගේ අතුරුදන්වීම සම්බන්ධයෙන් සිදුකෙරෙන විමර්ශනයට ඇතැම් පුද්ගලයන් විසින් බලපෑම් සිදුකරන බව නීතීඥ එකමුතුව පවසයි.එහි කැඳවුම්කාර මණ්ඩලයේ සාමාජික නීතීඥ ජේ.සී.වැලිඅමුණ මහතා පැවසුවේ එම විමර්ශනය සඳහා වන පරීක්ෂණ කිසිදු පුද්ගලයෙකුගේ මැදිහත් වීමකින් තොරව සිදු කළ යුතු බවයි.එමෙන්ම අදාළ විමර්ශනයේ දී යම් කිසි පුද්ගලයෙකුට අසාධාරණයක් වේ නම් ඒ සම්බන්ධයෙන් අධිකරණ සහය ලබාගත හැකි බව ද ජේ.සී.වැලිඅමුණ මහතා සඳහන් කළේය.එම නිසා අදාළ විමර්ශනය සාර්ථකව අවසන් කිරීම සඳහා සහයෝගය ලබාදෙන ලෙස හමුදා බුද්ධි අංශ සහ හිටපු දේශපාලනඥ නායකයින්ට කියා සිටින බව ජේ.සී.වැලිඅමුණ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55924", "Category": null, "Parent URL": null}