{"Source": "Adaderana", "Timestamp": "October 12, 2016 11:13 am", "Headline": "  සන්ධ්‍යා එක්නැලිගොඩගේ පෙත්සම 20 දා කැඳවයි", "News Content": "අතුරුදන්ව සිටින මාධ්‍යවේදී ප්‍රගීත් එක්නැලිගොඩ අධිකරණයට ඉදිරිපත් කරන ලෙස ඉල්ලා ඔහුගේ බිරිඳ විසින් ඉදිරිපත් කර ඇති පෙත්සම යළි ලබන 20 වැනිදා කැඳවීමට අභියාචානාධිකරණය නියම කර තිබේ. අදාළ පෙත්සමේ වගඋත්තරකරුවන් ලෙස යුද හමුදාපතිවරයා සහ යුද හමුදා බුද්ධි අංශ අධ්‍යක්ෂවරයා නම් කිරීමට අවසර ලබාදෙන ලෙස එක්නැලිගොඩ පාර්ශවයේ නීතීඥවරුන් විසින් අධිකරණයෙන් ඉල්ලීමක් කළ බව අද දෙරණ අධිකරණ වාර්තාකරු සඳහන් කළේය.මේ සම්බන්ධයෙන් සලකා බැලීම සඳහා අදාළ නඩුව ලබන 20 වනදා කැඳවන බව අභියාචනාධිකරණය දැනුම් දී ඇත.අතුරුදන්ව සිටින මාධ්‍යවේදී ප්‍රගීත් එක්නැලිගොඩ අධිකරණයට ඉදිරිපත් කිරීමේ නියෝගයක් රජයට නිකුත් කරන ලෙස ඉල්ලා ඔහුගේ බිරිඳ වන සන්ධ්‍යා එක්නැලිගොඩ මහත්මිය විසින් මෙම පෙත්සම ඉදිරිපත් කර තිබේ.", "URL": "https://sinhala.adaderana.lk/news.php?nid=64966", "Category": null, "Parent URL": null}