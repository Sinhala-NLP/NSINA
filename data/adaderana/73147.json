{"Source": "Adaderana", "Timestamp": "May 14, 2017 01:00 pm", "Headline": " මොණරාගල දිස්ත්‍රික්කයේ බරපතළ ජල අර්බුදයක්", "News Content": "මොණරාගල දිස්ත්‍රික්කය තුළ බරපතළ ජල අර්බුදයක් පවතින බව වාරිමාර්ග අමාත්‍ය විජිත් විජයමුණි සොයිසා මහතා පවසයි.ඔහු පෙන්වා දෙන්නේ මෙම ගැටළුවට කඩිනම් විසඳුම් ලබාදීම සඳහා නව ජල ව්‍යාපෘති කිහිපයක් හඳුන්වාදීමට සැලසුම් කර ඇති බවයි.මොණරාගල ප්‍රදේශයේ පැවති උත්සවයකට එක්වෙමින් විජිත් විජයමුණි සොයිසා මහතා මෙම අදහස් පළ කළේය.මේ අතර වර්තමානයේ පවතින ජල ගැටළුවට හේතුව පරිසර විනාශය බව නියෝජ්‍ය අමාත්‍ය සුදර්ශනී ප්‍රනාන්දු පුල්ලේ මහත්මිය ගම්පහ ප්‍රදේශයේ පැවති උත්සවයකදී සඳහන් කළේය.", "URL": "https://sinhala.adaderana.lk/news.php?nid=73147", "Category": null, "Parent URL": null}