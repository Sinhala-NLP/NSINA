{"Source": "Adaderana", "Timestamp": "October 25, 2017 09:36 am", "Headline": "බස්රථ දෙකක් ගැටී ගැබිනි මව්වරුන් 2ක් ඇතුළු 12 ක් රෝහලේ", "News Content": "අනුරාධපුර සිට මහනුවර බලා ධාවනය වෙමින් තිබූ පෞද්ගලික බස් රථයක් සහ ලංගම බස්රථයක් දඹුල්ල බුලාගල ප්‍රදේශයේදී එකිනෙක ගැටීමෙන් එහි ගමන්ගත් ගැබිනි මව්වරුන් දෙදෙනකු සහ මඟින් දොළොස් දෙනෙකු තුවාල ලබා දඹුල්ල රෝහලට ඇතුළත් කර ඇත. ඊයේ(25) රාත්‍රීයේ මෙම පෞද්ගලික බස් රථය ලංගම බස් රථයට පිටුපසින් ධාවනය වෙමින් තිබියදී ඉදිරියෙන් ගමන් ගත් ලංගම බස් රථයේ පිටුපස හැපී ඇති බව පොලීසිය පවසයි. පුද්ගලික බස් රථයේ ගමන්ගත් වැඩි පිරිසකට අනතුරින් තුවාල සිදුවී ඇති අතර බස් රථයේ ගමන්ගත් කාන්තාවන් පස්දෙනෙකු පිරිමින් පුද්ගලයන් හත් දෙනෙකු මෙසේ තුවාල ලබා ඇත. අනතුරටපත් කාන්තාවන් අතුරින් කාන්තාවන් දෙදෙනෙකු ගැබිනි මව්වරුන් බව රෝහල් ප්‍රරකාශකයෙකු පැවසීය. දඹුල්ල මූලික රෝහලෙ ප්‍රරතිකාර ලබන මඟීන්ගේ තත්ත්වය බරපතළ නොවන බව රෝහල් ප්‍රරකාශකයෙකු සඳහන් කළේය. අනතුර සම්බන්ධයෙන් බස්රථ දෙකේහිම රියදුරන් සැකපිට අත්අඩංගුවට ගත් බව දඹුල්ල පොලිසිය පවසයි. සිද්ධිය සම්බන්ධයෙන් දඹුල්ල පොලිසිය රථවාහන අංශය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=79114", "Category": null, "Parent URL": null}