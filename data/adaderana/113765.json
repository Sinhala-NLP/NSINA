{"Source": "Adaderana", "Timestamp": "July 9, 2019 11:24 pm", "Headline": "අහෝ ඛේදයකි ජවිපෙ ජරාවකි-පියල් නිශාන්ත", "News Content": "2015 වසරේදි එක්සත් ජාතික පක්ෂය ජයග්‍රහණය කරවීමට ක්‍රියා කළ ජනතා විමුක්ති පෙරමුණට අද කිසිවක් කර කියාගත නොහැකි තත්ත්වයකට පත්ව ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රි පියල් නිශාන්ත මහතා පවසයි. බත්තරමුල්ල, නෙළුම් මාවත, ශ්‍රී ලංකා පොදු ජන පෙරමුණු පක්ෂ කාර්යාලයේ අද (09) පැවති මාධ්‍ය හමුවකට එක්වෙමින් මන්ත්‍රිවරයා මෙම අදහස් ප්‍රකාශ කළේය. අලියෙකුගේ නැට්ටේ එල්ලි දිව්‍ය ලෝකයට යන්න ගිය ගමරාල මෙන් අනුර කුමාර දිසානායක මහතාද එක්සත් ජාතික පක්ෂයේ උදව්වෙන් ස්ථාවර වීමට උත්සහ කළද මේ වන විට එය ව්‍යාර්ථ වී ඇති බවද ඒ මහතා පවසයි. පසුගිය ආණ්ඩුවට දොස් පවරමින් වත්මන් ආණ්ඩුව බලයට ගෙන එමට කටයුතු කළ ජනතා විමුක්ති පෙරමුණ මේ වන විට වත්මන් ආණ්ඩුවෙන් කිසිදු පලක් නොමැති බව වටහගෙන ඇති බවද ඒ මහතා පවසයි. වර්ථමානයේ ජනතා විමුක්ති පෙරමුණ පාරේ ඇවිද ඇවිද ඉන්න තත්ත්වයට පත් වී ඇති බවද මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=113765", "Category": null, "Parent URL": null}