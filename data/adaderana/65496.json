{"Source": "Adaderana", "Timestamp": "October 29, 2016 08:36 am", "Headline": " නොරොච්චෝලේ සියලු විදුලි උත්පාදනයන් 1දා සිට ඇරඹෙයි", "News Content": "නොරොච්චෝලේ ගල් අඟුරු බලාගාරයේ සියලු ජනන යන්ත්‍රවල විදුලි උත්පාදන කටයුතු නොවැම්බර් මස පළමු වන දින සිට සිදුකරන බව විදුලි බල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.බිඳවැටීමක් හේතුවෙන් නොරොච්චෝලේ බලාගාරයේ විදුලි උත්පාදන කටයුතු තාවකාලිකව නතර කිරීමට පසුගියදා සිදුවුණි.මේ වන විට එහි ජනන යන්ත්‍ර දෙකක විදුලි උත්පාදන කටයුතු ආරම්භ කර ඇති අතර අනෙක් ජනන යන්ත්‍රයේ විදුලි උත්පාදන කටයුතු ලබන මස පළමු වන දින සිට ආරම්භ කිරීමට නියමිතය.කොළඹ පැවති මාධ්‍ය හමුවකට එක්වෙමින් රංජිත් සියඹලාපිටිය අමාත්‍යවරයා මෙම අදහස් පළ කළේය.මේ අතර විදුලිබල මණ්ඩලයෙන් පාරිභෝගිකයින්ට වන්දි ලබාදීමේ වැඩපිළිවෙළක් ලබන වසරේ ජනවාරි මාසයේ සිට හඳුන්වාදෙන බවද රංජිත් සියඹලාපිටිය අමාත්‍යවරයා එහිදී සඳහන් කර ඇත.", "URL": "https://sinhala.adaderana.lk/news.php?nid=65496", "Category": null, "Parent URL": null}