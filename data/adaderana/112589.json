{"Source": "Adaderana", "Timestamp": "June 23, 2019 12:00 pm", "Headline": "යාල මුහුදේදී අනතුරට පත් අනෙක් දියණියත් මිය යයි-මව ගුවනින් අම්පාර රෝහලට", "News Content": "යාල මුහුදු තීරයේ දිය නෑමට ගොස් දියේ ගිලී අනතුරට පත්ව දෙබරවැව රෝහලේ දැඩි සත්කාර එකකයේ ප්‍රථිකාර ලබමින් සිටි අනෙක් දැරියද මිය ගිය බව පොලිසිය පවසයි. සිය සේවා මධ්‍යස්ථානයෙන් සංවිධානය කළ විනෝද චාරිකාවක් සඳහා මෙම පිරිස අද (23) උදැසන කිරින්ද පොලිස් වසමේ යාල මුහුදු තීරයට පැමිණ ඇත. එම අවස්ථාවේදි රැල්ල පැගීමට ගිය එකම පවුලේ මව පියා සහ දියණියන් දෙදෙනා මෙලෙස දියේ ගිලි අනතුරට පත් වී ඇත. පොලීසය පැවසුවේ එම අවස්ථාවේදි ප්‍රදේශවාසින් මැදිහත්ව ඔවුන්ව ගොඩට ගෙන රෝහල් ගත කිරීමට කටයුතු කර ඇති බවයි. එහිදි පියා සහ එක් දියණි මිය ගොස් ඇත. පොලිසිය පැවසුවේ බරපතල තත්ත්වයෙන් දෙබරවැව රෝහලේ දැඩිසත්කාර එකකයේ ප්‍රථිකාර ලබමින් සිටි අනෙක් දියණියද මීට සුළු මොහොතකට පෙර මිය ගිය බවයි. බරපතල තත්ත්වයේ සිටින 33න් හැවිරිදි මව මේ වන විට දෙබරවැව රෝහලේ සිට ගුවනින් අම්පාර රෝහල වෙත රැගෙන ගොස් ඇත. මෙලෙස මිය ගිය ගොස් ඇත්තේ 38 හැවිරිද පියා සහ අවුරුදු 7ක් සහ හතරහමාරක් වු දියණියන් දෙදෙනායි. මොවුන් නුවරඑළිය ප්‍රදේශයේ පදිංචිකරුවන් බව අනාවරණය වී ඇත.", "URL": "https://sinhala.adaderana.lk/news.php?nid=112589", "Category": null, "Parent URL": null}