{"Source": "Adaderana", "Timestamp": "October 4, 2017 05:20 pm", "Headline": "කිරිඇල්ල අගවිනිසුරුටත් උඩින් ?", "News Content": "අමාත්‍ය ලක්ෂමන් කිරිඇල්ල මහතා අගවිනිසුරුවරයාටත් ඉහළින් නීතිය සම්බන්ධයෙන් දැනුවත් යැයි සිතා සිටින බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ මහතා පවසයි. අද(04) පැවති එම සංගමයේ මාධ්‍ය හමුවට එක්වෙමින් ඔහු මෙම අදහස් පළ කළේය. ඊයේ(03) දිනයේ දී අමාත්‍යවරයා විසින් නිවේදනයක් නිකුත් කරමින් සයිටම් සම්බන්ධයෙන් අවසන් තීන්දුව මාස එක හමාරක් තුළ ලබා දෙන පවසා සිටි අතර, ශ්‍රේෂ්ඨාධිකරණ ඇති නඩුවක් සම්බන්ධයෙන් අගවිනිසුරුවරයාට හෝ එවැනි තීන්දුවක් ලබා දිය නොහැකි බව වෛද්‍ය හරිත අලුත්ගේ මහතා පවසයි. එවැනි තත්ත්වයක් තුළ අමාත්‍යවරයාගේ හැසිරීම පුදුම සහගත වන බවත්, කෙසේ හෝ මෙතෙක් සයිටම් අහෝසි කිරීමට කිසිදු කටයුත්තක් රජය විසින් සිදුකර නොමැති බව ද කියා සිටියේය. එනිසා වහාම සයිටම් සඳහා උපාධි ප්‍රදානය කිරීම හා ළමුන් බඳවා ගැනීම ගැසට් නිවේදනයක් මඟින් වහාම අහෝසි කළ යුතු බව ද තරයේ ප්‍රකාශ කළේය.", "URL": "https://sinhala.adaderana.lk/news.php?nid=78344", "Category": null, "Parent URL": null}