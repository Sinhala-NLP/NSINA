{"Source": "Adaderana", "Timestamp": "September 14, 2016 02:17 pm", "Headline": " විශේෂඥ වෛද්‍යවරුන්ට හැට පැන්නත් බැරි නෑ", "News Content": "පළපුරුදු විශේෂඥ වෛද්‍යවරුන්ගේ අනිවාර්ය විශ්‍රාම ගැනීමේ වයස් සීමාව අවුරුදු 63 දක්වා දීර්ඝ කර ඇති බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි.දිවයිනේ රෝහල්වල සායනික අංශයන්හි විශේෂ වෛද්‍ය තනතුරු 1164ක් පවතින බවත්, පවතින ක්‍රමවේදය තුළ මෙම පුරප්පාඩු පියවීමට සැලකිය යුතු කාලයක් ගතවන බැවින් මෙලෙස විශ්‍රාම යන වයස දීර්ඝ කිරීමට ඉදිරිපත් කළ කැබිනට් පත්‍රිකාවට අමාත්‍ය මණ්ඩල අනුමැතිය හිමිවුණු බව සේනාරත්න මහතා සඳහන් කළේය.අද(14)රජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය හමුවේදී මේ බව කියා සිටි අමාත්‍යවරයා සිය සිය සේවා කාලය තුළ ලබාගන්නා අත්දැකීම් සහ පළපුරුද්ද අනුව දැනට පවතින අනිවාර්ය විශ්‍රාම ගැන්වීමේ වයස් සීමාවෙන් ඔබ්බට තවදුරටත් ඵලදායි සේවය කිරීමට ඔවුන්ට පවත්නා හැකියාව සැලකිල්ලට ගෙන මෙම තීරණය ගත් බව අවධාරණය කළේය.", "URL": "https://sinhala.adaderana.lk/news.php?nid=64081", "Category": null, "Parent URL": null}