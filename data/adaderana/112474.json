{"Source": "Adaderana", "Timestamp": "June 21, 2019 01:31 pm", "Headline": "ජනපතිගේ ගෝලයෝ ගැන මහින්දගේ අදහස", "News Content": "2015 වසරේ ලබා දුන් පොරාන්දුව අනුව ජනාධිපතිවරයා ධුරයේ සිටිනු ඇත්තේ එක් වරක් පමණක් බව විපක්ෂ නායක මහින්ද රාජපක්ෂ මහතා පවසයි. ඊයේ (20) පස්වරුවේ පැවති ආගමික උත්සවයකින් අනතුරුව මාධ්‍ය වෙත අදහස් දක්වමින් විපක්ෂනායකවරයා මේ බව සඳහන් කළේය. හිටපු ආරක්ෂක ලේකම් ගෝඨාභය රාජපක්ෂ මහතාගේ ජන්ම දිනය වෙනුවෙන් ඒ මහතාට ආශිර්වාද පතා බෝධිපුජා පිංකමක් බෙල්ලන්විල රජමහා විහාරයේදී විපක්ෂ නායක මහින්ද රාජපක්ෂ මහතාගේ ප්‍රධානත්වයෙන් ඊයේ පස්වරුවේ සිදු කෙරුණි. තම පක්ෂයේ අපේක්ෂකයා පිළිබඳව තවමත් තීරණයක් ගෙන නොමැති බවත් ජයග්‍රහණය කළ හැකි අපේක්ෂකයෙක් ඉදිරිපත් කරන බවත් ඒ මහතා ප්‍රකාශ කර සිටියේය. මෛත්‍රීපාල ජනාධිපතිවරයා ජනාධිපතිවරණයට පැමිණ තමන් අගමැති ලෙස පත් කිරීමේ කතාව අසත්‍ය බවත් ජනාධිපතිවරයා එසේ ප්‍රකාශයක් සිදු කර නොමැති අතර එසේ කියන්නේ ජනාධිපතිවරයාගේ ගෝලයන් බවත් ඒ මහතා පැවසීය. ජනාධිපතිවරයා ප්‍රකාශ කර ඇත්තේ තමන් ජනාධිපතිවරණයට පැමිණෙන්නේ එක් වරක් පමණක් බැවින් නැවත ඉදිරිපත් නොවනු ඇති බව ඒ මහින්ද රාජපක්ෂ මහතා පැවසීය.", "URL": "https://sinhala.adaderana.lk/news.php?nid=112474", "Category": null, "Parent URL": null}