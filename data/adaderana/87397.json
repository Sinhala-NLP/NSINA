{"Source": "Adaderana", "Timestamp": "April 13, 2018 03:07 pm", "Headline": "හැටන් දික්ඔය ඇළේ පිරිමි මළ සිරුරක් හමුවෙයි (ඡායාරූප සහිතයි)", "News Content": "හැටන් සිට කාසල්රි ජලාශය දක්වා ජලය ගලා බසිනා දික්ඔය ඇළේ තිබි පිරිමි මළ සිරුරක් අද(13) පස්වරුවේ සොයා ගත් බව හැටන් පොලීසිය පවසයි. මෙසේ සොයා ගනු ලැබුවේ හැටන් දික්ඔය අලුත්ගාල්ල ප්‍රදේශයේ පදිංචි ආර්.සිවනාදන් නැමති 45හැවරිදි දෙදරු පියෙක්ය. මියගිය පුද්ගලයා ඊයේ(12) පස්වරු පහට පමණ ඔහු පදිංචි නිවසින් බැහැරව ගිය බවත් ඔහු යළිත් ඊයේ රාත්‍රි නොපැමිණි නිසා මේ සම්බන්ධයෙන් හැටන් පොලීසියට ඥාතින් විසින් පැමිණිල්ලක්ද කර තිබුණී. පුසුව ඔහු පදිංචි නිවසට ආසන්නයෙන් ගලා බසින දික්ඔය ඇළ මාර්ගයේ සිරුරක් ඇති බවට ප්‍රදේශවාසින් දැක ඒ පිළිබඳව හැටන් පොලීසියට දැනුම් දිමෙන් පසු සිරුර ගොඩ ගෙන ඇත. බිමට ඇබ්බැහි වී සිටි මෙම පුද්ගලයා නිවසට පැමිණෙන අතරතුර පාලමෙන් එගොඩ විමට යාමේදී ඇළට වැටෙන්නට ඇති බව පොලිසිය සැක කරයි. සිරුර සම්බන්ධයෙන් මහේස්ත්‍රාත් පරික්ෂණයෙන් පසු සිරුර පශ්චාත් මරණ පරික්ෂණය සඳහා දික්ඔය මූලික රෝහලේ අධිකරණ වෛද්‍යවරයා වෙත ඉදිරිපත් කරන බව හැටන් පොලිසිය පවසයි.", "URL": "https://sinhala.adaderana.lk/news.php?nid=87397", "Category": null, "Parent URL": null}