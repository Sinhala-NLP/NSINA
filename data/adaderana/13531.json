{"Source": "Adaderana", "Timestamp": "January 16, 2011 09:38 am", "Headline": "කුඩු තියා ගත්තටත් හොරකමේ ගියාටත් රිමාන්ඩ්", "News Content": "හෙරොයින් මත් ද්‍රව්‍ය ග්‍රෑම් හතර හමාරක් ළඟ තබා ගැනීමේ චෝදනාව මත සැකකරුවෙකු රක්ෂිත බන්ධනාගාර ගත කර තිබේ. කැස්බෑව මහේස්ත්‍රාත් අධිකරණය විසින් සැකකරු ලබන 28 වැනි දින දක්වා රක්ෂිත බන්ධනාගාර ගත කරන ලෙස නියෝග කර ඇත. පිළියන්දල පොලිසිය විසින් බෝකුන්දර ප්‍රදේශයේ දී මෙම සැකකරු අත්අඩංගුවට ගෙන තිබේ. ඔහු ගොඩිගමුව , මහරගම ප්‍රදේශයේ පදිංචිකරුවෙකු බව පොලිසිය සඳහන් කරයි. මේ අතර ලැප්ටොප් පරිගණක , රූපවාහීනි යන්ත්‍ර සහ ජංගම දුරකථන ඇතුළු දේපළ සොරා ගැනීම් රැසකට සම්බන්ධ සැකකරුවෙකු ලබන 27 වැනි දින දක්වා රක්ෂිත බන්ධනාගාර ගත කර තිබේ. කිරිවත්තුඩු‍ව ප්‍රදේශයේ පදිංචිකරුවෙකු වන ‍සැකකරු කොහුවල පොලිසියේ නිලධාරීන් කණ්ඩායමක් විසින් අත්අඩංගුවට ගෙන අධිකරණයට ඉදිරිපත් කර තිබුණි", "URL": "https://sinhala.adaderana.lk/news.php?nid=13531", "Category": null, "Parent URL": null}