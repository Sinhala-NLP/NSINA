{"Source": "Adaderana", "Timestamp": "February 2, 2017 03:19 pm", "Headline": "  දේශපාලනය ඊට වඩා දීර්ඝයි", "News Content": "අමාත්‍ය පාඨලී චම්පික රණවක මහතා පාර්ලිමේන්තුව තුළ අවුරුදු 10ක කාලයක් සැමරුවද, එතුමාගේ දේශපාලනය ඊට වඩා දීර්ඝ කාලයකට දිවයන එකක් බව මාත්‍ය ආචාර්ය සරත් අමුණුගම මහතා පවසයි.ඒ මහතා මේ බව කියා සිටියේ චම්පික රණවක මහතා පාර්ලිමේන්තුව තුළ අවුරුදු 10ක කාලයක් කටයුතු කිරීමට සමගාමීව පැවති උත්සවයකට එක්වෙමිනි.එහිදී අදහස් වැඩිදුරටත් අදහස් දැක්වූ අමාත්‍ය ආචාර්ය සරත් අමුණුගම මහතා, ‘චම්පික රණවක මැතිතුමා පාර්ලිමේන්තුවේ අවුරුදු 10 ක් සැමරුවත්, එතුමාගේ දේශපාලනය ඊට වඩා දීර්ඝ කාලයකට දිවයන එකක්. එම නිසා මේ අවස්ථාවේදී අපි එතුමාට සුභ පැතුම් සහ අපේ ප‍්‍රශංසාව පුද කරන්න කැමතියි. අද හුගක් විද්වතුන් කතා කරන්නේ පශ්චාත් නූතන විචාරය ගැන. ඒ ගැන විවිධ අදහස් තියෙන්න පුළුවන්, නමුත් ඒකෙ එක අදහසක් තමයි සමාජගත පුද්ගලයා කියන්නේ ඒ රටේ සමාජයේ ඉතිහාසයෙත් පිළිබිඹුවක්. අපේ ජීවිත කාලයේ අපේ සමාජ ප‍්‍රවාහයන් එක්කාසු කරලා තමයි අපේ පෞර්ෂය හා පුද්ගලිකත්වය නිර්මාණය වෙන්නේ. බෞද්ධ අපිට මෙය අපිට අරුම තර්කයක් නෙමෙයි. ස්කන්ධයන් එක්කාසු වෙලා තමයි පුද්ගලයෙක් ඇතිවෙන්නේ. ඒ වගේම සමාජයීය ස්කන්ධයක් ගොඩක් එක්කාසු වෙලා තමයි අපි අතර ඉන්න ගොඩක් නායකයින් සියලු පුද්ගලයින් නිර්මාණය වෙන්නේ. මම හිතනවා පාඨලී චම්පික රණවක මැතිතුමා අපේ රටේ නිදහසින් පසුව ඇතිවුන ඒ ප‍්‍රගතිශීලි ස්කන්ධයන් සියල්ලම එක්වෙමින් නිර්මාණය වුණු සුහද, ප‍්‍රබල නායකයෙක්, දේශපාලනඥයෙක්, මිත‍්‍රයෙක්.මොනවද ඒ ස්කන්ධයන්. එකක් තමයි එතුමා නිදහස් අධ්‍යාපනය හොරණ පාසලින් ඉගෙන ගන්නා කාලේ මුළු කළුතර දිස්ත‍්‍රික්කයේම දීප්තිමත් ශිෂ්‍යා හැටියට ඒ තරග විභාගයෙන් තේරීපත් වෙලා අපේ අධ්‍යාපන ක‍්‍රමයෙන්ම නිර්මාණය වූනු ශිෂ්‍යයෙක් හැටියට මොරටුව විශ්ව විද්‍යාලයට ගිහින් අපේ සමාජයේ ප‍්‍රගමන ක්‍ෂෙත‍්‍රයක් වන විද්‍යාව, ඉංජිනේරු විද්‍යාව වෙන වෙන රසායනික විද්‍යාවන් වෙන්න පුළුවන්, ඒවා අපේ විද්‍යා ප‍්‍රගමනය නියෝජනය කරන විදුලි ඉංජිනේරු අංශයෙන් ඉහළම ලකුණු අරගෙන පළවෙනි පන්තියේ සාමාර්ථයක් අරගෙන, නොයෙක් සමාජ ව්‍යාපාරවලට සම්බන්ධවෙලා පසුව දේශපාලනයට අවතීර්ණ වෙලා වසර දහක්. එම වසර දහය තුළම එතුමා මාගේ සගයෙක් හැටියට කැබිනට් එකේ හිටියා. ඉතාම විශිෂ්ට ඉතාම තීක්ෂණ වගේම බුද්ධිමතෙකුගේ සහභාගීත්වය කැබිනට් එකට ලබාදීමෙන් විශාල සේවයක් කළ සමාජය නිර්මාණයක්. දැන් මම කිවූ සෑම කරුණක්ම මෙරට නිදහසින් පසු අපේ ජනතාව ලබාගෙන ඇති ජයග‍්‍රහණයන්. නිදහස් අධ්‍යාපනය, උසස් දැනුම, මොරටුව විශ්ව විද්‍යාලය, අපේ විප්ලවකාරී පක්‍ෂ, එසේම සිංහල බෞද්ධ උරුමය, පාර්ලිමේන්තුව, කැබිනට් මණ්ඩලය මේ සියල්ලම ස්කන්ධයන්. මහපොළොවෙන් ඇති වූ ඒ ප‍්‍රගතිශීලි ස්කන්ධයන් සියල්ලේ එකතුවෙන් තමයි මෙතුමා නිර්මාණය වෙලා තියෙන්නේ.විවිධ අය විවිධ අයුරින් එම ස්කන්ධයන් නිර්මාණය වෙනවා, ඇතිවෙනවා, නැතිවෙනවා. එනමුත් එතුමා තුළ අප දකින විශේෂත්වය තමයි නිදහසට පසුව ප‍්‍රජාතන්ත‍්‍රවාදය ඇති වූ පසු නිර්මාණය වුනු එම ස්කන්ධයන් එකතු වීමෙන් ඇතිකල නායකයෙක් හැටියට විශේෂයෙන් අපට එතුමා කෙරෙහි ආදරයක් ඇතිවෙනවා. එතුමාගේ ජීවන ගමන ගැන මේ රටේ සමාජයේ ජීවත්වන පුද්ගලයින් හැටියට ලොකු ආඩම්බරයක් ඇතිවෙනවා. මේ රටේ කළ ආයෝජනයන්හි හොඳ පැත්ත එකතු කර මේ වගේ චරිත හැදීමට පුළුවන් කියන විශ්වාසය, බලාපොරොත්තුව අපේ මුළු රටටම ඒ පණිවිඩය තුළින් අපට ලැබෙනවා.එතුමාගේ ආගමනය තුළ තවත් දෙයක් දැකිය හැකියි. අද අප බොහෝ දුරට නවීකරණය නොවූ දේශපාලන පක්ෂ තිබෙන රටක්. ආරම්භකළ කාලයේ තිබූ අදහස් තමයි තවමත් දේශපාලන යාන්ත‍්‍රණය තුළ කතා කරන්නේ. අපහාසයක් හැටියට නෙමෙයි, අදටත් කතා කරන්නේ බණ්ඩාරනායක ප‍්‍රතිපත්තිය ගැන, එසේත් නැතිනම් ජේ.ආර්. ජයවර්ධන ප‍්‍රතිපත්තිය ගැන, නැතිනම් රෝහණ විජේවීර ප‍්‍රතිපත්තිය ගැන. ඒවා හොඳයි එම කාලය තුළ අත්‍යවශ්‍යයි. ඒවා සමාජීයීය නිර්මාණ. නමුත් විස්සේ දාහතේ අපි මේ ගැන අලූතින් කතාකළ යුතුයි. අද 2017, 1947, එහෙම නැත්නම් 1956 නැතැනම් 71 ඒ කේන්ද්‍රගත වර්ෂ අනුව රටක් ඉදිරියට යන්න බැහැ. ඒවා එම කාලවලට හොඳ වගේම මතිමතාන්තරවලට ලක්වෙන්න ඇති. නමුත් අද එයට වඩා ලෝකය සහ අපේ රටේ අත්දැකීම් අනුව නව චින්තනයකට අප යා යුතුයි. ඒ චින්තනන නම් විද්‍යාත්මක අංශයට දේශපාලනය ගෙන යා යුතුයි. අද සිංගප්පූරුවේ කැබිනට් එකේ 80% ක් ඉන්නේ ඉංජිනේරුවන්. රුසියාවේ කැබිනට් එකේ නායකත්වයට හුග දෙනෙක් ආවේ ඉංජිනේරු විද්‍යාලවලින්, ඇමරිකාවේ නායකයෝ හුග දෙනෙක් විද්‍යා අංශවලින් ආ අය. ඒ නිසා එම විද්‍යා ප‍්‍රවණතාවය අපේ දේශපාලනයට ආ යුතුයි. එම ප‍්‍රවණතාවය නොමැතිව අපි තීන්දු තීරණ ගන්න විට විවිධ කෝණවලින්, මානවලින් බැලිය යුතුයි. ප‍්‍රශ්න විශ්ලේෂණය කරන විට, සංඛ්‍යාලේඛන ඉදිරිපත් කරන විට, ප‍්‍රශ්නයක හොඳ නරක විග‍්‍රහ කරන විට මෙය අඩුපාඩුවක් හැටියට මට පෙනී යනවා. එසේනම් තීන්දු තීරණ ගන්නා අය තුළ එම විද්‍යාත්මක මනසක් තිබිය යුතුයි. අපි විද්‍යාවේ එයට කියනවා සයන්ස්ටිපික්ස් මෙතර්ඞ් එක කියලා. විද්‍යාත්මක එළඹුම තිබිය යුතුයි නූතන පාලනයට, නූතන පරිපාලනයට, එසේ බලන විට විශාල වෙනස්කම් අපට කළහැකියි. දෙවන කාරණය තමයි අද ප‍්‍රජාතන්ත‍්‍රවාදය, අතීතයේ මොනවා සිදු වුනත් අද ලෝකය පිළිගෙන තිබෙනවා සෑම මිනිසාගේම අයිතිවාසිකම්. මිනිසෙක් හැටියට ඉපදුනොත් ජාති ආගම් කුළ මොනවා උනත් ඒ හිමි අයිතිවාසිකම් තිබෙනවා. එය අද ලෝකයේම පිළිගෙන තිබෙනවා. එය වෙනස් කිරීමට ගියහොත් උද්ඝෝෂණ ඇතිවෙනවා. නමුත් අපි සමාජ ප‍්‍රගමනය තුළ අපේ සංස්කෘතිය, අපේ ආගම් අප ආරක්‍ෂා කරන ගමන් ඒවාට පක්ෂපාතීත්වය දක්වන ගමන් ඒ හා සමාන විශ්වයක් තුළ අප කටයුතු කරනවා කියන අදහස බලවත් සේ විශ්වාස කළ යුතුයි. එය අප චම්පික මැතිතුමා තුළ දකින දෙයක්. වසර 10 ක් තුළ ඒ පරිණාමය, ගැටළු විසඳීමේදී අප සියළු දෙනාම ආරම්භ වෙන ස්ථානය සිටිය යුතු නැහැ. අපි දේශපාලනයේ දිගු ගමනක යා යුතුයි. වෙනස් නොවන මිනිසා රටට හොඳ මිනිසෙක් නොවෙයි. අවුරුදු විසි තිස් ගණන්වල ඇති අදහස් අවුරුදු හැත්තෑව දක්වා ගියහොත් ඔහු සමාජයට වැඩකුත් නැති, ලෝකයට වැඩකුත් නැති ඔහුටත් වැඩක් නැති පුද්ගලයෙක් වනවා. ඒ දැනුම අද ලෝකයේ හැම තැනින්ම ලැබෙනවා. හැම පැත්තකන්ම අත්දැකීම් ලැබෙනවා. ඒවා හසුරුවා ගැනීමට තමයි අපි අධ්‍යාපනය තුළින් ලබා ගන්නේ. මම හිතන්නේ අද සෑම පක්ෂයකටම නැවත වරක් සිතීමට හැකියි, වර්තමානයට හරියන විදිහේ අද ලෝකයේ ප‍්‍රවාහයන්වලට සරිලන අයුරින්, ලෝකයේ ආර්ථික න්‍යායන්ට සරිලන අයුරින් පක්ෂයේ ප‍්‍රතිපත්ති අපි නිර්මාණය කළ යුත්තේ කෙසේ ද? සමාජ ප‍්‍රගමණය පිළිබඳව, ප‍්‍රජාතන්ත‍්‍රවාදය පිළිබඳව, තිරසාර සංවර්ධනය පිළිබඳව මේ හැම එකක් ගැනම අපි අලූතෙන් කල්පනා කළ යුතුයි. ඒ කල්පනා කරන පුද්ගලයෙක් හැටියට, සගයෙක් හැටියට මම චම්පිකව දකිනවා.එතුමා බොහෝ විට නිර්භයව කතා කරනවා, එක උදාහරණයක් කියන්නම්, වරදවා තේරුම් ගන්න එපා, එක්තරා කාලයක අපි දහ දෙනෙක් ජ්‍යෙෂ්ඨ ඇමතිවරු හැටියට පත් වුනා. කිසි කෙනෙක් කිසි අදහසක් ප‍්‍රකාශ කළේ නැහැ. නමුත් චම්පික පමණයි එහිදී කතා කලේ, කැබිනට් පත‍්‍රිකා කියවන, මේ ගැන දැනුමක් ඇති මේ මිනිස්සු දහ දෙනාම ජ්‍යෙෂ්ඨ ඇමතිවරු වුනේ කෙසෙදැයි ප‍්‍රශ්න කළා. මෙමගින් කැබිනට් එකට වාසියක් ඇතිවේද, අවාසියක් ඇතිවේද කියන ප‍්‍රශ්නය නැගුවේ මෙතුමා පමණයි. විවිධ පිළිතුරු තිබිය හැකියි. නමුත් එතුමාට දැනුම සහ හැගීම තිබුණා එම ප‍්‍රශ්නය නැගිය යුතුයි කියා. එලෙස අප කැමති වුනත් නැති වුනත් ලෝකය ඉදිරියේ බුද්ධිමත් සමාජයක් වෙත යනවා. අද අපේ යුතුකම කුමක්ද?මේ බුද්ධිය පළල් වෙමින් වෙනස්වන සමාජය අපේ තරුණ තරුණියන්ටත් ලබා දිය යුතුයි. මේ රටේ හොඳට පයගසා සිටින ගමන්. ඒ දෙක පරස්පර විරෝධි දේවල් නෙමෙයි. හුගාක් අන්තවාදීන් ලෙස හඳුන්වන අය, එක්කො දේශීයත්වයේ අන්තයට යනවා නැතිනම් විදේශීය පැත්තේ අන්තයට යනවා. නමුත් සැබෑ ලෝකය සැම විටම තිබෙන්නේ මධ්‍යයේ. ඒ දෙකේම හොඳ දේවල් එකතු කරගෙන, හොඳට සංකලනය කරගෙන නිසි විදිහට කල්පනා කරගෙන අප ඉදිරියට යා යුතුයි. එයයි අපේ වගකීම. වේදිකාවේ පවසන දේත්, අපි අප අතරේ සාකච්ඡාකර තීන්දු ගැනීමත් වගකීමක්. මේ දෙකම එකට කල්පනා කර අනාගත පරපුර ගැන නිස්සරණස්ධ්‍යානයෙන් කටයුතු කිරීමට දේශපානඥයෝ ඉගෙන ගත යුතුයි. මෙමගින් මට වාසියක් වෙයිද, මගේ ගොඩ වැඩිවෙයිද? මට ගෙවල් සාදා ගත හැකිද? එසේ නොසිතා ඕනෑම ගැටළුවක්, අසත්‍යව, මධ්‍යස්ථව නිස්සරණස්ධ්‍යාසයෙන් බලන්න බුද්ධාගම අපට අනුබල දෙනවා. එය ඉතාමත්ම වැදගත් දෙයක් මේ රටේ සියළුම දේශපාලනඥයින් ඉගෙන ගත යුතු සහ කැපවිය යුතු දෙයක්. එනම් අපේ පාරදෘෂ්‍යභාවය, අවංකභාවය, කැපවීම, තීරණගැනීමේදී, දූෂණයෙන් තොරවීම තමන්ගේ වෘත්තිය ක‍්‍රියාත්මක කිරීමේදී දේශපාලනඥයෙක් වශයෙන් කටයුතු කිරීමේදී ඇති කරන්නට ඒ සංස්කෘතිය අපි සැදිය යුතුයි. ඒ සඳහා මගේ මිත‍්‍ර පාඨලී චම්පික මැතිතුමා දැවැන්ත පියවරක් ගෙන තිබෙනවා. එයටත් අප අනුබල දෙන ගමන් එතුමාට අපේ ආදරය සහ ගෞරවය පුද කරනවා.එහිදී අදහස් දැක්වූ අග‍්‍රාමාත්‍ය රනිල් වික‍්‍රමසිංහ මැතිතුමා, ‘දේශපාලන කලාවක් ඇති කරන්න ගිය දශක කිහිපයේදී නායකයෝ කිහිප දෙනෙක් ඉදිරිපත් වුනා. චම්පික රණවක ඇමතිතුමා එයින් සාර්ථක නායකයෙක්. එතුමා ආවේ සම්ප‍්‍රදායක මාධ්‍යයෙන් නෙමෙයි, සම්ප‍්‍රදායක දේශපාලන පක්ෂයක් හරහා නෙමෙයි. එතුමා වෙනම දේශපාලන සංවිධානයක කි‍්‍රයාකරුවෙක්. ඒ අරමුණු වෙනස් උනේ නැහැ. තිරසර පෙරමග ඒ අදහස් සඳහන් කරන පොත් පිංචක්. ඒ අනුව තමයි මේ දශකයක් දෙකක් තුළදි වැඩකටයුතු කර තිබෙන්නේ. එම අදහස් සමාජයට ලබාදීමට එතුමා සාර්ථක වෙලා තිබෙනවා. තමන්ගේ අදහසුත් කාලය අනුව විටින් විට සංශෝදනය වී තිබෙනවා. අද එතුමා අප සියළුදෙනා සමගම එකතුවෙලා එක ජාතික කර්තව්‍යයකට උර දීලා තිබෙනවා. මේ අවස්ථාවේදී එතුමා විශේෂයෙන්ම තිරසර සමාජයක් ඇති කරන්න අද ලෝකය කැපවෙන අවස්ථාවේදී ඒ පිළිබඳව අපේ රට ඒ මාර්ගයට ගෙනයාමට වගේම හොඳ අනාගතයක් මේ රටේ තරුණ පරපුරට ලබාදීමට ගනු ලබන පියවර අප සියළු දෙනාම අගය කළ යුතුයි. එතුමාගේ දේශපාලන ජීවිතය සාර්ථකවේවා කියා ප‍්‍රාර්ථනා කරන අතර මෙම අදහස් මෙරට ජනතාව අතර පැතිරිලා බහුතරයගේ සහයෝගය ඉදිරියට යෑමට ලැබේවා කියා මා ප‍්‍රාර්ථනා කරන බව පැවසීය.", "URL": "https://sinhala.adaderana.lk/news.php?nid=69004", "Category": null, "Parent URL": null}