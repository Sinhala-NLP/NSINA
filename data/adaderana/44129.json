{"Source": "Adaderana", "Timestamp": "June 21, 2014 02:34 pm", "Headline": "මාතරට විශේෂ රථ වාහන සැලැස්මක් ", "News Content": "මාතර නගරයේ විශේෂ රථ වාහන සැලැස්මක් ක්‍රියාත්මක කිරිමට පොලිසිය පියවර ගෙන තිබේ. මාතර, පොල්හේන රජමහා විහාරස්ථානය මගින් පවත්වනු ලබන මිහිදු මහා පෙරහැර නගරය පුරා වීථි සංචාරය කිරිම හේතුවෙන් මෙම පියවර ගෙන ඇති බව සඳහන් වෙයි. ඒ අනුව මාතර සිට ගාල්ල කොළඹ ප්‍රධාන මාර්ගයේ ගමන් කරන රථවාහන පඹුරණ ප්‍රිති මෝටර්ස් අසළින් දකුණට හරවා අබේගුණවර්ධන මාර්ගය ඔස්සේ වෙලේගොඩ දක්වා පැමිණ අතගහපු හංදිය ඔස්සේ වල්ගම හංදියෙන් ප්‍රධාන මාර්ගයට පිවිසිය හැකි බවයි පොලිසිය සඳහන් කළේය. එමෙන්ම කොළඹ සිට මාතර දක්වා ගමන් කරන රථ වාහන සාමාන්‍ය පරිදි ගමන් කළ හැකි බව ද පොලිසිය සඳහන් කළේය.", "URL": "https://sinhala.adaderana.lk/news.php?nid=44129", "Category": null, "Parent URL": null}