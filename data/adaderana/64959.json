{"Source": "Adaderana", "Timestamp": "October 12, 2016 10:46 am", "Headline": "  ගසක අත්තක් කඩාවැටී 2ට තුවාලයි", "News Content": "කොළඹ - නුවර ප්‍රධාන මාර්ගයේ නෙළුම්දෙණිය ප්‍රදේශයේදී ගසක අත්තක් කඩාවැටීමෙන් පුද්ගලයින් දෙදෙනෙකු තුවාල ලබා තිබේ.මාර්ගයේ ධාවනය වෙමින් තිබූ කුඩා ලොරි රථයක් මතට මාර ගසක අත්තක් කඩා වැටී ඇති බව පොලීසිය පැවසුවේය.එහිදී ලොරි රථයේ ගමන් ගත් රියදුරු සහ තවත් පුද්ගලයෙකු තුවාල ලබා ප්‍රතිකාර සඳහා කෑගල්ල මූලික රෝහලට ඇතුළත් කර තිබේ.මෙලෙස තුවාල ලබා රෝහල් ගත කර ඇත්තේ බලංගොඩ, කොටවෙහෙර ප්‍රදේශයේ පදිංචිකරුවන් දෙදෙනෙකු බව සඳහන්ය.අනතුරෙන් ලොරි රථයේ ඉදිරිපස කොටසට දැඩි අලාභ හානි සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=64959", "Category": null, "Parent URL": null}