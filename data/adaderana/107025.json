{"Source": "Adaderana", "Timestamp": "March 30, 2019 11:23 am", "Headline": "ඉන්දීය ප්‍රිමියර් ලීග් ක්‍රිකට් තරගාවලියේ පෙරමුණ කොල්කටා නයිට් රයිඩර්ස් කණ්ඩායමට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ මේ දක්වා පැවති තරගවලින් පෙරමුණ ගැනීමට කොල්කටා නයිට් රයිඩර්ස් කණ්ඩායම සමත්ව ඇත. කණ්ඩායම් 08ම මේ වන විට තරග 2 බැඟින් ක්‍රීඩා කර ඇති අතර කොල්කටා නයිට් රයිඩර්ස් කණ්ඩායම සහභාගී වු තරග දෙකම ජයග්‍රහණය කරමින් ප්‍රසාද ලකුණු 4ක් ලබා ගෙන සිටියි. චෙන්නායි සුපර් කිංග්ස් කණ්ඩායම ප්‍රසාද ලකුණු 4ක් ලබා ගනිමින් දෙවන ස්ථානයේ පසුවෙයි. දිල්ලි කැපිටල් කණ්ඩායම තුන්වන ස්ථානයේත්, සන්රයිසස් හයිද්‍රාබාද් කණ්ඩායම සිව්වන ස්ථානයෙත්, කිංග්ස් ලෙවන් පංජාබ් කණ්ඩායම පස්වන ස්ථානයෙත්, මුම්බායි ඉන්දීයන්ස් කණ්ඩායම හය වන ස්ථානයෙත් පසුවෙයි. රෝයල් චැලෙන්ජර්ස් බැංගලෝර් කණ්ඩායම සහ රාජස්ථාන් රෝයල්ස් කණ්ඩායම මේ දක්වා සහභාගී වු කිසිඳු තරගයක් ජයග්‍රහණය කර නැත.", "URL": "https://sinhala.adaderana.lk/news.php?nid=107025", "Category": null, "Parent URL": null}