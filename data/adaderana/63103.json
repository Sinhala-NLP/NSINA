{"Source": "Adaderana", "Timestamp": "August 16, 2016 12:45 pm", "Headline": " අනතුරු 4ක්- 4ක්මරුට", "News Content": "අකුරැස්ස, කිරිමැටිමුල්ල ප්‍රදේශයේ දී සිදුවු රිය අනතුරකින් 48 හැවිරිදි පුද්ගලයෙකු මියගොස් තිබේ. වෑන් රථයක් ඉදිරියෙන් පැමිණි යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය.මේ අතර කින්නියා ප්‍රදේශයේ දී යතුරුපැදියක ගැටීමෙන් සිදුවු අනතුරකින් පාපැදිකරුවෙකු මියගොස් තිබේ.මියගොස් ඇත්තේ කුට්ටිකරච්චි, කින්නියා ප්‍රදේශයේ පදිංචිව සිටි 66 හැවිරිදි අයෙකු බවයි වාර්තා වෙයි.අනතුරට සම්බන්ධ යතුරුපැදිකරු ද තුවාල ලබා ඇති අතර ඔහු පොලිස් ආරක්ෂාව යටතේ කින්නියා රෝහලේ ප්‍රතිකාර ලබන බව සඳහන්ය.පාදුක්ක - හොරණ මාර්ගයේ රඹුටන්ගස් හංදිය ප්‍රදේශයේ දී කැබ් රථයක ගැටීමෙන් යතුරුපැදිකරුවෙකු මියගොස් තිබේ.මියගොස් ඇත්තේ පාදුක්ක, මලගල ප්‍රදේශයේ පදිංචිව සිටි 19 හැවිරිදි අයෙකු බව පොලීසිය සඳහන් කළේය.මේ අතර මහනුවර - යාපනය මාර්ගයේ දිඹුල්ගමුව ප්‍රදේශයේදී ද ලොරි රථයක ගැටීමෙන් පදික කාන්තාවක මියගොස් ඇති බව පොලීසිය පවසයි.මියගොස් ඇත්තේ ආදාවල, මඩවල ප්‍රදේශයේ පදිංචිව සිටි 28 හැවිරිදි කාන්තාවක වන අතර අනතුරට සම්බන්ධ ලොරි රථයේ රියදුරු අත්අඩංගුවට ගෙන තිබේ. ‍", "URL": "https://sinhala.adaderana.lk/news.php?nid=63103", "Category": null, "Parent URL": null}