{"Source": "Adaderana", "Timestamp": "May 25, 2012 03:43 pm", "Headline": "ෆොන්සේකා ආණ්ඩුවෙන් ආරක්ෂාව ඉල්ලා නෑ", "News Content": "ප්‍රජාතන්ත්‍රවාදී ජාතික සන්ධානයේ නායක සරත් ෆොන්සේකා මහතා ආණ්ඩුවෙන් ආරක්ෂාව ඉල්ලා නොමැති බව සරත් ජල සම්පාදන හා ජලාපවාහන අමාත්‍ය සහ ආණ්ඩු පක්‍ෂයේ ප්‍රධාන සංවිධායක දිනේෂ් ගුණවර්ධන මහතා පවසයි. අද(25) පාර්ලිමේන්තුවේ දී එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා නැගූ පැනයකට පිළිතුරු දෙමින් අමාත්‍යවරයා මේ බව සඳහන් කළේය. හිටපු හමුදාපතිවරයෙකු හා හිටපු පාර්ලිමේන්තු මන්ත්‍රීවරයෙකු ලෙස සරත් ෆොන්සේකා මහතාට ආරක්ෂාව හිමිවිය යුතු බව දයාසිරි ජයසේකර මන්ත්‍රීවරයා පෙන්වා දී තිබේ.", "URL": "https://sinhala.adaderana.lk/news.php?nid=24520", "Category": null, "Parent URL": null}