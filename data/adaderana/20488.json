{"Source": "Adaderana", "Timestamp": "December 6, 2011 09:03 am", "Headline": "රන් යැයි කියා ලෝහ කැබලි විකුණූ තිදෙනෙකු කොටුවෙයි", "News Content": "රන් කැබලි ලෙස පවසමින් ව්‍යාජ ලෝහ කැබලි විකුණූ පුද්ගලයින් තිදෙනෙකු හබරණ පොලිසිය විසින් අත්අඩංගුවට ගෙන තිබේ. හබරණ පොලිසියට ලැබුණු තොරතුරකට අනුව සිදුකළ පරික්ෂා කිරීමක දී මොවුන් තිදෙ‍නා අත් අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් තිදෙනා විසින් ව්‍යාජ රන් කැබලි 318 ක් රුපියල් ලක්ෂයක මුදලකට අලෙවි කර ඇති බව හබරණ පොලිසිය ප්‍රකාශ කරයි. ඔවුන් සතුව තිබි තවත් ව්‍යාජ රන් කැබලි 25 ක් ද පොලිසිය විසින් සොයාගෙන ඇත. මෙම සැකකරුවන් අද(06) කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20488", "Category": null, "Parent URL": null}