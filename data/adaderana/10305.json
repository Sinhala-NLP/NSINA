{"Source": "Adaderana", "Timestamp": "August 18, 2010 11:55 am", "Headline": "පොදු රාජ්‍ය මණ්ඩලීය ක්‍රීඩා උළෙල ට මලල ක්‍රීඩා කණ්ඩායමක්", "News Content": "ඉන්දියාවේ නවදිල්ලි හී දී ලබන ඔක්තෝම්බර් මාසයේ දී පැවැත්වෙන පොදු රාජ්‍ය මණ්ඩලීය ක්‍රීඩා උළෙල සඳහා ශ්‍රී ලංකාවෙන් මලල ක්‍රීඩා කණ්ඩායමක් සහභාගී කරවීමට තීරණය කර තිබේ. එම කණ්ඩායමට ක්‍රීඩකයන් 8 දෙනෙකු සහ ක්‍රීඩිකාවන් දෙ‍දෙනෙකු ඇතුළත් වන බව ශ්‍රී ලංකා මලල ක්‍රීඩා සංගමය පවසයි. පසුගිය දා හෝමාගම මහින්ද රාජපක්ෂ ක්‍රීඩාංගණයේ දී පැවති මලල ක්‍රීඩා තරගාවලියේ දී දක්ෂතා දැක් වූ ක්‍රීඩක ක්‍රීඩිකාවන් මේ සඳහා තෝරා ගෙන තිබේ. මේ අතර ලබන 24 වැනිදා සිට බටහිර ඉන්දීය කොදෙව් දූපත් වල පැවැත්වෙන ලෝක ශූරතා කාන්තා බොක්සිං තරගාවලියට ශ්‍රී ලංකාව නියෝජනය කරමින් ක්‍රීඩිකාවන් දෙදෙනෙකු සහභාගී කරවීමට තීරණය කර තිබේ. නිල්මිණි ජයසිංහ සහ අනූෂා කොඩිතුවක්කු එම තරගාවලියට සහභාගී වීම සඳහා හෙට දිවයිනෙන් පිටත්ව යාමට නියමිතව ඇත.", "URL": "https://sinhala.adaderana.lk/news.php?nid=10305", "Category": null, "Parent URL": null}