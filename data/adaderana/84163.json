{"Source": "Adaderana", "Timestamp": "February 9, 2018 08:53 pm", "Headline": "තේ ප්‍රවාහනය කළ කන්ටේනර් රථය අනතුරට පත්වෙයි", "News Content": "තලවාකැලේ ආගරපතන ප‍්‍රදේශයේ සිට වැලිසර දක්වා තේ ප‍්‍රවහානය කළ කන්ටේනර් රථයක් මාර්ගයෙන් ඉවතට පැන අනතුරට පත්විමෙන් එම ලොරි රථයේ ගමන් රිය සහයකයා තුවාල ලබා කොටගල ප‍්‍රාදේශිය රෝහල වෙත ඇතුලත් කළ බව දිඹුල පොලිසිය පවසයි. අද (09) පස්වරු 1.45 ට පමණ මෙම අනතුර සිදුවී ඇත්තේ හැටන් නුවරඑළිය ප‍්‍රධාන මාර්ගයේ දිඹුල ඩෙවොන් දියඇල්ලට ආසන්නයේදිය. විදේශ රටකට තේ අපනයන කිරිම සඳහා ආගරපතන ප‍්‍රදේශයේ තේ කර්මාන්ත ශාලාවක සිට තේ පෙටිටි ප‍්‍රවහානය කළ මෙම ලොරි රථයේ තේ කොළ කිලෝ දොළොස් දහසක් පමණ තිබු බව පොලිසිය පවසයි. ධාවනය වෙමින් තිබු ලොරි රථයේ හදිසියේ ඇති වු කාර්මික දෝෂයක් මෙම අනතුරට හේතුවී ඇති බව අනතුර පිළිබද පරික්‍ෂණ පවත්වන දිඹුල පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=84163", "Category": null, "Parent URL": null}