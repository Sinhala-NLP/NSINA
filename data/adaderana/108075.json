{"Source": "Adaderana", "Timestamp": "April 17, 2019 07:33 am", "Headline": "අද දිනයේ ධීවරයින් අවධානයෙන් සිටින්න", "News Content": "දිවයින ආශ්‍රිත මුහුදු කලාපයේ සුලං තත්ත්වය ඉහළ යාමක් ඇති විය හැකි බව ආපදා කළමණාකරණ මධ්‍යස්ථානය පවසයි. ධීවර ප්‍රජාව මේ පිළිබඳ අවදානය යොමු කළ යුතු බව එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසන්නේය. මේ අතර වියලි කාලගුණය හේතුවෙන් පිරිසක් තව දුරටත් පිඩාවට පත්ව සිටින බවද ඒ මහතා සදහන් කළේය එමෙන්ම අද (17) දිනයේද දිවයිනේ බොහෝ ප්‍රදේශවල වැසි සහිත කාලගුණයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. එහි වැඩබලන අධ්‍යක්ෂ අතුල කරුණානායක මහතා පැවසුවේ වැසි පවතින අවස්ථාවන් හීදි අකුණු අනතුරු වලින් වැලකීම සඳහා අවදානයෙන් කටයුතු කළයුතු බවයි.", "URL": "https://sinhala.adaderana.lk/news.php?nid=108075", "Category": null, "Parent URL": null}