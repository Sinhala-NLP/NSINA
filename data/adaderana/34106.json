{"Source": "Adaderana", "Timestamp": "May 15, 2013 10:15 am", "Headline": "විදුලිබල අර්බුදය විසඳන්න ජපානයෙන් උදව්", "News Content": "මෙරට විදුලිබල අර්බුදයට පිළියම් සෙවීමට ජපන් රජයේ සහයෝගය හිමිව තිබේ. විදුලි හා බල ශක්ති අමාත්‍ය පවිත්‍රා වන්නිආරච්චි මහත්මිය සහ ශ්‍රී ලංකාවේ ජපාන තානාතිපති නෙබුහිතෝ හෝබෝ මහතා අතර මේ සම්බන්ධයෙන් විශේෂ සාකච්ඡාවක් පැවැත්විණි. ඉදිරියේ දී මෙරට මුහුණදිය හැකි බල ශක්ති අර්බුදය සම්බන්ධවත් එය ජය ගැනීම වෙනුවෙන් ගත හැකි ක්‍රියාමාර්ග පිළිබඳවත් මෙහිදී දීර්ඝ වශයෙන් සකච්ජාවට ලක්ව තිබේ. මෙරට බල ශක්ති අර්බුදය විසඳීම වෙනුවෙන් තම රජයේ පූර්ණ සහය ලබාදීමට ජපාන තානාපතිවරයා එහිදී සිය එකඟතාව පළ කර තිබේ.", "URL": "https://sinhala.adaderana.lk/news.php?nid=34106", "Category": null, "Parent URL": null}