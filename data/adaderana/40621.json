{"Source": "Adaderana", "Timestamp": "January 25, 2014 08:13 am", "Headline": "සුසිල්ට නොතිසි!", "News Content": "එක්සත් ජනතා නිදහස් සන්ධානයේ මහලේකම් සුසිල් ප්‍රේමජයන්ත් මහතාට පෙබරවාරි 07වන දින කොළඹ දිසාඅධිකරණයේ පෙනී සිටින ලෙස දන්වා නොතීසි නිකුත් කර තිබේ. උහන ප්‍රාදේශීය සභා සභාපතිවරයා ගොණු කළ පැමිණිල්ලක් සලකා බැලු කොළඹ දිසා විනිසුරු ප්‍රදීප් හෙට්ටිආරච්චි මහතා මෙම නියෝගය ලබාදී ඇති බව සඳහන්ය. 2014 වර්ෂය සඳහා වු අය වැය පරාජයට පත්වීම හේතුවෙන් තමා එම ධුරයෙන් ඉවත්කිරීම වළක්වන ලෙස ඉල්ලමින් ප්‍රාදේශීය සභා සභාපතිවරයා විසින් මෙම නඩුව ගොණු කර ඇත. සිය පැමිණිල්ලෙන් සභාපතිවරයා පෙන්වා දී ඇත්තේ 2014 වසර සඳහා වන අය වැය සභාවේ සියලූම මන්ත්‍රීවරුන් සමඟ සාකච්ජා කර සකස් කළ බවයි. එහෙත් ඊට අදාළ ජන්ද විමසීමේ දී අදාළ අයවැය යෝජනාව පරාජයට පත්වු බව ඔහුගේ පැමිණිල්ලේ සඳහන්ය. මේ හේතුවෙන් තමා සභාපති ධුරයෙන් ඉවත් කිරීමට අදාළ දැනුම් දීම මැතිවරණ කොමසාරිස්වරයා සහ දිස්ත්‍රික් තේරීම්භාර නිලධාරීවරයා වෙත දන්වා යැවීම වළක්වන නියෝගයක් නිකුත් කරන්නැයි පැමිණිලි කරු අධිකරණයෙන් ඉල්ලා ඇත.", "URL": "https://sinhala.adaderana.lk/news.php?nid=40621", "Category": null, "Parent URL": null}