{"Source": "Adaderana", "Timestamp": "September 1, 2018 03:55 pm", "Headline": "වලස්මුල්ලේ වෙඩි තැබීමක්", "News Content": "වලස්මුල්ල, කණුමුල්දෙනිය ප්‍රදේශයේදී සිදු වූ වෙඩි තැබීමකින් පුද්ගලයෙකු තුවාල ලබා තිබේ. ඊයේ (31) රාත්‍රියේ කිසියම් පුද්ගලයෙකු විසින් නිවසක කාමරයක සිටි පුද්ගලයෙකුට ජනලයෙන් වෙඩි තබා පලාගොස් ඇති බව පොලීසිය පැවසීය. වෙඩි වැදීමෙන් තුවාල ලැබූ පුද්ගලයා ප්‍රතිකාර සඳහා තංගල්ල රෝහලට ඇතුළත් කර තිබේ. තුවාල ලබා ඇත්තේ කණුමුල්දෙනිය ප්‍රදේශයේම පදිංචි 46 හැවිරිදි පුද්ගලයෙකි. ඉඩම් ආරවුලක් හේතුවෙන් වෙඩි තැබිම සිදුව ඇති බවට තොරතුරු අනාවරණය වී ඇති අතර වලස්මුල්ල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95371", "Category": null, "Parent URL": null}