{"Source": "Adaderana", "Timestamp": "November 7, 2012 03:22 pm", "Headline": "අනවසරයෙන් වැලි ඇද්ද 6 ට වැඩ වරදියි", "News Content": "බලපත‍්‍ර නොමැතිව වැලි ගොඩ දමමින් සිටි පුද්ගලයින් 6 දෙනෙකු සිලාවතුර, කල්ලාරු ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා මන්නාරම කඳවුරේ නිලධාරීන් කණ්ඩායමක් විසින් සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. එහිදී වැලි ගොඩදැමීම සඳහා උපයෝගී කර ගත් උපකරණ සහ ට‍්‍රැක්ටර් රථ 3 ක් ද විශේෂ කාර්යබලකා භාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා සිලාවතුර පොලිස් ස්ථානයට බාර දුන් බව විශේෂ කාර්යබලකාය සඳහන් කළේය.", "URL": "https://sinhala.adaderana.lk/news.php?nid=28994", "Category": null, "Parent URL": null}