{"Source": "Adaderana", "Timestamp": "March 8, 2011 08:59 am", "Headline": "නවසීලන්ත -පකිස්ථාන තරගය අද පල්ලෙකැලේදී", "News Content": "ලෝක කුසලාන ක්‍රිකට් තරගාවලියේ නවසීලන්තය හා පකිස්ථානය අතර තරගය අද(08) මහනුවර, පල්ලෙකැලේ ක්‍රීඩාංගණයේ දී පැවැත්වීමට නියමිතය. පල්ලෙකැලේ ක්‍රීඩාංගණයේ පැවැත්වෙන පළමු තරගය මෙය වන අතර ක්‍රීඩාංගණය අද දිනයේ පස්වරු 1ට අග්‍රාමාත්‍ය දී.මූ ජයරත්න මහතාගේ ප්‍රධානත්වයෙන් විවෘත කිරීමට නියමිත බව ක්‍රීඩා අමාත්‍යාංශය ප්‍රකාශ කරනු ලැබීය. මෙම ක්‍රීඩාංගණය මුත්තයියා මුරලිදරන් ජාත්‍යන්තර ක්‍රිකට් ක්‍රීඩාංගණය ලෙස නම් කර ඇති බව ක්‍රීඩා අමාත්‍ය මහින්දානන්ද අලුත්ගමගේ මහතා සඳහන් කළේය. තරගය පස්වරු 2.30ට ආරම්භ වීමට නියමිතව ඇත.", "URL": "https://sinhala.adaderana.lk/news.php?nid=14697", "Category": null, "Parent URL": null}