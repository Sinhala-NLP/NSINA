{"Source": "Adaderana", "Timestamp": "August 20, 2015 02:31 pm", "Headline": "හතලිස් නවලක්ෂයක් රාජසන්තකයි", "News Content": "පැවති මහමැතිවරණය සඳහා තරඟ කළ ස්වාධීන කණ්ඩායම් වල අපේක්ෂකයන් ඇප මුදල් ලෙස තැන්පත් කළ රුපියල් 4,996,000ක මුදලක් රාජසන්තක වී තිබේ.අතිරේක මැතිවරණ කොමසාරිස් එම්.එම්.මොහොමඩ් මහතා සඳහන් කළේ අපේක්ෂකයන් 2498 දෙනෙකුගේ ඇප මුදල් මෙලෙස රාජසන්තක වී ඇති බවයි.පැවති මහමැතිවරණය සඳහා ස්වාධීන කණ්ඩායම් 201ක් තරඟ කරන ලදී.මහමැතිවරණයට වැඩිම ස්වාධීන කණ්ඩායම් සංඛ්‍යාවක් මඩකළපුව දිස්ත්‍රික්කයෙන් ඉදිරිපත්ව සිටි අතර ස්වාධීන කණ්ඩායම් නියෝජනය කරමින් වැඩිම අපේක්ෂකයින් සංඛ්‍යාවක් ඉදිරිපත්ව සිටියේ ගම්පහ දිස්ත්‍රික්කයෙනි.", "URL": "https://sinhala.adaderana.lk/news.php?nid=53362", "Category": null, "Parent URL": null}