{"Source": "Adaderana", "Timestamp": "August 12, 2014 07:02 pm", "Headline": "ලස්සන වීමට ගත් එන්නතෙන් වෛද්‍යවරියක් මරුට - ලස්සන කරන වෙදා අත්අඩංගුවේ", "News Content": "රූපලාවන්‍යාගාරයකින් ලබාගත් එන්නතක් විෂ වීම හේතුවෙන් වෛද්‍යවරියක ජීවිතක්ෂයට පත් වී තිබේ. බම්බලපිටියේ පිහිටි රූපලාවන්‍යාගාර මධ්‍යස්ථානයකින් තරබාරුකම පාලනය කිරීමට සහ සම පැහැපත්වීමට ලබාගන්නා ලද එන්නතක් වීෂ වීම හේතුවෙන් අදාළ වෛද්‍යවරිය ජීවිතක්ෂයට පත්වී ඇති බවට සැකපළ වෙයි. ජීවිතක්ෂයට පත්වූ වෛද්‍යවරියට අවුරුදු 47 ක් පමණ වන බව සඳහන් වෙයි. මෙලෙස මියගොස් ඇත්තේ බොරැල්ල රිජ්වේ ආර්යා ළමා රෝහලේ සේවය කළ වෛද්‍යවරියක වන අතර සිද්ධිය සම්බන්ධයෙන් සැකපිට වෛද්‍යවරයා අත්අඩංගුවට ගෙන ‍ඇත. හෙතෙම මෙරටදී එම්.බී.බී.එස් උපාධිය ලබා අමෙරිකාවේදී විශේෂඥ පුහුණුව ලැබූ වෛද්‍යවරයෙකු බව පොලීසිය කියයි.", "URL": "https://sinhala.adaderana.lk/news.php?nid=45307", "Category": null, "Parent URL": null}