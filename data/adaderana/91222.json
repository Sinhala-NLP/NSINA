{"Source": "Adaderana", "Timestamp": "June 20, 2018 10:21 pm", "Headline": "වෙරළේ වාඩිවී සිටි ධීවරයා මුහුදට ගසාගෙන ගිහින් ", "News Content": "ධීවරයෙකු මුහුදට ගසාගෙන යාමේ සිදුවීමක් හලාවත වැල්ල ග්‍රාමයෙන් වාර්තා වේ . අද (20) අළුයම මෙලෙස මුහුදට ගසා ගෙන ගොස් ඇත්තේ ඇන්ටන් ලක්ෂ්මන් 45 නමැති හලාවත අඹකදවිල ග්‍රාමයේ පදිංචිකරුවෙකි. ධිවර කටයතුවලට යාම සඳහා පැමිණි අවස්ථාවේ මොහු මේ අනතුරට මුහුණ පා ඇති අතර මොහු වැල්ලේ වාඩි වී සිට ඇති අතර එහිදී පැමිණි රැලකට අසුව මොහු ගසා ගෙන ගොස් තිබේ . මේ පුද්ගලයා පිළිබද 20 පස්වරු පහ පමණ වන තෙක් කිසිඳු තොරතුරක් ලැබී නොතිබිණි . මොහු සෙවීම සදහා ශ්‍රී ලංකා නාවික හමුදාවේ සහය ඉල්ලා ඇති බව හලාවත මුලස්ථාන පොලිස් පරීක්ෂක වසන්ත හේරත් මහතා පැවසිය . මේ දිනවල හලාවත මුහුදු තිරය ඉතා රළු ස්භාවයක් ගන්නා අතර මුහුද භවිතා කර රැකියාව කරන්නන් හා විනෝද වීමට පැමිණෙන්නන් ඉතා අවධානයෙන් කටයතු කල යුතු බවද හලාවත පොලිසිය නිවේදනය කරයි .", "URL": "https://sinhala.adaderana.lk/news.php?nid=91222", "Category": null, "Parent URL": null}