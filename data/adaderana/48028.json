{"Source": "Adaderana", "Timestamp": "December 15, 2014 04:51 pm", "Headline": "යහපාලනය සඳහා නීතිඥ එකමුතුව මෛත්‍රීටයි", "News Content": "ඉදිරි ජනාධිපතිවරණයේ දී පොදු අපේක්ෂක මෛත්‍රීපාල සිරිසේන මහතාට සහය පල කරන බව යහපාලනය සඳහා වු නීතීඥ එකමුතුව පවසයි. අද පෙරවරුවේ පැවති මාධ්‍ය හමුවකට එක්වෙමින් එම සංවිධානය ප්‍රකාශ කළේ රටේ පවතින තත්ත්වය සැලකිල්ලට ගනිමින් පොදු අපේක්ෂකයාට සහය පළ කිරීමට තීරණය කළ බවයි. මේ අතර කෝට්ටේ මහ නගර සභාවේ එක්සත් ජනතා නිදහස් සන්ධාන නාගරික මන්ත්‍රී ධනුක විශ්වජිත් මහතා පොදු අපේක්ෂක මෛත්‍රීපාල සිරිසේන මහතාට සහය පළකරන බව එම මාධ්‍ය හමුවට එක්වෙමින් පැවසුවේය. එහිදී ඔහු ප්‍රකාශ කළේ වෛරී පාලනයක් වෙනුවට මෛත්‍රීපාලනයක් වෙනුවෙන් තමන් ඔහුට සහයදීමට ඉදිරිපත් වන බවයි.", "URL": "https://sinhala.adaderana.lk/news.php?nid=48028", "Category": null, "Parent URL": null}