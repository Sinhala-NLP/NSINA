{"Source": "Adaderana", "Timestamp": "August 3, 2010 01:55 pm", "Headline": "මඩකළපුවේ හර්තාලයක්", "News Content": "මඩකළපුව, කාත්තන්කුඩි නගරයේ හර්තාලයක් ආරම්භ කර තිබේ. 1990 වසරේ අගෝස්තු මස 3 වැනි දින කාත්තන්කුඩි ප්‍රදේශයේ මුස්ලිම් පල්ලි දෙකකට එල්.ටී.ටී.ඊ ප්‍රහාරයක් එල්ල වී අදට වසර 20 ක් සම්පූර්ණ වීම වෙනුවෙන් මෙම හර්තාල් ව්‍යාපාරය සංවිධානය කර ඇති බව අද දෙරණ වාර්තාකරු සඳහන් කළේය. 1990 වසරේ එල්ල වූ එම එල්.ටී.ටී.ඊ ප්‍රහාරයෙන් මුස්ලිම් වැසියන් 103 දෙනෙකු මියගිය අතර 325 කට අධික පිරිසක් තුවාල ලැබීය. මේ හේතුවෙන් අද දිනයේ කාත්තන්කුඩි නගරයෙහි වෙළඳසැල් සහ රජයේ ආයතන ද වසා දමා ඇති අතර ප්‍රවාහන සේවා ද ඇණ හිට ඇති බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=10006", "Category": null, "Parent URL": null}