{"Source": "Adaderana", "Timestamp": "January 21, 2014 05:33 pm", "Headline": "ආගමික ස්ථානවලට පහරදීම නතර කළ යුතුයි", "News Content": "ශ්‍රී ලංකාව තුළ සිදුවන ආගමික ස්ථානයන්ට පහරදීමේ සිද්ධීන් වහා නතර කළ යුතු බව අමෙරිකාව පවසයි. මෙරට අමෙරිකානු තානාපතිනි මිචෙල් සිසන් මහත්මිය සහ ශ්‍රී ලංකාවේ ජාතික ඉවැන්ජලික සභාව සාකච්ඡාවක් පවත්වා තිබේ. එම සාකච්ඡාවේ දී ඇය මෙම අදහස් පළ කර ඇති බව විදෙස් මාධ්‍ය වාර්තා කළේය. පසුගියදා හික්කඩුව ප්‍රදේශයේ ආගමික ස්ථානයකට පහරදීමේ සිද්ධිය සම්බන්ධයෙන් මෙම සාකච්ඡාවේ දී වැඩි අවධානයක් යොමු කර ඇති බවද විදෙස් මාධ්‍ය වාර්තා පැවසීය.", "URL": "https://sinhala.adaderana.lk/news.php?nid=40536", "Category": null, "Parent URL": null}