{"Source": "Adaderana", "Timestamp": "March 3, 2019 01:32 pm", "Headline": "මැණික්වලට සහතික දෙන්න නවීන රසායනාගාරයක්", "News Content": "මැණික්වල ස්වභාවය සම්බන්ධයෙන් සහතික නිකුත් කිරීම සඳහා අති නවීන රසායනාගාරයක් ශ්‍රී ලංකාව තුළ ස්ථාපිත කිරීමට සැලසුම් කර ඇති බව මැණික් හා ස්වර්ණාභරණ අධිකාරිය පවසයි. එහි සභාපති රෙජිනෝල්ඩ් කුරේ මහතා සඳහන් කළේ මෙරට බොහෝ මැණික් ව්‍යාපාරිකයින් එම සහතික විදේශ රසායනාගාරවලින් ලබාගැනීමට කටයුතු කිරීම තුළින් විශාල මුදලක් මෙරටට අහිමි වන බවයි. මෙම රසායනාගාරය ස්ථාපිත කිරීම හරහා විදෙස් රටවලට වැය කිරීමට සිදුවන මුදල් මෙරට තුළ රදවා ගැනීමට හැකියාව පවතින බව රෙජිනෝල්ඩ් කුරේ මහතා වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=105396", "Category": null, "Parent URL": null}