{"Source": "Adaderana", "Timestamp": "October 6, 2013 01:48 pm", "Headline": "මෛත්‍රීගේ පියා රිමාන්ඩ්", "News Content": "මාතර නගරයේදී සිදුවූ වෙඩි තැබීමේ සිද්ධිය සම්බන්ධයෙන් අත්අඩංගුවට ගත් දකුණු පළාත් සභා මන්ත්‍රී මෛත්‍රී ගුණරත්න මහතාගේ පියා වන ජනාධිපති උපදේශක හර්මන් ගුණරත්න මහතා රක්ෂිත බන්ධනාගාර ගත කර තිබේ. ඊයේ සිදුවු එම වෙඩි තැබීමෙන් දකුණු පළාත් සභාවේ එජාප මන්ත්‍රි ක්‍රිෂාන්ත පුෂ්පකුමාර මහතා තුවාල ලැබූ අතර ඔහු මේවන විට කරාපිටිය රෝහලේ ප්‍රතිකාර ලබමින් සිටියි. මෛත්‍රී ගුණරත්න මහතාගේ පියා ද ගැටුමේදී තුවාල ලබා ඇති බැවින් පොලිස් ආරක්ෂාව යටතේ තංගල්ල රෝහලේ ප්‍රතිකාර ලබන බව පොලිස් මාධ්‍ය ප්‍රකාශක කාර්යාලය පැවසීය.", "URL": "https://sinhala.adaderana.lk/news.php?nid=37956", "Category": null, "Parent URL": null}