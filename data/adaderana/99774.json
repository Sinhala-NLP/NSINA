{"Source": "Adaderana", "Timestamp": "November 25, 2018 07:11 pm", "Headline": "වෙනස සිදු නොවුවහොත් නැවත ඡන්දය ඉල්ලන්නේ නෑ", "News Content": "අද රටම ඉල්ලන්නේ සජිත් බැවින් අනිවාර්යෙන් සජිත් ප්‍රේමදාස මහතාගේ නායකත්වය යටතේ රට ගොඩනැගි යුතු බව හිටපු විදුලි සන්දේශ හා ඩිජිටල් යටිතල පහසුකම් ඇමති හරින් ප්‍රනාන්දු මහතා අද(25) බදුල්ල තැපැල් සංකීර්ණයේදී පැවැති එක්සත් ජාතික පක්ෂයේ බදුල්ල ආසන බල මණ්ඩල රැස්වීමේ දී පැවසීය. තමා රනිල් වික්‍රමසිංහ අගමැතිතුමාට ආදරේ බවත් එතුමාට ගෞරවනීය තානාන්තරයකට පත්කර එතුමාගේ බුද්ධිය ලබාගැනීමට කටයුතු කල යුතු බවත් පැවසූ හරින් ප්‍රනාන්දු මහතා පක්ෂයේ මේ වෙනස සිදු නොවුවහොත් තමා නැවත ඡන්දය ඉල්ලන්නේ නැති බවත් ප්‍රකාශ කළේය. ජනාධිපතිවරයා කටයුතු කල ආකාරය නිසා එක්සත් ජාතික පක්ෂයේ නව පිබිදීමක් ඇතිවූ බවත් ඒ අභිමානය රැගෙන මේ 1 වනදා බදුල්ල සිට කතරගමටත් 2වනදා කතරගම සිට මහනුවරටත් රථ පෙලපාලි පැවැත්වීමට කටයුතු යොදා ඇති බවද සඳහන් කළේය. මේ වැඩපිලිවෙල රටපුරා දියත් කරමින් ජනතාව දිරිමත් කරන බවද අවධාරනය කළේය.", "URL": "https://sinhala.adaderana.lk/news.php?nid=99774", "Category": null, "Parent URL": null}