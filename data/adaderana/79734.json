{"Source": "Adaderana", "Timestamp": "November 11, 2017 08:10 am", "Headline": "පිස්තෝලයක් - අත්බෝම්බයක් සමඟ දෙදෙනෙක් තලවතුගොඩදී පොලිස් දැලේ", "News Content": "පිස්තෝලයක් හා ජීව අත් බෝම්බයක් සමඟ පුද්ගලයින් දෙදෙනෙකු තලවතුගොඩ, ශාන්තිපුර ප්‍රදේශයේදී අත්අඩංගුවට ගෙන තිබේ. විදේශීය රටක නිෂ්පාදිත මිලි මීටර 09 වර්ගයේ පිස්තෝලයක්, එහි උණ්ඩ 36ක් හා ජීව අත්බෝම්බයක් සැකකරුවන් සතුව තිබී සොයාගත් බව පොලීසිය පැවසීය. අත්අඩංගුවට ගෙන ඇත්තේ තලවතුගොඩ, දඹවෙල ප්‍රදේශයේ පදිංචි 28 හා 37 හැවිරිදි පුද්ගලයින් දෙදෙනෙකි. ඔවුන් කඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර ඇති අතර සංවිධානාත්මක අපරාධ නිවාරණ කොට්ඨාසය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79734", "Category": null, "Parent URL": null}