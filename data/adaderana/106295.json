{"Source": "Adaderana", "Timestamp": "March 18, 2019 04:29 pm", "Headline": "නිදන ඇඳ යටින් මතු වුණ ගිනි අවිය", "News Content": "කන්දකැටිය මොරහෙල ගම්මානයේ නිවසක තිබී පතුරම් තුවක්කුවක් (18) අද අලුයම 5ට පමණ කළ වැටලීමකදී සොයාගත් බව කන්දකැටිය පොලිසිය පවසයි. 56 වන වියේ පසුවන මෙම නිවෙස් හිමියා මේ සම්බන්ධයෙන් සැකපිට අත්අඩංගුවට ගෙන තිබේ. සැකකරු නිදන ඇදේ මෙට්ටය යට සගවා තිබියදී මෙම තුවක්කුව සොයාගත් බව පොලිසිය සදහන් කළේය. ඌව දිසාව භාර නියෝජ්‍ය පොලිස්පති ජගත් පළිහක්කාර සහ බදුල්ල පොලිස් අධිකාරි වසන්ත කන්දෙවත්ත යන මහත්වරුන්ගේ උපදෙස් මත කන්දකැටිය පොලිස් ස්ථානාධිපති පොලිස් පරීක්ෂක ඩබ්ලිව්.එම්. සිරිවර්ධන මහතාගේ මෙහෙයවීමෙන් වැඩි දුර විමර්ණ සිදු කෙරේ.", "URL": "https://sinhala.adaderana.lk/news.php?nid=106295", "Category": null, "Parent URL": null}