{"Source": "Adaderana", "Timestamp": "August 11, 2019 12:26 pm", "Headline": "වෙළඳ ආයතනයක් ගිනි ගෙන දැවෙයි", "News Content": "දිඹුලාගල විවිධ සේවා සමුපකාර සමිතියට අයත් කන්දේගම වෙළඳ ආයතනයකට අයත් ගොඩනැඟිල්ලක අද(11) අළුයම 03.00 ට පමණ ගිණිගෙන මුළුමනින්ම විනාශ වී ඇතැයි අරලගංවිල පොලීසිය පවසයි. මෙම දිඹුලාගල සමුපකාරයට අයත් වෙළඳ ආයතනයක් තුළ ඇති වී තිඛෙන හදිසි ගින්නෙන් ගොඩනැඟිල්ල හා එහි තිබු රුපියල් ලක්ෂ 25 කට වැඩි අලෙවි භාණ්ඩ විනාශ වී තිබේ. දිඹුලාගල විවිධ සේවා සමුපකාර සමිතියේ සභාපති උපල් අලහකොන් මහතා අප කල විමසිමක දී සඳහන් කළේය. වෙළඳ ආයතනය ගිනිගෙන විනාශ විම සම්බන්ධව අද උදෑසන එහි කළමණාකරු විසින් අරලගංවිල පොලිස් ස්ථානයට පැමිණිල්ලක් කර ඇති බවත් මේ සම්බන්ධයෙන් ඉදිරි පරික්ෂණ කටයුතු අරලගංවිල පොලිස් ස්ථානාධිපති පොලිස් පරික්ෂක කේ.පී.ඩබ්ලිව්. ප්‍රේමලාල් මහතා විසින් සිදු කරයි.", "URL": "https://sinhala.adaderana.lk/news.php?nid=116289", "Category": null, "Parent URL": null}