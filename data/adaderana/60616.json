{"Source": "Adaderana", "Timestamp": "May 30, 2016 01:12 pm", "Headline": "  චන්ද්‍රවංශ පල්ලියගුරු නඩුව කල් යයි", "News Content": "සංවර්ධන ලොතරැයි මණ්ඩලයේ සිදු වූ බව කියන අක්‍රමිකතාවක් සම්බන්ධයෙන් එහි හිටපු සභාපති චන්ද්‍රවංශ පල්ලියගුරු මහතාට එරෙහි නඩුව කල්තැබීමට අධිකරණය තීන්දු කර තිබේ.සංවර්ධන ලොතරැයි මණ්ඩලයේ ටිකට් පත් මුද්‍රණය සඳහා පෞද්ගලික සමාගමකට ලබාදීම තුළින් රජයට පාඩු සිදු කර ඇති බවට හිටපු සභාපතිවරයාට එරෙහිව චෝදනා පවතියි.ඊට අදාළ නඩුව අද(30) විභාගයට ගත් අවස්ථාවේ පැමිණිල්ල වෙනුවෙන් ජනතා විමුක්ති පෙරමුණේ පාර්ලිමේන්තු මන්ත්‍රි විජිත හේරත් මහතා අධිකරණය හමුවේ සාක්ෂි ලබා දුන් බව අද දෙරණ අධිකරණ වාර්තාකරු සඳහන් කළේය.මුලික සාක්ෂි සටහන් කර ගැනීමෙන් අනතුරුව නඩුව ජුලි 26 දක්වා කල්තැබීමට කොළඹ මහේස්ත්‍රාත් අධිකරණය තීන්දු කර තිබේ.", "URL": "https://sinhala.adaderana.lk/news.php?nid=60616", "Category": null, "Parent URL": null}