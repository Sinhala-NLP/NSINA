{"Source": "Adaderana", "Timestamp": "June 17, 2010 05:02 pm", "Headline": "ෆොන්සේකා නැන්දණියට අවසන් ගෞරව දක්වයි", "News Content": "අනෝමා ෆොන්සේකා මහත්මියගේ මව වන අභාවප්‍රාප්ත කේ.ඊ. මුණසිංහ මහත්මියගේ අවමගුල් උත්සව අවස්ථාවට ජෙනරාල් සරත් ෆොන්සේකා මහතා සහභාගී වී තිබේ. ජෙනරාල් සරත් ෆොන්සේකා මහතා සිය නැන්දණියට අවසන් ගෞරව දැක්වීම සඳහා බොරැල්ල කනත්තට සහභාගීවීමට අවසර ලබා දෙන ලෙස ඉල්ලා තිබුණි. ඒ අනුව ආරක්ෂක අමාත්‍යංශයෙන් ලද අවසරය මත ඔහු මීට ස්වල්ප මොහොතකට පෙර බොරැල්ල කනත්තට පැමිණ සිය නැන්දණියට අවසන් ගෞරව දක්වා තිබේ. කේ.ඊ. මුණසිංහ මහත්මිය මිය යන විට 92 හැවිරිදි වියෙහි පසුවූ අතර කාලයක් තිස්සේ රෝගීව සිට ඇති බව වාර්තා වේ.", "URL": "https://sinhala.adaderana.lk/news.php?nid=9062", "Category": null, "Parent URL": null}