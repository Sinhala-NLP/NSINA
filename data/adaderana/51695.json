{"Source": "Adaderana", "Timestamp": "May 31, 2015 06:15 pm", "Headline": "සැකසහිත මළ සිරුරක් ත්‍රීරෝද රථයකින් හමුවෙයි ", "News Content": "වත්තල, පල්ලියවත්ත පාළම අසළදී ත්‍රීරෝද රථයක තිබී සැකකටයුතු ලෙස මියගිය පුද්ගලයෙකුගේ මළසිරුරක් සොයාගෙන තිබේ. ප්‍රදේශවාසීන්ගෙන් ලැබුණු තොරතුරකට අනුව වත්තල පොලිසිය විසින් මෙම මළසිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සොයාගන්නා අවස්ථාවේදී එම ත්‍රීරෝද රථය තුළ තුවාල ලැබූ තවත් පුද්ගලයින් දෙදෙනෙකුද සිට ඇති බව සඳහන්ය.ඔවුන් දෙදෙනා ප්‍රතිකාර සඳහා රාගම ශික්ෂණ රෝහලට ඇතුළත් කර තිබේ.කෙසේවෙතත් ත්‍රිරෝද රථය අනතුරකට ලක්ව ඇති බවට සිදුකල මූලික විමර්ශන වලදී අනාවරණය වී ඇති බව පොලිසිය පැවසුවේය. මියගිය පුද්ගලයා හෝ තුවාල ලැබුවන් පිළිබද මේ වනතෙක් නිශ්චිත තොරතුරු අනාවරණය වී නොමැති අතර වත්තල පොලිසිය සිද්ධිය සම්බන්ධයෙන් විමර්ශන ආරම්භ කර තිබෙනවා.", "URL": "https://sinhala.adaderana.lk/news.php?nid=51695", "Category": null, "Parent URL": null}