{"Source": "Adaderana", "Timestamp": "February 6, 2019 10:03 am", "Headline": "හැමදේකටම Yes Sir-No Sir කියන පිරිසක් නෙමෙයි මට අවශ්‍ය", "News Content": "වංචාවට, දූෂණයට එරෙහිව කටයුතු යම් පිරිසක් වත්මන් සමාජයේ සිටිනවා බව විදුලිබල, බලශක්ති සහ ව්‍යාපාර සංවර්ධන අමාත්‍ය රවී කරුණානායක මහතා පවසයි. අමාත්‍යවරයා මෙම අදහස් පළ කළේ, විදුලිබල, බලශක්ති සහ ව්‍යාපාර සංවර්ධන අමාත්‍යාංශයේ ඊයේ (05) පස්වරුවේ අමාත්‍යාංශ පරිශ්‍රයේදී පැවති මාධ්‍ය සාකච්ඡාවට එක් වෙමිනි. එම පිරිසගේ දක්ෂතාව පාවිච්චි කරමින්, මේ විදුලිබල, බලශක්ති සහ ව්‍යාපාර සංවර්ධන අමාත්‍යාංශයේ තඹ සතයකවත් දූෂණයක් වංචාවක් තිබේද යන්න පිලිබඳ සොයා බැලිය යුතු බව අමාත්‍යවරයා පවසයි. සිවිල් සමාජ ක්‍රියාකාරීන් පිරිසකට එය බාර දී කටයුතු කිරිමට තීරණය කළ අමාත්‍යවරයා ප්‍රකාශ කළේය. ඒ වෙනුවෙන් පුජ්‍ය උලපනේ ස්වාමීන් වහන්සේ, රංජිත් විතානගේ, නිහාල් කිරිඇල්ල, නීතීඥ ප්‍රදීප් පෙරේරා සහ විමුක්ති දුෂාන්ත යන මහත්වරුන් පිරිස් සහභාගි කරගන්න තමන් තීරණය කළ බවද අමාත්‍යවරයා පවසයි. අවම වශයෙන් මාසයකට සැරයක් මේ අමාත්‍යාංශයේ කටයුතු සොයා බලලා, ප්‍රශ්න කර වංචා දූෂණ ඇත්නම් ඒ ගැන සාකච්ඡා කිරිමට අවස්ථාවක් ලබා දීමට අවශ්‍ය වු බව අමාත්‍යවරයා මෙහිදි පැවසීය.", "URL": "https://sinhala.adaderana.lk/news.php?nid=103763", "Category": null, "Parent URL": null}