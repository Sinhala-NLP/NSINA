{"Source": "Adaderana", "Timestamp": "October 27, 2016 07:58 am", "Headline": "යුද හමුදාවේ පුටු වෙනසක්", "News Content": "මේජර් ජනරල් උභය මැදවල යුද හමුදා මාණ්ඩලික ප්‍රධානියා ලෙසත්,මේජර් ජනරල් චන්න ගුණතිලක නියෝජ්‍ය මාණ්ඩලික ප්‍රධානියා ලෙසත් පත් කර තිබේ. මෙම පත් කිරීම නොවැම්බර් මස1 දා සිට ක්‍රියාත්මක බව ශ්‍රී ලංකා යුද හමුදාව පවසයි.යුධ හමුදා මාණ්ඩලික ප්‍රධානී තනතුරේ සිටි මේජර් ජනරාල් මිලින්ද පීරිස් මහතා විශ්‍රාම ගැනීමෙන් අනතුරුව මාස කිහිපයක සිට මෙම තනතුර පුරප්පාඩු වී තිබුණි.ඒ අනුව අදාළ තනතුර සඳහා මේජර් ජනරාල් උභය මැදවෙල මහතා ජ්‍යෙෂ්ඨත්වය මත පත් කර ඇති බව වාර්තා වේ.මේ වන විට මේජර් ජනරාල් උභය මැදවෙල මහතා එක්සත් ජාතීන්ගේ සංවිධානයේ ශ්‍රී ලංකා නියෝජිතයෙකු ලෙස කටයුතු කරනු ලබයි.මේ අතර යුධ හමුදා නියෝජ්‍ය මාණ්ඩලික ප්‍රධානී තනතුරට මේජර් ජනරාල් චන්න ගුණතිලක මහතා පත් කර තිබේ.අදාළ පත් කිරිමද නොවැම්බර් මස පළමු වන දින සිට ක්‍රියාත්මක බව ආරක්ෂක ලේකම් කරුණාසේන හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=65428", "Category": null, "Parent URL": null}