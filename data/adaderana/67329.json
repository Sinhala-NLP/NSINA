{"Source": "Adaderana", "Timestamp": "December 24, 2016 04:40 pm", "Headline": " ජනපතිගේ ප්‍රධානත්වයෙන් විශේෂ දේව පූජාවක්", "News Content": "සොරිවිල - ශ්‍රී මුත්තුඅම්මාන් දේවස්ථානයේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් විශේෂ දේව පූජාවක් පවත්වා තිබේ.සොබාදහමේ ආශිර්වාදයෙන් වැසි ඇද හැළී කෙත්වතු සරුසාර කිරීමට ප්‍රාර්ථනා කරමින් මෙම දේව පූජාව පැවැත් වූ බව ජනාධිපති මාධ්‍ය අංශය සඳහන් කළේය.මහවැලි බී කලාපයේ සහ සී කලාපයේ ගොවින් එක්ව මෙම දේව පූජාව සංවිධානය කර තිබේ.මේ අතර භික්ෂුන් වහන්සේලා පනස්නමකගේ සහභාගීත්වයෙන් අද (24) රාත්‍රීයේ පරාක්‍රම සමුද්‍රයේ ඩී.එස් සේනානයක පිළිරුව අසල වැසි පිරිත් සඡිඡායනයක් ද පැවැත්වීමට නියමිත බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=67329", "Category": null, "Parent URL": null}