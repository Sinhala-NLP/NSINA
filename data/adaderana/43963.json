{"Source": "Adaderana", "Timestamp": "June 14, 2014 01:59 pm", "Headline": "ගුවන් යානයක රෝදයක් අධිවේගයට කඩා වැටෙයි ", "News Content": "පෞද්ගලික සැහැල්ලු ගුවන් යානයක රෝදයක් දක්ෂිණ අධිවේගී මාර්ගයට කඩාවැටී තිබේ. අද(14) උදෑසන මෙම රෝදය රෝදයක් දක්ෂිණ අධිවේගී මාර්ගයේ මිල්ලණිය ප්‍රදේශයට කඩාවැටී ඇති බව සඳහන් වෙයි. රත්මලාන ගුවන් යානා පුහුණු පාසලක පුහුණු වෙමින් තිබු ගුවන් යානයක රෝදයක් මෙලෙස කඩා වැටී ඇති බව ගුවන් හමුදාව ප්‍රකාශ කළේය. කෙසේ වෙතත් රෝදය කඩා වැටීම හේතුවෙන් දක්ෂිණ අධිවේගී මාර්ගයේ ගමන් කළ වාහනයකට හෝ වෙනත් පුද්ගලයෙකුට කිසිදු හානියක් සිදුව නොමැති බව ද පොලිස් මාධ්‍ය ප්‍රකාශක කාර්යාලය සඳහන් කළේය. මේ අතර රෝදය කඩා වැටුණු ගුවන් යානය නිරුපද්‍රිතව රත්මලාන ගුවන්තොටුපල වෙත ගොඩබස්වා ඇති බව ද ගුවන් හමුදාව සඳහන් කරන ලදී.", "URL": "https://sinhala.adaderana.lk/news.php?nid=43963", "Category": null, "Parent URL": null}