{"Source": "Adaderana", "Timestamp": "June 29, 2015 01:04 pm", "Headline": "හෙට පැය 6ක ජල කප්පාදුවක්", "News Content": "මහනුවර සහ පොල්ගොල්ල ජල පවිත්‍රාගාරය මගින් ආවරණය වන ප්‍රදේශවලට හෙට දිනයේ පැය 06 ක කාලයක් ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසයි.එම මණ්ඩලය සඳහන් කළේ අදාළ ජල පවිත්‍රාගාරයන්හි සිදු කෙරෙන අළුත්වැඩියා කටයුක්තක් හේතුවෙන් ජල සැපයුම අත්හිටුවීමට සිදු වන බවයි. ඒ අනුව හෙට පෙරවරු 10 සිට පස්වරු 04 දක්වා පැය 06 ක කාලයක් ජල සැපයුම අත්හිටුවන බව වාර්තා වේ.හාරිස්පත්තුව සහ අකුරණ ප්‍රාදේශිය ලේකම් කොට්ඨාස බලප්‍රදේශවලට අයත් කහල්ල, කහවත්ත, අකුරණ, කුරුගොඩ, තෙලඹුගහවත්ත, හාරිස්පත්තුව, ගොහාගොඩ, නුගෙවෙල, බරිගම, රජපිහිල්ල, හෑදෙනිය, මැදවෙල සහ ප්‍රජාපිටිය යන ප්‍රදේශවලට ජල සැපයුම අත්හිටුවනු ඇත.එමෙන්ම මහනුවර මහනගර සභා බල ප්‍රදේශයේ අස්ගිරිය ජල තටාකය මගින් ජලය බෙදාරිනු ලබන ප්‍රදේශ සහ පොල්ගොල්ල ජල පවිත්‍රාගාරය මගින් ආවරණය වන බලනගල, බංගලාවත්ත, පිහිල්ලදෙනිය, පට්ටියතැන්න සහ උයන්වත්ත යන ප්‍රදේශවලට ද ජල සැපයුම අත්හිටුවන බව එම මණ්ඩලය පැවසීය.", "URL": "https://sinhala.adaderana.lk/news.php?nid=52322", "Category": null, "Parent URL": null}