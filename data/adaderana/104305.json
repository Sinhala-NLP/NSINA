{"Source": "Adaderana", "Timestamp": "February 14, 2019 01:29 pm", "Headline": "ශ්‍රීලනිපය හා පොහොට්ටුව එජාපයට අභියෝගයක් නෙමෙයි", "News Content": "ඉදිරි ජනාධිපතිවරණයදී ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ කිසිවිටෙකත් එක්සත් ජාතික පක්ෂයට අභියෝගයක් නොවන බව එක්සත් ජාතික පක්ෂ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පවසයි. අද(14) පෙරවරුවේ කැළණිය ප්‍රදේශයේ පැවති වැඩසටහනකට සහභාගීවීමෙන් අනතුරුව මාධ්‍යෙව්දීන් නැගූ ප්‍රශ්න වලට පිළිතුරු ලබා දෙමින් ඒ මහතා මේ බව සඳහන් කළේය. පසුගිය ජනාධිපතිවරණයෙදී ජනාධිපති ලෙස සිටියදීත් ජනාධිපති සටන ජයගැනීමට නොහැකි වූ බවත් විරුද්ධ පක්ෂයේ සිට ජනාධිපති අපේක්ෂකයා දිනවීමට හැකියාවකක් ඇති බව පැවසීම ඔවුන් දකින හීනයක් බව පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පෙන්වා දෙයි. මේ අතර ජනාධිපතිවරණය සඳහා ඉදිරපත් වන අපේක්ෂයින් පිළිබඳ රාජපක්ෂවරුන් අතර සීතල යුද්ධයක් හට ගෙන ඇති බව පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=104305", "Category": null, "Parent URL": null}