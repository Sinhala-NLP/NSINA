{"Source": "Adaderana", "Timestamp": "November 24, 2010 03:02 pm", "Headline": " විෂත් එක්ක ආහාර ගෙන ගිය කන්ටේනරය අත්අඩංගුවට", "News Content": "අධික විෂ සහිත රසායන ද්‍රව්‍ය සමග ආහාර ද්‍රව්‍ය ප්‍රවාහනය කළ කන්ටේනර් රථයක් මහියංගණය පොලිසිය විසින් සිය භාරයට ගෙන තිබේ. මෙම කන්ටේනර් රථයෙන් කොළඹ සිට මහියංගණය සහ දෙහිඅත්තකණ්ඩිය ඇතුළු ප්‍රදේශ වල වෙළඳසැල් වෙත භාණ්ඩ බෙදා හැරීමේ කටයුතු වල නිරතව සිට ඇති බව පොලිසිය පවසයි. වසර 13ක පමණ කාලයක සිට මේ අයුරින් විෂ රසායනික ද්‍රව්‍ය සහ ආහාර ද්‍රව්‍ය අනාරක්ෂිතව ප්‍රවාහනය කර ඇති බවට පොලිසිය අනාවරණය කර ගෙන තිබේ. කන්ටේනර් රථයේ රියදුරු සහ සහයකයා අත්අඩංගුවට ගෙන ඇති අතර ඔවුන් අද මහියංගණය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12374", "Category": null, "Parent URL": null}