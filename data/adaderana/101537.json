{"Source": "Adaderana", "Timestamp": "December 30, 2018 03:10 pm", "Headline": "අමෙරිකාවේ පුවත්පත් ආයතන කිහිපයකට සයිබර් ප්‍රහාරයක්", "News Content": "සයිබර් ප්‍රහාර එල්ල වීම හේතුවෙන් අමෙරිකාවේ පුවත්පත් ආයතන කිහිපයක කටයුතු අඩාල වී තිබේ. මෙමගින් ලොස් ඇන්ජලිස් ටයිම්ස් සහ ට්‍රිබියුන් ප්‍රකාශන ආයතන වලට අයත් පුවත්පත් සඳහා බලපෑම් එල්ල වී ඇති අතර ඉන් පුවත්පත් මුද්‍රණ හා බෙදාහැරීම් කටයුතු අඩාල වී ඇති බව සඳහන්ය. පසුගිය සිකුරාදා ප්‍රථම වරට මෙම සයිබර් ප්‍රහාර පිළිබඳව අනාවරණය කරගෙන තිබේ. විදෙස් රටක සිට අදාළ සයිබර් ප්‍රහාර එල්ල කර ඇති බවට ද තොරතුරු අනාවරණය වී ඇති අතර පුවත්පත් ආයතන වල තොරතුරු අනවසරයෙන් ලබාගැනීමට සයිබර් ප්‍රහාරකයින් උත්සාහ දරා ඇති බව වාර්තා වෙයි.", "URL": "https://sinhala.adaderana.lk/news.php?nid=101537", "Category": null, "Parent URL": null}