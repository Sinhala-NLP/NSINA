{"Source": "Adaderana", "Timestamp": "February 19, 2013 11:23 am", "Headline": "බී.බී.සී. මාධ්‍යවේදීන් වර්ජනයේ", "News Content": "බි.බි.සි.මාධ්‍යවේදීන් පිරිසක් වැඩ වර්ජනයක නිරත වී තිබේ. රැකියා කප්පාදුවට එරෙහිව මාධ්‍යවේදීන්ගේ ජාතික වෘත්තීය සමිතිය විසින් මෙම වැඩවර්ජනය කැඳවා තිබු බව විදෙස් මාධ්‍ය වාර්තා කරයි. බි.බි.සි.මාධ්‍ය ආයතනයේ වියදම් කප්පාදු කිරීමේ ප්‍රතිඵලයක් වශයෙන් එහි මාධ්‍යවේදීන්ගේ රැකියා අහිමිවීමේ අවදානමට එරෙහිව මෙම වර්ජනය ක්‍රියාත්මක කර ඇත. මේ හේතුවෙන් බ්‍රිතාන්‍යය පුරා බොහෝ ගුවන් විදුලි සහ රූපවාහිනි වැඩසටහන් පවත්වාගෙන යාමට ද බාධා එල්ල වී තිබු බව විදෙස් මාධ්‍ය වාර්තා කළේය. පසුගිය පස් වසරක කාලය තුළ බි.බි.සි. ආයතනයේ මාධ්‍යවේදීන් 2000කට පමණ රැකියා අහිමි වී තිබේ. වෘත්තීය සමිති පෙන්වා දෙන්නේ මාධ්‍යවේදීන්ගේ රැකියා අහිමිවීම වැළැක්වීමට බි.බි.සි. ආයතනය පියවර ගත යුතු බවයි.", "URL": "https://sinhala.adaderana.lk/news.php?nid=31759", "Category": null, "Parent URL": null}