{"Source": "Adaderana", "Timestamp": "November 25, 2018 03:15 pm", "Headline": "මැතිවරණයක් ඉල්ලා සංවිධානය වූ විරෝධතා පාගමන  ", "News Content": "ජනතා පරාමාධිපත්‍යයට ඉඩ දී කඩිනමින් මැතිවරණයක් පවත්වන ලෙස ඉල්ලා අද(25) දහවල් රාගල නගරයේදී විරෝධතා පාගමනක් සංවිධානය කොට තිබුනි. විරෝධතාකරුවන් රාගල තැපැල් කාර්යාලය අසල සිට පොළ භුමිය දක්වා විරෝධතා පා ගමනක නිරතවූ අතර එහිදී කඩිනමින් මැතිවරනයක් පවත්වන ලෙස බළකරමින් සකස් කරනු ලබන අත්සන් දස ලක්ෂයේ ජනතා පෙත්සම සඳහා අත්සන් ලබා ගැනීමද සිදු කරන ලදි. එසේම විරොධතාවය අවසානයේ විරෝධතාකරුවන් කතානායකවරයාගේ අනුරුවකටද ගිනි තබා තම විරෝධතාවය ප්‍රකාශ කළහ. ශ්‍රී ලංකා පොදුජන පෙරමුන විසින් සංවිධානය කොට තිබූ මෙම විරෝධතාවට අමාත්‍ය සී. බි රත්නායක මහතා ඇතුලු පිරිසක් එක්ව සිටියහ.", "URL": "https://sinhala.adaderana.lk/news.php?nid=99763", "Category": null, "Parent URL": null}