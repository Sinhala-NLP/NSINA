{"Source": "Adaderana", "Timestamp": "October 29, 2014 09:37 am", "Headline": "නිල නොවන තරඟය ජය පරාජයෙන් තොරයි ", "News Content": "ශ්‍රී ලංකා ඒ කණ්ඩායම සහ බටහිර ඉන්දීය ඒ කණ්ඩායම අතර පැවති නිල නොවන ටෙස් ක‍්‍රිකට් තරඟය ජය පරාජයෙන් තොරව නිමාවට පත්ව තිබේ. මොරටුව ටිරෝන් ප්‍රනාන්දු ක්‍රීඩාංගනයේ පැවති මෙම තරඟයේ කාසිය වාසිය දිනාගත් බටහිර ඉන්දීය ඒ කණ්ඩායම ප්‍රථමයෙන් පන්දුවට පහර දීමට තීරණය කළේය. ඒ අනුව ඔවුන් පළමු ඉනිම සඳහා ලකුණු 282 ක් ලබා ගන්නා ලදී. පිළිතුරු ඉනිම සඳහා ශ්‍රී ලංකා ඒ කණ්ඩායම සිය පළමු ඉනිමට ලකුණු 299 ලබා ගත්තේය. බටහිර ඉන්දීය ඒ කණ්ඩායම දෙවන ඉනිමට ලකුණු 234යි. 218ක ජයග්‍රාහී ඉලක්කයක් හඹා ගිය ශ්‍රී ලංකා ඒ කණ්ඩායමට ඊයේ අවසන් දිනය නිමා වනවිට කඩුළු 05ක් දැවී ලබා ගත හැකිවුයේ ලකුණු 166ක් පමණය.", "URL": "https://sinhala.adaderana.lk/news.php?nid=47040", "Category": null, "Parent URL": null}