{"Source": "Adaderana", "Timestamp": "November 23, 2017 07:39 pm", "Headline": "2017 දුම්වැටි නිවාරණ  සම්මානය ශ්‍රී ලංකාවට", "News Content": "ලෝක සෞඛ්‍ය සංවිධානයේ 2017 දුම්වැටි නිවාරණ සම්මානය මෙරට දුම්කොළ සහ මධ්‍යසාර පිළිබඳ ජාතික අධිකාරියට පිරිනමා තිබේ. අද පෙරවරුවේ පැවති උත්සවයකදී ජනාධිපති මෛත්‍රීපාල සිරිසේන මහතා සහ සෞඛ්‍ය අමාත්‍ය රාජිත සේනාරත්න මහතා වෙත අදාළ සම්මානය පිරිනැමුණු බව සෞඛ්‍ය අමාත්‍යංශය සඳහන් කළේය. එම අවස්ථාවට ලෝක සෞඛ්‍ය සංවිධානයේ දකුණු සහ නැගෙනහිර ආසියානු රටවල කලාපීය අධ්‍යක්ෂිකා වෛද්‍ය පූනම් චෙට්රංපාල් සිං මහත්මිය ද සහභාගී වී තිබේ. මෙම සම්මානය ශ්‍රී ලංකාවේ සංවිධානයකට හිමිවූ පළමු අවස්ථාව මෙය බව සෞඛ්යය අමාත්‍යංශය පැවසීය.", "URL": "https://sinhala.adaderana.lk/news.php?nid=80432", "Category": null, "Parent URL": null}