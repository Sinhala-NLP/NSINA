{"Source": "Adaderana", "Timestamp": "March 9, 2017 01:10 pm", "Headline": " ඩොල්ෆින් මැරූ 9ක් මාට්ටු", "News Content": "ත්‍රිකුණාමලය ඇතුළු වරාය මුහුදු තීරයේ ඩොල්ෆින් මසුන් මැරීමේ චෝදනාව මත ධීවරයින් 09 දෙනෙකු අත්අඩංගුවට ගෙන තිබේ. ත්‍රිකුණාමලය කොට්ඨාශ දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලිස් මූලස්ථානය සඳහන් කළේය. සැකකරුවන් සතුව තිබී මරණ ලද ඩොල්ෆින් මත්‍යයින් 12 දෙනෙකු සොයාගෙන ඇති අතර යාත්‍රා දෙකක් ද පොලීසිය භාරයට ගෙන තිබේ. අත්අඩංගුවට ගෙන ඇත්තේ ත්‍රිකුණාමලය ප්‍රදේශයේ පදිංචි ධීවරයන් 09 දෙනෙකු බව පොලිස් මූලස්ථානය පැවසුවේය. ඔවුන් ත්‍රිකුණාමලය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ත්‍රිකුණාමලය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70625", "Category": null, "Parent URL": null}