{"Source": "Adaderana", "Timestamp": "July 25, 2012 09:36 am", "Headline": "පවුල් සෞඛ්‍ය සේවිකා වෘත්තීය ක්‍රියාමාර්ගය අවසන්", "News Content": "මහජන සෞඛ්‍ය පරීක්ෂක නිලධාරීන් සහ පවුල් සෞඛ්‍ය සේවිකාවන් ආරම්භ කර තිබූ වෘත්තීය ක්‍රියාමාර්ගය අත්හිටවූ බව සෞඛ්‍ය අමාත්‍යාංශය පවසයි. සෞඛ්‍ය අමාත්‍යංශයේ ලේකම් නිහාල් ජයතිලක මහතා‍ගේ ප්‍රධානත්වයෙන් ඊයේ (24) රාත්‍රියේ පැවති සාකච්ඡාවකින් අනතුරුව මෙම තීරණයට එළඹි බව සඳහන්ය. ලබන වසරේ සිට අදාළ වෘත්තීය සමිතිවල ඉල්ලීම් ලබාදීමට සෞඛ්‍ය අමාත්‍යංශ ලේකම්වරයා එම සාකච්ඡාවේ දී එකඟ වූ බව සෞඛ්‍ය අමාත්‍යාංශය පවසයි. අදාළ සාකච්ඡාවෙන් අනතුරුව සිය වෘත්තීය සමිති ක්‍රියාමාර්ගය අත්හිටවූ බව පවුල් සෞඛ්‍ය සේවා නිලධාරීනියන්ගේ සංගමයේ නියෝජ්‍ය ප්‍රධාන ලේකම් දේවිකා අබේරත්න මහත්මිය පැවසුවාය. එහෙත් මහජන සෞඛ්‍ය පරීක්ෂකවරුන් සිය වෘත්තීය සමිති ක්‍රියාමාර්ගය තවදුරටත් ගෙන යන බව එම සංගමයේ උපලේකම් චමිල් සමන්ත මුතුකුඩ මහතා සඳහන් කළේය.", "URL": "https://sinhala.adaderana.lk/news.php?nid=26045", "Category": null, "Parent URL": null}