{"Source": "Adaderana", "Timestamp": "July 17, 2016 11:54 am", "Headline": "  තුර්කි වැසියන් සතුට සමරයි", "News Content": "හමුදා කුමන්ත්‍රණය පැරදවීමෙන් පසු තුර්කියේ ස්තාන්බුල් නගරය ඇතුළු නගර රැසකට ජනතාව විශාල වශයෙන් එක්රොක් වී ප්‍රීතිඝෝෂාවල නිරත වන බව වාර්තා වෙයි. අසාර්ථක හමුදා කුමන්ත්‍රණයෙන් පසු ඊට සම්බන්ධ බවට සැකපිට හමුදා සාමාජිකයින් 3000ක් පමණ රජය විසින් රඳවාගෙන සිටින අතර ඔවුන්ගෙන් 2700 දෙනෙකු පමණ ඊට සම්බන්ධ බවට තොරතුරු අනාවරණය වී තිබේ. සිකුරාදා රාත්‍රී පැවති එම කුමන්ත්‍රණය අතරවාරයේදී සිවිල් පුද්ගලයන් සහ පොලිස් නිලධාරීන් 161 දෙනෙකු මියගොස් තිබුණි. මීට අමතරව හමුදා සාමාජිකයන් 104 දෙනෙකු ද මියගොස් තිබු අතර පුද්ගලයන් 1440 දෙනෙකු තුවාල ලබා ඇති බව වාර්තා වෙයි.අදාළ කුමන්ත්‍රණය පිටුපස අමෙරිකාව මූලික කරගනිමින් ක්‍රියාත්මක වන පූජකවරයෙකු පිළිබඳ තුර්කි ජනාධිපතිවරයා විසින් කරුණු අනාවරණය කර තිබේ.", "URL": "https://sinhala.adaderana.lk/news.php?nid=62150", "Category": null, "Parent URL": null}