{"Source": "Adaderana", "Timestamp": "May 5, 2010 09:28 am", "Headline": "ඇතුගලගේ පුටුව මාරුවෙයි", "News Content": "රජයේ ප්‍රවෘත්ති අධ්‍යක්ෂ ධූරය සඳහා මහාචාර්ය ආරියරත්න ඇතුගල මහතා පත් කිරීමට නියමිත බව ජනමාධ්‍ය අමාත්‍යාංශයේ ලේකම් ඩබ්ලිව්.බි.ගනේගල මහතා පවසයි. අද දෙරණ කළ විමසීමකදී ඔහු කියා සිටියේ ඉදිරි දින කිහිපය තුළ ජනාධිපති මහින්ද රාජපක්ෂ මහතා විසින් ඇතුගල මහතා රජයේ ප්‍රවෘත්ති අධ්‍යක්ෂ ධූරය සඳහා පත් කරනු ඇති බවයි. මහාචාර්ය ආරියරත්න ඇතුගල මහතා මෙතෙක් දැරූ ජාතික රූපවාහනීයේ සභාපති ධුරය සඳහා නීතිඥ සරත් කෝන්ගහගේ මහතා පත් කර තිබේ. ර‍ජයේ ප්‍රවෘත්ති අධ්‍යක්ෂ ධුරය මේ වන විට අනුෂ පැල්පිට මහතා විසින් දරන අතර ඊට අමතරව ඔහු විදුලි සංදේශ නියාමන කොමිෂන් සභාවේ සභාපති ධූරයද ‍හොබවමින් සිටියි. නීතිඥ සරත් කෝන්ගහගේ මහතා කලක් ලේක්හවුස් අයතනයේ කර්තෘ මණ්ඩල අධ්‍යක්ෂ ධූරය ද හොබවා ඇත.", "URL": "https://sinhala.adaderana.lk/news.php?nid=8187", "Category": null, "Parent URL": null}