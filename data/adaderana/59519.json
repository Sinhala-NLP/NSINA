{"Source": "Adaderana", "Timestamp": "April 26, 2016 12:36 pm", "Headline": "කැලණිය සරසවිය තාවකාලිකව වැසෙයි ", "News Content": "කැලණිය විශ්වවිද්‍යාලය සතියක කාලයක් තාවකාලිකව වසා දැමීමට විශ්ව විද්‍යාල පාලනාධිකාරිය තීරණය කර තිබේ. විශ්වවිද්‍යාලයේ නේවාසිකාගාරවල පැතිර යන ආසාධිත තත්ත්වයක් හේතුවෙන් මෙම පියවර ගෙන ඇති බව කැලණිය විශ්වවිද්‍යාලයේ උපකුලපති මහාචාර්ය සුනන්ද මද්දුම බණ්ඩාර මහතා සඳහන් කළේය. විශ්වවිද්‍යාලයේ ප්‍රධාන වෛද්‍ය නිලධාරීවරියගේ සහ කැලණිය මහජන සෞඛ්‍ය පරීක්ෂක කාර්යාලයේ උපදෙස් පරිදි මෙම පියවර ගත් බව උපකුලපතිවරයා සඳහන් කරයි.ඒ අනුව අද(26) සිට මැයි මස 03 වන දින දක්වා සතියක කාලයක් විශ්වවිද්‍යාලය වසා තැබෙන අතර මැයි මස 04 වනදා සිට අධ්‍යයන කටයුතු යළි ආරම්භ කරන මහාචාර්ය සුනන්ද මද්දුම බණ්ඩාර මහතා පැවසුවේය.නේවාසිකාගාරවල සිටින සියළුම ශිෂ්‍ය ශිෂ්‍යාවන්ට අද පස්වරු 5.00ට පෙර ඉවත් වන ලෙස දැනුම් දී ඇති බව ද උපකුලපතිවරයා කියා සිටියි.", "URL": "https://sinhala.adaderana.lk/news.php?nid=59519", "Category": null, "Parent URL": null}