{"Source": "Adaderana", "Timestamp": "May 28, 2018 06:59 pm", "Headline": "ටී.බී ඒකනායක FCID න් පිටව යයි", "News Content": "හිටපු සංස්කෘතික කටයුතු අමාත්‍ය ටී.බී ඒකනායක මහතා පොලිස් මූල්‍ය අපරාධ විමර්ශන කොට්ඨාසය වෙත ප්‍රකාශයක් ලබාදී පිටව ගොස් තිබේ. රජයේ වාහනයක් අව භාවිත කිරීම සම්බන්ධයෙන් එල්ල වී ඇති චෝදනා පිළිබඳ සිදු කරන විමර්ශනවලට අදාළව ප්‍රකාශයක් ලබා දීම සඳහා මන්ත්‍රීවරයා අද උදෑසන පොලිස් මූල්‍ය අපරාධ විමර්ශන කොට්ඨාසය වෙත පැමිණ තිබුණි. එහිදී ඔහු පැය 05ක පමණ කාලයක් ප්‍රකාශයක් ලබාදී ඇති බව වාර්තා වෙයි.", "URL": "https://sinhala.adaderana.lk/news.php?nid=89976", "Category": null, "Parent URL": null}