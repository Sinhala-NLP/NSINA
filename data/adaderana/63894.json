{"Source": "Adaderana", "Timestamp": "September 7, 2016 12:57 pm", "Headline": "  අලි පහරින් 1ක් එලොව යයි-2ක් රෝහල් යයි", "News Content": "මැදිරිගිරිය, දම්සෝපුර ප්‍රදේශයේ දී වන අලියෙකු පහර දීමෙන් කාන්තාවක ජීවිතක්ෂයට පත්ව තිබේ. ප්‍රහාරයෙන් තවත් කාන්තාවන් දෙදෙනෙකු තුවාල ලබා ඇති බව වාර්තා වෙයි. අද(07) උදෑසන ගම්මානයට කඩා වැදුණු වන අලියෙකු විසින් මෙම ප්‍රහාරය එල්ල කර ඇති බව සඳහන්ය.සිද්ධියෙන් ජීවිතක්ෂයට පත්ව ඇත්තේ මැදිරිගිරිය, දම්සෝපුර ප්‍රදේශයේ පදිංචිව සිටි 67 හැවිරිදි කාන්තාවකි.තුවාල ලැබූ අනෙක් කාන්තාවන් දෙදෙනා මැදිරිගිරිය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා පොළොන්නරුව රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=63894", "Category": null, "Parent URL": null}