{"Source": "Adaderana", "Timestamp": "January 6, 2014 09:10 am", "Headline": "යතුරු පැදිකරු වාහනයේ හැපී මරුට", "News Content": "වෑන් රථයක් හා යතුරු පැදියක් මුහුණට මුහුණ ගැටීමෙන් සිදුවී ඇති අනතුරකින් යතුරු පැදිකරු මිය ගොස් ඇති බව කොස්වත්ත පොලීසිය පවසයි. ඉකුත් 05 වැනිදා සවස කොස්වත්ත පොලිස් වසමේ පළුවැල්ගාලදී මෙම අනතුර සිදුවී ඇති බව අප වාර්තාකරු කියයි. අනතුරින් මිය ගොස් ඇත්තේ කොස්වත්ත - පළුවැල්ගාල පදිංචිව සිටි සමරකෝන් මුදියන්සේලාගේ සුදත් ඇන්ටනි අප්පුහාමි (32) නම්වු අයෙකි. මංගල උත්සවයකට සහභාගි වීම සඳහා ගිය පිරිසක් අනතුරට සම්බන්ධ වෑන් රථයේ ගමන් කරමින් සිට ඇත. වෑන් රථය සහ යතුරු පැදිය මුහුණට මුහුණ ගැටීමෙන් අනතුර සිදුවී ඇති බව පොලීසිය කියයි. අනතුරින් තුවාල ලැබු යතුරු පැදිකරු එම අවස්ථාවේදීම මාරවිල මුලික රෝහලට ඇතුළත් කළත් ඔහු මිය ගොස් ඇත. අනතුරට සම්බන්ධ වෑන් රථය සහ එහි රියදුරු පොලීසිය විසින් අත්අඩංගුවට ගෙන තිබේ. කොස්වත්ත පොලීසිය වැඩිදුර පරීක්ෂණ කරගෙනෙ යයි.", "URL": "https://sinhala.adaderana.lk/news.php?nid=40125", "Category": null, "Parent URL": null}