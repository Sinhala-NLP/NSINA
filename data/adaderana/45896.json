{"Source": "Adaderana", "Timestamp": "September 7, 2014 04:35 pm", "Headline": "ආහාර විෂ වූ  කාන්තාව  මියයයි ", "News Content": "ආහාර විෂවීමකට ලක්ව මීගමුව රෝහලේ ප්‍රතිකාර ලබමින් සිටි කාන්තාවක මියගොස් තිබේ. රෝහලේ දැඩිසත්කාර ඒකකයේ ප්‍රතිකාර ලබමින් සිටි 48 හැවිරිදි අදාළ කාන්තාව අද(07) දහවල් මියගිය බව රෝහල් අධ්‍යක්ෂ වෛද්‍ය චම්පා අළුත්වීර මහත්මිය සඳහන් කළේය. කටුනායක වෙළඳ කලාපයේ ඇගළුම් කර්මාන්ත ශාලාවක දී පසුගිය සිකුරාදා ආහාර විෂවීම හේතුවෙන් ඇඟළුම් සේවිකාවන් 151 දෙනෙකු රෝහල් ගත කෙරුණි. දිවා ආහාරය ලබාගැනීමෙන් අනතුරුව රෝගී තත්ත්වයට පත් වු ඔවුන්ගෙන් වැඩි පිරිසක් මීගමුව රෝහලෙන් ප්‍රතිකාර ලබා පිටව ගොස් තිබුණි. කෙසේ වෙතත් රෝගී තත්ත්වයට පත්වු තවත් කාන්තාවක මේ වනවිට මීගමුව රෝහලේ දැඩිසත්කාර ඒකකයේ ප්‍රතිකාර ලබමින් සිටින බව සඳහන් වෙයි.", "URL": "https://sinhala.adaderana.lk/news.php?nid=45896", "Category": null, "Parent URL": null}