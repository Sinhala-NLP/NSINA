{"Source": "Adaderana", "Timestamp": "June 18, 2011 10:30 am", "Headline": "ශ්‍රී ලංකා -එංගලන්ත තෙවන ටෙස්ට් තරගය තෙවැනි දිනටත්", "News Content": "ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන තෙවන ටෙස්ට් තරගයේ තෙවැනි දිනය අද (18)ය. දෙවැනි දිනයේ අයහපත් කාලගුණය හේතුවෙන් තරගය නතර කරන විට සිය පළමු ඉනිම ක්‍රීඩා කරමින් සිටි ශ්‍රී ලංකා කණ්ඩායම කඩුලු 9 ක් දැවී ලකුණු 177ක් ලබා සිටියේය. ශ්‍රි ලංකා කණ්ඩායමේ ක්‍රීඩකයින් අඩු ලකුණු සංඛ්‍යාවකට දවා ගැනීමට එංගලන්ත පන්දු යවන්නන් සමත්විය. ශ්‍රී ලංකා කණ්ඩායම වෙනුවෙන් ප්‍රසන්න ජයවර්ධන වැඩිම ලකුණු සංඛ්‍යාවක් ලබාගත්තේය. ඔහු ලකුණු 43ක් ද තිලාන් සමරවීර ලකුණු 31 ක් රැස් කළේය. නොදැවී පන්දුවට පහරදෙමින් සිටි දිල්හාර ප්‍රනාන්දු ලකුණු 33 ක් සහ චානක වෙලගෙදර ලකුණු 7 ක් ලබාසිටියේය. එංගලන්ත කණ්ඩායම වෙනුවෙන් විශිෂ්ට පන්දු යැවීමක නිරත වූ ක්‍රිස් ට්‍රෙම්ලට් කඩුලු 6 ක් දවාගත්තේය.", "URL": "https://sinhala.adaderana.lk/news.php?nid=16836", "Category": null, "Parent URL": null}