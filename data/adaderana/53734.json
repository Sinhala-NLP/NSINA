{"Source": "Adaderana", "Timestamp": "September 8, 2015 11:06 am", "Headline": "ඩලස් ජනපති පරීක්ෂණ කොමිසම හමුවට", "News Content": "පාර්ලිමේන්තු මන්ත්‍රී ඩලස් අලහප්පෙරුම මහතා බරපතළ වංචා, දූෂණ, රාජ්‍ය සම්පත් වරප්‍රසාද, බලය සහ අධිකාරිය අවභාවිතය පිළිබඳ විමර්ශනය කෙරෙන ජනාධිපති කොමිෂන් සභාව හමුවට මේවන විට කැඳවා තිබේ.පසුගිය ජනාධිපතිවරණ සමයේදී ප්‍රචාරක දැන්වීම් සඳහා රාජ්‍ය මාධ්‍ය ආයතනයකට අයවිය යුතු මුදලක් සම්බන්ධයෙන් මෙම ප්‍රශ්න කිරීම සිදුවන බව වන ජනාධිපති පරීක්ෂණ කොමිෂන් සභාවේ ලේකම් ලැසිල් ද සිල්වා මහතා පැවසීය.පසුගියදා මේ සම්බන්ධයෙන් අදාළ මාධ්‍ය ආයතනයේ හිටපු සභාපතිවරයාගෙන්ද ප්‍රශ්න කිරීමක් සිදුවිය.", "URL": "https://sinhala.adaderana.lk/news.php?nid=53734", "Category": null, "Parent URL": null}