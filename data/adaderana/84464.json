{"Source": "Adaderana", "Timestamp": "February 17, 2018 10:14 pm", "Headline": " බ්‍රිස්ටල් කෙඳි නිෂ්පාදනය ප්‍රවර්ධනය කිරීමට වැඩසටහනක්", "News Content": "බ්‍රිස්ටල් කෙඳි නිෂ්පාදනය ප්‍රවර්ධනය කිරීම සඳහා බ්‍රිස්ටල් හා මෙට්‍රස් කෙඳි නිෂ්පාදනය කළ හැකි, දේශීයව වැඩි දියුණු කර නිෂ්පාදනය කළ හැකි, දේශීයව වැඩිදියුණු කර නිෂ්පාදනය කළ, ස්වයංක්‍රීය ලෙලි අල්ලන තාක්ෂණය සහිත යන්ත්‍ර ව්‍යවසායකයින්ට ලබාගැනීමට සහාය වීමට පොල් සංවර්ධන අධිකාරිය තීරණය කර ඇත. ඒ අනුව වැඩිදියුණු කරන ලද යන්ත්‍ර මිලදීගැනීමට ව්‍යවසායකයින්ට අවස්ථාව ලැබෙන අතර ඒ සඳහා අවශ්‍ය වියදමින් 50%ක මුදලක් අධිකාරිය විසින් දරනු ඇත. මෙම යන්ත්‍ර ලබාගැනීමට කැමැත්තක් දක්වන පුද්ගලයන් වේ නම් නම, ලිපිනය, දුරකථන අංකය, ව්‍යාපාරික තොරතුරු, පළපුරුද්ද යනාදි දත්ත ඇතුළත් අයඳුම්පත් පෙබරවාරි 28ට පෙර සභාපති, පොල් සංවර්ධන අධිකාරිය, අංක 54, නාවල පාර, නාරාහේන්පිට ලිපිනයට යොමු කළ යුතුය.", "URL": "https://sinhala.adaderana.lk/news.php?nid=84464", "Category": null, "Parent URL": null}