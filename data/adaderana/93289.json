{"Source": "Adaderana", "Timestamp": "July 27, 2018 11:22 am", "Headline": "ත්‍රීරෝද රථ අනතුරකින් 2ක් මරුට", "News Content": "බලංගොඩ මස්සැන්න ප්‍රදේශයේ සිදුවූ රිය අනතුරකින් පුද්ගලයන් දෙදෙනෙකු මියගොස් තවත් පුද්ගලයෙකු බරපතළ තුවාල ලබා ඇති බව අද දෙරණ වාර්තාකරු පවසයි. බලංගොඩ සමනළවත්ත මාර්ගයේ මස්සැන්න ප්‍රෙද්ශයේදී ඊයේ(26) පස්වරුවේ මෙම අනතුර සිදුවී ඇති බව අප වාර්තාකරු සඳහන් කළේය. ත්‍රීරෝද රථයක් මාර්ගයෙන් ඉවතට පැන පෙරළීයාමෙන් අනතුර සිදුව ඇති අතර අනතුරින් 56 හැවිරිදි මස්සැන්න ප්‍රදේශයේ පදිංචි පුද්ගලයෙකු එම ස්ථානයේදීම මියගොස් තිබේ. මේ අතර බරපතළ තුවාල ලැබූ තවත් දෙදෙනෙක් රෝහල්ගතකර ඇති අතර ඉන් එක් අයෙකු එහිදී මියගොස් ඇති බවයි. ත්‍රීරෝද රථයේ රියදුරු පොලිස් අත්අඩංගුවට ගෙන ඇති අතර අපරික්ෂාකාරී රිය ධාවනය හේතුවෙන් අනතුර සිදුව ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=93289", "Category": null, "Parent URL": null}