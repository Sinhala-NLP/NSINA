{"Source": "Adaderana", "Timestamp": "March 13, 2013 12:30 pm", "Headline": "මෙරට ජනපති ජපන් විදෙස් ඇමති හමුවෙයි", "News Content": "සිව් දින නිල සංචාරයක් සඳහා ජපානය බලා පිටත්ව ගිය ජනාධිපති මහින්ද රාජපක්ෂ මහතා එරට විදේශ අමාත්‍යවරයා මුණගැසී සාකච්ඡා කර තිබේ. එහිදී දෙරටට වැදගත් වන කරුණු රැසක් පිළිබඳ අවධානය යොමු වූ බව ජනාධිපති මාධ්‍ය අංශය සඳහන් කළේය. අද (13) උදෑසන පැවති මෙම සාකච්ඡා සඳහා ජපාන විදේශ අමාත්‍යංශ නිලධාරීන් පිරිසක් ද සහභාගී වූ බව සඳහන්ය. මීට අමතරව ජනාධිපතිවරයා අද දිනයේ ජපානයේ තවත් ඉහළ පෙළේ නිලධාරීන් රැසක් මුණගැසී සාකච්ඡා කිරීමට නියමිතය. ජනාධිපතිවරයා අද දිනයේ දී ජපාන ආරක්ෂක අමාත්‍යවරයා, ජපාන විශේෂ සාම නියෝජිත ලෙස කටයුතු කළ යෂුශි අකාෂි මහතා සහ ජපාන උප අග්‍රාමාත්‍යවරයා ද මුණගැසී සාකච්ජා කිරීමට නියමිත බව ජනාධිපති මාධ්‍ය අංශය සඳහන් කළේය. ජනාධිපතිවරයාගේ ජපාන නිල සංචාරයේ අද දෙවන දිනයයි.", "URL": "https://sinhala.adaderana.lk/news.php?nid=32380", "Category": null, "Parent URL": null}