{"Source": "Adaderana", "Timestamp": "April 15, 2010 03:55 pm", "Headline": "මහනුවර ඉන්ධන හිඟයක්", "News Content": "මහනුවර සහ ඒ අවට ප්‍රදේශවල ඉන්ධනහල් රැසක ඉන්ධන හිඟයක් පවතින බවට තොරතුරු වාර්තා වේ. මේ හේතුවෙන්‍ බොහෝ පිරිසක් දුෂ්කරතාවයට පත්ව ඇති බව අද දෙරණ වාර්තාකරු පවසයි. ඊයේ සිට මෙම තත්ත්වය පවතින අතර අද පස්වරුව වන විට මහනුවර නගරයේ එක් පිරවුම්හලකින් පමණක් ඉන්ධන නිකුත් කිරීම සිදුවෙන බව සඳහන්ය. ඉන්ධන ලබාගැනීම සඳහා විශාල වශයෙන් රථවාහන පෝලිම් පවතින බව ද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=7821", "Category": null, "Parent URL": null}