{"Source": "Adaderana", "Timestamp": "March 28, 2018 03:36 pm", "Headline": "බදුල්ලත් පොහොට්ටුවට", "News Content": "බදුල්ල මහ නගර සභාවේ පුරපති ලෙස ශ්‍රී ලංකා පොදුජන පෙරමුණේ ප්‍රියන්ත අමරසිරි මහතා හා නියෝජ්‍ය ජනගරාධිපති ලෙස එක්සත් ජනතා නිදහස් සන්ධානයේ අසිත නලින්ද රංගේ මහතා වැඩි ජන්දයෙන් තේරී පත්ව තිබේ. ඌව පළාත් පාලන කොමසාරිස් මංගල විජේනායක මහතා හමුවේ ජන්ද විමසීම සිදුවී ඇත‍. ඉකුත් මැතිවරණයේදි එක්සත් ජතික පක්ෂය මන්ත්‍රී ධුර 9 ක් ශ්‍රී ලංකා පොදුජන පෙරමුණ 8 ක් හා එක්සත් ජනතා නිදහස් සන්ධානය 5ක් ජනතා විමුක්ති පෙරමුණ 3 ක් ලබාගෙන තිබුණි. එක් මන්ත්‍රීවරයෙක් නොපැමිණි අතර ජනතා විමුක්ති පෙරමුණේ මන්ත්‍රීවරු තිදෙනා ඡන්දය දිමෙන් වැලකී සිටියහ. ශ්‍රී ලංකා පොදුජන පෙරමුණ හා එක්සත් ජනතා නිදහස් සන්ධානය එක්වි ඡන්දය පාවිච්චි කිරිමි නිසා බහුතර මන්ත්‍රී සංඛ්‍යාවක් සිටි එක්සත් ජාතික පක්ෂය පරාජයට පත්ව ඇත.", "URL": "https://sinhala.adaderana.lk/news.php?nid=86515", "Category": null, "Parent URL": null}