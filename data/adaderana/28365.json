{"Source": "Adaderana", "Timestamp": "October 17, 2012 03:17 pm", "Headline": "පශ්චාත් මරණ පරීක්ෂණයෙන් අභිරහස් හෙළිවෙයි", "News Content": "මහව - උඩගම ප‍්‍රදේශයේ නිවසක තිබී හමු වූ මළ සිරුරු සම්බන්ධයෙන් සිදුකළ පශ්චාත් මරණ පරීක්ෂණයට අනුව එම මරණ පිළිබඳ තොරතුරු කිහිපයක් අනාවරණය වී තිබේ. කුරුණෑගල අධිකරණ වෛද්‍ය නිලධාරීවරයා විසින් ඊට අදාළ පශ්චාත් මරණ පරීක්ෂණ සිදු කර තිබුණි. ඒ අනුව මියගොස් සිටි තරුණයා කිසියම් අයෙකු විසින් ගෙල සිරකර ඝාතනය කර ඇති බවට අනාවරණය වී ඇත. තරුණිය මිය යාමට හේතුව සිය දිවි හානි කර ගැනීමක් විය හැකි බව වෛද්‍ය වාර්තා වල සඳහන්ය. මහව උඩගම ප‍්‍රදේශයේ නිවසක් තුළ දින කිහිපයකට පෙර මියගොස් සිටි මෙම යුවලගේ මළ සිරුරු මහව පොලිසිය විසින් ඊයේ සොයා ගන්නා ලදී. සිද්ධිය සම්බන්ධයෙන් මහව පොලිසිය වැඩි දුර විමර්ශන සිදුකරයි.", "URL": "https://sinhala.adaderana.lk/news.php?nid=28365", "Category": null, "Parent URL": null}