{"Source": "Adaderana", "Timestamp": "August 16, 2018 12:35 pm", "Headline": "බන්දුලගේ උපාධියම තමයි මටත් තියෙන්නේ", "News Content": "සිංගප්පූරු ශ්‍රී ලංකා වෙළඳ ගිවිසුමේන් රටට යම් අයහපතක් සිදු වන කරුණක් ඇත්නම් එය සංශෝධන කල හැකි බව අමාත්‍ය මහින්ද සමරසිංහ මහතා පවසයි. අද (16) කොළඹ පැවති මාධ්‍ය හමුවක් අමතමින් අමාත්‍යවරයා මේ බව පැවසීය. සිංගප්පූරු වෙළඳ ගිවිසුම සම්බන්ධයෙන් විමර්ශනයක් සිදුරිමට ජනාධිපතිවරයා විසින් කමිටුවත් පත්කර ඇති බවත් මාස 2ක් ඇතුලත එම කමිටුවේන් අදාල කරුණු සම්බන්ධයෙන් වාර්තාවක් ඉදිරිපත් කළ යුතු බවත් අමාත්‍යවරයා පැවසිය . එම වාර්තාව අනුව ගිවිසුමෙන් රටට යම් හනි දායක දේ සිදුවන කරුණු ඇත්නම් එය වසරක් ඇතුලත සංශෝදනය කළ හැකි බවද අමාත්‍යවරයා ප්‍රකාශ කළේය. මෙම ගිවිසුම සම්බන්ධයෙන් ඒකාබද්ධ විපක්ෂයේ පාර්ලිමේන්තු මන්ත්‍රී බන්දුල ගුණවර්ධන මහතා කළ ප්‍රකාශ සම්බන්ධයෙන් මාධ්‍යවෙදියෙකු කළ ප්‍රශ්ණයකට පිළිතුරු ලබා දෙමින් අමාත්‍යවරයා පැවසුවේ බන්දුල ගුණවර්ධන මන්ත්‍රිවරයාට තිබේන උපාධිය සම්බන්ධයෙන් තමන් නොදන්නා බවත් තමන්ට තිබේන්නේ ආර්ථික උපාදියක් බවත්ය.", "URL": "https://sinhala.adaderana.lk/news.php?nid=94496", "Category": null, "Parent URL": null}