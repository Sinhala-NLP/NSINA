{"Source": "Adaderana", "Timestamp": "July 26, 2011 08:51 am", "Headline": "2000 වෙනි ටෙස්ට් තරගයේ අවසන් දිනය අදයි", "News Content": "එංගලන්තය සහ ඉන්දියාව අතර එංගලන්තයේ ලෝඩ්ස් ක්‍රීඩාංගණයේ දී මේ වන විට පැවැත්වෙන දෙදහස් වෙනි ලෝක ටෙස්ට් ක්‍රිකට් තරගයේ අවසන් දිනය අදය(26). තරගයේ සිය දෙවැනි ඉනිම ක්‍රීඩා කරන ඉන්දීය කණ්ඩායම මේ වන විට කඩුලු 4 ක් දැවී ලකුණු 146 ක් ලබා සිටියි. ප්‍රථම ඉනිම ක්‍රීඩා කළ එංගලන්ත කණ්ඩායම කඩුලු 8 ක් දැවී ලකුණු 474ක් ලබා ගත් අතර දෙවැනි ඉනිම සඳහා කඩුලු 6 ට ඔවුන් ලබාගත් ලකුණු සංඛ්‍යාව 269 කි. ඉන්දීය කණ්ඩායමට ප්‍රථම ඉනිම සඳහා සියල්ලන් දැවී ලබාගත හැකිවූයේ ලකුණු 286 ක් පමණි. ඒ අනුව දෙදහස් වෙනි ලෝක ටෙස්ට් ක්‍රිකට් තරගය ජයග්‍රහණය කිරීමට නම් ඉන්දීය කණ්ඩායමට තවත් ලකුණු 312 ක් ලබා ගත යුතු වේ.", "URL": "https://sinhala.adaderana.lk/news.php?nid=17635", "Category": null, "Parent URL": null}