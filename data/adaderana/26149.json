{"Source": "Adaderana", "Timestamp": "July 29, 2012 06:46 am", "Headline": "පොලිස් පරීක්ෂකවරයාගේ පිස්තෝලය අහඹුවෙන් පත්තුවී උ.පො.ප මරුට", "News Content": "පොලිස් පරීක්ෂකවරයෙකුගේ පිස්තෝලයක් අත්වැරදීමකින් අහඹු ලෙස ක්‍රියාත්මකවීමෙන් වෙඩිවැදුණු උප පොලිස් පරීක්ෂකවරයෙකු ජීවිතක්ෂයට පත්ව තිබේ. මෙසේ මිය ගොස් ඇත්තේ නෙළුව පොලීසියට අනුයුක්තව සේවය කළ උප පොලිස් පරීක්ෂකවරයෙකු බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. සැකකරුවෙකු සොයා ඊයේ මධ්‍යම රාත්‍රීයේ නෙළුව,ලෙල්වල ප්‍රදේශයේ සිදුකළ මෙහෙයුමකදී මෙම අවාසනාවන්ත සිද්ධිය සිදුවී ඇති බව හෙතෙම අද දෙරණට කියා සිටියේය. ජීවිතක්ෂයට පත්වූ උප පොලිස් පරීක්ෂකවරයා මාතර ප්‍රදේශයේ පදිංචි 51 හැවිරිදි සිව්දරු පියෙකු බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=26149", "Category": null, "Parent URL": null}