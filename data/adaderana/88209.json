{"Source": "Adaderana", "Timestamp": "April 28, 2018 06:52 pm", "Headline": "පාක්ෂිකයන්ට අවශ්‍ය දුක්ගන්නාරාල කෙනෙක්", "News Content": "පාක්ෂිකයන්ට අවශ්‍ය දුක්ගන්නාරාල කෙනෙකු බවත් තමාට එය සිදු කිරීමේ හැකියාව පවතින බව එක්සත් ජාතික පක්ෂයේ නව ජාතික සංවිධායක අමාත්‍ය නවීන් දිසානායක මහතා පවසයි. අද පක්ෂ මූලස්ථානයේ පැවති මාධ්‍ය හමුවකට එක් වෙමින් එතුමන් මේ බව ප්‍රකාශ කළේය. තමාගේ උත්සහය පක්ෂයේ මහ ලේකම්වරයා සමඟ එක්වී රටවටා ගොස් නැවතත් එක්සත් ජාතික පක්ෂය ජයග්‍රාහී මාවතකට ගෙන ඒම බව නවීන් දිසානායක මහතා පැවසීය. නියෝජ්‍ය නායක තනතුර සඳහා තරඟ වැදීමට කිසිවෙක් නොමැති බවත් උප නායක තනතුර සඳහා විරෝධයක් පැන නැගුණු බවත් ඒ සඳහා තරඟ වැදීමට කිසිවෙක් ඉදිරිපත් නොවූ බවද එතුමන් පැවසීය. පක්ෂයත් පාක්ෂිකයාත් අතර පරතරයක් පවතින බවත් නායකතුමා සමඟ සාකච්ඡා කර එය නිවැරදි කළ යුතු බවද එතුමන් වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=88209", "Category": null, "Parent URL": null}