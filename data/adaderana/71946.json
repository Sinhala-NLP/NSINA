{"Source": "Adaderana", "Timestamp": "April 10, 2017 10:33 pm", "Headline": "නීති විරෝධී මත් පැන් සමඟ 1ක් මාට්ටු ", "News Content": "නීති විරෝධී මත් පැන් නිෂ්පාදනය කිරීමේ නිරත වූ පුද්ගලයෙකු සාලියවැව, පේදුරුවැව රක්ෂිත ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්යය බලකායේ පුත්තලම කඳවුරේ නිලධාරීන් විසින් සිදු කළ වැටලීමකදී අදාළ සැකකරු අත්අඩංගුවට ගත් බව පොලිස් විශේෂ කාර්යය බලකාය සඳහන් කළේය.ඔහු සතුව තිබී නීති විරෝධී මත්පැන් බෝතල් 40ක්, ගෝඩා බැරලයක් සහ මත්පැන් පෙරීමට යොදා ගන්නා උපකරණ කිහිපයක් ද සොයාගෙන තිබේ.වැඩිදුර විමර්ශන සඳහා සැකකරු සාලියවැව පොලිස් ස්ථානය වෙත බාරදුන් බව පොලිස් විශේෂ කාර්යය බලකාය පැවසුවේය.", "URL": "https://sinhala.adaderana.lk/news.php?nid=71946", "Category": null, "Parent URL": null}