{"Source": "Adaderana", "Timestamp": "May 29, 2013 10:16 am", "Headline": "හෘදයාබාධයකින් පොලිස් නිලධාරියා මරුට", "News Content": "අනුරාධපුර, පණ්ඩුකාභයපුර ප්‍රදේශයේ මාර්ගයක් අසළ දී පොලිස් නිලධාරියෙකු ජීවිතක්ෂයට පත්ව තිබේ. පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා කියා සිටියේ ඊයේ රාත්‍රි 11.30 ට පමණ අදාළ පොලිස් නිලධාරියාගේ දේහය සොයාගත් බවයි. ජීවිතක්ෂයට පත්ව ඇත්තේ අනුරාධපුර නියෝජ්‍ය පොලිස්පති කාර්යාලයට අනුයුක්තව සේවය කළ 57 හැවිරිදි ප්‍රධාන පොලිස් පරීක්ෂකවරයෙකි. හෘදයාබාධයක් හේතුවෙන් මොහුගේ මරණය සිදුවන්නට ඇතැයි සැකකරන බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පවසයි.", "URL": "https://sinhala.adaderana.lk/news.php?nid=34465", "Category": null, "Parent URL": null}