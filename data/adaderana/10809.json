{"Source": "Adaderana", "Timestamp": "September 12, 2010 11:44 am", "Headline": "ආරියවතීගේ නව නිවසට මුල් ගල තැබෙයි", "News Content": "සෞදි අරාබියේ දී වධ හිංසනයට ලක්ව මෙරටට පැමිණි එල්.පී. ආරියවතී මහත්මියගේ නව නිවසට මුල් ගල් තැබීමේ කටයුතු අද පෙරවරුවේ සිදුවිය. අද පෙරවරු 9.50 ට යෙදුණු සුභ මොහොතින් එම කටයුතු ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතාගේ ප්‍රධානත්වයෙන් සිදුකෙ‍රුණු බව සඳහන්ය. මෙම නිවස සාදා දීම සඳහා විදේශ සේවා නියුක්ති කාර්යාංශය, නිවාස සංවර්ධන අධිකාරිය හා රක්ෂණ භාර අරමුදල මූල්‍ය දායකත්වය ලබා දී තිබේ. මෙම අවස්ථාවට විදේශ සේවා නියුක්ති කාර්යාංශයේ සභාපති නීතීඥ කිංස්ලි රණවක මහතා ද සහභාගී වී සිටියේය. සෞදි අරාබි‍යා‍වේ දී ඇණ ගසා වධ හිංසාවට ලක්වූ ආරියවතී මහත්මියගේ තිබූ ඇණ සහ අල්පෙනෙති කඹුරුපිටිය රෝහලේ දී වි‍ශේෂ සැත්කමක් මගින් ඉවත් කරනු ලැබීය.", "URL": "https://sinhala.adaderana.lk/news.php?nid=10809", "Category": null, "Parent URL": null}