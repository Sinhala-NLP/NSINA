{"Source": "Adaderana", "Timestamp": "December 17, 2016 01:16 pm", "Headline": " විදේශීය කත ගෙල වැලලාගනියි", "News Content": "ගම්පහ, මැදගම ප්‍රදේශයේදී විදේශීය කාන්තාවක ගෙල වැලලාගෙන සියදිවි හානි කර ගෙන තිබේ.අදාළ කාන්තාව වහලයේ බාල්කයක රෙදි පටියක් ආධාරයෙන් ගෙල වැලලාගෙන මියගොස් ඇති බව පොලීසිය පැවසුවේය.මියගොස් ඇත්තේ යුක්රේන ජාතික 66 හැවිරිදි කාන්තාවකි.මෙම කාන්තාව මානසික ආබාධයකින් පෙළෙන බවත් මීට පෙරද අවස්ථා කිහිපයකදී සියදිවි හානිකර ගැනීමට උත්සහ දරා ඇති බවත් පොලීසිය සිදුකළ මූලික විමර්ශනවලදී අනාවරණය වී තිබේ.පශ්චාත් මරණ පරික්ෂණය අද (17) සිදු කිරීමට නියමිත අතර ගම්පහ පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=67104", "Category": null, "Parent URL": null}