{"Source": "Adaderana", "Timestamp": "June 11, 2019 04:07 pm", "Headline": "හක්කපටස් නිසා ජීවිතයත් මරණයත් අතර සටනක්", "News Content": "කුරුණෑගල, ගිරිබාව වනජිවි කාර්යාලයට අයත් සංඝප්පාලිය ප්‍රදේශයේදී හක්කපටස් ආහාරයට ගත් වන අලිපැටවෙකු බරපතළ තුවාල ලබා සිටින බව අද දෙරණ වාර්තාකරු පවසයි. තුවාල ලබා සිටි මෙම වන අලි පැටවා ඊයේ(10) දහවල් ගිරිබාව වනජිවී කාර්යාලයේ නිලධාරීන්ට හමුව තිබේ මෙම වන අලි පැටවා මේ වන විට වනජිවී කාර්යාලය වෙත රැගෙනවිත් මුඛයේ ඇති තුවාල සඳහා ප්‍රතිකාර කිරීම ආරම්භ කර ඇති බව වාර්තා වෙයි. මෙම අලි පැටවාගේ මුඛය හක්කපටස් හේතුවෙන් බරපතළ තුවාල වී ඇති අතර මේ හේතුවෙන් ආහාර හෝ ජලය ගෙළ ප්‍රදේශයෙන් පහලට ගමන් නොකරක බැවින් දින කිහිපයක් නිරාහාර සිට ඇති බව වනජිවී නිලධාරීන් පවසයි. මෙම වන අලි පැටවා මාස 05ක් පමණ වයසක පසුවන කුඩා අලි පැටවෙකු බව වනජිවී නිලධාරීන් වැඩිදුරටත් පැවසීටය. මේ වන විට කුරුණැගල වනජීවි පශුවෛද්‍ය ඒකකය විසින් ප්‍රථිකාර කිරීමේ කටයුතු ආරම්භ කර ඇති අතර පශු වෛද්‍ය නිලධාරීන් පවසන්නේ මෙම වන අලියා පටවාගේ තත්ත්වය බරපතළ බවයි.", "URL": "https://sinhala.adaderana.lk/news.php?nid=111746", "Category": null, "Parent URL": null}