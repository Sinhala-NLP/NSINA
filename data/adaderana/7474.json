{"Source": "Adaderana", "Timestamp": "March 24, 2010 09:34 am", "Headline": "ප්‍රචණ්ඩ ක්‍රියා 110 යි", "News Content": "මහ මැතිවරණයට අදාළව පුර්ව ප්‍රචන්ඩ ක්‍රියා මේ වන විට 110 ක් වාර්තා වන බව මැතිවරණ ප්‍රචණ්ඩ ක්‍රීයා නිරීක්ෂණ මධ්‍යස්ථානය පවසයි. එයින් සිදුවීම් 32 ක් රාජ්‍ය දේපල අයථා පරිහරණය සම්බන්ධයෙන් බන බව නිරීක්ෂණ මධ්‍යස්ථානය සඳහන් කරයි. ඒසේම එයින් වැඩිම පැමිණිලි සංඛ්‍යාවක් ලැබී ඇත්තේ එක්සත් ජනතා නිදහස් සන්ධානයට එරෙහිව බව මැතිවරණ ප්‍රචණ්ඩ ක්‍රීයා නීරීක්ෂණ මධ්‍යස්ථානය පෙන්වාදෙයි. ඒ අනුව එක්සත් ජනතා නිදහස් සන්ධානයට එරෙහිව ලැබී ඇති පැමිණිලි සංඛ්‍යාව 127 ක් වන අතර එම පැමිණිලි වලින් 25 ක් සන්ධානයේම ආධාරකරුවන් අතර සිදුවු ප්‍රචණ්ඩ ක්‍රීයාවන්ට අදාළ පැමිණිලි බව සඳහන් වේ. මීට අමතරව එක්සත් ජාතික පක්ෂයට එරෙහිව පූර්ව මැතිවරණ ප්‍රචණ්ඩ ක්‍රීයා පැමිණිලි 07 ක් ලැබී ඇතැයි මැතිවරණ ප්‍රචණ්ඩ ක්‍රියා නීරීක්ෂණ මධ්‍යස්ථානය වාර්තාකරයි. එමෙන්ම චූදිතයින් හඳුනා නොගත් පැමිණිලි 35ක් ද එම මධ්‍යස්ථානයට ලැබී තිබෙන අතර ස්වාධීන කණ්ඩායමකට එරෙහිව ද එක් පැමිණිල්ලක් ලැබී ඇති බව සඳහන් වේ.", "URL": "https://sinhala.adaderana.lk/news.php?nid=7474", "Category": null, "Parent URL": null}