{"Source": "Adaderana", "Timestamp": "June 19, 2019 09:33 am", "Headline": "21 ප්‍රහාරයට වගකිවයුත්තා ජනාධිපති-වෙන කවුරුත් නෑ ", "News Content": "වත්මන් ජනාධිපතිවරයා බලයට ගෙන ඒමට කටයුතු කිරීම පිළිබඳව තමන් ජනතාවගෙන් සමාව ඉල්ලා සිටින බව ඩිජිටල් යටිතල පහසුකම් හා තොරතුරු තාක්ෂණ කැබිනට් නොවන අමාත්‍ය අජිත් පී.පෙරේරා මහතා පවසයි. ටීවී දෙරණ වාද පිටිය වැඩසටහනේදී ඊයේ (18) සිය අදහස් දක්වමින් ඒ මහතා මේ බව කියා සිටියේය. ජනතාවගේ පරමාධිපත්‍ය බලයට ගරු නොකරමින් අගමැති හා ජනාධිපති දෙපැත්තකට වී සිටින අතර නීති විරෝධී ලෙස තිබු ආණ්ඩුව කඩාකප්පල් කළ මෛත්‍රීපාල සිරිසේන ජනාධිපතිවරයා වැරදිකරුවෙකු බව ඒ මහතා ප්‍රකාශ කර සිටියි. එසේම පසුගිය අප්‍රේල් 21 දා ප්‍රහාරයට සම්පූර්ණ වගකිවයුත්තා වන්නේද ජනාධිපතිවරයා බවත් ඒ මහතා කියා සිටියේය. \"ජනාධිපතිවරයා තමයි විධායක ජනාධිපති. ජනාධිපති තමයි ආරක්ෂක ඇමති. ජනාධිපති තමයි නීතිය හා සාමය පිළිබඳ ඇමති. ඒ නිසා ජනාධිපති තමයි වගකියන්න ඕනෙ. වෙන කවුරුත් නෑ\" යනුවෙන් ඔහු ප්‍රකාශ කළේය.", "URL": "https://sinhala.adaderana.lk/news.php?nid=112294", "Category": null, "Parent URL": null}