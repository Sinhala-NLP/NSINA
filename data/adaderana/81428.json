{"Source": "Adaderana", "Timestamp": "December 13, 2017 06:58 am", "Headline": "දූෂිත දේශපාලඥයින්ට තවම නීතිය ක්‍රියාත්මක වී නැති බව ෆොන්සේකා කියයි", "News Content": "පසුගිය ආණ්ඩු සමයේ සිටි ඇතැම් දූෂිත දේශපාලඥයින් සම්බන්ධයෙන් තවමත් නීතිය ක්‍රියාත්මක නොවිම සම්බන්ධයෙන් තමන්ට ගැටලුවක් පවතින බව ෆීල්ඩ් මාෂල් සරත් ෆොන්සේකා අමාත්‍යවරයා පවසයි. ආණ්ඩු කාලය අවසන්වීමට ප්‍රථම අදාළ දූෂිතයින් හට දඩුවම් ලබාදීමේ අවශ්‍යතාවක් පවතින බව ඔහු පෙන්වාදෙයි. මාකොළ ප්‍රදේශයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්න වලට පිලිතුරු දෙමින් සරත් ෆොන්සේකා මහතා මේ බව කියා සිටියේය. මේ අතර වත්මන් දූෂිත ආණ්ඩුවට විරුද්ධව මෙවර මැතිවරණයේදී තම පක්ෂය විසින් අපේක්ෂකයින් ඉදිරිපත් කර ඇති බව කොළඹ ප්‍රදේශයේදී මාධ්‍යවේදීන් පිරිසක් අමතමින් බැසිල් රාජපක්ෂ මහතා පැවසුවේය.", "URL": "https://sinhala.adaderana.lk/news.php?nid=81428", "Category": null, "Parent URL": null}