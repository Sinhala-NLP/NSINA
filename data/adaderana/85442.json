{"Source": "Adaderana", "Timestamp": "March 10, 2018 07:50 am", "Headline": "රට තුළ සාමකාමී වාතාවරණයක් ස්ථාපිත කර ඇති බව ජනපති පවසයි", "News Content": "‍මේ වන විට රට තුළ සාමකාමී වාතාවරණයක් ස්ථාපිත කර ඇති බව ජනාධිපති මෛත්‍රීපාල සිරිසේන මහතා පවසයි. පසුගිය දින කිහිපය තුළ රටේ ඇතැම් ප්‍රදේශ වල පැවති කලහකාරී තත්ත්වය සම්පූර්ණයෙන් මැඩපවත්වා ඇති බව හෙතෙම පෙන්වා දෙයි. විදෙස් තානාපතිවරුන් දැනුවත් කිරීම සඳහා ජනාධිපති කාර්යාලයේදී පැවති සාකච්ඡාවකදී ජනාධිපති මෛත්‍රීපාල සිරිසේන මහතා මේ බව පවසා තිබේ. මහනුවර දිස්ත්‍රික්කයේ ඇතැම් ප්‍රදේශ වල පැවති කලහකාරී තත්ත්වයන් නිර්මාණය කිරීමට මුල් වූ සහ ක්‍රියාත්මක වූ පිරිස් අත්අඩංගුවට ගෙන උපරිම දඩුවම් ලබාදෙන ලෙස පොලීසිය ඇතුළු අදාළ අංශ වෙත උපදෙස් දී ඇති බව ජනාධිපතිවරයා එහිදී වැඩිදුරටත් පවසා ඇත. අග්‍රාමාත්‍ය රනිල් වික්‍රමසිංහ මහතා ඇතුළු ඇමතිවරුන් කිහිප දෙනෙකු ද අදාළ සාකච්ඡාවට එක්ව සිටි බව ජනාධිපති මාධ්‍ය අංශය පැවසීය.", "URL": "https://sinhala.adaderana.lk/news.php?nid=85442", "Category": null, "Parent URL": null}