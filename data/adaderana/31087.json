{"Source": "Adaderana", "Timestamp": "January 26, 2013 12:44 pm", "Headline": "ශ්‍රී ලාංකිකයින් 13ක් දූපතකට යවලා", "News Content": "නීති විරෝධීව ඔස්ටේ‍්‍රලියාවට යමින් සිටියදී අත්අඩංගුවට පත්ව ඉන්දුනීසියාවේ රාධාන් ප‍්‍රදේශයේ රඳවා සිටි ශ‍්‍රී ලාංකිකයින් 13 දෙනෙකු සුමාත‍්‍රාවට අයත් දූපත් ප‍්‍රදේශයකට මාරු කර යවා තිබේ. මෙම වසරේ මුල් කාල සීමාව තුළ ඔස්ටේ‍්‍රලියාවට යාමට ගොස් අත්අඩංගුවට පත් වූ ශ‍්‍රී ලංකිකයින් 40 දෙනෙකු ඉන්දුනීසියාවේ රාධාන් ප‍්‍රදේශයේ කඳවුරක රඳවා තිබිණ. අදාළ කඳවුරේ ඉඩපහසුකම් ඇත්තේ 20 දෙනෙකුට පමණක් බව විදෙස් මාධ්‍ය වාර්තා කළේය. මේ හේතුව නිසා අත්අඩංගුවට පත්වූ 13 දෙනෙකු මෙලෙස වෙනත් ස්ථානයකට මාරුකර ඇති බව ද එම වාර්තා පැවසුවේය. කෙසේ වෙතත් මේවන විට මෙම නීති විරෝධී සංක‍්‍රමණිකයින්ගේ සරණාගතභාවය පිළිබඳ පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=31087", "Category": null, "Parent URL": null}