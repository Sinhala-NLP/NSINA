{"Source": "Adaderana", "Timestamp": "April 14, 2015 10:16 am", "Headline": "මාස 3ට ෆේස්බුක් පැමිණිලි 500ක්", "News Content": "මේ වසරේ ගත වු මාස තුන තුළ “ෆේස්බුක්“ වෙබ් අඩවිය සම්බන්ධයෙන් පැමිණිලි 500ක් පමණ ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි.එහි මාධ්‍ය ප්‍රකාශක ආරක්ෂක ඉංජිනේරු රොෂාන් චන්ද්‍රගුප්ත මහතා සඳහන් කළේ මාර්තු මාසය තුළ පමණක් පැමිණිලි 200කට වැඩි සංඛ්‍යාවක් ලැබී ඇති බවයි.ඉන් වැඩිම පැමිණිලි සංඛ්‍යාවක් ලැබී ඇත්තේ ව්‍යාජ ෆේස්බුක් ගිණුම් සම්බන්ධ පැමිණිලි බව රොෂාන් චන්ද්‍රගුප්ත මහතා සඳහන් කළේය.ඊට අමතරව වෙනත් පුද්ගලයින්ගේ පින්තූර භාවිත කිරීම සහ අනවසරයෙන් ෆේස්බුක් ගිණුම්වලට ඇතුළු වී දත්ත වෙනස් කිරීම්වලට අදාළ පැමිණිලි ද ශ්‍රී ලංකා පරිගණක හදිසි ප්‍රතිචාර සංසදයට ලැබී ඇත. අදාළ පැමිණිලිවලින් විශාල සංඛ්‍යාවක් ෆේස්බුක් සමාගම දැනුවත් කර ව්‍යාජ ගිණුම් අත්හිටුවීමට පියවර ගෙන ඇති බව රොෂාන් චන්ද්‍රගුප්ත මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=50647", "Category": null, "Parent URL": null}