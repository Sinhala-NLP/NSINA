{"Source": "Adaderana", "Timestamp": "June 13, 2012 03:31 pm", "Headline": "මෙවර යල කන්නයේ වගාවට ජලය ප්‍රමාණවත් නෑ", "News Content": "මෙවර යල කන්නය සදහා ගොවි ජනතාවට වාරි ජලය ලබා දීමේදී ජලය සීමා කිරීමට සිදුව ඇති බව වාර්මාර්ග හා ජල සම්පත් කළමනාකරණ අමාත්‍යංශ්‍යය පවසයි. පසුගිය වසර හා සසදා බැලීමේදී වාරිජලය නිකුත් කිරීමට ප්‍රමාණවත් වැසි ජලය මහවැලි හා වරිමාර්ග ජලාශවලට නොලැබීම මීට හේතුව බව අමාත්‍යංශ්‍ය විසින් නිකුත් කළ නිවේදනයක දැක්වේ. එකී නිවේදනයට අනුව මෙවර මහවැලි ජලාශවල ජල තත්ත්වය පහත පරිදි වේ කොත්මලේ ජලාශය - 30% වික්ටෝරියා ජලාශය - 20% රන්දෙණිගල ජලාශය - 42% ‍ එමෙන්ම වාරිමාර්ග දෙපාර්තුමේන්තුවට අයත් ජලාශවල ජල තත්ත්වයන්ද පහත පරිදි වේ. මින්නේරිය ජලාශය - 43% කන්තලේ ජලාශය - 48% කවුඩුල්ල ජලාශය - 34% පරාක්‍රම සමුදුය - 41% මාදුරුඔය ජලාශය - 41 % මෙම තත්ත්වයන් සැලකිල්ලට ගෙන දැනට ගෘහස්ථ පරිභෝජනය සදහා සහ ජල අවශ්‍යතාවන් සදහා ප්‍රමුඛතාව දී කටයුතු කිරීමට එම අධිකාරිය තීරණය කර ඇත. එමෙන්ම 80% ට වැඩි වී වගාවක් කිරීමට නිර්දේශ කරනු ලැබූ වාරිමාර්ග දෙපාර්තුමේන්තුවට අයත් මින්නේරිය,කවුඩුල්ල, කන්තලේ, පරාක්‍රම සමුද්‍රය, සහ ශ්‍රී ලංකා මහවැලි අධික‍ාරියේ මාදුරු ඔය යන ජලාශවල ගබඩා කර ඇති ජල ප්‍රමාණයන් පවතින කාලගුණික තත්ත්වය අනුව ඉතා අරපරිස්සමෙන් කළමනාකරණය කරගෙන හොවිතැන් කටයුතුවල නියැළෙනමෙන් වාරිමාර්ග හා ජලසම්පත් කළමනාකරන අමාත්‍යංශය සියලුම ගොවි ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=25000", "Category": null, "Parent URL": null}