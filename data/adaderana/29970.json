{"Source": "Adaderana", "Timestamp": "December 15, 2012 09:08 am", "Headline": "කුලීකරුවා නිවෙස් හිමියාට පාඩමක් උගන්වයි", "News Content": "වව්නියාව, පොන්නර්සම්කුලම් ප්‍රදේශයේ නිවසක කුලියට‍ නැවතී සිටි පුද්ගලයෙකු විසින් එම නිවසේ හිමිකරු ළිඳකට ඇද දමා ඝාතනය කර තිබේ. ඊයේ ඝාතනයට ලක්වූ පුද්ගලයා 58 වැනි වියේ පසුවූ අයෙකු බව පොලීසිය පැවසුවේය. අදාළ පුද්ගලයා විසින් කුලිය‍ට පදිංචි වී සිටි පුද්ගලයාට නිවසින් පිටව යන ලෙස අවස්ථා කිහිපයකදී දැනුම් දී තිබේ. එය නොසලකා හැරඇති අදාළ සැකකරු සහ නිවෙස් හිමියා අතර දින කිහිපයක සිට බහින් බස් වීම් පැවති බවට තොරතුරු ලැබී තිබේ. එය දුරදිග යාමෙන් ඝාතනය සිදුව ඇති බව වව්නියාව පොලීසිය සඳහන් කළේය. මේ අතර එරාවුර්, තන්නාමුන ප්‍රදේශයේදී මුගුරකින් පහරකෑමට ලක්ව මහනුවර මහරෝහලේ ප්‍රතිකාර ලබමින් සිටි 50 හැවිරිදි පුද්ගලයෙකු මියගොස් තිබේ. අපරාධයට සම්බන්ධ සැකකරුවන් දෙදෙනෙකු අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන 21 වන දින දක්වා රක්ෂිත බන්ධනාගාර ගතකර ඇත.", "URL": "https://sinhala.adaderana.lk/news.php?nid=29970", "Category": null, "Parent URL": null}