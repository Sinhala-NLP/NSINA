{"Source": "Adaderana", "Timestamp": "April 7, 2018 01:54 pm", "Headline": "එජාපයේ ප්‍රතිසංවිධාන කමිටු වාර්තාව අද අගමැතිට", "News Content": "පක්ෂ ප්‍රතිසංවිධාන කටයුතු ඇතුළු ආණ්ඩුවේ ඉදිරි කටයුතු වෙනුවෙන් පත් කරනු ලැබූ කමිටු වාර්තා අද දිනයේ අග්‍රාමාත්‍ය රනිල් වික්‍රමසිංහ මහතා වෙත භාරදීමට නියමිතය. මෙම කමිටු වාර්තා භාරදීමෙන් අනතුරුව පක්ෂ ප්‍රතිසංවිධාන කටයුතු සහ පක්ෂ ඉදිරි කටයුතු පිලිබඳ සාකච්ඡා කිරීමට නියමිත බව වාර්තා වේ. අද දිනයේ පැවත්වීමට නියමිත මෙම සාකච්ඡා පිලිබඳ අද දෙරණ සමඟ අදහස් දැක්වූ එක්සත් ජාතික පාර්ලිමේන්තු මන්ත්‍රී කාවින්ද ජයවර්ධන මහතා. අග්‍රාමාත්‍යවරයාට එරෙහි විශ්වාසභංග යෝජනාවේදි ඊට පක්ෂව ඡන්දය ලබාදුන් අමාත්‍යවරුන් එම ධුරවලින් ඉවත් කරන්නැයි අග්‍රාමාත්‍යවරයාගෙන් අද දිනයේ ඉල්ලීමක් කිරීමට බලාපොරොත්තු වන බවද පාර්ලිමේන්තු මන්ත්රී‍ කාවින්ද ජයවර්ධන මහතා සඳහන් කළේය. මේ අතර අග්‍රාමාත්‍යවරයාට එරෙහි විශ්වාසභංග යෝජනාවේදී ඊට පක්ෂව ඡන්දය ලබාදුන් ඇමතිවරුන්ට ඉදිරියේදී අමාත්‍ය ධූර දැරීම පිළිබඳ ගැටලු පවතින බව ආණ්ඩුක්‍රම ව්‍යවස්ථාව සඳහා මහජන අදහස් ලබා ගැනීමේ කමිටුවේ සභාපති නීතිඥ ලාල් විජේනායක මහතා සඳහන් කළේය.", "URL": "https://sinhala.adaderana.lk/news.php?nid=87077", "Category": null, "Parent URL": null}