{"Source": "Adaderana", "Timestamp": "May 11, 2013 04:00 pm", "Headline": "ක්‍රිකට් ක්‍රීඩිකාවන් ශ්‍රේණිගත කරයි", "News Content": "ශ්‍රී ලංකා ක්‍රිකට් ක්‍රීඩිකාවන් ශ්‍රේණිගත කිරීමේ වැඩපිළිවෙළක් ක්‍රියාත්මක කිරීමට ශ්‍රී ලංකා ක්‍රිකට් ආයතනය තීරණය කර තිබේ. මෙම නව වැඩපිළිවෙළ අනුව දැනට ජාතික තලයේ සිටින ක්‍රීඩිකාවන් 35 දෙනෙකු ශ්‍රේණිගත කිරීමට නියමිතය. ඔවුන් අංශ 4 ක් යටතේ ශ්‍රේණිගත කිරීමට කටයුතු කරන බව ශ්‍රී ලංකා ක්‍රිකට් ආයතනය සඳහන් කළේය. අදාළ ශ්‍රේණිගත කිරීම්වලින් අනතුරුව ඔවුන්ට මාසික දීමනාවක් ලබාදීමට ද නියමිතය.", "URL": "https://sinhala.adaderana.lk/news.php?nid=34005", "Category": null, "Parent URL": null}