{"Source": "Adaderana", "Timestamp": "April 4, 2014 10:08 am", "Headline": "ධීවරයින් 4යි - මාළු ටොන් 4යි - රන්මුතුදුව ඉන්දියාවේ!", "News Content": "මුහුදු සීමා උල්ලංඝණය කර ධීවර කටයුතු වල නිරත වීම හේතුවෙන් ශ්‍රී ලාංකික ධීවරයින් සිව්දෙනෙකු ඉන්දීය වෙරළාරක්ෂක නිලධාරින් විසින් අත්අඩංගුවට ගෙන තිබේ. ඉන්දීය මුහුදු සීමාවට අයත් බෙංගාල බොක්ක ප්‍රදේශයේදී මොවුන් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. ධීවරයින් පැමිණි යාත්‍රාව ද ඉන්දීය වෙරළාරක්ෂක නිලධාරීන් බාරයට ගෙන ඇත. මාතර ප්‍රදේශයෙන් ධීවර කටයුතු සඳහා පිටත්ව ගිය “රන්මුතුදූව” නැමති ධීවර යාත්‍රාව මෙලෙස ඉන්දීය වෙරළාරක්ෂක නිලධාරින් බාරයට ගෙන ඇති බව ඉන්දීය මාධ්‍ය වාර්තා කළේය. අත්අඩංගුවට පත්වන විට අදාළ යාත්‍රාවේ ටොන් 04ක මසුන් තොගයක් ද තිබු බව වාර්තා වේ‍.", "URL": "https://sinhala.adaderana.lk/news.php?nid=42300", "Category": null, "Parent URL": null}