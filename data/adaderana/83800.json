{"Source": "Adaderana", "Timestamp": "January 30, 2018 06:49 pm", "Headline": "රෑට දික්ඔයට යන ජරාව නිසා ජනතාව දැඩි අසීරුතාවයක", "News Content": "හැටන් තරු චතුරශ්‍රයේ මහජන වැසිකිළියේ මළ අපද්‍රව්‍ය රාත්‍රී කාලයේ දික්ඔයට මුදා හැරිම නිසා දැඩි පාරිසරික විනාශයක් හා ජලදුෂණයක් සිදුවෙමින් පවතින බව අද දෙරණ වාර්තාකරු පවසයි. හැටන් දික්ඔය නගර සභා බල ප්‍රදේශයට අයත් හැටන් තරු චතුරශ්‍රයේ ඉදිකර තිබෙන නගර සභාවේ අධික්ෂණය යටතේ පවත්වාගෙන යන මහජන වැසිකිළියේ මළ අපද්‍රව්‍ය රාත්‍රී කාලයේදි හැටන් නගරය ඔස්සේ ගලා බසින ප්‍රධාන කාණු පද්ධතියට මුදා හැරීම කලක සිට සිදුකෙරේයි. මෙම කටයුත්ත ඉතා සංවිධානාත්මකව සිදුකරන අතර මාසයකට පමණ වරක් මධ්‍යම රාත්‍රියට ආසන්න වෙලාවට කම්කරුවන් කිපදෙනෙක් යොදා ගනිමින් බාල්දි උපයෝගි කරගෙන කණුපද්ධතියට මුදා හැරිම සිදු කෙරෙන බව ප්‍රදේශ වාසින් චෝදනා කරති. එවන් අවද්ථාවලදි ඔවුන්ට නිවෙස්වල රැදි සිටිමට පවා නොහැකි තරමේ දුර්ගන්ධයක් පවතින බවත් ඒ පිළිබඳව දිගින් දිගටම නගර සභාවට දැනුම් දුන්නද ඵලක් නොවු බවට චෝදනා කරති. ඒඅනුව දිගින් දිගටම විමසිලිමත්ව සිටි හෙයින් 28 වන දා රාත්‍රීයේ පුද්ගලයින් තිදෙනෙක් විසින් මහජන වැසිකිළියේ මළ අපද්‍රව්‍ය කාණුපද්ධතියට මුදා හරින අයුරු දක්නට හැකි වී තිබේ. ප්‍රදේශය පුරා දුර්ගන්ධයක් විහිදුවමින් කාණුවට මුදා හරින අපද්‍රව්‍ය දික්ඔය ඔයේ ජලයට මුසුවේ. දික්ඔය දිගේ කාසල්රි ජලාශය වෙත ගලා බැසිම සිදුවේ. ඒ අතර මග දික් ඔයේ ජලය දුෂණය වනවා සේම එම ඔයේ ජලය පරිහරණය කරන ජනතාගේ සෞඛ්‍යයට මේන්ම පාරසරික වශයෙන්ද බලපෑමක් එල්ල කරති. එමෙන්ම එම කටයුත්තේ නිරතව සිටි පුද්ගලයින් තිදෙනා පැවසුවේ රුපියල් එක්දහස් පන්සියයක වැටුපකට මෙම කටයුත්ත සිදුකරන බවයි. එම වැසිකිළිය භාරව කටයුතු කරන කාන්තාව පවසන්නේ මෙම වැසිකිළි පද්ධතියේ අසුචි එක්රැස්වනවල පිරි ඇති බව හැටන් දික්ඔය නගර සභාවේ මහජන සෞඛ්‍ය පරික්ෂකවරයාට ලිඛිතව දැනුම් දුන් බවත් ඔහුගේ අනුමැතිය පරිදි මළ අපද්‍රව්‍ය ප්‍රධාන කාණු පද්ධතියට මුදා හැරිම සිදුකළ බවත්ය. එමෙන්ම මෙම වැසිකිළිය හා කැසිකිළිය සඳහා පිවිසෙන ඕනෑම කෙනෙක්ගෙන් රුපියල් 20 ක මුදලක් අයකිරිමද සිදුකරති. රාත්‍රියේම එම ස්ථානයට හැටන් පොලිසියේ මුලස්ථාන පොලිස් පරික්ෂක මොහොමඩ් ජෙමිල් මහතාගේ මෙහෙය විම මත පොලිස් නිලධාරින් පැමිණියද එම කම්කරුවන් අල්ලා ගැනිමට නොහැකි වී තිබේ.", "URL": "https://sinhala.adaderana.lk/news.php?nid=83800", "Category": null, "Parent URL": null}