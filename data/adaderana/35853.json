{"Source": "Adaderana", "Timestamp": "July 17, 2013 11:21 am", "Headline": "ආහාර විෂවීමක් නිසා පාසල් සිසුන් 20ක් මරුට", "News Content": "ආහාර විෂවීමක් හේතුවෙන් ඉන්දියාවේ බිහාර් ප්‍රාන්තයේ පාසල් සිසුන් 20 දෙනෙකු ජීවිතක්ෂයට පත්ව තිබේ. ප්‍රදේශයේ රජයේ පාසලක ප්‍රාථමික අංශයේ සිසුන් පිරිසක් මෙලෙස ජිවිතක්ෂයට පත්ව ඇති බව විදෙස් මාධ්‍ය වාර්තා කරයි. තවත් සිසුන් 28 දෙනෙකු රෝහල් ගතකර ඇති අතර ඔවුන්ගේ තත්ත්වය බරපතළ බව ද සදහන්වෙයි. සිසුන්ට ලබා දුන් ආහාරවේලේ අඩංගු වූ එළවළු වලට කෘමිනාශක මිශ්‍රවි ඇති බවට මේ වන විට අනාවරණය වී තිබේ. කෙසේ වෙතත් බිහාර් ප්‍රාන්ත ප්‍රධාන අමාත්‍ය නෙතිෂ් කුමාර්ගේ ප්‍රධානත්වයෙන් මේ වන විට සිද්ධිය සම්බන්ධයෙන් විමර්ශන ආරම්භ කර ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=35853", "Category": null, "Parent URL": null}