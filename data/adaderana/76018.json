{"Source": "Adaderana", "Timestamp": "August 6, 2017 02:27 pm", "Headline": " අඟහරුවාදා පක්ෂ නායක රැස්වීමක්", "News Content": "විදේශ කටයුතු අමාත්‍ය රවී කරුණානායක මහතාට එරෙහිව ඉදිරිපත් වී ඇති විශ්වාසභංග යෝජනාව විවාදයට ගන්නා දිනය පිළිබඳව ලබන අගහරුවාදා තීරණය කිරීමට නියමිතව තිබේ.පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේ අඟහරුවාදා පෙරවරුවේ පැවැත්වෙන පක්ෂ නායක රැස්වීමේ දී මෙම තීරණය ගැනීමට බලාපොරොත්තු වන බවයි.කථානායක කරූ ජයසූරිය මහතාගේ ප්‍රධානත්වයෙන් අඟහරුවාදා පෙරවරුවේ විශේෂ පක්ෂ නායක රැස්වීමක් කැඳවා තිබේ.මේ අතර අමාත්‍ය රවී කරුණානායක මහතාට එරෙහිව ඉදිරිපත් වී ඇති විශ්වාසභංග යෝජනාවට පක්ෂව ඡන්දය භාවිත කරන බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ තමන් ඡන්දය ප්‍රකාශ නොකරන බවට පළ වන වාර්තා අසත්‍ය බවයි.", "URL": "https://sinhala.adaderana.lk/news.php?nid=76018", "Category": null, "Parent URL": null}