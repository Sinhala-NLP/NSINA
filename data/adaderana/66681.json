{"Source": "Adaderana", "Timestamp": "December 3, 2016 11:34 am", "Headline": " විරෝධතාකරුවන්ට කඳුළු ගෑස් ප්‍රහාරයක් ", "News Content": "පළාත් පාලන ඡන්දය පැවැත්වීම කඩිනම් කරන ලෙස ඉල්ලමින් ඒකාබද්ධ විපක්ෂය විසින් සංවිධානය කළ විරෝධතා ව්‍යාපාරයට පොලීසිය විසින් කඳුළු ගෑස් හා ජල ප්‍රහාර එල්ල කර තිබේ.ඒකාබද්ධ විපක්ෂය ශ්‍රී ජයවර්ධනපුර පාර්ලිමේන්තු මන්දිරය අසළ මෙම විරෝධතා ව්‍යාපාරය ආරම්භ කර තිබේ.මේ හේතුවෙන් ප්‍රදේශයේ දැඩි රථවාහන තදබදයක් නිර්මාණය වී ඇති බවද අද දෙරණ වාර්තාකරු පවසයි.මෙම උද්ඝෝෂණයට මුහුණ දීම සඳහා කැරළි මර්දන පොලිස් බලඇණි කඳුළු ගෑස්, ජල ප්‍රහාරක රථ හා කැරළි මර්ධනය සඳහා විශේෂයෙන් පුහුණු කරන ලද පොලිස් කණ්ඩායම් මාර්ග බාධක ද සමග පෙරවරුවේ සිටම එහි රඳවා සිටි බවද අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=66681", "Category": null, "Parent URL": null}