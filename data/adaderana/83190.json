{"Source": "Adaderana", "Timestamp": "January 18, 2018 09:04 pm", "Headline": "රට හදන්න එජාපයට ගමේ බලයත් දෙන්න - අගමැතිගෙන් ඉල්ලීමක්", "News Content": "රට හදන එක්සත් ජාතික පක්ෂයට ගමේ බලයත් ලබා දෙන ලෙස අග්‍රාමාත්‍ය රනිල් වික්‍රමසිංහ මහතා ඉල්ලා සිටියි. අග්‍රාමාත්‍යවරයා මෙම ඉල්ලීම කරනු ලැබූයේ පළාත් පාලන ඡන්ද විමසීම අදාළව එක්සත් ජාතික පක්ෂය සංවිධානය කරනු ලබන ජන රැළ මාලාවේ මංගල ජන රැළියට මහනුවරදී එක්වෙමිනි. නව රජය බලයට පත්වීමෙන් අනතුරුව නැව් නැති වරායක් බාරගත් බවත් අද වන විට එය ක්‍රියාත්මක වන බවත් එමගින් ඩොලර් කෝටි 110 ලැබී ඇති බව අග්‍රාමාත්‍යවරයා පැවසීය. අපේ බලය තහවුරු කිරීම සඳහා මහනුවර මහ නගර සභාවෙත් අනෙකුත් ප්‍රදේශීය සභාවලත් තනි බලය එක්සත් ජාතික පක්ෂයට ලබා දෙන ලෙස අග්‍රාමාත්‍ය රනිල් වික්‍රමසිංහ මහතා වැඩිදුරටත් ඉල්ලීමක් කළේය.", "URL": "https://sinhala.adaderana.lk/news.php?nid=83190", "Category": null, "Parent URL": null}