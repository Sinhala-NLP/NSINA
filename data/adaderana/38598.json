{"Source": "Adaderana", "Timestamp": "November 4, 2013 10:55 am", "Headline": "හෙට කොළඹ අවට ජල සැපයුම අත්හිටුවයි ", "News Content": "හෙට(05) දිනයේදී කොළඹ අවට ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. ඒ අනුව කොලොන්නාව, ගොතටුව, මාදින්නාගොඩ, වැල්ලම්පිටිය, රාජගිරිය සහ නාවල අවට ප්‍රදේශ වල හෙට(05) උදෑසන 8.00 සිට රාත්‍රී 8.00 දක්වා පැය 12ක කාලයක් ජල සැපයුම අත්හිටුවන බව එම මණ්ඩලය සඳහන් කරයි.", "URL": "https://sinhala.adaderana.lk/news.php?nid=38598", "Category": null, "Parent URL": null}