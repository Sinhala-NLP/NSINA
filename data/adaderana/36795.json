{"Source": "Adaderana", "Timestamp": "August 21, 2013 12:26 pm", "Headline": "ඉන්දියාවේ මහාරාෂ්ඨ ප්‍රාන්තයේ ආරක්ෂාව තර කරයි ", "News Content": "ඉන්දියාවේ මහාරාෂ්ඨ ප්‍රාන්තයේ ආරක්ෂාව තර කිරීමට එරට පොලිස් බලධාරීන් පියවර ගෙන තිබේ. තලෙයිබාන් සංවිධානයේ පිරිසක් විසින් මහරාෂ්ඨ ප්‍රාන්තයට ප්‍රහාරයක් එල්ල කිරීමටය සූදානමක් ඇති බවට බුද්ධි අංශයට ලද තොරතුරක් මත මෙම පියවර ‍ගෙන ඇති බව ඉන්දීය මාධ්‍ය වාර්තා කර ඇත. ශ්‍රී ලංකාවේ යාපනය ප්‍රදේශයෙන් මෙම කණ්ඩායම තමිල්නාඩුවට ඇතුළු විය හැකි බවට මහරාෂ්ඨ බුද්ධි අංශ නිලධාරීන් තොරතුරු අනාවරණය කරගෙන තිබේ. 08 දෙනෙකුගෙන් යුක්ත කණ්ඩායමක් මෙලෙස තමිල්නාඩුවට ඇතුල්වීමේ හැකියාව පවතින බව මහරාෂ්ඨ ආරක්ෂක අංශ උපුටාදක්වමින් ඉන්දීය මාධ්‍ය වාර්තා කර ඇත. මොවුන් සිංහල ධීවරයින්ගේ බෝට්ටු මේ සඳහා උපයෝගි කර ගත හැකි බවට ද තොතුරු අනාවරණය වි ඇති බව සඳහන් වෙයි. මේ අතර ඉන්දීය මාධ්‍ය වාර්තා කර ඇත්තේ පසුගිය දා පාකිස්ථාන ජාතිකයින් තිදෙනෙකු ශ්‍රී ලංකාවේ දී අත්අඩංගුවට ගෙන ඇති අතර ඔවුන් මෙම ප්‍රහාරය සඳහා ඔත්තු බැලු පුද්ගලයින් බවට සැකකරන බවයි.", "URL": "https://sinhala.adaderana.lk/news.php?nid=36795", "Category": null, "Parent URL": null}