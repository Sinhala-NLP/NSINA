{"Source": "Adaderana", "Timestamp": "August 23, 2016 03:25 pm", "Headline": "හයිලෙවල් රියදුරාට තෙමසක සිරදඬුවමක්", "News Content": "බීමත්ව රිය ධාවනය කළ පෞද්ගලික බස් රථ රියදුරෙකුට අධිකරණය විසින් මාස 3ක සිරදඞුවමක් නියම කර තිබේ.මාර්ග අංක 138 දරණ පිටකොටුව දෙස සිට හෝමාගම බලා ධාවනය වූ බස් රථයක් අද උදෑසන ලිප්ටන් වටරවුම ආසන්නයේ දී වෙනත් වාහනවලට අවහිර වන සේ ධාවනය වූ බවට පොලීසියට තොරතුරු ලැබී තිබුණි.කුරුඳුවත්ත පොලීසියේ රථ වාහන නිලධාරීන් විසින් අදාළ බස් රථය නතර කර පරීක්ෂා කර ඇති අතර එහිදී රියදුරු මත්පැන් පානය කර ඇති බවට අනාවරණය වී තිබේ.ඒ අනුව බස් රථ රියදුරා අත්අඩංගුවට ගැනීමට පොලීසිය පියවර ගෙන ඇති බව සඳහන්ය.අලුත්කඩේ අංක 7 මහේස්ත්‍රාත් අධිකරණයට ඉදිරිපත් කළ සැකකාර රියදුරාට අධිකරණය විසින් මාස 3ක සිරදඬුවමක් සහ රුපියල් 7500ක දඩයක් නියම කළ බව පොලිස් මූලස්ථානය සඳහන් කළේය.එමෙන්ම එම රියදුරාගේ රියදුරු බලපත්‍රය මාස 6කට අත්හිටුවීමට ද අධිකරණය නියෝග කර තිබේ.මෙලෙස දඬුවම් නියම වී ඇත්තේ අංගොඩ ප්‍රදේශයේ පදිංචි 46 හැවිරිදි පුද්ගලයෙකුට බව සඳහන්ය.", "URL": "https://sinhala.adaderana.lk/news.php?nid=63382", "Category": null, "Parent URL": null}