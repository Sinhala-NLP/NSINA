{"Source": "Adaderana", "Timestamp": "July 16, 2019 11:27 am", "Headline": "මල්වෙඩිවලින් සැරසී ගිය අයිෆල් කුළුණ", "News Content": "ප්‍රංශයේ ජාතික දිනය වන බැස්ටිල් දිනයට සමගාමිව අයිෆල් කුළුණ ආශ්‍රීතව පසුගිය ඉරිදා අලංකාර මල්වෙඩි සංදර්ශනයක් පවත්වා තිබුණි. ඒ වෙනුවෙන් රට පුරා විවිධ සැමරුම් උත්සව රැසක් පවත්වා තිබේ. එහි අවස්ථා කිහිපයක් විදෙස් මාධ්‍ය වාර්තා කර තිබුණි. එම සැමරුම් අතරින් අයිෆල් කුළුණ ආශ්‍රිතව පැවැත්වූ මල්වෙඩි සංදර්ශනය විදෙස් මාධ්‍යවල දැඩි අවධානයට ලක්ව තිබුණි. මෙම මල්වෙඩි සංදර්ශනය මිනිත්තු 30ක කාලයක් පැවති බව විදෙස් වාර්තා සඳහන් කළේය. එය නැරඹීමට ප්‍රංශ වැසියන් බොහෝ පිරිසක් අයිෆල් කුළුණ ආශ්‍රිත ප්‍රදේශයට රැස්ව සිටි බවත් සඳහන් වෙයි. කෙසේ නමුත් මල්වෙඩි සංදර්ශනයෙන් අනතුරුව එම ප්‍රදේශයේ කලහකාරී තත්ත්වයක්ද උද්ගතව තිබුණි. අයිෆල් කුළුණ ආසන්නයේ විරෝධතාවක නිරත වූ පිරිසක් විසුරුවා හැරීමට ආරක්ෂක අංශ මැදිහත්වූ අවස්ථාවේ ගැටුම හටගෙන ඇති බව විදෙස් වාර්තාවල දැක්වෙයි.", "URL": "https://sinhala.adaderana.lk/news.php?nid=114242", "Category": null, "Parent URL": null}