{"Source": "Adaderana", "Timestamp": "February 8, 2018 03:33 pm", "Headline": "ඉන්දියාවට ගිය ශ්‍රී ලාංකික සරණාගතයින්  4 ක් අත්අඩංගුවට", "News Content": "නීති විරෝධීව මුහුදු මාර්ගයෙන් ඉන්දියාවට ගිය ශ්‍රී ලාංකික සරණාගතයින් සිව්දෙනෙකු එරට ආරක්ෂක අංශ විසින් අත්අඩංගුවට ගෙන තිබේ. ධනුෂ්කෝඩි වෙරළ තීරයේ දී මොවුන් අත්අඩංගුව ගෙන ඇති බව ඉන්දීය මාධ්‍ය වාර්තා කළේය. අත්අඩංගුවට ගත් පිරිස අතර ගැබිණි කාන්තාවක් ද වන බව සඳහන්ය. වෛද්‍ය ප්‍රතිකාර ලබාගැනීම සඳහා තමන් මෙලෙස පැමිණි බව ඉන්දීය පොලීසිය සිදුකළ ප්‍රශ්න කිරීම් හමුවේ ඔවුන් ප්‍රකාශ කර ඇත. පසුගිය පස්වන දා ධනුෂ්කෝඩි වෙරළ තීරයේ තිබී නීතිවිරෝධී සංක්‍රමණිකයින් හෝ ජාවාරම්කරුවන් අත්හැර දමන ලද අඩි 18ක පමණ දිගින් යුතු ශ්‍රී ලංකාවට අයත් යාත්‍රාවක් ද ඉන්දීය පොලීසිය භාරයට ගෙන තිබිණි.", "URL": "https://sinhala.adaderana.lk/news.php?nid=84124", "Category": null, "Parent URL": null}