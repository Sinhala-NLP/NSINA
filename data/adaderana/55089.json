{"Source": "Adaderana", "Timestamp": "November 14, 2015 09:25 am", "Headline": " බ්ලූමැන්ඩල් පැතුම්  අල්ලයි", "News Content": "පාතාල සාමාජිකයෙකු ලෙස සැලකෙන බ්ලූමැන්ඩල් පැතුම් නැමැත්තා පොලීසිය විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පවසයි.ඔහු පවසන්නේ ඊයේ රාත්‍රී මොහු අත්අඩංගුවට ගෙන ඇති බවයි.හෙරොයින් තොගයක් සමග අදාළ පුද්ගලයා අත්අඩංගුවට ගෙන තිබේ.කොළඹ දිසා වැටලීම් ඒකකය මගින් බ්ලූමැන්ඩල් පැතුම් නැමැත්තා අත්අඩංගුවට ගත් බව සහකාර පොලිස් අධිකාරී රුවන් ගුණසේකර මහතා පැවසුවේය.පසුගිය මැතිවරණ සමයේ කොටහේන, බ්ලූමැන්ඩල් ප්‍රදේශයේ සිදුවූ වෙඩි තැබීමේදී ඊට මැදිවූ පුද්ගලයෙකු ලෙස බ්ලූමැන්ඩල් පැතුම් නැමැත්තා සැළකෙන බව පොලිස් මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=55089", "Category": null, "Parent URL": null}