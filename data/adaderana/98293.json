{"Source": "Adaderana", "Timestamp": "October 27, 2018 07:35 am", "Headline": "අගමැති මාරුව ගැන දේශපාලන වේදිකාවේ අදහස්", "News Content": "ඝාතන කුමන්ත්‍රණ, පොදු දේපළ විකිණීම ආදී කරුණු රැසක් අග්‍රාමාත්‍යධුරයෙන් රනිල් වික්‍රමසිංහ මහතා ඉවත් කිරීමට හේතු සාධක වූ බව පාර්ලිමෙන්තු මන්ත්‍රි සුසිල් ප්‍රේමජයන්ත් මහතා පවසයි. අග්‍රාමාත්‍යධුරයෙන් රනිල් වික්‍රමසිංහ මහතා ඉවත් කිරීම ව්‍යවස්ථාවට අනුකූල බව පාර්ලිමේන්තු මන්ත්‍රී උදය ගම්මන්පිල මහතා පවසන්නේය. මහින්ද රාජපක්ෂ මහතා අග්‍රාමාත්‍යධුරයට පත් කිරීම ජනතාව විසින් අපේක්ෂා කරන ලද්දක් බව චන්දිම වීරක්කොඩි මන්ත්‍රීවරයා පෙන්වාදෙයි. ජනතා අභිලාශයන් ඉටු කරන ආණ්ඩුවක් ස්ථාපිත කිරීම නව අග්‍රාමාත්‍යවරයාගේ යුතුකමක් බව විදුර වික්‍රමනායක මන්ත්‍රීවරයා පෙන්වාදෙන්නේය. මහින්ද රාජපක්ෂ මහතා අග්‍රාමාත්‍යදුරයේ දිවුරුම් දීම නීතියට පටහැනි නොවන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. නව අග්‍රාමාත්‍ය මහින්ද රාජපක්ෂ මහතාට පාර්ලිමේන්තුවේ බහුතර බලය පවතින බව දයාසිරි ජයසේකර මන්ත්‍රීවරයා පෙන්වා දෙයි.", "URL": "https://sinhala.adaderana.lk/news.php?nid=98293", "Category": null, "Parent URL": null}