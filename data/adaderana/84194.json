{"Source": "Adaderana", "Timestamp": "February 10, 2018 06:38 pm", "Headline": "පෝස්ටර් අලවමින් සිටි 2ක් ගංජා එක්ක කොටු", "News Content": "උහන ප්‍රදේශයේදී නීති විරෝධී ලෙස මැතිවරණ ප්‍රචාරණ කටයුතු සිදු කළ සහ පෝස්ටර් අලවමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. එහිදී සැකකරු සතුව තිබූ පෝස්ටර් 24ක් සහ අත්පත්‍රිකා 06 සිය භාරයට ගත් බව පොලීසිය පැවසුවේය. සැකකරුවන් පරීක්ෂා කිරීමේදී ඔවුන් සතුව තිබී ගංජා ග්‍රෑම් 05ක් ද පොලීසිය විසින් සොයාගෙන තිබේ. සැකකරුවන් 31 හැවිරිදි සහ 36 හැවිරිදි වයස්වල පසුවන්නන් වන අතර ඔවුන් අද අම්පාර මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර කොච්චිකඩේ, පළඟුතුරේ ප්‍රදේශයේදී නීතිවිරෝධි ලෙස පෝස්ටර් අලවිමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. එහිදී ඔවුන් සතුව තිබූ ත්‍රීරෝද රථයක් සහ පෝර්ටර් 22ක් පොලිස් බාරයට ගෙන ඇති බව සඳහන්ය. 34 හැවිරිදි සහ 44 හැවිරිදි වයස්වල පසුවන අදාළ සැකකරුවන් මීගමුව මහේස්ත්‍රාත් අධිකරණයට ඉදිරිපත් කිරීමට නියමිත බව කොච්චිකඩේ පොලීසිය සඳහන් කළේය.", "URL": "https://sinhala.adaderana.lk/news.php?nid=84194", "Category": null, "Parent URL": null}