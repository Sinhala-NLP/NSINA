{"Source": "Adaderana", "Timestamp": "September 14, 2011 09:27 am", "Headline": "රක්ෂිතයේ දැව කැපූ 11 ක් දැලේ", "News Content": "කන්තලේ-බෝගස්පිටිය රක්ෂිතයේ දැව ජාවාරමේ යෙදුණු පුද්ගලයින් 11 දෙනකු අත්අඩංගුවට ගැනීමට පොලිස් විශේෂ කාර්ය බලකාය සමත් වී තිබේ. ඊයේ රාත්‍රීයේ සිට සිදුකෙරුණු මෙම වැටලීමෙන් පසු අද පෙරවරුවේ සැකකරුවන් 11 දෙනකු හා දැව ජාවාරමට යොදාගත් කරත්ත 12 ක් ද සමග පොලිස් නිලධාරීන් කන්තලේ රක්ෂිතයේ සිට පොලීසියට ළඟා වී තිබේ. බෝගස්පිටිය රක්ෂිතයේ මහවැලි ගඟ අසල මොවුන් විසින් දැව කපාදමමින් සිට ඇති අතර කාලයක් තිස්සේ මෙම දැව ජාවාරම කරගෙන යන්නට ඇතැයි පොලීසිය සැක කරයි. සැකකරුවන් අද කන්තලේ අධිකරණයට ඉදිරිපත් කෙරෙනු ඇත.", "URL": "https://sinhala.adaderana.lk/news.php?nid=18709", "Category": null, "Parent URL": null}