{"Source": "Adaderana", "Timestamp": "July 24, 2019 10:46 am", "Headline": "උබිනාස් යළිත් සක්‍රීයයි", "News Content": "දකුණුදිග පේරු රාජ්‍යෙයේ පිහිටි උබිනාස් ගිනි කන්ද යළිත් සක්‍රිය වී තිබේ. එය වසරක කාලයක් පුරා සක්‍රියව පැවැතිය හැකි බව බලධාරීන් පවසයි. පේරු රාජ්‍යෙය් සක්‍රිය ගිනි කන්දක් ලෙසින් සැලකෙන උබිනාස් ගිනි කන්ද යළිත් විදාරණය වී තිබේ. ඉන් පේරුහි දකුණුදිග කඳුකර කලාපයේ අහස අලු වලාවකින් වැසී පවතින බව විදෙස් වාර්තා පවසයි. ගිනි කන්ද විදාරණය වීම පිළිබද පරීක්ෂණ පවත්වන පේරුහි භූවිද්‍යා හා කැණීම් කාර්යාංශය පවසන්නේ එය දිගුකාලයක් විදාරණය වී පැවැතීමේ අවදානමක් උද්ගතව ඇති බවයි. එය වසරක් තරම් දිගුකාලයක් වියහැකි බව විදෙස් වාර්තාවල වැඩිදුරටත් සඳහන් වෙයි. දකුණුදිග පේරු කදුකරය ගිනිකඳු සම්බන්ධයෙන් ප්‍රසිද්ධියක් උසුලයි. එය ප්‍රකට පැසිෆික් වළල්ලට ද අයත් වන අතර ගිනි කඳු ක්‍රියාකාරකම් බහුලවීමෙන් එම කලාපයෙන් භූකම්පනද නිරන්තරයෙන් වාර්තා වෙයි.", "URL": "https://sinhala.adaderana.lk/news.php?nid=114872", "Category": null, "Parent URL": null}