{"Source": "Adaderana", "Timestamp": "March 26, 2019 05:12 pm", "Headline": "විශ්ව විද්‍යාලය වෛද්‍ය  පීඨ ගොඩනැගිල්ලක ගින්නක්", "News Content": "සිංගප්පූරු ජාතික විශ්ව විද්‍යාලයට අයත් වෛද්‍ය පීඨ ගොඩනැගිල්ලක හටගත් ගින්නක් හේතුවෙන් පුද්ගලයින් දහසක පමණ පිරිසක් ඉවත් කිරීමට බලධාරීන් පියවර ගෙන තිබේ. අදාල ගොඩනැඟිල්ලේ ගින්නක් හටගෙන ඇති බවට එරට වේලාවෙන් පෙරවරු 11.10 ට පමණ පොලිසියට තොරතුරු ලැබී ඇති අතර ඒ අනුව ගොඩනැඟිල්ල තුළ සිටි පුද්ගලයින් වහාම ඉවත් කිරීමට බලධාරීන් පියවර ගෙන ඇති බව වාර්තා වන්නේය. විදුලි කාන්දුවක් හේතුවෙන් ගින්න හටගන්නට ඇති බවට සැක පල කෙරෙයි. ගින්න හේතුවෙන් කිසිඳු පුද්ගලයෙකුට අනතුරක් සිදුව නොමැති අතර ගිනි නිවන භටයින් ගින්න මැඩපැවැත්වීම සදහා කටයුතු කරමින් සිටින බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=106778", "Category": null, "Parent URL": null}