{"Source": "Adaderana", "Timestamp": "January 3, 2018 06:38 am", "Headline": "A9 මාර්ගය මීදුමෙන් වැසෙයි", "News Content": "පවතින කාළගුණ තත්වය හේතුවෙන් යාපනය නුවර ඒ9 ප‍්‍රධාන මාර්ගය අද (03) උදැසන දැඩි මීදුමකින් වැසී තිබු බැව් වාහන රියදුරන් පවසයි. වාහන රියදුරන් පැවසූවේ වවුනියාව,මාන්කුලම,පුලියන්කුලම,ඉරට්ටපෙරියකුලම ප‍්‍රදේශයන්ගේදී මාර්ගය දැඩි මීදුමකින් වැසී තිබෙන බවයි. දින කිහිපයක සිට පවතින වියළි කාළගුණ තත්වයත් සමඟ මීදුම හටගෙන ඇති බවද ප‍්‍රදේශවාසීන් පැවසූහ. ප‍්‍රදේශ භාර රථවාහන පොලිස් නිළධාරීන් පැවසූවේ පවතින දැඩි මීදුම තත්වය හේතුවෙන් දැඩි අවධානයකින් රිය ධාවනය කරන ලෙසයි.", "URL": "https://sinhala.adaderana.lk/news.php?nid=82415", "Category": null, "Parent URL": null}