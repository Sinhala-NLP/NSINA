{"Source": "Adaderana", "Timestamp": "February 21, 2011 03:44 pm", "Headline": "මැ. කොගේ තීරණයට එජාපයේ විරෝධය ", "News Content": "පළාත් පාලන ආයතන 60ක ඡන්දය කල් දැමීමට මැතිවරණ කොමසාරිස්වරයා ගත් තීරණය පිළිබඳව එක්සත් ජාතික පක්ෂය සිය විරෝධය පළ කර සිටියි. අධිකරණ නියෝග ලැබීමටත් පෙර එම පළාත් පාලන ආයතන වල ඡන්දය කල් දැමීමට මැතිවරණ කොමසාරිස්වරයා ගත් තීරණය අනුමත කළ නොහැකි බව එම පක්ෂයේ නියෝජ්‍ය නායක කරු ජයසූරිය මහතා පවසයි. මේ හේතුවෙන් මැතිවරණ කටයුතු වල යෙදී සිටි එක්සත් ජාතික පක්ෂ නියෝජිතයින් ද දැඩි අසීරුතාවයකට පත්වී සිටින බව ඔහු සිය නිවේදනයෙන් පෙන්වා දෙයි.", "URL": "https://sinhala.adaderana.lk/news.php?nid=14382", "Category": null, "Parent URL": null}