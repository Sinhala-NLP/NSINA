{"Source": "Adaderana", "Timestamp": "September 10, 2017 01:33 pm", "Headline": " කිලිනොච්චියේ ගින්නෙන් දරුවා අවසන් ගමන් යයි", "News Content": "කිලිනොච්චිය, කන්නගි නගර් ප‍්‍රදේශයේ වෙළෙඳසැලක් ඊයේ(09) රාත‍්‍රියේ ගිනි ගැනීම හේතුවෙන් කුඩා දරුවෙකු ජීවිතක්ෂයට පත්ව ඇති බව කිලිනොච්චිය ධර්මපුරම් පොලීසිය පවසයි.ධර්මපුරම් පොලීසිය පැවසුවේ නිවසකට බද්ධව පැවති වෙළෙඳසැලක් ගිනිගෙන ඇති අතර,අදාළ ගින්නට මැදිව තුවාල ලැබු රමේෂ්කුමාර් සුජිත් නමැති වයස අවුරුදු දෙකහමාරක කුඩා දරුවෙකු ජීවිතක්ෂයට පත්ව ඇති බවයි.ගින්නෙන් තුවාල ලැබු දරුවා හා දරුවාගේ පියා කිලිනොච්චිය රෝහල වෙත ඇතුළත් කිරීමෙන් අනතුරුව දරුවා ජීවිතක්ෂයට පත්ව ඇති බවද පොලීසිය පැවසීය.ගින්න හේතුවෙන් වෙළෙඳසැල තුළ තිබු භාණ්ඩද ගිනිගෙන ඇති අතර, ගින්නට හේතුව මෙතෙක් අනාවරණය කරගෙන නොමැති බවද පොලීසිය පැවසීය.ගින්න හට ගැනීමෙන් අනතුරුව ප‍්‍රදේශවාසීන්, පොලිස් නිලධාරීන් එක්ව ගින්න මැඩ පවත්වා ඇති අතර,ගින්නට හසුවු දරුවා රෝහල් ගත කිරීමෙන් අනතුරුව ජීවිතක්ෂයට පත්ව ඇති බවද පොලීසිය සඳහන් කළේය.මියගිය දරුවාගේ මෘත දේහය කිලිනොච්චිය රෝහල් මෘත ශරීරාගාරයේ තැන්පත් කොට ඇති අතර, සිද්ධිය සම්බන්ධයෙන් ධර්මපුරම් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=77364", "Category": null, "Parent URL": null}