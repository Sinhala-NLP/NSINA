{"Source": "Adaderana", "Timestamp": "March 15, 2018 01:10 pm", "Headline": "හෙරොයින් ළඟ තබාගත් පුද්ගලයෙකු අත්අඩංගුවට", "News Content": "හෙරොයින් ළඟ තබාගෙන සිටි පුද්ගලයෙකු කොටහේන ප්‍රදේශයේදී අත්අඩංගුවට ගෙන තිබේ. සැකකරු සතුව තිබී හෙරොයින් ග්‍රෑම් 150යි මිලි ග්‍රෑම් 600ක් සොයාගත් බව පොලීසිය පැවසීය. අත්අඩංගුවට ගත් සැකකරු කොටහේන, සුමිත්‍රාරාම මාවත ප්‍රදේශයේ පදිංචි 65 හැවිරිදි පුදගලයෙකු වන බව සඳහන්ය. මේ අතර හෙරොයින් ග්‍රෑම් 15යි මිලි ග්‍රෑම් 100ක් සමඟ 39 හැවිරිදි කාන්තාවක් කොළඹ ග්‍රෑන්ඩ්පාස් ප්‍රදේශයේදී අත්අඩංගුවට ගෙන තිබේ. හෙරොයින් ග්‍රෑම් 05යි මිලි ග්‍රෑම් 50ක් ලඟ තබාගෙන සිටි 46 හැවිරිදි පුද්ගලයෙකු ද කොළඹ ග්‍රෑන්ඩ්පාස් ප්‍රදේශයේදී අත්අඩංගුවට ගත් බව පොලීසිය පැවසීය. අත්අඩංගුවට ගත් කාන්තාව ඇතුළු පුද්ගලයින් තිදෙනා අද මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=85743", "Category": null, "Parent URL": null}