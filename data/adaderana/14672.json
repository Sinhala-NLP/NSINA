{"Source": "Adaderana", "Timestamp": "March 7, 2011 11:17 am", "Headline": "ලිබියාවේ තවත් ශ්‍රී ලාංකිකයින් 17 ක් යළි දිවයිනට ", "News Content": "ලිබියාවේ පවත්නා අර්බුදය හේතුවෙන් තවත් ශ්‍රී ලාංකිකයින් 17 දෙනෙකු අද(07) පෙරවරුවේ දිවයිනට පැමිණි බව විදේශ කටයුතු අමාත්‍යාංශය පවසයි. මේ දක්වා එරට සිටි ශ්‍රී ලාංකිකයින් 572 දෙනෙකු පමණ දිවයිනට පැමිණ සිටින බව එම අමාත්‍යාංශය පෙන්වා දෙයි. එරට ශ්‍රි ලංකා මහකොමසාරිස් කාර්යාලය පවසන පරිදි ශ්‍රී ලංකාවට පැමිණීමට කැමැත්තෙන් තවත් ශ්‍රී ලාංකිකයින් 4 දෙනෙකු පමණක් එරට රැඳී සිටින බව සඳහන්ය. විදේශ සේවා නියුක්ති කාර්යාංශය හා එක්ව ඔවුන් ද කඩිනමින් දිවයිනට ගෙන්වා ගැනීමට කටයුතු කරන බව විදේශ කටයුතු අමාත්‍යාංශය වැඩිදුරටත් ප්‍රකාශ කරනු ලැබීය.", "URL": "https://sinhala.adaderana.lk/news.php?nid=14672", "Category": null, "Parent URL": null}