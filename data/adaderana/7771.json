{"Source": "Adaderana", "Timestamp": "April 11, 2010 11:42 am", "Headline": "මහින්දගේ ජයට ඉන්දියාවෙන් පැසසුම්", "News Content": "මහින්ද රාජපක්ෂ මහතාගේ නායකත්වයෙන් යුතු දේශපාලන පක්ෂයට ආණ්ඩු බලය හිමිවීමෙන් ඉන්දියාව හා ශ්‍රී ලංකාව අතර සබඳතාවය තව දුරටත් වර්ධනය කරනු ඇති බව ඉන්දීය ජනතා පක්ෂයේ සභාපති සුබ්‍රමනියම් ස්වාමී මහතා පවසයි. මෙවර මහ මහ මැතිවරණයේ ජයග්‍රහණය තුළින් ජනාධිපතිවරයා ඉතා පැහැදිලි තීරණාත්මක පියවරක් ඉදිරියට තබා ඇති බව සුබ්‍රමනියම් ස්වාමී මහතා නිකුත් කළ නිවේදනයක දැක්වේ. ව්‍යවස්ථා සංශෝධනයක් තුළින් උතුරු හා නැඟෙනහිර ප්‍රදේශ වලට බලය බෙදාහැරීමට අවස්ථාවක් උදාකර ගැනීමට මෙමගින් ඉඩ කඩ සැලසෙන බව ද හෙතෙම සඳහන් කර ඇත. ත්‍රස්තවාදය පරාජයට පත් කර ඇති අවස්ථාවක යුක්තිය හා සමානත්වය ශ්‍රීලංකාවේ වෙසෙන දෙමළ ජනයාට ලබා දීමට මෙම ජයග්‍රහණය යොදාගනු ඇතැයි තමන් බලාපොරොත්තු වන බව ඉන්දීය ජනතා පක්ෂයේ සභාපති සුබ්‍රමනියම් ස්වාමී මහතා සිය නිවේදනයෙන් වැඩිදුරටත් කියා සිටියි.", "URL": "https://sinhala.adaderana.lk/news.php?nid=7771", "Category": null, "Parent URL": null}