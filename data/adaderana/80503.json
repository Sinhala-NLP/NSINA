{"Source": "Adaderana", "Timestamp": "November 25, 2017 11:09 am", "Headline": " කෝච්චිය පැයට කිලෝමීටර් 160ක වේගයකින් වැරදි දිශාවට ගිහින්", "News Content": "දුම්රියක් පැයට කිලෝමීටර් 160ක වේගයකින් වැරදි දිශාවට ගමන් කර ඇති බව වාර්තා වෙයි. ඉන්දීය දුම්රියක් මෙලෙස පැයට කිලෝමීටර් 160ක වේගයකින් වැරදි දිශාවට ගමන් කරමින් තිබියදී තමන් තිගැස්සී ඇහැරුණු බව එරට ගොවීන් පිරිසක් මාධ්‍යයට පවසා තිබේ. දිල්ලියේ පැවති විරෝධතාවකට සහභාගී වී බටහිර මහාරාශ්ට්‍ර ප්‍රාන්තය වෙත යළි ගමන් කරමින් සිටියදී මෙම ගොවීන් පිරිස දුම්රියේ ගමන් කරමින් සිට ඇති බව සඳහන්ය. කෙසේ වෙතත් ඔවුන්ගේ සංචාරයෙන් පැය කිහිපයකට පසුව ඔවුන්ට වැටහී ඇත්තේ තමන් ගමන් ගන්නා දුම්රිය වැරදි දිශාවට ගමන් කරන බවයි. කෙසේ වෙතත් ඉන්දීය දුම්රිය දෙපාර්තමේන්තුව මෙම චෝදනා ප්‍රතික්ෂේප කරන අතර ගොවීන් පවසන්නේ මෙම දුම්රිය උත්තර් ප්‍රදේශ්, රාජස්ථාන් සහ ගුජරාට් යන ප්‍රාන්ත පසු කරමින් මහාරාශ්ට්‍ර වෙත ගමන් කිරීමට නියමිතව තිබූ බවයි. නමුත් මෙම මාර්ගය ඔවුන් නොදැනම වෙනස්ව ඇති බව ගොවීහු චෝදනා කරති. ඒ අනුව, දුම්රිය මධ්‍ය ප්‍රදේශ්හි කුඩා දුම්රිය ස්ථානයක නතර කළ අවස්ථාවේ මෙම ගොවීන් පිරිස ඉන් බැස විරෝධතාවක් පවත්වා ඇති බව වාර්තා වෙයි.", "URL": "https://sinhala.adaderana.lk/news.php?nid=80503", "Category": null, "Parent URL": null}