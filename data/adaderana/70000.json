{"Source": "Adaderana", "Timestamp": "February 23, 2017 12:54 pm", "Headline": " අල්ලස් ගත් සෞඛ්‍ය සහයකට වැඩ වරදියි", "News Content": "රුපියල් පන්දහසක අල්ලසක් ලබාගැනීමේ සිද්ධියක් සම්බන්ධයෙන් නුගේගොඩ සෞඛ්‍ය වෛද්‍ය නිලධාරී කාර්යාලයේ සෞඛ්‍ය කාර්ය සහයකවරයෙකු අත්අඩංගුවට ගෙන තිබේ.අල්ලස් හෝ දූෂණ චෝදනා විමර්ශන කොමිසමේ නිලධාරීන් කණ්ඩායමක් විසින් කැස්බෑව ප්‍රදේශයේදී මොහු අත්අඩංගුවට ගෙන ඇති බව සඳහන්ය.උඩහමුල්ල ප්‍රදේශයේ ඉදිකිරීමක් සිදුකරමින් පවතින ස්ථානයක මදුරු කීටයින් ඇති බව පවසා ඒ සඳහා නඩු පැවරීමක් සිදු නොකර සිටීමට සැකකාර සෞඛ්‍ය කාර්ය සහායකවරයා මෙම අල්ලස් මුදල ඉල්ලා තිබේ.ඒ අනුව එම අල්ලස ලබාගන්නා අවස්ථාවේ සැකකරු අත්අඩංගුවට ගෙන ඇති අතර විමර්ශන කටයුතුවලින් අනතුරුව ඔහු කොළඹ ප්‍රධාන මහේස්ත්‍රාත් අධිකරණයට ඉදිරිපත් කරන බව අල්ලස් කොමිසම සඳහන් කළේය.", "URL": "https://sinhala.adaderana.lk/news.php?nid=70000", "Category": null, "Parent URL": null}