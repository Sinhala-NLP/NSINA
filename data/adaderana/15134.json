{"Source": "Adaderana", "Timestamp": "March 29, 2011 08:17 am", "Headline": "මදුරුවන්ට නවාතැන් දුන් හිස් ඉඩම් හිමියන් 708 දෙනෙකුට නඩු දමයි", "News Content": "මදුරුවන් බෝවීමට හිතකර හිස් ඉඩම් හිමිකරුවන් 708 දෙනෙකුට එරෙහිව නඩු පැවරීමට සෞඛ්‍ය අමාත්‍යාංශය තීරණය කර තිබේ. ජාතික මදුරු මර්දන සතියේ හය වැනි දිනය ඊයේ(28) හිස් ඉඩම් පරීක්ෂාව සඳහා ක්‍රියාත්මක විය. එහිදී ආරක්ෂක අංශ නිලධාරීන් මහජන සෞඛ්‍ය පරීක්ෂකවරුන් සහ වසංගත රෝග විද්‍යා අංශ නිලධාරින් දිවයිනේ හිස් ඉඩම් 13, 033 ක් පරීක්ෂාවට ලක් කර ඇත. ඒ අතරින් හිස් ඉඩම් 6053ක මදුරුවන් බෝවිය හැකි ස්ථාන හඳුනාගෙන ඇති බව සෞඛ්‍ය අමාත්‍යාංශය පවසයි. මදුරු කීටයන් සහිත ස්ථාන 768ක් හඳුනාගෙන ‍තිබේ. ජාතික මදුරු මර්දන සතියේ අවසන් දිනය වන අද(29) දිනය තුළ ආගමික ස්ථාන හා පෙර පාසල් පරීක්ෂා කිරීමට නියමිතය.", "URL": "https://sinhala.adaderana.lk/news.php?nid=15134", "Category": null, "Parent URL": null}