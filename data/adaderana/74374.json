{"Source": "Adaderana", "Timestamp": "June 20, 2017 08:55 am", "Headline": "බස් ගාස්තු සංශෝධනය ගැන අවසන් තීරණය අද", "News Content": "බස් ගාස්තු සංශෝධනය පිළිබදව අද(20) දිනයේ කැබිනට් මණ්ඩලයේ දී සලකා බැලීමට නියමිතව තිබේ. ප්‍රවාහන අමාත්‍යාංශ ලේකම් නිහාල් සෝමවීර මහතා සඳහන් කළේ බස් ගාස්තු සංශෝධනයට අදාළ කැබිනට් පත්‍රිකාව මේ වන විට අමාත්‍ය මණ්ඩලයට ඉදිරිපත් කර ඇති බවය.ඒ අනුව අද(20) දිනයේ රැස්වන කැබිනට් මණ්ඩලය බස් ගාස්තු සංශෝධනයට අනුමැතිය ලබාදීම පිළිබදව අවසන් තීරණයක් ගනු ඇත. බස් ගාස්තු සංශෝධන ජාතික ප්‍රතිපත්තියට අනුව සෑම වසරකම ජුලි මස පළමු වැනි දින සිට ගාස්තු සංශෝධනයක් සිදුකරනු ලැබීය.මෙවර එය සියයට හයක උපරිමයකට යටත්ව සංශෝධනය සිදුවනු ඇත.කෙසේවෙතත් වාර්ෂික බස් ගාස්තු සංශෝධනය සඳහා කැබිනට් අනුමැතිය ලබාගැනීමේ අවශ්‍යතාවක් නොමැති බව දකුණු පළාත් පෞද්ගලික බස් සමාගම් සම්මේලනයේ සභාපති චන්දන ද සොයිසා මහතා සඳහන් කළේය.", "URL": "https://sinhala.adaderana.lk/news.php?nid=74374", "Category": null, "Parent URL": null}