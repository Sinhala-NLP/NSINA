{"Source": "Adaderana", "Timestamp": "July 16, 2010 10:27 am", "Headline": "කළු දුම් දාන වාහන ඉවතට ", "News Content": "පරිසර දූෂණය වන අයුරින් කළු දුම මුදාහරින රථවාහන ධාවනයෙන් ඉවත් කිරීමට මාතලේ පොලිසිය විශේෂ මෙහෙයුමක් ආරම්භ කර තිබේ. අධික ලෙස කළු දුම මුදාහරින රථවාහන හේතුවෙන් සිදුවන පාරිසරික බලපෑම ඉහළ යාම සැලකිල්ලට ගනිමින් මෙම තීරණය ගෙන ඇති බව සඳහන්ය. මෙවැනි වාහන වැටලීම සඳහා විශේෂ පොලිස් කණ්ඩායම් කිහිපයක්‍ යොදවා ඇති බව ද පොලිසිය පවසයි. මාතලේ නගරය ආශ්‍රිතව මෙවැනි රථවාහන විශාල ප්‍රමාණයක් ඇති බවට සමීක්ෂණයකින් හෙලි වී ඇතැයි මාතලේ කොට්ඨාශ භාර ජ්‍යෙෂ්ඨ පොලිස් අධිකාරී තිලක් අබේසිරිවර්ධන මහතා සඳහන් කළේය.", "URL": "https://sinhala.adaderana.lk/news.php?nid=9638", "Category": null, "Parent URL": null}