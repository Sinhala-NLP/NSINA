{"Source": "Adaderana", "Timestamp": "April 14, 2018 07:04 pm", "Headline": "මුදල් අඟහිඟකම් නිසා ජාත්‍යන්තරයට යාමට නොහැකිව සිටින බොක්සිං ක්‍රීඩිකාවක්", "News Content": "මුදල් අඟහිඟකම් නිසා තම දක්ෂතා තුලින් ජාත්‍යන්තරයට යාමට නොහැකිව සිටින බොක්සිං ක්‍රීඩිකාවක් පිළිබඳ හඟුරන්කෙත ප්‍රදේශයෙන් අපට වාර්තා විය. හඟුරන්කෙත පල්ලේබෝවල ද්වීතීක විද්‍යාලයේ ඉගෙනුම ලබන 18 හැවිරිදි මධුමාලී එරංගා ප්‍රියදර්ශණී බොක්සිං ක්‍රීඩාවට උපන් හපන්කම් දක්වන ක්‍රීඩිකාවකි. 2014 වසරේදී බොක්සිං ක්‍රීඩාවට ප්‍රවිශ්ඨ වූ ඇය ශ්‍රී ලංකාවේ පාසල් මට්ටමේ අපාරජිත එකම බොක්සිං ක්‍රීඩිකාවද වේ. ඇගේ එම දක්ෂතාව නිසා දෙවරක් ශ්‍රී ලංකාව නියෝජනය කරමින් ජාත්‍යන්තර තරඟ සඳහා සහභාගි වීමට මධුමාලී අවස්ථාව උදාවිය. බොක්සිං ඉසව්වෙන් ශ්‍රී ලංකීය නාමය ජාත්‍යන්තරයේ රඳවන්නට මධුමාලී එරංගා ප්‍රියදර්ශණීට අවශ්‍ය වුනත් ඒ සඳහා ඇයට පුහුණුවීම් කිරීමට සිඳුව ඇත්තේ අවම පහසුකම් යටතේයි. ආර්ථික අපහසුතා පසෙක තබමින් තම දක්ෂතාව පිළිබඳ පමණක් විශ්වාසය තබන මධුමාලී එරංගා මෙවරත් තායිලන්තයේ පැවැත්වෙන යොවුන් ආසියානු බොක්සිං තරගාවලියට සහබාගී වීම සඳහා සුදුසුකම් ලබා තිබේ. ඊට සහභාගි වීම සඳහා තායිලන්තය බලා පිටත්ව යෑමට අවශ්‍ය ගුවන් ටිකට්පත් ක්‍රීඩා අමාත්‍යංශයෙන් ලබා දුන් අතර ශ්‍රී ලංකා පාසල් බොක්සිං සංගමය දන්වා ඇත්තේ නවතැන් පහසුකම් සහ අනෙකුත් කාරණාවන්ට මුදල් සපයා ගැනීමට අනුග්‍රහකයෙක් ඔවුන්ට සොයා ගන්නා ලෙසයි.", "URL": "https://sinhala.adaderana.lk/news.php?nid=87441", "Category": null, "Parent URL": null}