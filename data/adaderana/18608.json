{"Source": "Adaderana", "Timestamp": "September 9, 2011 10:28 am", "Headline": "දැඩි සුළඟකින් ලාහුගල ප්‍රදේශ කිහිපයකට හානි", "News Content": "දැඩි සුළං තත්ත්වයක් හේතුවෙන් ලාහුගල ප්‍රාදේශීය ලේකම් කොට්ඨාශයට අයත් ප්‍රදේශ කිහිපයකට හානි සිදුව තිබේ. ලාහුගල පරණගොවිපල ප්‍රදේශයේ පාසලක ගොඩනැගිල්ලක් මතට ගසක් කඩා වැටීමෙන් එයට හානි සිදුව ඇති බව වාර්තා වේ. ප්‍රදේශයේ වගාවන් රැසක් ද සුළං හේතුවෙන් විනාශ වී තිබේ. සු‍ළගෙන් නිවාස කිහිපයකට සුළු අලාභ හානි සිදුව ඇති අතර නිවාස දෙකකට දැඩි හානි සිදුව ඇති බව ආපදා කළමනාකරණ මධ්‍යස්ථානය සඳහන් කරයි. මේ අතර නැගෙනහිර උතුරු මැද ඌව පළාත්වල වර්ෂාව සමඟ තද සුළං ඇති විය හැකි බව කාලගුණ විද්යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=18608", "Category": null, "Parent URL": null}