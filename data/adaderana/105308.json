{"Source": "Adaderana", "Timestamp": "March 1, 2019 08:30 pm", "Headline": "සත්‍ය ගවේෂකයන්ගෙන් අනාවරණයක්", "News Content": "කුඩාවැල්ල ධීවර වරායේ ධිවරයින් පිරිසක් වෙඩි තබා ඝාතනය කිරීමේ සිද්ධියට කොන්ත්‍රාත්තුව ලබාදුන්නේ දකූණු පළාත් හිටපු අමාත්‍ය ඩී.වී.උපුල් බවට ප්‍රකාශ කරන්නැයි ඉල්ලා තංගල්ල අපරාධ අංශයේ ස්ථානාධිපතිවරයා, ප්‍රදේශයේ තරුණයෙකුට පහරදුන් බවට සත්‍ය ගවේෂකයෝ සංවිධානය පවසයි. අද (01) පැවති මාධ්‍ය හමුවකදී ඔවුන් මේ බව අනාවරණ කළේය. සත්‍ය ගවේෂකයෝ සංවිධානය කැඳවුම්කරු නීතිඥ ප්‍රේම්නාත් සී.දොලවත්ත මහතා පැවසුවේ අදාළ පුද්ගලයා පසුගිය දෙසැම්බර් මාසයේදි අත්අඩංගුවට ගෙන දින 9ක් රඳවා තබාගෙන සිට ප්‍රශ්න කර අවසානයේ 7වන දිනයේදි අදාළ ප්‍රකාශ කරන ලෙසට පොලීසිය බල කර ඇති බවයි. අදාළ තරුණයා තමන් ළඟට ඇවිත් මේ සම්බන්දයෙන් ප්‍රකාශයක් කළ බවත් ඒ හා අදාළ විඩියෝ පටයද මාධ්‍ය හමුව අවස්ථාවේදි නීතිඥ ප්‍රේම්නාත් සී.දොලවත්ත මහතා විසින් මාධ්‍යයට ඉදිරිපත් කළේය.", "URL": "https://sinhala.adaderana.lk/news.php?nid=105308", "Category": null, "Parent URL": null}