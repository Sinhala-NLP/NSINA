{"Source": "Adaderana", "Timestamp": "January 18, 2013 11:09 am", "Headline": "බිළිඳා පඩිපෙළේ - මව නෑ", "News Content": "හැටන්, සාත්තු නිවාස පාරේ පඩිපෙලක් අසළ දමාගොස් තිබු දිනක් වයසැති බිළිඳු මළ සිරුරක් හැටන් පොලීසිය විසින් සොයාගෙන තිබේ. මළ සිරුර හඳුනාගත නොහැකි අයුරින් විකෘති වී තිබු බව පොලීසිය පැවසුවේය. එම බිළිඳු මළසිරුර නාවලපිටිය අධිකරණ වෛද්‍යවරයා වෙත යොමු කර වාර්තාවක් ඉදිරිපත් කරන ලෙස සිද්ධිය වු ස්ථානයට පැමිණි හැටන් මහේස්ත්‍රාත්වරයා නියෝග කර තිබේ. බිළිඳා බිහිකළ මව සොයා ගැනීමට ප්‍රදේශයේ පවුල් සෞඛ්‍ය සේවිකාවන්ගේ සහය ඇතිව පරීක්ෂණ සිදුකරන බව පොලීසිය පවසයි.", "URL": "https://sinhala.adaderana.lk/news.php?nid=30860", "Category": null, "Parent URL": null}