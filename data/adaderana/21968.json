{"Source": "Adaderana", "Timestamp": "February 8, 2012 05:01 pm", "Headline": "අවනීතිය පරදා ප්‍රජාතන්ත්‍රවාදය යළි රජකරවනවා", "News Content": "අවනීතිය සම්පූර්ණයෙන් පරාජය කර ප්‍රජාතන්ත්‍රවාදය, නීතිය සහ සාමය යළි රජකරවීම සඳහා ක්‍රියාකරන බව විපක්ෂ නායක රනිල් වික්‍රමසිංහ මහතා පවසයි. ඒ සඳහා අවනීතියට එරෙහි සියලු දේශපාලන පක්ෂ භේද අමතක කර එක්විය යුතු බව විපක්ෂ නායකවරයා සඳහන් කළේය. \"අවනීතියට එරෙහි ජාතික ව්‍යාපාරය\" යටතේ එක්සත් ජාතික පක්ෂය සංවිධානය කළ පළමු සත්‍යග්‍රහයට එක්වෙමින් රනිල් වික්‍රමසිංහ මහතා මේ අදහස් පළ කළේය. මිනිස් අයිතිවාසිකම්, ප්‍රජාතන්ත්‍රවාදයේ මූලික අංග සහ නීතියේ ආධිපත්‍යය උල්ලංඝණය වීම හේතුවෙන් ජනතාව අසරණ වී සිටින බව එහිදී ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=21968", "Category": null, "Parent URL": null}