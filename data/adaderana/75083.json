{"Source": "Adaderana", "Timestamp": "July 10, 2017 01:00 pm", "Headline": "අධිවේගයේ අනතුරින් තරුණයා අවසන් ගමන් යයි ", "News Content": "දක්ෂිණ අධිවේගී මාර්ගයේ වැලිපැන්න ප්‍රදේශයේ සිදු වූ රිය අනතුරකින් තරුණයෙකු මියගොස් තිබේ.කඩවත සිට ගොඩගම දෙසට ධානය වූ වෑන් රථයක් රියදුරුට නින්ද යාම හේතුවෙන් අධිවේගී මාර්ගය මැද ආරක්ෂක වැටෙහි ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් වෑන් රථයේ රියදුරු සහ එහි ගමන් ගත් හිමි නමක් තුවාල ලබා නාගොඩ රෝහලට ඇතුළත් කිරීමෙන් පසු රියදුරු මියගොස් තිබේ. මියගොස් ඇත්තේ පිටිගල පොරවගම පදිංචිව සිටි 21 හැවිරිදි තරුණයෙකි.අනතුර සම්බන්ධයෙන් වැලිපැන්න පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75083", "Category": null, "Parent URL": null}