{"Source": "Adaderana", "Timestamp": "May 19, 2011 04:03 pm", "Headline": "නොමිලේ ඇසේ සුද ඉවත්කර අක්‍ෂි කාච බද්ධකිරිමේ වැඩපිළිවෙළක් ", "News Content": "ඇසේ සුද සහිත රෝගින් ලක්‍ෂ 5 ක් පමණ මෙරට සිටින බව සෞඛ්‍ය අමාත්‍යාංශය පවසයි. ඒ අතර 150,000 ගේ පමණ ඇස් දෙකටම සුද වැසීමේ රෝගය වැළඳී අන්ධභාවයට පත්වූ පුද්ගලයින් බව සඳහන්ය. නමුත් අවශ්‍ය සැත්කම මගින් මොවුන් සියලුදෙනාට පෙනීම ලබාදිය හැකිවුවත් ඔවුන් අක්‍ෂි සැත්කම් සඳහා ඉදිරිපත් නොවන බව සෞඛ්‍ය අමාත්‍යාංශය පෙන්වාදෙයි. එම නිසා නොමිලේ ඇසේ සුද ඉවත්කිරීමේ සැත්කම් සහ අක්‍ෂි කාච ලබාදී ඒවා බද්ධකිරිමේ වැඩපිළිවෙළක් ක‍්‍රියාත්මක කිරීමට සෞඛ්‍ය අමාත්‍යාංශය පියවර ගෙන තිබේ. ඒ අනුව උතුරු පළාතේ නැවත පදිංචිකරන ලද ජනතාව අතර ඇසේ සුද වැසීමේ රෝගයට ලක්ව සිටි පුද්ගලයින් 340 ගේ ඇසේ සුද ඉවත්කර කාච බද්ධකිරිමේ වැඩසටහනක් පසුගියදා වව්නියාව රෝහලේ ක‍්‍රියාත්මක කරුණු ලැබීය. ඉදිරි කාලය තුළ දිවයිනේ සෑම දිස්ත‍්‍රික්කයකම පාහේ සිටින ඇසේ සුද වැසීමේ රෝගයෙන් පෙලෙන රෝගීන්ට ප‍්‍රතිකාර ලබාදීම සිදුකරන බව සෞඛ්‍ය අමාත්‍යාංශය ප‍්‍රකාශ කරනු ලැබීය.", "URL": "https://sinhala.adaderana.lk/news.php?nid=16198", "Category": null, "Parent URL": null}