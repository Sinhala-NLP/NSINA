{"Source": "Adaderana", "Timestamp": "March 12, 2018 12:38 pm", "Headline": "දිලීර රෝගයක් නිසා යාපනයේ ළූණු ගෝවීන්ගේ වගාවන් විනාශ වෙලා", "News Content": "යාපනයේ ප්‍රදේශ කිහිපයක බී ළුණු වගාවට වැළදී ඇති මුල් හා අල කුණුවීමේ වෛරස් රෝගයක් හේතුවෙන් ළූණු වගාව සම්පූර්ණයෙන්ම විනාශ වීමේ තර්ජනයකට මුහුණ පා ඇතිබව යාපනයේ ළූණු ගොවීන් පවසයි. බී ළුණු වලට වැළදී ඇති මෙම රෝගය යාපනයේ කෝපායි, උරුම්පිරායි, ඉලවාලි ඇතුළු ප්‍රදේශ කීපයක් පුරා ව්‍යාප්ත වී තිබේ. මෙම රෝගය වැළදුණු බී ළුණු ගස් වල අල කුණු වී දැඩි දුගධක් හමන බව පවසන ගොවීන් පෙර එම රෝගයට කරන ලද ප්‍රතිකාර කරනු ලැබුවත් මෙවර රෝගය පාලනය කරගැනීමට නොහැකි බව ළූණු ගොවීන් ප්‍රකාශ කර තිබේ. රෝගය වැළදුණු ළූණු අලෙවි කිරීමට නොහැකි නිසා එම වගාවන් වල ළූණු ගැලවීමෙන් කිසිදු පලක් නොමැති බව යාපනයේ ළූණු ගොවීන් පැවසීය. මෙම රෝගය දිලීර රෝගයක් බවට සැකකරන ගොවීන් ඒ පිළිබඳව පළාතේ කෘෂිකාර්මික නිලධාරීන්ට දැණුම් දී තිබේ. නමුත් එම රෝගය සඳහා කෘෂිකර්ම නිලධාරීන් විසින් නිර්දේශ කරනු ලබන බෙහෙත් වර්ග වළින් රෝගය නතර නොවන බව ළූණු ගොවීන් පෙන්වා දෙයි.", "URL": "https://sinhala.adaderana.lk/news.php?nid=85532", "Category": null, "Parent URL": null}