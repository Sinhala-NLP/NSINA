{"Source": "Adaderana", "Timestamp": "February 15, 2012 08:19 am", "Headline": "එක් මතයකට පැමිණීම කාලෝචිතයි", "News Content": "ජාත්‍යන්තර අර්බුද වල දී පොදු රාජ්‍ය මණ්ඩලයීය රටවල් එක් මතයකට පැමිණ ක්‍රියාකිරීම කාලෝචිත බව අගමැති දී.මූ ජයරත්න මහතා පවසයි. ඔහු පවසන්නේ එවැනි එකඟතාවක් මඟින් ගැටලු නිරාකරණය කර ගැනීම පහසුවෙන් හා විනිවිදව සිදුකර ගත හැකි බවයි. දිවයිනට පැමිණ සිටි පොදු රාජ්‍ය මණ්ඩලයීය පාර්ලිමේන්තු සම්මේලනයේ විධායක කමිටු සභාපති ග්‍රීන් ඇලන් ගෝඩ්න් මහතා හමු වූ අවස්ථාවේ දී අගමැතිවරයා මේ බව කියා සිටියේය. ලබන සැප්තැම්බර් මස මෙරට පැවැත්වෙන 58 වන පොදු රාජ්‍ය මණ්ඩලයීය පාර්ලිමේන්තු සම්මේලනයේ සංවිධාන කටයුතු වෙනුවෙන් ඇලන් ගෝඩ්න් මහතා ශ්‍රී ලංකාවට පැමිණ සිටියි. අදාළ හමුවේ දී තවදුරටත් අදහස් දැක් වූ අග්‍රාමාත්‍ය දී.මු ජයරත්න මහතා වැඩිදුරටත් කියා සිටියේ ජාත්‍යන්තර සම්මේලන වල දී ගන්නා තීරණ ක්‍රියාත්මක කිරීමට ද පුළුල් වැඩපිළිවෙලක් සකස් කළ යුතු බවයි.", "URL": "https://sinhala.adaderana.lk/news.php?nid=22121", "Category": null, "Parent URL": null}