{"Source": "Adaderana", "Timestamp": "January 31, 2017 05:32 pm", "Headline": "රනිල් වික‍්‍රමසිංහ ප‍්‍රබල ජාතිවාදියෙක්", "News Content": "රනිල් වික‍්‍රමසිංහ යනු උග‍්‍ර දෙමළ ජාතිවාදි නායකයෙක් යැයි බොදු බල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමි පවසයි. අද පැවති මාධ්‍ය හමුවකට සම්බන්ධවෙමින් ඥානසාර හිමියන් පවසා සිටියේ විග්නේෂ්වරන්ගේත් රනිල් වික‍්‍රමසිංහ මහතාගේත් කිසිදු වෙනසක් නොමැති බවයි. රට නැමති වාහනය පැදවීමේ සුක්කානම අතැතිව රනිල් වික‍්‍රමසිංහ සියලු ආයතන සඳහා අබෞද්ධයින්, අසිංහලයින් නොව අඩුම තරමින් මෙරට පුරවැසිභාවය පවා නොමැති අය පත් කර ඇතැයි ඥානසාර හිමියන් කියා සිටියේ ය. ශක්තිමත්ව පැවති ආණ්ඩුවක් පෙරළා වත්මන් ආණ්ඩුව බලයට පැමිණියේ යැයි ද ඥානසාර හිමියන් මෙහිදී චොදනා කර සිටියේ ය.", "URL": "https://sinhala.adaderana.lk/news.php?nid=68900", "Category": null, "Parent URL": null}