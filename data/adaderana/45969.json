{"Source": "Adaderana", "Timestamp": "September 10, 2014 02:22 pm", "Headline": "සාකච්ඡා අසාර්ථකයි -  සත්‍යග්‍රහය අඛණ්ඩයි", "News Content": "සබරගමු විශ්ව විද්‍යාල සිසුන් සහ විශ්ව විද්‍යාල උපකුලපතිවරයා අතර පැවති සාකච්ජා අසාර්ථක වී තිබේ. ශිෂ්‍ය සංගම් තහනම් කිරීම සහ විශ්ව විද්‍යාල සිසුන් පිරිසකගේ පංති තහනම් කිරීම ඇතුළු ඉල්ලීම් කිහිපයක් මුල් කර ගනිමින් මේ වනවිට සබරගමු ශිෂ්‍ය එකමුතුව විරෝධතා ක්‍රියාමාර්ග වල නිරතව සිටියි. මේ සම්බන්ධයෙන් සබරගමුව විශ්ව විද්‍යාල උපකුලපති මහාචාර්ය නන්දන පී.උඩවත්ත මහතා සහ සබරගමු විශ්ව විද්‍යාල සිසුන් පිරිසක් අතර විශේෂ සාකච්ජාවක් අද පෙරවරුවේ පැවැත්වුණි. කෙසේ වෙතත් මේ සම්බන්ධයෙන් සිදුකළ විමසීමකදී සබරගමු ශිෂ්‍ය එකමුතුවේ කැදවුම්කරු රසිදු ජයසිංහ සඳහන් කළේ සිසුන්ගේ ඉල්ලීම් කිසිවක් ලබා දීමට පාලනාධිකාරිය එකඟ නොවු බවයි. ඒ අනුව තමන් දැනට දින 09ක් තිස්සේ සිදුකරගෙන යන අඛණ්ඩ සත්‍යග්‍රහ ව්‍යාපාරය ඉදිරියට සිදුකරන බවද ඔහු සඳහන් කළේය.", "URL": "https://sinhala.adaderana.lk/news.php?nid=45969", "Category": null, "Parent URL": null}