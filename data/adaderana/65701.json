{"Source": "Adaderana", "Timestamp": "November 4, 2016 10:14 am", "Headline": " ඉදිකිරීම් ක්ෂේත්‍රයේ ශ්‍රමිකයින් 45000ක හිඟයක් ", "News Content": "ඉදිකිරීම් ක්ෂේත්‍රයේ නිපුන ශ්‍රමිකයින්ගේ හතලිස් පන් දහසක පමණ හිඟයක් පවතින බව නිපුනතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර මහතා පවසයි.ඔහු පවසන්නේ මෙරටට ඉදිකිරීම් සඳහා විදෙස් රටවලින් ශ්‍රමිකයින්ගෙන්වීම දක්වා මෙම ගැටළුව උග්‍රවෙමින් පවතින බවයි.අමාත්‍යාංශයේ පැවති මාධ්‍ය හමුවකට එක්වෙමින් ඔහු ප්‍රකාශ කළේ එසේ සිදු වුවහොත් එය ජාතික ප්‍රශ්නයක් විය හැකි බවයි. ශ්‍රී ලංකාවේ පාසල් 10,145 ක අධ්‍යාපන ලබන සිසුන් අතරින් විශ්වවිද්‍යාල ප්‍රවේශය සඳහා සුදුසුකම් ලබන්නේ 25,000ක් වැනි සුළු පිරිසක් බව ප්‍රකාශ කළ රාජ්‍ය අමාත්‍යවරයා පෙන්වා දෙන්නේ සමස්ත සිසු සිසුවියන් අතරින් සියයට අනු හතක් වෙනත් විකල්ප අධ්‍යාපන ආයතන වෙත යොමු විය යුතු බවද ඒ මහතා පවසයි.එහිදී වැඩිදුරටත් අදහස් දැක්වූ රාජ්‍ය අමාත්‍ය පාලිත රංගේබණ්ඩාර අමාත්‍යවරයා ප්‍රකාශ කර සිටියේ සුදු කරපටි රැකියා මානසිකත්වයෙන් මිදි ලෝකය ජය ගැනීම තරුණ පරපුරගේ අරමුණ විය යුතු බවයි.", "URL": "https://sinhala.adaderana.lk/news.php?nid=65701", "Category": null, "Parent URL": null}