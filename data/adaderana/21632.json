{"Source": "Adaderana", "Timestamp": "January 25, 2012 02:05 pm", "Headline": " හෙරොයින් ග්‍රැම් 3 ක් තබා ගත්තාට දඬුවම මරණයයි", "News Content": "හෙරොයින් ග්‍රෑම් 3ක් ළඟ තබාගැනීමේ චෝදනාවට වරදකරු වූ මරදාන ප්‍රදේශයේ පුද්ගලයෙකුට කොළඹ මහාධිකරණය අද මරණ දඬුවම නියම කර තිබේ. 2007 වසරේ කොළඹ මත්ද්‍රව්‍ය කාර්යාංශය මගින් මරදාන ප්‍රදේශයේ දී අදාළ සැකකරු අත්අඩංගුවට ගෙන ඇත. පසුව නීතිපතිවරයා විසින් විත්තිකරුට එරෙහිව කොළඹ මහාධිකරණය හමුවේ නඩු පැවරීමට කටයුතු කරන ලදී. දීර්ඝ නඩු විභාගයකින් පසුව මහාධිකරණ විනිසුරු පී. සූරසේන මහතා කියා සිටියේ විත්තිකරුට එරෙහිව ඇති චෝදනා සාධාරණ සැකයකින් තොරව ඔප්පු වී ඇති බවයි. ඒ අනුව විත්තිකරුට මරණීය දණ්ඩනය නියම කරන බව ද විනිසුරුවරයා ප්‍රකාශ කළේය.", "URL": "https://sinhala.adaderana.lk/news.php?nid=21632", "Category": null, "Parent URL": null}