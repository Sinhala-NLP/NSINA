{"Source": "Adaderana", "Timestamp": "November 8, 2016 10:51 pm", "Headline": " ඉන්දියාවට රු.500 හා රු.1000 එපාවෙයි!", "News Content": "අසල්වැසි ඉන්දියාවේ රුපියල් 500 සහ රු.1000 නෝට්ටු වහාම ක්‍රියාත්මක වන පරිදි අවලංගු කිරීමට තීරණය කර තිබේ.අග්‍රමාත්‍ය නරේන්ද්‍ර මෝඩි විශේෂ ප්‍රකාශයක් කරමින් අද මධ්‍යම රාත්‍රීයේ සිට මෙම රු.500 සහ රු.1000 නෝට්ටු අවලංගු වන බැවින් ඒවා බැංකු වෙත හෝ තැපැල් කන්තෝරුවලට ලබාදී එහි වටිනාකම වෙනත් මුදල් නෝට්ටු බවට පත්කර ගත හැකි බව පවසා ඇත.ඉන්දියාවෙ වේගයෙන් ආර්ථික වශයෙන් සංවර්ධනය වන රටක් බැවින් ගෝලීය මූල්‍ය අක්‍රමිකතා සඳහා පොළොවක් නිර්මාණය කොට දිය යුතු නැති බව හෙතෙම සඳහන් කළ බව එන්.ඩී.ටී.වී පුවත් සේවය උපුටා දක්වයි.දුප්පතුන් නඟා සිටුවීම පරමාර්ථය කරගනු ලැබූ මෙන්ම ගොවියන් වෙනුවෙන් කැපවුණු රජයක් ලෙස ඉදිරියේදී ක්‍රියා කරන බව මෝඩි අවධාරණය කර තිබේ.", "URL": "https://sinhala.adaderana.lk/news.php?nid=65855", "Category": null, "Parent URL": null}