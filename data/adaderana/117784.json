{"Source": "Adaderana", "Timestamp": "August 29, 2019 04:05 pm", "Headline": "එස්.බී හා ඩිලාන් එක්ක පොහොට්ටුවට ආපු අනිත් අය මෙන්න", "News Content": "එස්. බී. දිසානායක මහතා සහ ඩිලාන් පෙරේරා මහතා අද(29) ශී‍්‍ර ලංකා පොදුජන පෙරමුණේ සාමාජිකත්වය ලබා ගත්හ. ඒ මහත්වරු සමඟ පළාත් පාලන ආයතන මන්තී‍්‍රවරු 35ක්, හිටපු පාර්ලිමේන්තු මන්තී‍්‍රවරු 4ක් සහ පළාත් සභා මන්තී‍්‍රවරු 3 ක් අද ශී‍්‍ර ලංකා පොදුජන පෙරමුණ සමඟ එක්විය. ඊට අමතරව හඟුරන්කෙත, බඳුල්ල, මහනුවර නියෝජනය කරන ශී‍්‍රලනීප ආසන බල මණ්ඩල නියෝජිතයින්, විශාල ප‍්‍රමාණයක් ද මේ සමඟ ශී‍්‍ර ලංකා පොදුජන පෙරමුණේ සාමාජිකත්වය ලබා ගත්හ. එහිදි අදහස් දැක්වූ ශී‍්‍ර ලංකා පොදුජන පෙරමුණ නිර්මාතෘ, ජාතික සංවිධායක බැසිල් රාජපක්ෂ මහතා මේ බව පැවසීය. “ශී‍්‍ර ලංකා නිදහස් පක්ෂය ආණ්ඩුවෙන් ඉවත් වු දින සිට එස්. බී. දිසානායක මහතා ඒකාබද්ධ විපක්ෂයේ පක්ෂ හමුවට සහභාගි වෙනවා. ශී‍්‍ර ලංකා නිදහස් පක්ෂයේ භාණ්ඩාගාරික වශයෙන් කටයුතු කිරීම නිසා අපේ පක්ෂය සමඟ කි‍්‍රයාකාරීව සම්බන්ධ නොවුනත් මහින්ද රාජපක්ෂ ජනාධිපතිතුමා සහ ඒකාබද්ධ විපක්ෂය සමඟ රජයට එරෙහිව පසුගිය වසර දෙකක පමණ කාලයක් පුරාවට අපිත් එක්ක කටයුතු කරනවා. අද එතුමා ඇතුලූ පිරිස සුභ නැකතින් ශී‍්‍ර ලංකා පොදුජන පෙරමුණ හා එක් වුනා. ඔවුන් අප සමඟ එක්වීම ශක්තියක් විදියටයි අපි සලකන්නේ. ශී‍්‍ර ලංකා නිදහස් පක්ෂය තුලත් පෞද්ගලිකවත් එතුමා මහින්ද රාජපක්ෂ මහතා වෙනුවෙන් සහාය දුන් පුද්ගලයෙක්. අද පක්ෂයත් එක්ක සෘජුව එක්වීම ගැන සතුටු වෙනවා වගේම මහින්ද රාජපක්ෂ මහතා වෙනුවෙන් හා පක්ෂය වෙනුවෙන් පිළිගන්නවා. “ එළැඹෙන දෙසැම්බර් 8 ට පෙර ජනාධිපතිවරණයක් මගින් ජනාධිපතිධූරයට පුද්ගලයෙක් පත් කර ගැනීමේ අවස්ථාව ජනතාවට හිමිවෙයි.", "URL": "https://sinhala.adaderana.lk/news.php?nid=117784", "Category": null, "Parent URL": null}