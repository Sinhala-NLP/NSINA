{"Source": "Adaderana", "Timestamp": "October 18, 2016 09:35 pm", "Headline": "ශ්‍රී ලංකාවට යුරෝපා සංගමයෙන් රුපියල් බිලියන 34ක් ", "News Content": "2020 වසර දක්වා ශ්‍රී ලංකාවට රුපියල් බිලියන 34ක මුදලක් සංවර්ධන ආධාර ලෙස ලබාදීමට කටයුතු කරන බව යුරෝපා සංගමය අග්‍රාමාත්‍ය රනිල් වික්‍රමසිංහ මහතාට පොරොන්දු වී තිබේ.ජී.එස්.පී ප්ලස් සහනය ගැන සාකච්ඡා කිරීමට අග්‍රාමාත්‍යවරයා මේ දිනවල බෙල්ජියමේ සංචාරයක නිරත වන අතර එම සාකච්ඡාවල ප්‍රතිඵලයක් ලෙස මේ බව අනාවරණය වී ඇත.අග්‍රාමාත්‍ය කාර්යාලය මීට අදාළව නිකුත් කළ නිවේදනයක් ද වැඩිදුරටත් පහත පරිදිය.ප්‍රවෘත්ති නිවේදනයශ්‍රී ලංකාව වෙත 2020 දක්වා කාලය තුළ යුරෝ මිලියන 210 ක (ශ්‍රී ලංකා රුපියල් බිලියන 34ක) සංවර්ධන ආධාර යුරෝපීය සංගමය වෙතින් ලබා දෙන බව අද (18) බ්‍රසල්ස් නුවර දී නිවේදනය කෙරිණි.2007 සිට 2013 දක්වා ලබා දුන් ආධාර මුදල් හා සසඳන කළ මෙය දෙගුණයකින් වැඩිවීමකි. තිරසාර සාමය ස්ථාපිත කිරීම, අභ්‍යන්තර අවතැන් වූවන් යළි පදිංචි කිරීම, දුප්පත්කමින් පීඩිත ප්‍රදේශ සංවර්ධනය කරලීම උදෙසා මේ ආධාර ලබා දීමට යුරෝපීය සංගමය කටයුතු කරනු ඇත.පසුගිය මාස 21 ක කාලය තුළ ශ්‍රී ලංකාව ලබා ඇති ප්‍රගතිය සම්බන්ධව ද යුරෝපීය සංගමයේ ප්‍රසාදය හිමි වී තිබේ.2016.10.18", "URL": "https://sinhala.adaderana.lk/news.php?nid=65160", "Category": null, "Parent URL": null}