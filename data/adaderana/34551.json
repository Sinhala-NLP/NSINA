{"Source": "Adaderana", "Timestamp": "June 1, 2013 07:36 pm", "Headline": "ත්‍රිත්ව විද්‍යාලයට රාජකීයන් පරදියි", "News Content": "69 වැනි බ්‍රැඩ්බි රග්බි පලිහ තරගාවලියේ පළමු අදියරේ ජය හිමිකර ගැනීමට අද (01) මහනුවර ත්‍රිත්ව විද්‍යාල කණ්ඩායම සමත් විය. ඒ කොළඹ රාජකීය විද්‍යාල කණ්ඩායම ලකුණු 37ට 25ක් ලෙස පරාජයට පත්කරමිනි. තරගයේ පළමු අර්ධයේදී රාජකීය විද්‍යාල කණ්ඩායම 18ක් 8ක් ලෙස ඉදිරියෙන් සිටීමට සමත් විය. මෙම තරගය මහනුවර පල්ලේකැලේ ක්‍රීඩාංගණයේදී පැවැත්විණ. සෑම වසරකම කොළඹදී සහ මහනුවරදී වශයෙන් අදියර දෙකකින් සමන්විත මෙම විද්‍යාල අතර බ්‍රැඩ්බි තරගාවලියේ අදියර දෙකේදීම වැඩිම ලකුණු ලබා ගන්නා විදුහලට බ්‍රැඩ්බි පලිහ හිමිවේ.", "URL": "https://sinhala.adaderana.lk/news.php?nid=34551", "Category": null, "Parent URL": null}