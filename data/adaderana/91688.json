{"Source": "Adaderana", "Timestamp": "June 29, 2018 01:28 pm", "Headline": "සිසුන් 30ක් සිටින පාසලක්-අයිතිය ඉල්ලා විරෝධතාවයක", "News Content": "අධ්‍යාපනය සඳහා සිය දරුවන්ට ඇති අයිතිය සුරක්ෂිතකර දෙන ලෙස ඉල්ලා විරෝධතාවයේ නිරතවූ දෙමාපියන් පිරිසක් පිළිබඳව තණමල්විල ප්‍රදේශයෙන් වාර්තා විය. මේ තණමල්විල කුමාරගම නියැදිගල ප්‍රාථමික විද්‍යාලයයි. සිසුන් 30දෙනෙකු පමණ ඉගෙනුම ලබන මෙම විද්‍යාලය සතුව ඇති එකම ගොඩනැගිල්ලේ වහලය ද මේ වන විට ඉවත්කර තිබේ. මෙම තත්ත්වය හමුවේ පාසල අසල ඇති විහාරයකදී අධ්‍යාපන කටයුතු හැදෑරීමට සිසුන්ට සිදු වූ නමුත් එම විහාරයේ නඩත්තු කටයුතු හේතුවෙන් එම අවස්ථාව ද සිසුන්ට අහිමි වී තිබේ. මෙම ගැටළුවට විසඳුම් ඉල්ලමින් සිසුන් සහ මව්පියන් ඊයේ(28) පාසල ඉදිරිපිට මෙලෙස විරෝධතාවයක නිරත විය.", "URL": "https://sinhala.adaderana.lk/news.php?nid=91688", "Category": null, "Parent URL": null}