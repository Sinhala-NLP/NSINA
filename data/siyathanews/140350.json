{"Source": "Siyatha News", "Timestamp": "July 26, 2023", "Headline": "කොකේන් සමග සැකකරුවෙක් අත්අඩංගුවට", "News Content": "මට්ටක්කුලිය පොලිස් වසමේ ප්‍රංශවත්ත ප්‍රදේශයේදී ඊයේ (25) වැටලීමක දී පුද්ගලයෙක් අත්අඩංගුවට ගෙන තිබෙනවා. කොකේන් මත්ද්‍රව්‍ය ග්‍රෑම් 138 මිලිග්‍රෑම් 750 ක් සන්තකයේ තබාගෙන ත්‍රිරෝද රථයකින් ගමන් කරමින් සිටි සැකකරුවෙකුයි මෙලෙස අත්අඩංගුවට ගෙන ඇත්තේ. සැකකරු වයස අවුරුදු 40 ක් වන මට්ටක්කුලිය ප්‍රදේශයේ පදිංචිකරුවෙක්. සැකකරු අද (26) මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ", "URL": "https://siyathanews.lk/archives/140350", "Category": "දේශීය පුවත්", "Parent URL": null}