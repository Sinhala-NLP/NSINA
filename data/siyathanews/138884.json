{"Source": "Siyatha News", "Timestamp": "June 29, 2023", "Headline": "ජපානය බලා පිටත්ව ගිය ගුවන් යානය කාර්මික දෝෂයක් නිසා යළි කටුනායකට", "News Content": "ජපානයේ නරීටා බලා පිටත් වු ශ්‍රීලන්කන් ගුවන් යානයක් කාර්මික දෝෂයක් හේතුවෙන් නැවත කටුනායක ගුවන්තොටුපොළ වෙත ගොඩබස්වා තිබෙනවා. මගීන් 301 දෙනෙකු සමග “ඒ 330 – 300” එයාර් බස් වර්ගයේ ගුවන් යානය ඊයේ රාත්‍රී 8.20ට පමණ ගුවන්තොටුපොළෙන් පිටත්ව ගොස් තිබුණි. කාර්මික දෝෂයක් හේතුවෙන් පැය 02යි විනාඩි 25ක පමණ කාලයකට පසු යානය නැවත ගුවන්තොටුපොළ වෙත ගොඩබැස්වු බව වාර්තා වේ. එහිදී මගීන් හෝ කාර්යය මණ්ඩලයේ කිසිවෙකුටත් හානි සිදුව නොමැති බව ගුවන්තොටුපොළ ප්‍රකාශකයෙකු සඳහන් කළා. පසුව මගීන් වෙනත් ගුවන් යානා මගින් ජපානයේ නරීටා වෙත යොමුකිරීමට පියවර ගත් බව ගුවන් තොටුපොළ කාර්යය භාර නිලධාරීවරයා පැවසීය. ", "URL": "https://siyathanews.lk/archives/138884", "Category": "දේශීය පුවත්", "Parent URL": null}