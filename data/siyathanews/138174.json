{"Source": "Siyatha News", "Timestamp": "June 9, 2023", "Headline": "සෙලෙන්ස්කි කේසන්හි ගංවතුරින් පීඩාවට පත් වූවන් හමුවෙයි", "News Content": "යුක්‍රේන රුසියා යුධ ගැටුමට අදට දින 467යි. නෝවා කකෝව්කා වේල්ල පිපිරීමෙන් යුක්‍රේනයේ හදිසි තත්ත්වයක් ඇති වුණා. ඒ අනුව කේසන්හි ගංවතුරින් පීඩාවට පත් වූවන් 2300 කට වැඩි පිරිසක් මේ වන විට බේරාගෙන ඇති බවයි වාර්තා වන්නේ. එලෙස අවතැන් වූවන් බේරාගැනීමේදී රුසියාව ෂෙල් ප්‍රහාර එල්ල කර තිබෙනවා. ඉන් 9 දෙනෙකු තුවාල ලබා ඇති බවයි වාර්තා වන්නේ. එසේම මධ්‍යම යුක්‍රේනයේ උමාන් නගරයට එල්ල වූ මිසයිල ප්‍රහාරවලින් 8 දෙනෙකු තුවාල ලබා තිබෙනවා. මේ අතර රුසියානු පාලිත ප්‍රදේශවල අවතැන් වූවන් බේරාගැනීම සඳහා ඉදිරිපත් විය හැකි බවට එක්සත් ජාතීන්ගේ සංවිධානය එකඟ වූ බවයි වාර්තා වන්නේ. නමුත් ඒ රුසියාව ඊට ඉඩදෙන්නේ නම් පමණක් බවද ඔවුන් ප්‍රකාශ කර තිබෙනවා. මේ අතර ගංවතුරින් අවතැන් වූවන් හමුවීම සඳහා සෙලෙන්ස්කි  කේසන්හි සංචාරයක නිරත වී තිබෙනවා. ", "URL": "https://siyathanews.lk/archives/138174", "Category": "විදෙස් පුවත්", "Parent URL": null}