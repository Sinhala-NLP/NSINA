{"Source": "Siyatha News", "Timestamp": "August 22, 2023", "Headline": "මව සහ දියණියට මරු කැඳවූ මාරක අනතුර", "News Content": "අනුරාධපුර පොලිස් වසමේ පුත්තලම ත්‍රිකුණාමලය මාර්ගයේ කඩ 30 ප්‍රදේශයේ දී ජයන්ති වටරවුම දෙසට ධාවනය වූ ටිපර් රථයක් එම දිශාවටම ධාවනය වූ යතුරු පැදියකට ඉස්සර කිරීමට යාමේ දී ඊයේ (21) අනතුරක් සිදුව තිබෙනවා. අනතුරින් බරපතල තුවාල ලැබූ යතුරු පැදිකාරිය සහ පසු පස ගමන්කළ දැරියක් අනුරාධපුරය රෝහලට ඇතුලත් කර ප්‍රතිකාර ලබමින් සිටිය දී දෙදෙනාම මියගොස් ඇති බවයි වාර්තා වන්නේ. මියගිය කාන්තාව වයස අවුරුදු 36 ක් වන යාය 14, කලාඔය ප්‍රදේශයේ පදිංචිකාරියක් වන අතර දැරිය වයස අවුරුදු 07 ක් වන මියගිය කාන්තාවගේ දියණිය බවයි වැඩිදුරටත් වාර්තා වන්නේ. ", "URL": "https://siyathanews.lk/archives/141845", "Category": "දේශීය පුවත්", "Parent URL": null}