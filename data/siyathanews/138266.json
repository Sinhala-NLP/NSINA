{"Source": "Siyatha News", "Timestamp": "June 13, 2023", "Headline": "එළොව ගිහින් මෙළොව ආපු ආච්චි", "News Content": "76 හැවිරිදි බෙලා මොන්ටෝයා නම් කාන්තාව හෘදයාබාධයක් හේතුවෙන් රෝහලකට ඇතුළත් කර ඇති අතර පසුව ඇය මියගොස් ඇති බවට වෛද්‍යවරුන් තහවුරු කර ඇති බව වාර්තා වනවා. ඒ අනුව ඇයගේ පුත්‍රයා විසින් ඇයගේ අවමංගල්‍ය කටයුතු සූදානම් කර භූමදානයට පෙර ඇඳුම් මාරුකිරීමට සූදානම් වන අවස්ථාවේ අදාළ කාන්තාව ගැඹුරින් හුස්ම හෙළන ශබ්දය ඇසී තිබෙනවා. ඒ අනුව ඥාතීන් විසින් සිදුකළ පරීක්ෂාවේදී අදාළ කාන්තාව මියගොස් නොමැති බවට අනාවරණය වී තිබෙනවා. මේ වන විට එම කාන්තාව කලින් ප්‍රතිකාර ලබාසිටි රෝහලේම දැඩි සත්කාර ඒකකයට ඇතුළත් කර ඇත. එම සිදුවීම සම්බන්ධයෙන් විශේෂ පරීක්ෂණයක් ආරම්භ කිරීමට එරට සෞඛ්‍ය බලධාරීන් කටයුතු කරනු ඇති. ", "URL": "https://siyathanews.lk/archives/138266", "Category": "විදෙස් පුවත්", "Parent URL": null}