{"Source": "Siyatha News", "Timestamp": "September 1, 2023", "Headline": "තීරු බදු රහිතව මෙරටට ගෙන්වූ ජීප් රථ 02ක් පොලිස් භාරයට", "News Content": "කහතුඩුව පොලිස් වසමේ රිලාවල ප්‍රදේශයේදී සිදුකළ වැටලීමක් අතරතුර තීරු බදු රහිතව මෙරටට ගෙන්වන ලද ජීප් රථ 02ක් ඊයේ (31) පොලිස් භාරයට ගෙන තිබෙනවා. එක් ජීප් රථයක් ව්‍යාජ ලිපි ලේඛන ඉදිරිපත් කර ලියාපදිංචි කර ඇති අතර අනෙක් ජීප් රථය කොටස් වශයෙන් මෙරටට ගෙන්වා කොටස් එකලස් කර සකසන ලද මෙතෙක් ලියාපදිංචි කර නොමැති ජීප් රථයක් බවයි වාර්තා වන්නේ. ජීප් රථ වැඩිදුර වීමර්ශන සඳහා කහතුඩුව පොලිස් ස්ථානයට ඉදිරිපත් කර ඇති අතර ජීප් රථ මෙරටට ගෙන්වන ලද සැකකරු අත්අඩංගුවට ගැනීම සඳහා වැඩිදුර විමර්ශන සිදුකරනු ලබනවා. ", "URL": "https://siyathanews.lk/archives/142318", "Category": "දේශීය පුවත්", "Parent URL": null}