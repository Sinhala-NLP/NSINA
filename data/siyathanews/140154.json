{"Source": "Siyatha News", "Timestamp": "July 21, 2023", "Headline": "තලවතුගොඩ වෙඩිතැබීමක්", "News Content": "ඊයේ (20) රාත්‍රියේ දී තලවතුගොඩ ප්‍රදේශයේ නිවසක සිටි පුද්ගලයෙකුට යතුරු පැදියකින් පැමිණි නාඳුනන පුද්ගලයින් දෙදෙනෙකු විසින් වෙඩි තබා පලා ගොස් තිබෙනවා. වෙඩි වැදීමෙන් තුවාල ලැබූ පුද්ගලයා ජයවර්ධනපුර රෝහලට ඇතුලත් කිරීමෙන් අනතුරුව මිය ගොස් ඇති බවයි වාර්තා වන්නේ. මරණකරු වයස අවුරුදු 41 ක් වන වැලිපාර, තලවතුගොඩ ප්‍රදේශයේ පදිංචිකරුවෙකි. වෙඩි තැබීමට හේතුව මෙතෙක් අනාවරණය වී නොමැති අතර සැකකරුවන් අත්අඩංගුවට ගැනීම සඳහා තලංගම පොලිසිය වැඩිදුර විමර්ශන සිදු කරනු ලබනවා. ", "URL": "https://siyathanews.lk/archives/140154", "Category": "දේශීය පුවත්", "Parent URL": null}