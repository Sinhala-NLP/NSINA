{"Source": "Siyatha News", "Timestamp": "May 9, 2023", "Headline": "අද පාර්ලිමේන්තුව රැස්වෙයි", "News Content": "පාර්ලිමේන්තුව අද (09) රැස්වීමට නියමිතව තිබෙනවා. පාර්ලිමේන්තුව අද රැස්වන අතර පෙ.ව 9.30 – පෙ.ව 10.30 කාලය වාචික පිළිතුරු අපේක්ෂා කරන ප්‍රශ්න සඳහා වෙන් කර ඇත. පෙ.ව 10.30 සිට ප.ව 5.00 දක්වා, අපනයන සංවර්ධන පනත යටතේ සෙස් බද්දට අදාළ නියෝග, වරාය සහ ගුවන් තොටුපළ සංවර්ධන බදු පනත යටතේ නියෝගයක්, විශේෂ වෙළද භාණ්ඩ බදු පනතේ නියමයන් 8ක්, ආනයන හා අපනයන (පාලන) පනතේ රෙගුලාසි තුනක් සහ සේවා නියුක්තයන්ගේ භාර අරමුදල් පනත යටතේ නියෝග විවාද කිරීමෙන් අනතුරුව අනුමැතිය ලබා ගැනීමට නියමිතව තිබේ. ", "URL": "https://siyathanews.lk/archives/136871", "Category": "දේශීය පුවත්", "Parent URL": null}