{"Source": "Siyatha News", "Timestamp": "September 1, 2023", "Headline": "දේපල සොරකමකට සම්බන්ධ සැකකරුවන් 2ක් අත්අඩංගුවට", "News Content": "කළුතර උතුර පොලිස් ස්ථානයේ නිලධාරීන් සිදුකළ විමර්ශනයක් අතරතුර දී රන් මාල කොල්ලකෑම් කිහිපයක් සහ යතුරු පැදි සොරකමකට සම්බන්ධ සැකකරුවෙකු සහ මෙම අපරාධවලට ආධාර අනුබල දුන් සැකකරුවෙකු ඊයේ (31) අත්අඩංගුවට ගෙන තිබෙනවා. සැකකරුවන් සන්තකයේ තිබී සොරකම් කරන ලද යතුරු පැදියක් සහ රන් මාල කොල්ලකෑම් සඳහා භාවිතා කළ යතුරු පැදියක් පොලිස් භාරයට ගත් බවයි පොලිසිය සඳහන් කළේ. අත්අඩංගුවට ගත් සැකකරුවන් අවුරුදු 25 හා 31 යන වයස්වල පසුවන අඟුරුවාතොට ප්‍රදේශයේ පදිංචිකරුවන් බවයි වාර්තා වන්නේ. සිද්ධිය සම්බන්ධයෙන් කළුතර උතුර පොලිසිය වැඩිදුර විමර්ශන සිදුකරනු ලබනවා. ", "URL": "https://siyathanews.lk/archives/142320", "Category": "දේශීය පුවත්", "Parent URL": null}