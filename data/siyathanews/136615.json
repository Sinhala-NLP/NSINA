{"Source": "Siyatha News", "Timestamp": "April 29, 2023", "Headline": "ප්‍රබල අකුණු පිළිබඳව අවවාදාත්මක නිවේනදයක්", "News Content": "කාලගුණවිද්‍යා දෙපාර්තමේන්තුව විසින් ප්‍රබල අකුණු පිළිබඳව අවවාදාත්මක නිවේනදයක් නිකුත්කර තිබෙනවා. අද (29) පස්වරු 1.30 සිට රාත්‍රී 11.00 වන තෙක් එම නිවේදනය වලංගු වන බව එම දෙපාර්තමේන්තුව පවසයි. ඒ අනුව බස්නාහිර, සබරගමුව, මධ්‍යම, වයඔ සහ දකුණු පළාත්වලත්, අනුරාධපුරය, වවුනියාව, යාපනය කිලිනොච්චිය සහ මන්නාරම දිස්ත්‍රික්කවලත් සවස් කාලයේදී හෝ රාත්‍රී කාලයේදී තැනින්තැන ගිගුරුම් සහිත වැසි සමග ප්‍රබල අකුණු ඇතිවීමේ වැඩි හැකියාවක් පවතී. ගිගුරුම් සහිත වැසි ඇති වනවිට එම ප්‍රදේශවල තාවකාලිකව තද සුළං ඇති විය හැකිය. කාලගුණවිද්‍යා දෙපාර්තමේන්තුව වැඩිදුරටත් සඳහන් කළේ අකුණු මගින් සිදුවන අනතුරු අවම කරගැනීමට අවශ්‍ය පියවරගන්නා ලෙස ජනතාවගෙන් ඉල්ලා සිටින බවය. ", "URL": "https://siyathanews.lk/archives/136615", "Category": "දේශීය පුවත්", "Parent URL": null}