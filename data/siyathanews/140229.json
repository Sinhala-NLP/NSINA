{"Source": "Siyatha News", "Timestamp": "July 21, 2023", "Headline": "ඉන්දියාවේ සිට ශ්‍රී ලංකාවට ඛනිජ තෙල් නල මාර්ගයක් ඉදිකිරීමට අවධානය", "News Content": "ශ්‍රී ලංකාව අපේක්ෂා කරන ආකාරයට ඉන්දීය සහාය ඇතිව ත්‍රිකුණාමලය බලශක්ති කේන්ද්‍රස්ථානයක් බවට සංවර්ධනය කිරීම, කර්මාන්ත හා ආර්ථික කටයුතු සඳහා මධ්‍යස්ථානයක් බවට පත්කිරීම පිළිබඳව ජනාධිපති රනිල් වික්‍රමසිංහ සහ ඉන්දීය අගමැති නරේන්ද්‍ර මෝදි අතර සාකච්ඡා පවත්වා තිබෙනවා. ශ්‍රී ලංකාවට දැරිය හැකි සහ විශ්වාසනීය බලශක්ති සැපයුමක් සහතික කිරීම සඳහා ඉන්දියාවේ දකුණු ප්‍රදේශයේ සිට ශ්‍රී ලංකාව දක්වා බහු නිෂ්පාදන ඛනිජ තෙල් නල මාර්ගයක් ඉදිකිරීම පිළිබඳව ද එහිදී අවධානය යොමුකර ඇති බවයි වැඩිදුරටත් වාර්තා වන්නේ. ජනාධිපති රනිල් වික්‍රමසිංහ මේ වනවිට ඉන්දියාවේ නිල සංචාරයක නිරතවී සිටිනවා. ", "URL": "https://siyathanews.lk/archives/140229", "Category": "දේශීය පුවත්", "Parent URL": null}