{"Source": "Siyatha News", "Timestamp": "June 24, 2023", "Headline": "STF පහරින් සැකකරුවෙක් මරුට", "News Content": "ඇඹිලිපිටිය පනාමුර වැලිකඩයාය ප්‍රදේශයේ දී පොලිස් විශේෂ කාර්ය බළකාය සිදුකළ වෙඩිතැබීමකින් සැකකරුවෙකු මියගොස් තිබෙනවා. මොහු වෙඩි තැබීම රැසක් සම්බන්ධයෙන් අවශ්‍ය කර සිටි සැකකරුවෙක්. අදාල පුද්ගලයා අත්අඩංගුවට ගැනීම සඳහා පොලිස් විශේෂ කාර්ය බලකාය සිදුකළ මෙහෙයුමකදී එම සැකකරු STF නිලධාරීන්ට වෙඩි තබා තිබෙනවා. එහිදී විශේෂ කාර්ය බලකා නිලධාරීන්ගේ ප්‍රති ප්‍රහාර හමුවේ මෙම සැකකරුට වෙඩි වැදී ඇති බවයි පොලීසිය සඳහන් කළේ. ", "URL": "https://siyathanews.lk/archives/138697", "Category": "දේශීය පුවත්", "Parent URL": null}