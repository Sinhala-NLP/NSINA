{"Source": "Siyatha News", "Timestamp": "August 7, 2023", "Headline": "කොස් කැඩීමට ගොස් පුද්ගලයෙකු මරුට", "News Content": "පොල්පිතිගම පොලිස් වසමේ තලාකොලවැව ප්‍රදේශයේ ඉඩමක දී කොස් කැඩීමට ගසට නගින ලද පුද්ගලයෙකු ඊයේ (06) එම ගසින් වැටී මිය ගොස් තිබෙනවා. මියගිය පුද්ගලයා වයස අවුරුදු 50 ක් වූ පහල ඇල, තලාකොලවැව ප්‍රදේශයේ පදිංචිකරුවෙක්. මෘත ශරීරය පශ්චාත් මරණ පරීක්ෂණ කටයුතු සඳහා කුරුණෑගල රෝහලේ මෘත ශරීරාගාරයේ තැන්පත් කර ඇති අතර පොල්පිතිගම පොලිසිය වැඩිදුර විමර්ශන සිදුකරනු ලබනවා. ", "URL": "https://siyathanews.lk/archives/140976", "Category": "දේශීය පුවත්", "Parent URL": null}