{"Source": "Siyatha News", "Timestamp": "July 5, 2023", "Headline": "කාලගුණයෙන් අවවාදාත්මක නිවේදනයක්", "News Content": "තද සුළං සහ මුහුද රළුවීම පිළිබඳ අවවාදාත්මක නිවේදනයක් කාලගුණවිද්‍යා දෙපාර්තමේන්තුව විසින් නිකුත් කර තිබෙනවා. ඒ අනුව ත්‍රිකුණාමලය සිට කන්කසන්තුරය, මන්නාරම, පුත්තලම, කොළඹ, ගාල්ල සහ හම්බන්තොට හරහා පොතුවිල දක්වා වන මුහුදු ප්‍රදේශ සඳහා සැලකිලිමත් වන්නැයි දැනුම් දී ඇත. එම මුහුදු ප්‍රදේශවල සුළඟේ වේගය විටින් විට පැ.කි.මී 60 – 70 දක්වා වැඩි විය හැකි අතර මුහුදු රළ උස මීටර් 2.5 – 3ත් අතර ඉහළ යා හැකි බව කාලගුණ අංශ නිවේදනය කරයි. මුහුදු ප්‍රදේශය රළු වන අතර විටින් විට ඉතා රළු වේ.  ", "URL": "https://siyathanews.lk/archives/139121", "Category": "දේශීය පුවත්", "Parent URL": null}