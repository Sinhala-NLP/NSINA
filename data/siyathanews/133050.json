{"Source": "Siyatha News", "Timestamp": "February 2, 2023", "Headline": "ගාස්තු වැඩි කරන්නේ නැහැ – ත්‍රීරෝද රථ සංගම් කියයි", "News Content": "ඊයේ මාධ්‍ය රාත්‍රියේ සිට ක්‍රියාත්මක වන පරිදි ඔක්ටේන් අනූදෙක වර්ගයේ පෙට්‍රල් ලීටරයක මිල රුපියල් තිහකින් ඉහළ දමා තිබෙනවා. ඒ අනුව පෙට්‍රල් ලීටරයක නව මිල සටහන් වන්නේ රුපියල් හාරසීයක් ලෙසයි. මෙලෙස පෙට්‍රල් මිල ඉහළ දැමීමත් සමග ත්‍රීරෝද රථ රියදුරන් ද දැඩි අපහසුතාවයකට පත්ව සිටිනවා. කෙසේ වෙතත් මේ අවස්ථාවේදීත් ත්‍රීරෝද රථ ගාස්තු ඉහළ දැමීමට කටයුතු කරන්නේ නැති බවයි සමස්ත ලංකා ත්‍රිරෝද රථ රියදුරන්ගේ වෘත්තීය සමිති සන්ධානයේ සභාපති ලලිත් ධර්මසේකර ප්‍රකාශ කළේ. ", "URL": "https://siyathanews.lk/archives/133050", "Category": "දේශීය පුවත්", "Parent URL": null}