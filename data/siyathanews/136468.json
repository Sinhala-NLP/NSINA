{"Source": "Siyatha News", "Timestamp": "April 26, 2023", "Headline": "ජ්‍යෙෂ්​ඨ නියෝජ්‍ය පොලිස්පතිවරු 07 දෙනෙකුට ස්ථාන මාරු", "News Content": "ජ්‍යෙෂ්​ඨ නියෝජ්‍ය පොලිස්පතිවරු 07 දෙනෙකු වහාම ක්‍රියාත්මක වන පරිදි සේවා අවශ්‍යතා මත ස්ථාන මාරුකර ඇති බව පොලිස් මූලස්ථානය පවසනවා. ඒ අනුව ජ්‍යේෂ්ඨ නියෝජ්‍ය පොලිස්පති පතිනායක මහතා පොලිස් මූලස්ථානයේ සිට මධ්‍යම පළාත භාර ජ්‍යෙෂ්​ඨ නියෝජ්‍ය පොලිස්පතිවරයා ලෙස මාරුකර යවා තිබෙනවා. එසේම ජ්‍යෙෂ්​ඨ නියෝජ්‍ය පොලිස්පති එස් පී මැදවත්ත ජ්‍යෙෂ්​ඨ නියෝජ්‍ය පොලිස්පති සහායක සේවා සහ වයඹ පළාත භාර ජ්‍යෙෂ්​ඨ නියෝජ්‍ය පොලිස්පති තනතුරේ සිට දකුණු පළාත භාර ජ්‍යෙෂ්​ඨ නියෝජ්‍ය පොලිස්පතිවරයා ලෙස මාරුකර යවා තිබෙනවා. මේ අතර දකුණු පළාත භාර ජ්‍යෙෂ්​ඨ නියෝජ්‍ය පොලිස්පති තනතුරේ කටයුතු කළ ජ්‍යෙෂ්​ඨ නියෝජ්‍ය පොලිස්පති අජිත් රෝහණ නැගෙනහිර පළාත භාර ජ්‍යෙෂ්​ඨ නියෝජ්‍ය පොලිස්පතිවරයා ලෙස පත්කර ඇති බවයි සඳහන් වන්නේ. ", "URL": "https://siyathanews.lk/archives/136468", "Category": "දේශීය පුවත්", "Parent URL": null}