{"Source": "Siyatha News", "Timestamp": "February 27, 2023", "Headline": "ආනයනය කරන බිත්තර තොග වශයෙන් නිෂ්පාදන කර්මාන්තවලට", "News Content": "බිත්තර ආනයනය කිරීමේදී පනවා තිබූ ආනයන බද්ද පසුගියදා අඩු කළද, එය අදාළ වන්නේ රාජ්‍ය අංශයට පමණක් බව මුදල් රාජ්‍ය අමාත්‍ය රංජිත් සියඹලාපිටිය පවසනවා. අමාත්‍යවරයා මේ බව ප්‍රකාශ කළේ අද (26) රුවන්වැල්ලේ පැවති ක්‍රීඩා වැඩසටහනකට සහභාගී වූ අවස්ථාවේ මාධ්‍ය වෙත අදහස් දක්වමිනි. එසේ ආනයනය කරන බිත්තර සියල්ල තොග වශයෙන් නිෂ්පාදන කර්මාන්තවලට ලබාදෙන බවත්, ඒ හේතුවෙන් දේශීය බිත්තර නිෂ්පාදකයාට කිසිදු බලපෑමක් එල්ල නොවන බවත් අමාත්‍යවරයා එහිදී පැවසීය. ", "URL": "https://siyathanews.lk/archives/134174", "Category": "දේශීය පුවත්", "Parent URL": null}