{"Source": "Siyatha News", "Timestamp": "January 31, 2023", "Headline": "ජපානයෙන් මිලියන 104 ක ප්‍රතිජීවක ඖෂධ", "News Content": "මෙරට සෞඛ්‍ය පද්ධතියට අත්‍යවශ්‍ය ප්‍රතිජීවක ඖෂධ රුපියල් මිලියන 104 ක පමණ තොගයක් ජපන් රජයේ ජයිකා ආධාර ව්‍යාපෘතිය යටතේ ඊයේ (30) සෞඛ්‍ය අමාත්‍යාංශය වෙත පරිත්‍යාග කෙරිණි. සෞඛ්‍ය අමාත්‍ය ආචාර්ය කෙහෙලිය රඹුක්වැල්ල වෙත එම ඖෂධ තොගය ශ්‍රී ලංකාවේ ජපන් තානාපති කාර්යාලයේ පළමු ලේකම් කෙන්ජි ඔහාෂි (Mr. Kenji Ohashi) විසින් නිල වශයෙන් භාර දුන්නේය. ", "URL": "https://siyathanews.lk/archives/132900", "Category": "දේශීය පුවත්", "Parent URL": null}