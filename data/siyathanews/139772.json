{"Source": "Siyatha News", "Timestamp": "July 14, 2023", "Headline": "ඕස්ට්‍රේලියාවට පළමුවරට මහ බැංකු අධිපතිවරියක්", "News Content": "ඕස්ට්‍රේලියානු නව මහ බැංකු අධිපති ලෙස පළමු වරට කාන්තාවක් පත්කර තිබෙනවා. හිටපු මහ බැංකු අධිපතිවරයා ඔස්ට්‍රේලියානු රජයේ දැඩි දෝෂදර්ශනයට ලක්වීමෙන් අනතුරුව ධුරයෙන් ඉවත්වු අතර එම තනතුරු පුරප්පාඩු පැවතුණා. ඒ අනුව එරට 9 වැනි මහ බැංකු අධිපති ලෙස මිචෙල් බියුලොක් පත්කර ඇති බව විදෙස් මාධ්‍ය වාර්තා කරනවා. ඇය ඕස්ට්‍රේලියානු මහ බැංකුවේ නියෝජ්‍ය අධිපතිවරිය ලෙස කටයුතු කර ඇති අතර වසර 63ක ඕස්ට්‍රේලියානු මහ බැංකු ඉතිහාසයේ කාන්තාවක් අධිපති ධුරයට පත්වු පළමු අවස්ථාව මෙය වෙයි. ", "URL": "https://siyathanews.lk/archives/139772", "Category": "විදෙස් පුවත්", "Parent URL": null}