{"Source": "Siyatha News", "Timestamp": "May 10, 2023", "Headline": "ඩෙංගු ව්‍යාප්තිය පාලනයට කඩිනම් පියවර ගන්නා ලෙස ජනපතිගෙන් උපදෙස්", "News Content": "ඩෙංගු ව්‍යාප්තිය පාලනය සඳහා සියලු පූර්වාරක්ෂක පියවර කඩිනමින් ගන්නා ලෙස ජනාධිපති රනිල් වික්‍රමසිංහ උපදෙස් පරිදි ජනාධිපති ලේකම් සමන් ඒකනායක ඊයේ (09) සියලු පළාත් ලේකම්වරුන්ට ලිඛිතව දැනුම්දී තිබෙනවා. ඩෙංගු මර්දන වැඩසටහන සඳහා අවශ්‍යතාව අනුව, ප්‍රධාන ලේකම්වරුන්ට උපරිම සහාය ලබා දෙන ලෙස ද ජනාධිපති ලේකම්වරයා ත්‍රිවිධ හමුදාවට සහ පොලිසියට උපදෙස් දී ඇති බවයි ජනාධිපති මාධ්‍ය අංශය සඳහන් කළේ. ගෙවී ගිය සතිය තුළ දිවයින පුරා ඩෙංගු රෝගීන් 1896ක් වාර්තා වී අතර සමස්ත රෝගීන් අතරින් වැඩිම රෝගීන් සංඛ්‍යාවක් වාර්තා වන්නේ බස්නාහිර පළාතෙන් බවයි සඳහන් වන්නේ. ", "URL": "https://siyathanews.lk/archives/136929", "Category": "දේශීය පුවත්", "Parent URL": null}