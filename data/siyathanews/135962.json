{"Source": "Siyatha News", "Timestamp": "April 7, 2023", "Headline": "අවුරුදු සමයේ විශේෂ බස් රථ සේවාව අද සිට", "News Content": "එළඹෙන සිංහල හින්දු අලුත් අවුරුද්දට සමගාමීව ක්‍රියාත්මක කරන විශේෂ මගී ප්‍රවාහන සේවා අද (07) සිට ආරම්භ වන බව ජාතික ගමනාගමන කොමිෂන් සභාව පවසනවා.  ඒ අනුව එහි අධ්‍යක්ෂ ජනරාල් ආචාර්ය නිලාන් මිරැන්ඩා සඳහන් කළේ, අද සිට ලබන 18 වනදා දක්වා ක්‍රියාත්මක මෙම වැඩසටහන සඳහා බස් රථ 7000 ක් පමණ යොදවා ඇති බවයි. අද සිට ලබන 15 වන දින දක්වා කොළඹ සිට පිට පළාත්වලට බස් ධාවනය සිදුවන බවත් 15 වනදා සිට 18 වනදා දින දක්වා පිට පළාත්වල සිට කොළඹ දක්වා ගමන් ගන්නා මගීන්ගේ පහසුව සඳහා බස් රථ යොදවා ඇති බවයි ඔහු වැඩිදුරටත් සඳහන් කළේ. ", "URL": "https://siyathanews.lk/archives/135962", "Category": "දේශීය පුවත්", "Parent URL": null}