{"Source": "Siyatha News", "Timestamp": "August 21, 2023", "Headline": "බඹර ප්‍රහාරයක් අතරතුර ප්‍රපාතයකට ඇද වැටුණු සිසුවෙක් මරුට", "News Content": "නුවරඑළිය පොලිස් වසමේ බඹරකැලේවත්ත ප්‍රදේශයේ කැලෑවක දී බඹර ප්‍රහාරයකට ලක්වූ පුද්ගලයින් සිව් දෙනෙකු ඉන් බේරීමට දිව යාමේ දී එක් අයෙක් ගලකින් පහළට ඇද වැටී තිබෙනවා. එසේ ඇද වැටී ඇත්තේ පාසල් සිසුවෙක් වන අතර, නුවරඑළිය රෝහල වෙත ඇතුළත් කිරීමෙන් පසු ඔහු මිය ගොස් ඇති බවයි වාර්තා වන්නේ. මෙලෙස මියගොස් ඇත්තේ වයස අවුරුදු 16 ක් වූ බඹරකැලේවත්ත, නුවරඑළිය ප්‍රදේශයේ පදිංචි සිසුවෙක්. ", "URL": "https://siyathanews.lk/archives/141783", "Category": "දේශීය පුවත්", "Parent URL": null}