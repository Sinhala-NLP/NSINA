{"Source": "Siyatha News", "Timestamp": "July 13, 2023", "Headline": "අදත් ප්‍රදේශ කිහිපයකට වැසි", "News Content": "අද (13) බස්නාහිර, සබරගමුව සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව සඳහන් කරනවා. ඌව පළාතේත් අම්පාර සහ මඩකළපුව දිස්ත්‍රික්කවලත් සවස් කාලයේදී හෝ රාත්‍රී කාලයේදී ස්ථාන ස්වල්පයක වැසි හෝ ගිගුරුම් සහිත වැසි ඇතිවිය හැකි බවද මධ්‍යම කඳුකරයේ බටහිර බෑවුම් ප්‍රදේශවලත්, උතුරු, උතුරු-මැද පළාත්වලත් පුත්තලම, හම්බන්තොට සහ ත්‍රිකුණාමලය දිස්ත්‍රික්කවලත් විටින් විට පැයට කි.මී. 40-45ක පමණ තරමක් තද සුළං ඇති විය හැකි බවද ඔවුන් නිකුත් කළ නිවේදනයක සඳහන් වනවා. ", "URL": "https://siyathanews.lk/archives/139684", "Category": "දේශීය පුවත්", "Parent URL": null}