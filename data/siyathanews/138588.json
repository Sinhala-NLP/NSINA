{"Source": "Siyatha News", "Timestamp": "June 21, 2023", "Headline": "සීෂෙල්ස් සහ ශ්‍රී ලංකාව අතර සෘජු ගුවන් ගමන් ඇරඹේ", "News Content": "සීෂෙල්ස් රාජ්‍ය සහ ශ්‍රී ලංකාව අතර සෘජු ගුවන් ගමන් අද ආරම්භ වුණා. ඒ අනුව ප්‍රථම ගුවන් යානය එරට වික්ටෝරියා ගුවන් තොටුපොළේ සිට කටුනායක ගුවන් තොටුපළ වෙත ළඟා වුණේ අලුයම 4 ටයි. එයාර් සීෂෙල්ස් ගුවන් සේවයට අයත් එස්.ඊ.වයි – 262 දරණ මෙම ගුවන් යානයේ මගීන් 110 දෙනෙකු සහ කාර්ය මණ්ඩලය 06 දෙනෙකුද සිට ඇති බවයි වාර්තා වුණේ. අද සිට සෑම සතියකම බදාදා සහ ඉරිදා අලුයම 4ට කටුනායක ගුවන් තොටුපොළ වෙත සීෂෙල්ස් රාජ්‍යයේ සිට ගුවන් යානා මෙරටට පැමිණෙනවා. ", "URL": "https://siyathanews.lk/archives/138588", "Category": "දේශීය පුවත්", "Parent URL": null}