{"Source": "Siyatha News", "Timestamp": "July 7, 2023", "Headline": "ශ්‍රී ලංකාවට කඩුලු 8ක විශිෂ්ට ජයක්", "News Content": "ශ්‍රී ලංකාව හා බටහිර ඉන්දීය කොදෙව් කණ්ඩායම අතර අද (07) පැවති තරගයෙන් කඩුලු 8ක විශිෂ්ට ජයක් ලබා ගැනීමට ශ්‍රී ලංකා කණ්ඩායම සමත් විය. 2023 ICC ලෝක කුසලානයට අදාළ සුදුසුකම් ලැබීමේ තරග වටය මේ දිනවල පැවැත්වෙන්නේ, සිම්බාබ්වේ රාජ්‍යයේදී ය. සුපිරි හය දෙනාගේ වටයේ ශ්‍රී ලංකාව මුහුණ දෙන අවසන් තරගය අද (07) පැවැත්වුණේ, ශ්‍රී ලංකාව සහ බටහිර ඉන්දීය කොදෙව් කණ්ඩායම අතරයි. කාසියේ වාසිය දිනූ ශ්‍රී ලංකා නායක දසුන් ශානක, පළමුව පන්දුවට පහර දීම සඳහා කොදෙව්කණ්ඩායමට ආරාධනා කළා. ඒ අනුව බටහිර ඉන්දීය කොදෙස් කණ්ඩායම පන්දුවාර 48යි පන්දු 1කදී සියලුදෙනා දැවී රැස්කරගත්තේ ලකුණු 243ක් පමණි. පිළිතුරු ඉනිම ක්‍රීඩා කල ශ්‍රී ලංකා කණ්ඩායම පන්දුවාර 44යි පන්දු 2කදී කඩුලු 2ක් පමණක් දැවී ලකුණු 244ක් රැස්කරගනිමින් තරගයේ ජය තහවුරු කරගත්තේය. ", "URL": "https://siyathanews.lk/archives/139335", "Category": "ක්‍රීඩා පුවත්", "Parent URL": null}