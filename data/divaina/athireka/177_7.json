{
       "Source": "divaina",
       "Timestamp": "November 20, 2022",
       "Headline": "සර්ප ශාප දෝෂය",
       "News Content": "සර්ප යනුවෙන් අදහස් කරන්නේ ලණුවක් හෝ කඹයක් වන අතර, ශාප යනුවෙන් අදහස් කරන්නේ වෙලීම හෙවත් ගිලීමකි. සර්පශාප දෝෂය යනුවෙන් අදහස් වන්නේ ජන්මියා ගලවාගත නොහැකි වන පරිදි කඹයක් වැනි දෙයකින් වෙලා ඇති යන අදහසයි. සර්ප ශාප දෝෂය “නාග දෝෂය” යනුවෙන් ද සඳහන් වේ. මෙම දෝෂයට ලක්වූ තැනැත්තා කිසිම ආකාරයකින් නිදහස භුක්ති නොවිඳින අතර කුමන හෝ ආකාරයකින් තම නිදහස අහිමි කරගන්නා අයෙකි. අන්තවාදී හැසිරීම් ද මෙම පුද්ගලයින්ට ආරෝපණය වේ.\n\nසර්ප ශාප දෝෂය පුද්ගලයකුගේ මරණයෙන් පසුව ද බලපාන බව ඇතැම් ග්‍රන්ථවල සඳහන් වේ. පරාශර ඉසිවරයා මේ බව දක්වා ඇති අතර එයින් පසු බිහි වූ ශ්‍රේෂ්ඨ පඬි වරහමිහිර ආචාර්යතුමා ද ඔහුගේ ග්‍රන්ථ මගින් සර්ප ශාප දෝෂය පිළිබඳව හෙළි කර ඇත. එසේම කල්‍යාණ වර්ණ සහ නන්දි ග්‍රන්ථවල ද මෙම සර්ප ශාප දෝෂය ගැන දක්වා ඇත.\n\nසර්ප ශාප දෝෂ ඇති තැනැත්තාගේ මරණය අනිසි හෝ හදිසි ආදාහනයක් විය හැක. අනතුරකින්, සියදිවි නසා ගැනීමකින්, විෂ ශරීරගත වීමෙන් හෝ ශල්‍යකර්මවලට භාජන වී ශරීරයේ කොටස් අඩුවෙන් ද මරණය සිදුවිය හැකි බව වරහ මිහිර ආචාර්යවරයා දක්වා ඇත.\n\nකාල සර්ප යෝගයට නිශ්චිත කාල සීමාවක් ඇතත් සර්ප ශාප දෝෂයට නිශ්චිත කාල සීමාවක් නොමැත.\n\nමෙම දෝෂය ඇතිවීමට වෛදික ජ්‍යොතිෂයේ විවිධ හේතු දක්වා ඇත.\n\n● මුතුන්මිත්තන් විසින් කරන ලද අනිසි ගුප්ත කටයුතු (අණවින, කොඩිවින, හදි හූනියම් සහ පලිගැනීම්) හා තමන් විසින්ම විසින්ම අන් අයට කරන ලද අනිසි ගුප්ත කටයුතු ද ප්‍රධාන හේතුවක් වේ.\n\n● සර්ප යනුවෙන් උරගයන් සංකේතවත් වන නිසා උරගයන් මරා දැමීම ද ප්‍රධාන හේතුවකි. එමෙන්ම ශුක්‍රාණු සර්පයාට සමාන ලෙස සලකා වෛදික ජ්‍යොතිෂයේදී නූපන් දරුවන් මරා දැමීම ගබ්සාවීමට විස ද්‍රව්‍ය භාවිතා කිරීම හෝ අන් අයට ලබා දී දරුවන් ගබ්සා කිරීමට සැලැස්වීම ද උරගයන් මැරීම හා සමාන බලපෑමක් සිදුකරන බව දක්වා ඇත. මෙම සර්ප ශාප දෝෂ ඇතිවීමට මෙය ප්‍රධාන හේතුවක් වේ.\n\n● සර්පයන් මැරීම, ඔවුන්ගේ බිත්තර විනාශ කිරීම, වාසස්ථාන සමතලා කිරීම, කැලෑ ගිනි තැබීම හෝ අලුත් ශාක සිටුවීම නොසලකා හැරීම වැනි පාපයන් බහුලව කිරීම නිසාත් සර්ප ශාපයට හසුවී මෙම දෝෂය නිර්මාණය වේ.\n\nරාහුගේ පිහිටීම අනුව මෙම දෝෂය ඇතිවේ. එනමුත් කේතු මරණයෙන් පසු ජීවිතය පාලනය කරන නිසා මරණය වූ පසු සිට ඊළඟ ජීවිතය සඳහා ගර්භාෂයට ඇතුළු වන තුරු ඔබ මෙම දෝෂය හඳුනා නොගෙන අඳුරේ කටයුතු කළහොත් මරණයෙන් පසුව ද සර්ප දෝෂයට හසු වන බව පැහැදිලි වේ.\n\nසර්ප ශාප දෝෂය යෙදෙන ආකාරය\n\nසර්ප ශාප දෝෂයේ බලපෑම්\n\nසර්පශාපයට පිළියම් කීපයක් වෛදික ජ්‍යොතිෂය ලබා දී ඇත. ලංකාවේ මේ පිළිබඳව අඩු අවධානයක් යොමුවී ඇති නිසා එම වත්පිළිවෙත් හා විශේෂ ප්‍රතිකර්ම චාරිත්‍ර ප්‍රතික්ෂේප වී ඇති බව දක්නට ලැබේ. එනමුත් මෙම ලිපිය කියවා මේ පිළිබඳව අවබෝධය ලබන අයටත්, මෙම දෝෂය තමන්ගේ පවුලේ අයෙකුට හෝ ඥාතියකුට ඇත්නම් ඉන් මිදීමට කුමක් කළ යුතු ද යන ප්‍රශ්නය ඇති වේ. එයට විසඳුමක් ලෙස ප්‍රතිකර්ම කිහිපයක් ඉදිරිපත් කිරීමට මා අදහස් කළෙමි.\n\nඉන්දියාවේ කර්ණාටක ප්‍රදේශයේ සුද්‍ර මන්දා සුබ්‍රමනියම් ආන්ද්‍රා ප්‍රදේශයේ මෝපීදේවි සහ ආන්ද්‍රා ප්‍රදේශයේ ශ්‍රී සයිලම් වැනි විහාරස්ථානවල සර්ප ශාප දෝෂය ඉවත් කිරීමට විශේෂ ප්‍රතිකර්ම හා චාරිත්‍ර විධි භාවිතා කරයි. එහි ගොස් එම ප්‍රතිකර්ම සිදු කර ගැනීමට අපොහොසත් ඔබට පහත දක්වා ඇති අයුරින් ක්‍රියා කළ හැක.\n\n● උදෑසන නා පේ වී බෝධි පූජාවක් තබා අවසානයේ පහත ශ්ලෝකය 108 වරක් 1 දින 180ක් ක් මන්ත්‍රය සජ්ඣායනය කරන්න.\n\n“අනතුරු වාසුකී ශේෂාහ:පද්මනාභාෂ්කා කම්බ්ලාහ:සන්කපාලෝදෘඨරාස් ට්‍රා: තක්ශකකාලීයස්ටථායේටානී නවනාමානිනාගානාම්කා මහාත්මනාම්සායම්කාලී පතේථිනිත්‍යම් ප්‍රතාකාලී විශාභවත්හම්”\n\n● තම වැඩිහිටියන්ට ගරු කරන්න. වන්දනා කර ආශිර්වාද ලබන්න .\n\n● අන්ධ අයට සිල්වත් අයට ධාන්‍ය ආහාර දන්දෙන්න.\n\n● රුක් රෝපණය කරන්න.\n\n● මත්පැන් හා මාංශ භක්ෂණයෙන් වළකින්න.\n\n● ලේ දන් දීම හෝ එවැනි පින්කම් සංවිධානය කරන්න.\n\n● පොදු ළිං තැනීම, මංමාවත් ඇති කිරීම හෝ ඒවා සංවිධානය කර ඇති කරන්න.\n\nජ්‍යොතිර්විද්‍යා ප්‍රභාශ්වර, ශාස්ත්‍රශූරි,මනෝවිද්‍යා උපදේශිකා,නයෝමි පබසරා මැණිකේදුරකතන – 0714351382",
       "URL": "https://divaina.lk/%e0%b7%83%e0%b6%bb%e0%b7%8a%e0%b6%b4-%e0%b7%81%e0%b7%8f%e0%b6%b4-%e0%b6%af%e0%b7%9d%e0%b7%82%e0%b6%ba/",
       "Category": "athireka",
       "Parent URL": "https://divaina.lk/category/athireka//page/177/"
}