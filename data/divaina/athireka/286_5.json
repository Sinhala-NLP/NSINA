{
       "Source": "divaina",
       "Timestamp": "April 3, 2022",
       "Headline": "නිළි රැජනගේ හිතහෝර්ටන්තැන්න පැහැරගනී – නිළි රැජින මාලිනී ෆොන්සේකා",
       "News Content": "මෙවර My Favourite location විශේෂාංගය වෙන්වන්නේ සිංහල සිනමාවේ නිළි රැජින ලෙස අභිසෙස් ලද ප‍්‍රවීණ රංගවේදිනී මාලිනී ෆොන්සේකා වෙනුවෙන් ය. සිනමා නිර්මාණ 150කට අධික සංඛ්‍යාවක් සඳහා සිය රංගන කුසලතාවන්ගෙන් දායකත්වය දක්වන ඇය” එම නිර්මාණ රූගත කිරීම් අතරතුර මෙරට සුන්දරත්වය විඳගත් ආකාරය පාඨක ඔබ සමග බෙදාහදා ගැනීම පිණිස ‘මීවිත. සමග එක්වූවේ මේ ආකාරයෙන්ය.* මෙරට ඔබ වඩාත්ම පි‍්‍රයකරන ස්ථානය එහෙමත් නැත්නම් ප‍්‍රදේශය කුමක්ද?ඇත්තට ම අපේ රට ගත්විට මම අතිශයින්ම ඇලූම් කරන ප‍්‍රදේශ කීපයක් තියෙනවා. චිත‍්‍රපට රූගත කිරීම් පිණිස ඒ ඒ ප‍්‍රදේශවලට ගිය අවස්ථා සම්බන්ධ කරල ඒ ගැන කතා කරනවනම් හෝර්ටන් තැන්න” ඒ වගේම මස්කෙළිය ආදී ප‍්‍රදේශ මගේ සිත තදින් ම ආකර්ෂණය කරගත් ප‍්‍රදේශ ලෙස හඳුන්වන්න පුළුවන්. ස්වභාවික පරිසරය තුළ පවතින වචනයට නැඟීය නොහැකි සුන්දරත්වය ඒ වගේම පිරිසිදු වාතාශ‍්‍රය මේ හැම දෙයක්ම අඩු නැතිව විඳගන්න නම් ඒ පරිසර පද්ධතියත් එක්ක ඒකාත්මික වෙන්න ඕන.\n\n\n\n* ඒ ඒ ප‍්‍රදේශවල පවතින ශීත දේශගුණික තත්ත්වයන් ඔබ සඳහන් කරන සුන්දරත්වය පිණිස යම් තරමක හෝ හේතුවක් බවට පත් වුණා ද?දේශගුණික තත්ත්වයටත් වඩා ඒ ඒ පරිසර පද්ධතීන් තුළ පවතින නිස්කලංක බව සහ සුන්දරත්වයට මම වඩාත් කැමැතියි. කඳු මුදුනකින් පැනනඟින පුංචි දොළ පාරක් තවත් තැනක දී දකින ලස්සන දිය ඇල්ලක් ඈතින් ඈතට විහිදිල යන සුන්දර කඳු යායක්… ඔය ආදී වශයෙන් අපමණ චමත්කාරයක් ඒ සෑම තැනකදීම දැක ගන්න පුළුවන් ශීත දේශගුණයටත් වඩා ඒ ඒ පළාත්වල පවතින විශේෂත්වය ලෙස මම ඒ දේවල් දකිනව.* එවැනි ප‍්‍රදේශ මුල්කර ගනිමින් සිදුකළ සිනමා නිර්මාණ පිළිබඳ යමක් සඳහන් කරනව නම්…විශේෂයෙන්ම විනෝදාත්මක දර්ශන රූගත කිරීම පිණිස ඉහත සඳහන් කළ හෝර්ටන්තැන්න” මස්කෙළිය ඒ වගේම හපුතලේ ආදී ප‍්‍රදේශවලට ඒ දවස්වල අපට නිතර නිතර සංචාරය කරන්න සිද්ධ වුණා. මට මතකයි” දයා විමලවීර මහතා අධ්‍යක්‍ෂණය කළ ‘මිහිදුම් සිහින. චිත‍්‍රපටය රූගත කළේ මස්කෙළියෙ. මතක හැටියට ඒ චිත‍්‍රපටය ප‍්‍රදර්ශනය කළේ 1982 අවුරුද්දෙ. ඒ රූගත කිරීම් අතරතුර තමයි මම ඒ ප‍්‍රදේශයේ සුන්දරත්වය මුල්වරට දැක්කෙ.* ඊට අමතරව ඒ ප‍්‍රදේශ මුල්කර ගනිමින් රූගත කළ අනිකුත් සිනමා නිර්මාණ පිළිබඳ යම් මෙනෙහි කිරීමක් සිදුකරන්න පුළුවන්ද?මිහිදුම් සිහින ඊට අමතරව ගත්තොත් ආවා සොයා ආදරේ” සදහටම ඔබ මගේ” ආරාධනා” අපේක්‍ෂා” දැන් මතකද” ඔය වගේ මම රංගනයෙන් දායකත්වය සැපයූ තවත් නිර්මාණ බොහෝමයක් ඒ පළාත් මුල්කර ගනිමින් රූගත කරල තිබෙනව. ඒ හැම අවස්ථාවකම රූගත කිරීම්වලට අමතරව ඒ ඒ ප‍්‍රදේශවල ස්වභාවික පරිසරය විඳගන්න පුදුමාකාර කැමැත්තක් මා තුළ පැවතුණා.* ඒ සඳහා රූගත කිරීම් බාධාවක් බවට පත් වුණේ නැද්ද?නැහැ. අපි කණ්ඩායමක් ලෙස ඒ ප‍්‍රදේශවල වැඩ කරගෙන යද්දී මගේ කාලසටහනේ යම් වෙලාවක් ඒ සඳහා වෙන් කරන එක පුරුද්දක් බවට පත්වෙලා තිබුණා. ඒ බව නිෂ්පාදන කණ්ඩායම් පවා දන්නවා. පිරිසිදු දිය පිරුණ ඇළක් දොළක් ළඟ එහෙම නැත්නම් හොඳින් සෙවණ පවතින ගසක් යට විවේක ගනිමින් පරිසරයට ඇහුම්කන් දෙනවා. ඇත්තට ම මිනිසුන් වෙච්ච අපි වගේම පරිසරයත් ඊට ආවේණික භාෂාවකින් කතා කරන හඬ එවිට අහගෙන ඉන්න පුළුවන්.\n\n\n\n* ඉහත සඳහන් කළ ප‍්‍රදේශ හැරුණු කොට ඔබේ සිත් ගත් වෙනත් ප‍්‍රදේශයක් හෝ ස්ථානයක් පිළිබඳ මතකය අවදි කරන්න පුළුවන්ද?මුළු මහත් ශී‍්‍ර ලංකාවට ම ආඩම්බරයක් වූ සිංහරාජ වනාන්තරය කියන අගනා පරිසර පද්ධතිය මම බෙහෙවින් ඇලූම් කරන තවත් ස්ථානයක් ලෙස හඳුන්වන්න පුළුවන්. සිංහරාජය කියන්නෙ ලෝක උරුමයක්. ඒ අර්ථයෙන් ගත්විට ලාංකික අපට සිංහරාජය කියන්නෙ මිල කළ නොහැකි වස්තුවක්. නමුත් එච්චර වටිනාකමක් සහිතස්ථානයක් වන සිංහරාජය ඇතුළෙ අත්දැකීම් මම එච්චර විඳල නෑ” ඒ නිසා ඉදිරියේදී එහි සංචාරය කිරීමේ ලොකු කැමැත්තක් මා තුළ පවතිනවා. ඇත්තට ම දවස් දෙක තුනක් එහි නතර වී හිඳිමින් ඒ අද්දැකීම විඳගැනීමට අපේක්‍ෂාවෙන් ඉන්නවා.සංවාදය – රුවන් ජයවර්ධන",
       "URL": "https://divaina.lk/%e0%b6%b1%e0%b7%92%e0%b7%85%e0%b7%92-%e0%b6%bb%e0%b7%90%e0%b6%a2%e0%b6%b1%e0%b6%9c%e0%b7%9a-%e0%b7%84%e0%b7%92%e0%b6%ad%e0%b7%84%e0%b7%9d%e0%b6%bb%e0%b7%8a%e0%b6%a7%e0%b6%b1%e0%b7%8a%e0%b6%ad%e0%b7%90/",
       "Category": "athireka",
       "Parent URL": "https://divaina.lk/category/athireka//page/286/"
}