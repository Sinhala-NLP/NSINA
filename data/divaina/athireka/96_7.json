{
       "Source": "divaina",
       "Timestamp": "April 20, 2023",
       "Headline": "කැලණිය සරසවියෙන් මතුවූ සරසවි කවි සරණිය",
       "News Content": "පූජ්‍ය පල්ලේගම හේමරතන හිමි, පූජ්‍ය දලුපොත උපාලි හිමි, සනී මීගස්දෙණිය බණ්ඩාර, සුනිල් ලීලානන්ද පෙරේරා, අමරදාස හේරත්, අමර පී. වීරසිංහ, එල්සි රංජනී, කුමාරි හිටිනායක, කුසුම් මාලනී පතිරණ, කේ. එච්. එම්. රංගබණ්ඩාර ගුණරත්න වලාකුළුආරච්චි, ඩී. බී, දිසානායක, ඩබ්. එච්. විමලරත්න, මල්ලිකා ප්‍රේමලතා ඇල්ලියද්ද, මෙත්තානන්ද කටුගම්පළ, විජිතා ගුණතිලක, විනිතා කල්‍යාණි පතිරණ, ශීලා ඉන්ද්‍රානි, සනී වෙරලුගොල්ල, සීතා මාලනී වහරක සුනන්ද පල්ලේගම, සුනිල් අමුණුපුර, සෝමරත්න රිදියපාන, වයි. එම්. නවරත්න හා හරීන්ද්‍රනාත් චන්ද්‍රසිරි යන කවිකිවිඳියන් විසින් කාව්‍යමය සංකල්පනා ප්‍රතිනිර්මාණය කරනු ලැබ ඇත. මේ හැම රචකයෙක්ම 78, 79, 80, 81, 82 හා 83 යන අධ්‍යයන වර්ෂවල කැලණිය විශ්වවිiාලයෙන් අධ්‍යාපනය ලබා මෙරට සම්භාවනීය තනතුරු දරා අද වනවිට ජ්‍යෙෂ්ඨ පුරවැසියන් බවට පත්වූවෝය. ඔවුන්ගේ සැඟවුණු කවිත්වය එළිදැක්වීමට අවශ්‍ය මග එළිපෙහෙළි කළේ ප්‍රකට කවියකු හා චිත්‍ර ශිල්පියකු වූ හරීන්ද්‍රනාත් චන්‍ද්‍රසිරිය.\n\n‘කැලණියේ අපි සහෘද සංසදය’ විසින් රචනා කරන ලද ‘සරසවි කවි සරණිය නොබෝදා රසික ප්‍රජාව අතට පත්විය. මේ වූකලී පරිණත වියට පත් ආදි විiාර්ථීන් ජීවිතය හා සමාජය අවලෝකනය කෙරෙන විවිධ අනුභූතීන් රසභාවපූර්ණ ලෙස පරිකල්පනය කොට ප්‍රතිනිර්මාණය කෙරෙන කාව්‍ය රචනා රැසකින් සමන්විත සංග්‍රහයකි. බුද්ධිමත් රසික සිත් පිනවන සුලු ශක්‍යතාවෙන් හෙබි කවීන් විසිපස් දෙනකුගේ නිර්මාණ රැසක් මෙහි ඇතුළත් වෙයි. මේ බොහෝ කවීන් මීට පෙර කාව්‍යකරණයෙහි යෙදුණු බවට සාධක එතරම්ම නැතත් ඔවුන් සිය සැඟවුණු කවිත්වය මේ කවි එකතුවට සම්පාදනය කොට ඇති නිර්මාණවලින් ප්‍රකට කිරීමට කුශලතා පූර්ණ වී ඇත. මේ සියලුම කාව්‍ය රචනා සාර්ථක නොවුණ ද රසභාවපූර්ණ සංකල්පනා ප්‍රකට කරන නිර්මාණවලින් ඔවුන්ගේ කවිත්වය පැසසුම් කටයුතු තලයක පවත්නා බව වටහාගත හැකිය. මේ කවීන් උණුසුම් කවි සිතක් ඇති පිරිසක් බව මෙහි ඇතුළත් බොහෝ කාව්‍ය නිර්මාණ රස විඳින රසිකයන්ට දැනෙණු නිසැකය. ස්වකීය පරිකල්පනය නමැති කෝවෙහි සංචරණය වූ අනුභූතීන් ප්‍රතිනිර්මාණය කිරීමට ඔවුන් ඇතැම්විට කුශලතාපූර්ණ වී ඇති අතර සමහර විට අනුභූතිය නිසි පරිකල්පනයට හසු කිරීමට අසමත් වී ඇති බව පෙනේ.\n\nකවිය බිහිවන්නේ අනුභූතීන් පරිකල්පනය කිරීම මගින් භාවපූර්ණ තත්ත්වයට පත් කිරීමෙනි. එහිදී කවියාගේ නිර්මාණ ශක්‍යතා ඉස්මතු වන්නේ ප්‍රතිනිර්මාණ කුශලතා මතය. ප්‍රතිනිර්මාණ කාර්යය සඳහා ප්‍රතිභාව තිබිය යුතුය. ප්‍රතිභා අපූර්ව වස්තු නිර්මාණ ක්ෂමා ප්‍රඥා යනුවෙන් ප්‍රතිභාව නම් රසික සිත් අමන්දානන්දයට පත් කරන සුලු අපූර්වත්වයෙන් යුත් වස්තු නිර්මාණයේ ඇති ඥානය හෙවත් නිර්මාණ ශක්‍යතාය. එසේ වුවත් කවිත්වයේ බීජය පරිකල්පන ශක්තියයි. පරිකල්පනයේ මහිමයෙන් කවියකුට රසිකයන් ආනන්දයෙන් ප්‍රඥාවට යොමු කළ හැකිය. කවියාගේ ඥාන මණ්ඩලය පෝෂණය කිරීමට ව්‍යුත්පත්තිය හෙවත් ජීවත්වීමෙන් උකහාගත් ජීවිතාවබෝධය හා ග්‍රන්ථ පරිශීලනයෙන් වටහාගත් අවබෝධය කවියා සතු විය යුතුය.\n\nපූජ්‍ය පල්ලේගම හේමරතන හිමි කවිය ඉක්මවා ගිය ගීතයට පණ දීමට පෙළඹෙණ අප අතර සිටින ප්‍රතිභාපූර්ණ ගීත ප්‍රබන්ධකයෙකි. ඒ බැව් ‘සොඳුරු ආයාචනයක්’ නිර්මාණයෙන් පෙනේ.\n\n‘හිතේ තිබුණා හැංගිලාඑකම එක කවියක්එය ඔබට රහසක්කියා ගන්නට ලියා දෙන්නටඉඩ නොලද මෙතුවක්එය ඔබට රහසක්\n\nකවිය ඉක්මවා ගිය අර්ථ හා ශබ්ද ධ්වනියක් පවත්නා අයුරු මෙබඳු නිදසුනකින් විනිවිද දැකිය හැකිය. එසේම කවියකට වඩා සුලලිත පද ලාලිත්‍යයක් මෙහි පද සංඝටනයෙන් පෙනේ. කවියකින් දැකිය හැකි ප්‍රමාණයට වඩා රිද්මයානුකූල භාවයක් හා ළයමානයක් වදන් සුසංයෝජනයෙන් ප්‍රකටය.\n\nඒ හිමියන් හැරුණු විට පූජ්‍ය දලුපොත උපාලි හිමි, සනී මීගස්දෙණිය බණ්ඩාර, සුනිල් ලීලානන්ද පෙරේරා, අමරදාස හේරත්, අමර පී. වීරසිංහ, එල්සි රංජනී, කුමාරි හිටිනායක, කුසුම් මාලනී පතිරණ, කේ. එච්. එම්. රංගබණ්ඩාර ගුණරත්න වලාකුළුආරච්චි, ඩී. බී, දිසානායක, ඩබ්. එච්. විමලරත්න, මල්ලිකා ප්‍රේමලතා ඇල්ලියද්ද, මෙත්තානන්ද කටුගම්පළ, විජිතා ගුණතිලක, විනිතා කල්‍යාණි පතිරණ, ශීලා ඉන්ද්‍රානි, සනී වෙරලුගොල්ල, සීතා මාලනී වහරක සුනන්ද පල්ලේගම, සුනිල් අමුණුපුර, සෝමරත්න රිදියපාන, වයි. එම්. නවරත්න හා හරීන්ද්‍රනාත් චන්ද්‍රසිරි යන කවිකිවිඳියන් විසින් කාව්‍යමය සංකල්පනා ප්‍රතිනිර්මාණය කරනු ලැබ ඇත. මේ හැම රචකයෙක්ම 78, 79, 80, 81, 82 හා 83 යන අධ්‍යයන වර්ෂවල කැලණිය විශ්වවිiාලයෙන් අධ්‍යාපනය ලබා මෙරට සම්භාවනීය තනතුරු දරා අද වනවිට ජ්‍යෙෂ්ඨ පුරවැසියන් බවට පත්වූවෝය. ඔවුන්ගේ සැඟවුණු කවිත්වය එළිදැක්වීමට අවශ්‍ය මග එළිපෙහෙළි කළේ ප්‍රකට කවියකු හා චිත්‍ර ශිල්පියකු වූ හරීන්ද්‍රනාත් චන්‍ද්‍රසිරිය.\n\nමේ කවීන්ගෙන් බොහෝ දෙනා වඩා ප්‍රියමනාප වී ඇත්තේ සඳැස් කාව්‍යාකෘතියටය. එමගින් හදවත ප්‍රීනනය කළ අනුභූතීන් මෙන්ම කම්පනයට පත් කළ ශෝකාකූල අත්දැකීම් නිරූපණය කිරීමට ඔවුහු වැඩි කුශලතාවක් ප්‍රකට කරති. එසේම අiතන සමාජ විඥානය නිරූපණය කිරීමට ද ඔවුහු වැඩි කුශලතාවක් ප්‍රකට කරති. වර්තමාන විශ්වවිiාලයීය අධ්‍යාපනය ඇතුළු පොදුවේ අධ්‍යාපන ක්‍ෂේත්‍රයට නිරර්ථක, නිස්සාර තත්ත්වයට පත්ව තිබෙන බව සුනිල් ලීලානන්ද පෙරේරා වැලිකඩ මහර අතර මඟේ හිර ගෙදර කවි පෙළෙන් පෙන්වා දෙයි. කාලානුරූපව යුග අවශ්‍යතා හා වෙනස්වන සමාජයට අනුව අධ්‍යාපනය වෙනස් නොවුණහොත් ඉන් අඳුරට පත්වන්නේ එම නීරස අධ්‍යාපනය හදාරණ විiාර්ථීන්ය. අවසානයේදී ඔවුන් නිකමුන් බවට පත්වෙයි. කවියා ඒ බැව් නිරූපණය කරන්නේ මෙසේය.\n\n‘ඇදුරුතුමනි මේ පොත් ආපහු ගන්නඑපොත් බරට ඇහැකිද පනමක් දෙන්නපනම්වලට බෑ දැන් වඩයක් කන්නමෙවන් පොත් එපා තව කාටත් දෙන්න\n\n‘හිත මනමාල වෙලා’, සැලමුතු පෙම්වත යන රචනා ප්‍රේමය හා බැඳුණු සංකල්පනා ඇසුරින් නිර්මිතය. ප්‍රේමයේ අසිරිය මෙන් ම චමත්කාරය එබඳු රචනාවලින් මතුකර දැක්වීමට පෙළඹුණු බැව් පෙනේ. වියපත් වෙමින් සිටියත් තවමත් හද දිනුවෙක් සමග එක්විය නොහැකි වූ කාන්තාවකගේ අව්‍යාජ හැඟීම් පරිකල්පනයට හා ප්‍රතිනිර්මාණකරණයට හසුවී ඇති අයුරු අපූර්වත්වයෙන් යුක්තය.\n\n‘වසන්තය ඇවිත් තුරු අගිසි මත මල් තියාහෙමින් ඉඟි කළා මගෙ කනට රහසක් කියාමලින් කළ හීය ගෙන විදින්නට සැරසිලාතවත් ඔහු සොයනවලු කොහේදැයි මලවියා\n\nතාරුණ්‍යය ඉක්මවා යමින් සිටින ඇයගේ උතුරා යන ප්‍රේමාන්විත හැඟීම් සිව්පද කාව්‍ය ආකෘතිය ඇතුළත ළඟන්නාසුලු ලෙස ප්‍රතිනිර්මාණය කිරීමට කුමාරි හිටිනායක කිවිඳිය ප්‍රකට කරන කවිත්වය ප්‍රශංසාර්භය. තත් පiයේ මුල් කාව්‍ය පාද දෙකෙන් අපූර්ව කාව්‍යෝක්ති දෙකක් නිරූපණය වේ.\n\nපුරාණෝක්තිද කවියට පාදක කර ගැනීමට මේ කවි කිවිඳියන් විමසිලිමත් වූ අයුරු එල්සි රංජනීගේ කුවණ්ණා තනිවෙයි බඳු කව් පෙළකින් පැහැදිලිවේ. මෙය ජනකවි රීතියට අනුගත කාව්‍ය නිර්මාණයකි. සරල කාව්‍යමය බස් වහරක් අනුගමනය කරන කිවිඳිය කුවේණිගේ අවාසනාවන්ත ඉරණම අව්‍යාජ ලෙස නිරූපණය කිරීමට කුශලතාපූර්ණ වෙයි.\n\nකුසුම් මාලනී පතිරණගේ ඔබට ලියමි, මං ගැන ලියූ කවිය, තරහ නැහැ නංගියේ, රූපාවතී මං නුඹ ළඟ හා දෙවොලට ගියෙමි යන නිර්මාණ කවියේ විවිධ අංශවලින් අගය කළ හැකි විඳිය හැකි නිර්මාණයකි. විවිධ අනුභූතීන් කාව්‍යමය ලෙස පරිකල්පනය කොට රූපණය කිරීමේ කුශලතාවක් මේ සංග්‍රහයට කවි සම්පාදනය කර ඇති හැම කවියෙක්ම අඩු වැඩි වශයෙන් ප්‍රකට කර ඇත.\n\nරංග බණ්ඩාර, ශීලා ඉන්ද්‍රානි, සීතා මාලනී වහරක, වයි. එම්. නවරත්න යන කවි කිවිඳියෝ මව් ගුණ මෙනෙහි කරමින් සිය අනුභූතීන් රසභාවපූර්ණ ලෙස ප්‍රතිනිර්මාණය කර ඇත. අම්මා පිළිබඳ ස්මෘති ප්‍රතිනිර්මාණය කිරීමට රංග බණ්ඩාර ප්‍රතිභාන්විත වූ අයුරු අම්මා කව් පෙළෙන් පෙනේ.\n\nරත් වුණ මැටි කබල ළිප මත ගිනියම් වේකුරහන් පිටි අනා ගුලි කර එහි වැඩුවේළිප වට කරන් සිටි අපටයි රොටි හැදුවේමුං හොදි සමග කෑ හැටි අදටත් සිහිවේ\n\nඅම්මා මෙන්ම තාත්තා ගැන ද රචනා කරන ලද අගනා නිර්මාණ කිහිපයක් මෙහි ඇතුළත්ය. රංග බණ්ඩාර, ඩී. බී. දිසානායක, ඩබ්. එච්. විමලරත්න, විනිතා කල්‍යාණි පතිරණ, සෝමරත්න රිදියපාන යන කවි කිවිඳියෝ අපූර්ව කවි කීපයක් රචනා කර ඇත්තාහ.\n\nජීවන ගංගාව පැද යන ඔරුව ඔබයිඔරුවට නිබඳ ජීවය දෙන හබල මමයිසෙනෙහස මගේ හද මැඳුරට රසය බෙදයිඒ ලොව කිරුළු පලඳින්නට පැතුම් පුරයි\n\nපති භක්තිය විදහා දක්වන නිර්මාණයක් ලෙස අගය කළ හැකිය. මෙත්තානන්ද කටුගම්පල සිය නිර්මාණාත්මක කුශලතා කවියෙන් භාවපූර්ණ ලෙස මුදාහරින පළපුරුදු කවියෙකි. ඔහු විසින් ඇය ආවෙ හිස් අතින්, සැලමුතු පෙම් වත සඳසාවි, සිසු කුසුම, පැවතුමක ඇවතුම් යන රචනා නිර්මාණය කරනු ලැබ ඇත. මෙත්තානන්ද ප්‍රකට කරන කාව්‍යමය ශික්ෂණය හා විවේක බුද්ධිය අගය කළ යුතුය.\n\nතරුණ වියේ සරසවි ජීවිතය මතකාවර්ජනයට නඟන හරීන්ද්‍රනාත් චන්ද්‍රසිරිගේ ළබැඳි මිතුදම් අගය කළ යුතු කාව්‍ය නිර්මාණයකි. ජීවිතයේ අන්තිම කෙළවරට පැමිණ සිටියත් සරසවි මිතුදම් හද වෙළාගෙන පවත්නා අයුරු කවියා සුපහන් හැඟීම් ධ්වනිත කරන කව් බසකින් නිරූපණය කර ඇත.\n\nසමාජ පීඩනයට එරෙහිව සටන් වැදිය යුතුය. නැඟී සිටිය යුතුය යන පණිවිඩය කවියෙන් විඳහා දැක්වීම සිය වගකීම විය යුතුය යන අදහස අවධාරණය කරන අත්දැකීම් ගුණරත්න වලාකුළු ආරච්චිගේ අවදිවෙමු හිමි ලොව අහිමිව කෙටි මාවත් යන කාව්‍ය නිර්මාණවලට තේමා වී ඇත. ඇස් මහින්ද හිමි හා ජී. එච්. පෙරේරා යන කවීන්ගේ ඇතැම් නිර්මාණ මෙනෙහි කරනසුලු ශක්‍යතාවෙන් යුත් රචනා ලෙස මෙකී පර්ඨ සැලකිය හැකිය.\n\nමව් කුසේ හිරි බිඳින ළපටි කිරිකැටියෝනුඹලටත් ලංසු දෙයි අමන පාලකයෝනුඹලගේ ඉකි බිඳුම කුසට බර වැඩියෝමේඝයක උපත වෙයි හිරු නැඟෙන දිනයේ\n\nසමාජ පීඩනයට එරෙහිව නැඟී සිටීම පුරවැසි අයිතියකි. එයට උත්තේජනයක් කවියෙන් ලබාදීමට වලාකුළුආරච්චි නැඹුරු වෙයි. මෙබඳු රචනා යම්බඳු ප්‍රචාරාත්මක සටන් පාඨ ස්වරූපයක් ගැනීම වැළැක්විය නොහැකිය.\n\nමාතෘත්වයේ විලාපයෙහි ඇතුළත් මේ කවිය ජීවිතය පුනරාවලෝකනය කිරීමකි.\n\n‘සුන්දර යොවුන් විය වසන්තය වගේ වියපින්බර යුග දිවිය ශීත ඍතුව වියහරබර පරිණතය ගිම්හානයක් වියදුක්බර මහලු විය කර්කෂ ග්‍රීෂ්මය විය\n\nජීවිතයේ හා සමාජයේ අහුමුළුවලින් තෝරාගත් ජීවන අත්දැකීම් පාදක කරගත් රගනා කාව්‍ය නිර්මාණ රැසකින් යුත් ‘සරසවි කව් සරණිය’ රසික හා විචාරක වින්දනයට හා විචාරයට යොමු විය යුතු කැලණිය සරසවියේ ආදි විiාර්ථීන්ගේ කවිත්වය කෙබඳුදැයි උරගා බැලෙන රසභාව පූර්ණ අගනා කාව්‍ය සංග්‍රහයකි. මෙබඳු සංග්‍රහයක් පළ කිරීමට යොමුවීම ගැන සහෘද සංසදය සංවිධානය කළ සංස්කාරක හරීන්ද්‍රනාත් චන්‍ද්‍රසිරිට ස්තුති කළ යුතුය.\n\nසම්මානිත මහාචාර්ය – කුලතිලක කුමාරසිංහ",
       "URL": "https://divaina.lk/%e0%b6%9a%e0%b7%90%e0%b6%bd%e0%b6%ab%e0%b7%92%e0%b6%ba-%e0%b7%83%e0%b6%bb%e0%b7%83%e0%b7%80%e0%b7%92%e0%b6%ba%e0%b7%99%e0%b6%b1%e0%b7%8a-%e0%b6%b8%e0%b6%ad%e0%b7%94%e0%b7%80%e0%b7%96-%e0%b7%83/",
       "Category": "athireka",
       "Parent URL": "https://divaina.lk/category/athireka//page/96/"
}