{
       "Source": "divaina",
       "Timestamp": "April 9, 2023",
       "Headline": "සිංහල අවුරුද්දට පෙරළි රැසක් – ලග්නයෙන් ලග්නයට පලාඵල මෙන්න",
       "News Content": "උදාවෙමින් පවතින්නේ තවත් අලුත් අවුරුද්දකි. 2023 අවුරුද්ද ජනවාරි පළමුවැනිදා උදාවෙතැයි සැලකීම සම්මතයකි. තාරකා විද්‍යාත්මක පදනමක් ඊට නැත. නමුත් අප්‍රේල් 14 වැනිදා සූර්යා මීන රාශියෙන් මේෂ රාශියට සංක්‍රමණය වීමත් සමග නව සූර්ය වර්ෂය උදාවෙයි. 1946 ශක වර්ෂය ද උදාවෙයි. මුල්ම චන්ද්‍ර මාසය වූ බක් මාසය ද ඊට එක්වෙයි. මේ සියල්ලම තාරකා විද්‍යාත්මක පදනමක් ද ඇත්තේය.\n\nබක් මාසය වූ කලී ‘භාග්‍යවත් මාසයයි’. වසර දහස් ගණනක සිට ගොවිතැනින් ලබාගත් අස්වැන්න ගෙට ගත්තේ මේ භාග්‍යවත් මාසයේයි. ‘ලොව ඇති සියලු දේ නිපැයෙන්නේ හිරුගේ ආලෝකයෙන් හා මවගේ කිරි වලින්’ යැයි ප්‍රසිද්ධ කියමනක් තිබේ. අස්වැන්න ලැබීමට උදව් වූයේ ද හිරු එළියයි. හිරුට උපහාර දක්වන මේ අවුරුදු උත්සවය සූර්ය මංගල්‍යය ලෙසින් ද හඳුන්වන්නේ එබැවිනි.\n\nමෙවර සූර්යයා මීන රාශියේ සිට මේෂ රාශියට සංක්‍රමණය වන්නේ 2023 අප්‍රේල් මස 14 දා සිකුරාදා සවස දෙක පසුවී මිනිත්තු පනස් නවයට ය. (2.59) මේ වේලාවට රවි හිමි සිංහ ලග්නය ද, මිථුන නවාංශකය ද සඳු හිමි ‘සුවණ’ නැකතේ දෙවන පාදය ද බුධ හෝරාවේ රවි පංචම කාලය ද උදාවේ. එම වේලාව පදනම් කර ගනිමින් අලුත් අවුරුදු නැකත් චාරිත්‍ර සාදා ඇත. එය කරනු ලබන්නේ සංස්කෘතික අමාත්‍යාංශයේ අනුග්‍රහය ඇතිව රාජ්‍ය නැකත් කමිටුව මගිනි.\n\nසූර්ය සංක්‍රාන්තිය සිදුවන වේලාවට උදාවන සංවත්සර කේන්ද්‍රය අනුව රටට සිදුවිය හැකි පලවිපාක ගැන දැනගත හැකිය. උක්ත සවස 2.59 ට සූර්ය සංක්‍රාන්තිය සිදුවන වේලාවට අදාළ කේන්ද්‍රය මිස ළිප ගිනිමොලවන වේලාවන් ආදිය පදනම් කර ගනිමින් සුබා සුබ දැක්වීම අතිධාවනය වීමත් හා වැරදි අර්ථකථනයන් ද බව කිව යුතුය.\n\nසංක්‍රාන්ති කේන්ද්‍රයේ ලග්නය සිංහ වීම හා ලග්නපති රවි නවවැන්නේ බලවත් වීම ආගමික ප්‍රබෝධයක් ඇතිවන බව පෙන්වයි. සිල්වත් හා ප්‍රඥාවන්ත භික්‍ෂූන් වහන්සේ බිහිවෙයි. වෙසක් හා පොසොන් උත්සව ද සැදැහැවතුන්ගෙන් පිරී යනු ඇත. අන් ආගම්වල ද ප්‍රබෝධයන් ඇතිවේ. ආගමික සමගිය ද වර්ධනය වේ. විශ්වවිද්‍යාලවල පවතින ගැටලුකාරී තත්ත්වය සමථයකට පත්වෙනු ඇත. අප්‍රේල් 22 සිදුවන ගුරු මාරුව ද සුබ ඵල දෙනවා ඇත. කුම්භ ලග්නය හිමි ලංකා කේන්ද්‍රයේ තුන්වැන්නට ගුරුගේ පැමිණීම නිසා දුම්රිය හා ගමනා ගමන අංශවල ද යහපත් තත්ත්වයන් උදාවන්නේය.\n\nසංක්‍රාන්ති කේන්ද්‍රයේ සඳු රෝගස්ථාන ගතවීම එතරම් සුබ නොවේ. මහජන සෞඛ්‍යයට බාධා විය හැකි බව පෙන්වයි. සෙම් රෝග බහුල වීමට ඉඩ තිබේ. කාන්තා පක්‍ෂය හා මවුවරුන් අතර රෝගාබාධ වැඩිවීමට හැකි නිසා අදාළ අංශවල අවධානය යොමුවීම අවශ්‍ය වේ. ණය ආධාර පිළිබඳ බලාපොරොත්තු ඉටුවන බවද පෙනේ.\n\nසාහිත්‍ය අංශවල දියුණුවට කරුණු යෙදේ. මේ අතර තානාපති අංශවල ද ප්‍රගතිය ඇතිවේ. නමුත් වරාය, නාවික කටයුතු ආදී අංශවල වර්ජන, විරෝධතා ඇතිවීම නිසා රජයට ඒවාට මුහුණ පෑමට සිදුවනවා ඇත. වරාය ආශ්‍රිතව පවතින ගැටලු ඔක්තෝබර් දක්වා පවතී.\n\nරාජ්‍ය අංශයේ උත්සව හා ආගමික උත්සව පැවැත්වේ. කලාකරුවන්, චිත්‍ර ශිල්පීන්, නළු නිළියන්, ගායක කායිකාවන්ගේ ප්‍රගතිය ඇතිවේ. උසස් කලා කෘතීන් හා නිර්මාණ බිහිවේ. ව්‍යාපාරවලට ද තරමක් සුබදායක වේ. වසරේ මුල් මාස තුන රජය ශක්තිමත්ව පවත්වා ගෙන යන නමුදු විපක්‍ෂයේ භූමිකාව ද කැපී පෙනෙයි.පාර්ලිමේන්තුව තුළ ද විපක්‍ෂය කැපී පෙනෙන කාර්යයභාරයක් ඉටුකරයි.\n\nපාසල් අධ්‍යාපනය හා ශිෂ්‍ය ශිෂ්‍යාවන්ගේ විභාග ආදිය පිළිබඳ ගැටලු අප්‍රේල් අග වනවිට බොහෝ දුරට විසඳේ. උදාවන වසරේ ග්‍රහචාරය ගැන බලනවිට වැඩි සැලකිල්ලක් දැක්විය යුත්තේ මහජන සෞඛ්‍ය පිළිබඳව බව පෙනී යයි. උපන් ලග්න අනුව සුබා සුබ තත්ත්වය පහත පරිදි වනවා ඇත.\n\nරවි, බුධ, රාහු ලග්නයේත් සිකුරු දෙවැන්නේත්, කුජ තුනේත් කේතු හතේත් ශනි එකොළහේ හා ගුරු දොළහේත් ගමන් කරමින් උදාවන අලුත් අවුරුද්ද මිශ්‍රඵලදායකයි. රැකියා හා ව්‍යාපාරවල සාර්ථක බවක් ද විදේශ රැකියා බලාපොරොත්තු ඉටුවන බවක් ද පෙන්වයි.\n\nපසුගිය දිනවල පැවැති අධික කාර්ය බහුල බව හා වියදම් පාලනය කරගැනීමට හැකිවේ. දුරදිග බලා කටයුතු කරයි. අධ්‍යාපන කටයුතුවලට ඇති උනන්දුව වැඩිවේ. විභාගවලින් සමර්ථ විය හැකිවේ. මේෂ හිමි මවුපියන්ට ද දරුවන් හෝ ශිෂ්‍යයන් ගැන සතුටුවිය හැකිවේ. උත්සාහය ධෛර්ය වැඩිවේ. තමන්ට වඩා වැඩිමහල් යහපත් මිතුරන්ගේ ඇසුර ලැබේ. විදේශ භාෂා ඉගෙනීමට ලැබේ. යහපත් ගුරුවරුන්ගේ ඇසුර ලැබේ.\n\nවිදේශ රැකියා හෝ විදේශ ගමන් බලාපොරොත්තු ඉටුකර ගැනීමට අවස්ථා උදාවේ. ඔක්තෝබර් 30 පසුව මේ තත්ත්වය යහපත් වේ. දුර ගමන් යෙදේ. ගෘහ ජීවිතය ද සුබදායකයි. කෘෂිකාර්මික කටයුතුවලින් ලාභ ලැබේ.\n\nකේතු දශාගත කරන්නේ නම් ශරීරයේ පෝෂණය ගැන සැලකිලිමත් විය යුතුවේ. විටමින් යකඩ ඌනතාවය නිසා ඇතිවන අසනීප විශේෂයි. සඳු 10, 11, 12 සිටි අයට ඒරාෂ්ටක අපලය යෙදෙන නිසා සෞඛ්‍ය ගැන විශේෂයෙන් සැලකිලිමත් වීම අවශ්‍ය වේ.\n\nමැයි මැද සිට ජූලි දක්වා විශේෂ සුබ කටයුතු කරන්නේ නම් ඉතා හොඳින් සුබ නැකත් අනුගමනය කිරීම වැදගත්ය. දිනපතා කරණීය මෙත්ත සූත්‍රය භාවිත කිරීම, අසරණ සතුන් මරණයෙන් නිදහස් කිරීම, ලේ දන්දීම ආදිය අපල දුරුවීමට හේතුවන්නේය.\n\nසුබ දින – ඉරිදා, සඳුදා, අඟහරුවාදා, සිකුරාදාසුබ පාට – සුදු, රතු, කහ, විචිත්‍ර වර්ණසුබ අංක – 1, 2, 3, 6සුබ මැණික – රතු පද්මරාග\n\n………………..\n\nවිවාහ ජීවිතය මිශ්‍රඵලදායකයි. අවිවාහක වෘෂභ ලග්න හිමියන්ගේ මංගල යෝජනා හෝ පෙම් සබඳතා ස්ථිරකර ගැනීමට වඩාත් සුදුසු වන්නේ මැයි 15න් පසුව බව පෙනේ. මුල් මාස දෙක අධ්‍යාපන කටයුතුවලට බාධා ඇතිවිය හැකි නමුත් ඉන් පසුව තත්ත්වය සුබ අතට හැරෙනවා ඇත. නමුත් කලා අංශවල ඉගෙනුම ලබන අයට විශේෂ සුබඵල ලැබේ. විදේශ ගමන් පිළිබඳ බලාපොරොත්තු සාර්ථක කර ගැනීමට හැකිවේ. ඔක්තෝබර් දක්වා විශේෂයි. රැකියා හෝ ව්‍යාපාර අංශවල සේවක පක්‍ෂයේ සහයෝගය ලැබේ.\n\nඅප්‍රේල් 22 සිට ගුරු දොළහේ ගමන් කිරීම ආරම්භ කරන බැවින් තරමක බාධා සහිත කාලයක් උදාවන බව පෙනේ. දැඩි අවිවේකී කාලයක් විය හැකි අතර වියදම් ඉහළ යනවා ඇත. මේ නිසා පවුලේ වියදම් පාලනය කර ගැනීමට සැලකිලිමත් වෙන්න. වසර පුරා ම අය-වැය සමබරව පවත්වා ගැනීම අත්‍යවශ්‍ය වේ.\n\nශරීර සෞඛ්‍ය ගැන සලකන විට රුධිරගත සීනි කොලෙස්ටරෝල් වැනි රෝගයන්ට, අම්ල පිත්ත රෝග වැනි අසනීපවලින් ප්‍රවේසම් විය යුතුය. දිනපතා ආගමික වතාවත් කර මෛත්‍රි භාවනාව කිරීම, අටපිරිකර පූජාව හා ඖෂධ පූජාව, ධජග්ග සූත්‍රය භාවිත කිරීම හා බුදුගුණ යන්ත්‍රයන් පැලඳීම අපල දුරුවීමට හේතුවනවා ඇත.\n\nසුබ දින – සඳුදා, සෙනසුරාදා, සිකුරාදාසුබ පාට – සුදු, වෛවර්ණ, නිල්සුබ අංක – 2, 6, 7සුබ මැණික් – නිල්, දියමන්ති\n\n…………………….\n\nලග්නාධිපති බුධ සමග රවි, රාහු එකොළහේ ද කුජ ලග්නයේ ද කේතු පහේ සහ සඳු අටේ ද ශනි නවයේ ද ගුරු දහයේ ද සිකුරු දොළහේ ද ගමන් කරමින් උදාවන වසර බොහෝ දුරට සුබදායකයි. වසර ආරම්භයේ ම එනම් අප්‍රේල් 22 ගුරු කොළොස්වැන්නට මාරුවීම සුබදායකයි.\n\nගෘහ ජීවිතය දියුණුවට කරන කටයුතු සාර්ථක වේ. දේපළ පිළිබඳ නීතිමය ගැටලු විසඳාගත හැකිවේ. නීතියේ පිහිට ලැබෙ. අවිවාහක අයට මංගල යෝග යෙදේ. ගෘහාශ්‍රිත කර්මාන්ත හෝ ව්‍යාපාරවල තිබූ බාධා ඉවත් කරගත හැකිවේ. බිරිඳ හෝ සැමියාගේ දියුණුවට ද කරුණු යෙදේ. හවුල් ව්‍යාපාර සාර්ථක වේ. ස්ථාන මාරු පිළිබඳ බලාපොරොත්තු ඉටුවේ. රැකියා නැති අයට රැකියා ලැබීමට ද තනතුරුවලින් උසස් වීමට ද අවස්ථා උදාවේ. ආදායම් සතුටුදායකයි. නමුත් වියදම් පාලනය කර ගැනීම අවශ්‍ය වේ.\n\nහිත මිතුරන් සමග සතුටින් කාලය ගතකරන්නට හැකිවේ. අලුත් යහපත් මිතුරන් හඳුනාගැනීමට ද අවස්ථා උදාවේ. සහෝදරයකුගේ රැකියා ප්‍රශ්නයකට විසඳුම් ලැබේ. දරු ලාභ පිළිබඳව තිබූ බලාපොරොත්තු ඉටුවේ. දරුවන් හා ශිෂ්‍යයන්ගේ දියුණුව ඇතිවේ.\n\nරැකියා බාධා ඉවත්වේ. නව ව්‍යාපාරයන් ආරම්භ කිරීමට සුදුසු කාලයකි. කෘෂිකාර්මික කටයුතුවලින් ද සාර්ථක ප්‍රතිඵල ලැබෙන කාලයක් වේ. උසස් අයගේ උදව් ලැබේ. නීතියේ පිහිට ලැබේ.\n\nසෙම් රෝග වලින් ප්‍රවේසම් විය යුතුය. බුද්ධ පූජා තබා පන්තිනි දේව මෑණියන්ට භාරවීම, සිල් මාතාවන්ට මෙහෙණින් වහන්සේලාට දන්දීම, මවුට උපස්ථාන කිරීම, චන්ද පිරිත භාවිත කිරීම අපල දුරුවීමට හේතුවේ.\n\nසුබ දින – ඉරිදා, බදාදා, බ්‍රහස්පතින්දාසුබ පාට – කහ, තැඹිලි, ළා කොළසුබ අංක – 1, 4, 5සුබ මැණික – පුෂ්පරාග, පද්මරාග\n\n…………………..\n\nසඳු හතේ ද, ගුරු නවයේ ද, රවි බුධ රාහු දහයේ ද සිකුරු එකොළහේ ද, කුජ දොළහේද, කේතු හතරේ ද ගමන් කරමින් උදාවන මෙම වසර මිශ්‍රඵලදායක බව පෙනේ. විශේෂයෙන් සෙනසුරුගේ අෂ්ටම ඒරාෂ්ටක අපල කාලයන් උදාවී තිබීම සැලකිය යුක්තකි.\n\nරවි දිග්බලව උදාවන වසරේ මුල් මාස දෙකම සමාජයේ කැපී පෙනෙන තත්ත්වයන් උදාවීමට හේතුවේ. රැකියා ලාභ ලැබේ. සමාජ තත්ත්වය උසස් වේ. උසස් අයගේ උදව් උපකාර ලැබේ. නීතියේ පිහිට ලැබේ. ඉඩම් ගෙවල් වල දියුණුවට කරන දේ සාර්ථක වේ. යහපත් මිතුරන්ගේ ඇසුර ලැබේ. ආදායම් ද යහපත් වේ. ගෘහ ජීවිතය සතුටුදායකයි.\n\nවසර මුලදී සැනසිලිදායක බවක් පෙන්වයි. නමුත් ගුරු දාශාගත කරන අයට වසර මැද වනවිට ශරීර සෞඛ්‍ය පිළිබඳ ගැටලු මතුවීමට ඉඩ තිබේ. ශරීරයේ මේදය හෝ සීනි අධිකවීම, ධනය පිළිබඳ ගැටලු ඇතිවීම, දැඩි අවිවේකී බව ස්ථාන වෙනස්වීම් වැනි බාධා ඇතිවීමට ඉඩ තිබේ. වියදම් ඉහළ යනවා ඇත. රාහු දශාගත කරන අයගේ විදේශ රැකියා ලාභ ලැබීමට ඉඩ තිබේ.\n\nසෙනසුරු දශා අන්තර් දශා ගතකරන අයට විවිධ බාධා කරදර ඇතිවිය හැකියි. දේශපාලනය, කම්කරු පාලනය, මුදල් ආයෝජනය ආදිය ඉතා ප්‍රවේසමෙන් කළ යුතුවේ. බහිස්‍රාවීය පද්ධතිය ආශ්‍රිත රෝග, අර්ශස් වැනි රෝග මෙන්ම සෙම් රෝග ඇත්නම් අප්‍රමාදව වෛi ප්‍රතිකාර ගැනීම අවශ්‍යය.\n\nබුද්ධ පූජා තබා, බෝධිපූජා කර ශ්‍රී විෂ්ණු දෙවියන්ට භාරහාර වීම, සුදුසු යන්ත්‍රයන් පැලඳීම, රෝගීන්ට උපකාර කිරීම, ඖෂධ පූජාව, මෛත්‍රි භාවනාව කිරීම, අපල දුරුවීමට හේතුයි.\n\nකළු, නිල් පාට භාවිත කිරීම සුදුසු නැත.සුබ දින – සඳුදා, අඟහරුවාදා, බ්‍රහස්පතින්දාසුබ පාට – සුදු, කහ, රතුසුබ අංක – 2, 3, 5සුබ මැණික් – පුෂ්පරාග, මුතු\n\n……………..\n\nලග්නාධිපති රවි සමග බුධ සහ රාහු නවවැන්නේ ද සඳු හයේ ද, ශනි හතේ ද, ගුරු අටේ ද, සිකුරු දහයේ ද, කුජ එකොළහේ ද ගමන් කරමින් අලුත් අවුරුද්ද උදාවෙයි. අප්‍රේල් 22 සිට ගුරු නවයේ ගමන් කරන්නට පටන් ගනී.\n\nගෘහ ජීවිතය පිළිබඳ තත්ත්වය සතුටුදායක වෙයි. පසුගිය දිනවල පැවැති කරදර හා චිත්ත පීඩාවලින් සහනය ලැබේ. දෙවිපිහිට, වාසනාව භාග්‍ය ගැන විශ්වාසය තබා කටයුතු කළ හැකිවේ. ගෘහාශ්‍රිත ව්‍යාපාරවලින් ලාභ ලැබේ. ගොවිතැන් කටයුතු ද සඵල වේ. ආගම දහමට හිත යොමුවේ. සමාජ සේවා, පිංකම් වැනි දේට සහභාගි වීමට ඉඩ ලැබේ.\n\nඅවිවාහක අයට මංගල යෝග යෙදේ. සැමියා හෝ බිරිඳ සමග පැවැති අමනාප දුරුවේ. සමගිය ඇතිවේ. විදේශ ගමන් හෝ දුර ගමන් පිළිබඳව තිබූ බලාපොරාත්තු ඉටුවේ. විදේශ රටක දී උසස් අධ්‍යාපනය ලැබීමට තිබූ බලාපොරොත්තු සාර්ථක කරගත හැකි වේ. දරුවන්ගේ දියුණුවට කරන දේ ගැන සතුටුවිය හැකිවේ. මේ වසරේ වඩාත් ප්‍රයෝජන ලැබෙන්නේ දුර පළාත් වලිනි. උසස් අධ්‍යාපනයන් ආරම්භ කිරීමට සුදුසු කාලයකි. දරුලාභ ගැන තිබූ බලාපොරොත්තුවත් ඉටුකර ගත හැකිවේ.\n\nගෘහාරම්භයට හා ඉඩම් දියුණු කිරීමේ කටයුතුවලට සුබ නැකත් උදාවේ. සතුරන් හා තරගකරුවන්ගෙන් ජය ලැබේ. සඳු දශාගත කරන අය හා උපතේදී සඳු 7, 8 ස්ථානවල පිහිටි අයට ශනි අපල බලවත්වන නිසා ශරීර සෞඛ්‍ය ගැන සැලකිලිමත් විය යුතුය. රෝගීන්ට උපකාර කිරීම, ඖෂධ පූජාව වැඩිහිටි මහලු අයට දන්දීම, දිනපතා මෛත්‍රිය භාවනාව කිරීම සුදුසු යන්ත්‍ර භාවිතය අපල දුරුවීමට හේතුවේ. කරණීය මෙත්ත සූත්‍රය භාවිත කරන්න.\n\nසුබ දින – ඉරිදා, අඟහරුවාදා, බ්‍රහස්පතින්දාසුබ පාට – රෝස, කහසුබ අංක – 1, 3, 5සුබ මැණික – පද්මරාග, රතු\n\nබුධ සමග රවි රාහු නවයේ ද සඳු පහේද ශනි හයේ ද සිකුරු නවයේ හා කුජ දහයේ ගමන් කරමින් උදාවන අලුත් අවුරුද්ද මිශ්‍රඵලදායකයි. ගුරු අටවැන්නට මාරුවීම අප්‍රේල් 22 සිදුවීම සැලකිය යුත්තකි.\n\nගෘහ ජීවිතය පිළිබඳව සලකන විට වසර මුලදී තිබූ තත්ත්වයට තරමක බාධා ඇතිවිය හැකියි. අවිවාහක අයගේ මංගල යෝජනා ස්ථිරවීමට බාධා හා ප්‍රමාදවීම් ඇතිවේ. විවාහාගත අයගේ ද අඹු – සැමි සමගියට බාධා ඇතිවීමට ඉඩ තිබේ. බිරිඳ හෝ සැමියාට අපල පෙන්වයි. නව නිවාස ආරම්භ ආදී වැදගත් කටයුතු වලට මුදල් යෙදවිය යුත්තේ ඉතා හොඳ නැකත් වේලාවන් බලා ඒ අනුවයි. විශේෂ වැදගත් කටයුතුවලදී උපදෙස් මත ක්‍රියාකිරීම මැනවි.\n\nමේ අතර ආගම භක්තිය ඉහළ යයි. පිංකම් හෝ සමාජ සේවාවලට හිත ඇදී යයි. දුර ගමනක් හෝ විදේශ ගමනක් යෙදීමට ද ඉඩ තිබේ. ජුනි 7 දින දක්වා ලග්නාධිපති දුර්වලව ගමන් කරන නිසා කතාවෙන් ප්‍රවේශම් විය යුතු අතර පොරොන්දු ගිවිසුම් හෝ ලිපි ලේඛනවලට අත්සන් කරන විට ද දුරදිග බලා කටයුතු කිරීම මැනවි. ඔක්තෝබර් 1 සිට 18 අතර කාලය තුළ කන්‍යා හිමි දරුවන්ට අකුරු කියවීම ඇතුළු සුබ කටයුතුවලට සුබ නැකත් යෙදේ.\n\nඅප්‍රේල් මැද සිට ඌෂ්ණාධික රෝග, රුධිර ධාවනය පිළිබඳ ගැටලු, හෘදයාබාධ, උණ, අර්ශස් ආදී අසනීප වලින් ප්‍රවේසම් විය යුතුය. රාහු දශා විශේෂයි. බුද්ධ පූජා තබා ශ්‍රී විෂ්ණු දෙවියන්ගේ පිහිට පැතීම, චන්ද පිරිත හා සූර්ය පිරිත භාවිත කිරීම, උපදෙස් මත තීරණ ගැනීම, සබ්බපාපස්ස යන්ත්‍රය පැලඳීම ආදිය අපල දුරුවීමට හේතුවේ.\n\nසුබ දින – සඳුදා, සිකුරාදාසුබ පාට – සුදු, විචිත්‍ර වර්ණසුබ අංක – 2, 6සුබ මැණික – මුතු, දියමන්ති\n\n…………………\n\nඔබේ ලග්නාධිපති සිකුරු අටේද, රවි, බුධ, රාහු හතේද, සඳු හතරේද, ශනි පහේද, ගුරු හයේද ගමන් කරමින් උදාවන අලුත් අවුරුද්ද බොහෝ දුරට සුබඵලදායකයි. අප්‍රේල් 22 ගුරු මේෂ රාශිගතවීම සුබදායක වේ.\n\nගෘහ ජීවිතය ගැන සලකනවිට සිකුරු අටවැන්නේ සැප පහසුව ඇතිකරන බව පෙනේ. අලුත් ගෘහභාණ්ඩ මිලට ගැනීමට අවස්ථා උදාවේ. පෙම් සබඳතා ස්ථිර වේ. අවිවාහක අයට මංගල යෝග යෙදේ. ජනප්‍රිය වේ. හදිසි ධන ලාභ ද ලැබෙන්නට පුළුවන. තිබූ කරදරවලින් නිදහස ලැබේ. පසුගිය දිනවල පැවැති අධික කාර්ය බහුල බව ක්‍රමයෙන් අඩුවනවා ඇත.\n\nදේශපාලන කටයුතු හෝ සමාජ සේවාවල යෙදෙන අයට විශේෂ සුබඵල ලැබේ. සමිති සමාගම්, රැස්වීම්, උත්සව ආදියට සහභාගිවීමට අවස්ථා උදාවේ. නායකත්ව ගති ලක්‍ෂණ කැපී පෙනේ. අඹු – සැමි සමගිය ඇතිවේ. හවුල් ව්‍යාපාරවලින් ලාභ ලැබේ. බලය හා ශක්තිය වැඩිවේ. තරගකරුවන්ගෙන් ජය ලැබිය හැකිවේ. අධ්‍යාපන කටයුතුවලට තිබූ බාධා ඉවත්වේ.\n\nසෙනසුරු දශා ගතකරන අයට අලස බව, නිදිමත වැනි බාධා ඇතිවිය හැකියි. මේ තත්ත්වය දියුණුවට හා අධ්‍යාපන කටයුතුවලට බාධා විය හැකියි. සඳු 5, 6 භාවවල සිටින අයට විශේෂයි. විශේෂ සුබ කටයුතුවලදී මැයි 15 ජුනි 15 අතර කාලය අත්හැරීම මැනවි. කෙසේ නමුත් ගෘහ ජීවිතයේ දියුණුව හා විවාහ කටයුතු සිදුවන බව පෙනේ. කේතු දශා ගතකරන්නේ නම් ශරීරයේ පෝෂණය ගැන සැලකිලිමත් වන්න. විටමින්, යකඩ ඌනතාව ගැන සැලකිලිමත් විය යුතුය. බුද්ධ පූජා තබා කතරගම දෙවියන්ට භාරහාර වීම ද දිනපතා කරණීය මෙත්ත සූත්‍රය භාවිත කිරීමද, මෛත්‍රි භාවනාව ද අපල දුරුවීමට හේතුවේ.\n\nසුබ දින – බදාදා, සිකුරාදා, සඳුදාසුබ පාට – සුදු, කොළ, විචිත්‍ර පාටසුබ අංක – 2, 4, 6සුබ මැණික – පච්ච, දියමන්ති, මුතු\n\n…………….\n\nකුජ අටේද, සිකුරු හතේද, රවි බුධ රාහු හතේද ගුරු පහේද, ශනි හතරේ ද සඳු තුනේ ද ගමන් කරමින් අලුත් අවුරුද්ද උදාවන්නේය. මැයි 10 දින දක්වා ලග්නාධිපති අටේ ගමන් කිරීම තරමක බාධා පෙන්වයි. නමුත් රවි හයවැන්නේ ගමන් කිරීම නිසා බොහෝ දේ සතුටුදායක වන බව පෙන්වයි.\n\nඋත්සාහය, ධෛර්යය වැඩිවේ. සමාජයේ ඇති ගෞරවය හා පිළිගැනීම ඉහළ යයි. සතුරන් හා තරගකරුවන්ගෙන් ජය ලැබේ. හිතේ සැනසීමට කරුණු යෙදේ. රැකියා ව්‍යාපාර අංශවල උසස් අයගේ උදව් උපකාර ලැබේ. අසල්වාසීන් සමග ඇති හිතවත් බව වැඩිවේ. අමනාප දුරුවේ. ආදායම් ද යහපත් වනවා ඇත. රැකියා නැති අයට රැකියා ලාභ ලැබේ.\n\nමේ අතර අප්‍රේල් 22 සිට ගුරු හයවැන්නට මාරුවීම නිසා හිතවත්ව සිටි අය අමනාපවීම, ණය මුදලක් ගැනීමට සිදුවීම හා වියදම් ඉහළ යෑම ආදී අපල ඇතිවීමට ද ඉඩ ඇත. නමුත් සේවක පක්‍ෂයේ සහයෝය ලැබෙන නිසා රැකියා ව්‍යාපාර සාර්ථක කරගැනීමට හැකිවේ. පදිංචි ස්ථාන වෙනස්වීමකට ද ඉඩ ඇත. අඹු – සැමි සමගිය රැකගැනීමට ද විශේෂයෙන් සැලකිමත් විය යුතු කාලයකි. විවාහ මංල යෝජනා ස්ථිර කර ගැනීමේ දී හොඳින් පොරොන්දම් පරීක්‍ෂා කර තීරණය කරන්න.\n\nකේතු දශා ගත කරන්නේ නම් සතුරු කරදර, ශරීරයේ පෝෂණ උණතා නිසා ඇතිවන ආබාධ, වියදම්, අධිකවීම වැනි බාධා ඇතිවිය හැකියි. ශරීර සෞඛ්‍ය රැකගැනීමට සැලකිලිමත් වෙන්න. ආගමික ජීවිතයක් ගත කිරීම, සිල්වතුන්ට දන්දීම, බෝධි පූජාව හා බෝධි පැළ රෝපණය කිරීම, අටපිරිකර පූජාව, දසදිසා පිරිත භාවිත කිරීම, අපල දුරුකර ගැනීමට හේතුවන්නේය.\n\nසුබ දින – සඳුදා, ඉරිදා, බ්‍රහස්පතින්දා, කුජදාසුබ පාට – සුදු, කහ, රතුසුබ අංක – 1, 2, 3, 5සුබ මැණික් – මුතු, රතු\n\n……………..\n\nලග්නාධිපති ගුරු හතරේද, රවි, බුධ, රාහු පහේ ද, සිකුරු හයේද, කුජ හතේද, සඳු දෙකේද, ශනි තුනේද ගමන් කරමින් අලුත් අවුරුද්ද උදාවන්නේය. ලග්නාධිපති හතරේ සිට පස්වැන්නට අප්‍රේල් 22 මාරුවීම සුබ කාලයන් උදාවන බව සංකේතවත් කරයි.\n\nගෘහ ජීවිතය ගැන සලකන විට සතුටුදායක වෙයි. ගෘහාශ්‍රිත ව්‍යාපාරවලින් ජය ලැබේ. ගොවිතැන් සඵල වේ. ගෙදර දියුණුවට කරන කටයුතු සාර්ථක වේ. පසුගිය වසරේ කරගැනීමට නොහැකිවූ බාධා වූ කටයුතු නැවත ආරම්භ කරන්නට පහසුකම් සැලසේ. සමාජ තත්ත්වය හා පිළිගැනීම වැඩිවේ. සේවක පක්‍ෂයේ සහයෝගය ලැබේ. හදිසි ධන ලාභ ලැබීමට ද ඉඩ තිබේ. දරු ලාභ ලැබීමට ද හේතුයි. අවිවාහක අයට මංගල යෝග යෙදේ. දරුවන්ගේ ද තත්ත්වය උසස් වේ.\n\nධනු හිමි ශිෂ්‍ය ශිෂ්‍යාවන්ගේ අධ්‍යාපන කටයුතු සාර්ථක වීමට හේතුයි. විභාගවලින් සමර්ථ වේ. යහපත් ගුරුවරුන්ගේ ඇසුර ලැබේ. ව්‍යාපාරවලින් ජය ලැබේ. ආදායම් සතුටුදායක වේ. සතුරන් හා තරගකරුවන්ගෙන් ජය ලැබිය හැකිවේ. අසනීපවලින් ද සුවය ලැබේ. ප්‍රේම සබඳතා ස්ථිර වේ.\n\nවසර මුල් මාස දෙක කුජ දුර්වලව ගමන් කරන බැවින් තරමක බාධා පවතී. ඉක්මන් කෝපය, කලබවීම නිසා ඇසුරු කරන අය අමනාප විය හැකියි. අනතුරුවලින් ප්‍රවේසම් වෙන්න. මේ නිසා අදාළ ග්‍රහ ශාන්තිකර්ම කර ගැනීම අවශ්‍ය වේ.\n\nආගමික ජීවිතයන් ගත කිරීම රතුකැකුළු කිරිහාර රතුමල් සමග පූජා කිරීම, මංගල සූත්‍රය භාවිත කිරීම, අභයදානය දීම හා බුදුගුණ යන්ත්‍රයන් පැලඳීම මගින් අපල දුරුවෙනවා ඇත.\n\nසුබ දින – ඉරිදා, බ්‍රහස්පතින්දාසුබ පාට – කහ, තැඹිලි, රතුසුබ අංක – 1, 5සුබ මැණික් – පද්මරාග, පුෂ්පරාග\n\n………..\n\nලග්නාධිපති ශනි දෙවැන්නේද සඳු ලග්නයේද, ගුරු තුනේද, රවි, බුධ, රාහු හතරේද, සිකුරු පහේද, කුජ හයේ ද ගමන් කරමින් උදාවන අලුත් අවුරුද්ද මිශ්‍රඵලදායකයි.\n\nගෘහ ජීවිතය ගැන සලකන විට අප්‍රේල් අගදී ගුරු හතරවැන්නට මාරුවීම තරමක සුබදායක බවක් පෙන්වයි. නමුත් දැඩි අවිවේකී බවක් ඇතිවීමට ඉඩ තිබේ. දේපළ පිළිබඳ නීතිමය ගැටලු ඇතිවීමට ඉඩ ඇති අතර නීතියේ පිහිට සෙවීමට සුබ කාලයක් නොවේ. පවුලේ සාමාජිකයන් අතර ද අවුල් ඇතිවීමට ඉඩ තිබේ. පවුලේ වියදම් ද ඉහළ යෑමට කරුණු යෙදේ. නමුත් මවුපියන්ට සුබදායකයි.ඉඩම් ගෙවල් දියුණුවට කරන කටයුතු සාර්ථක කරගත හැකියි.\n\nව්‍යාපාරවලින් ලාභ ලැබීමට සිකුරු දශා ගතකරන අයට හැකියි. ඒ අතර පෙම් සබඳතා ස්ථිරකර ගැනීමට ද විවාහා ඉක්මන්වීමට කරුණු යෙදෙනවා ඇත. කලා අංශවල ඉගෙනුම ලබන ශිෂ්‍ය ශිෂ්‍යාවන්ගේ අධ්‍යාපන කටයුතු සාර්ථක කරගැනීමට හැකිවේ. නම ප්‍රසිද්ධ වේ. රාහු දශා ගතකරන අයට පදිංචිය පිළිබඳ ගැටලු ඇතිවීමට ඉඩ තිබේ.\n\nසඳු 1, 2, 3 ස්ථානවල උපදින විට පිහිටා ඇති අයට ශනි ඒරාෂ්ටක අපලය යෙදෙනවා ඇත. මේ නිසා ශනි අපලයට අදාළ ශාන්තිකර්ම කරගත යුතුය. කුජ දශා ද තරමක් අපලයි. දිනපතා ආගමික ජීවිතයන් ගතකිරීම ද, මරණයට කැපවූ සතුන් නිදහස් කිරීම ද, ලේ දන්දීම ද බුද්ධ පූජා බෝධි පූජා තබා ශ්‍රී විෂ්ණු, කතරගම දෙවිවරුන්ට භාරවීම ද අපල දුරුවීමට හේතු වන්නේය. දසදිසා පිරිත භාවිත කරමින් බුදුගුණ භාවනාවන්හි යෙදීම ද මැනවි.\n\nසුබ දින – සඳුදා, බදාදා, සිකුරාදාසුබ පාට – සුදු, කොළ, මිශ්‍ර පාටසුබ අංක – 2, 4, 6සුබ මැණික් – පච්ච, දියමන්ති\n\n……………….\n\nඔබේ ලග්නාධිපති ශනි ලග්නයේද, ගුරු දෙවැන්නේද රවි, බුධ, රාහු තුනේද සිකුරු හතරේද, කුජ පහේද, කේතු නවයේ ද සඳු දොළහේද ගමන් කරමින් අලුත් අවුරුද්ද උදාවෙයි. ගුරු අප්‍රේල් 22 දා මේෂ රාශියට ද රාහු ඔක්තෝබර් 30 මීන රාශියට ද මරුවන්නේය.\n\nරවි මේෂ රාශිගතවීම සුබදායකයි. උත්සාහය උනන්දුව, ධෛර්යය ඉහළ යයි. ලාභදායක කෙටි ගමන් බිමන් නිතර යෙදේ. සමාජ තත්ත්වය හා පිළිගැනීම මෙන්ම ජනප්‍රියතාවය ද ඇතිවේ. ධන ලාභ ලැබේ. ආදායම යහපත් වේ. උසස් අයගේ උදව් ලැබේ. ව්‍යාපාරවලට ඇති බාධා ඉවත් වේ. සිකුරු බලවත්වීම නිසා ගෘහ ජීවිතය ද සතුටුදායක වේ. ගෘහාශ්‍රිතව ව්‍යාපාරයන් කරන අයට ද කෘෂිකර්මාන්තයේ යෙදෙන අයට ද සුබයි. අසල්වාසීන් සමග ද සුහදතාවය වර්ධනය වේ. ලග්නාධිපති බලවත්ව ලග්නයේ ගමන් කරමින් ‘ශශ’ යෝගය උදාවීම නිසා ධෛර්ය උසස් මට්ටමක පවතී.\n\nනමුත් ගුරු මාරුවෙන් පසුව වියදම් ඉහළ යනවා ඇත. ණයතුරුස්වීමට පවා ඉඩ ඇති නිසා වියදම් පාලනය කරගැනීමට සැලකිලිමත් වීම අවශ්‍ය වේ. සහෝදරයන්ගේ දියුණුවට කරුණු යෙදේ. උපදෙස් මත තීරණ ගැනීම වඩාත් සුදුසුයි. විවේකය ද අහිමි වන අතර කාර්ය බහුල වීමට ඉඩ ඇත.\n\nශරීර සෞඛ්‍ය ගැන සලකනවිට ශරීරයේ මේද හා සීනි අධිකවීම නිසා ඇතිවන අසනීපවලට ඉඩ ඇති නිසා නිසි වේලාවට ප්‍රතිකාර ගැනීමට සැලකිලිමත් වෙන්න. ආගමික ජීවිතයන් ගත කිරීම, ගුරු දෙගුරුන්ට වතාවත් කිරීම, බෝධි පූජාව බෝධි රෝපණය, අටපිරිකර පූජාව ධජග්ග සූත්‍රය භාවිත කිරීම අපල දුරුවීමට හේතුයි.\n\nසුබ දින – සිකුරාදා, සෙනසුරාදාසුබ පාට – මිශ්‍ර ළා කහ, නිල්සුබ අංක – 6, 7සුබ මැණික් – නිල් මැණික්, දියමන්ති\n\n……………….\n\nගුරු ලග්නයේ ද, රවි, බුධ රාහු දෙවැන්නේද, සිකුරු තුනේද, කුජ හතරේද, කේතු අටේ ද, සඳු එකොළහේද, ශනි දොළහේද ගමන් කරමින් අලුත් අවුරුද්ද උදාවන්නේය. ලග්නය ගුරු අප්‍රේල් 22 දා දෙවැන්නට මාරු වෙයි.\n\nප්‍රඥාවන්තව තීන්දු තීරණ ගන්නා බව පෙනේ. ගෘහ ජීවිතය සුබඵලදායකයි. මවුපියන් හෝ බිරිඳ දූදරුවන් සමග සතුටින් කාලය ගත කිරීමට ඉඩ ලැබේ. සාකච්ඡා මාර්ගයෙන් ප්‍රශ්න විසඳාගත හැකිවේ. උසස් තත්ත්වයකට පත්වීමට කරුණු යෙදේ. රැකියා නැති අයට රැකියා ලැබේ. ආදායම් ද යහපත් වේ. පසුගිය කාලයේ කරන ලද සැලසුම් ක්‍රියාත්මක කිරීමට කරුණු යෙදෙනවා ඇත. ධන ලාභ ලැබෙන කාලයකි. අධ්‍යාපනය ද සාර්ථක වන කාලයකි. සමාජයෙන් පිළිගැනීම හා ගෞරවය ලැබෙන කාලයකි. අසනීපවලින් සුවය ලැබේ. කරන රැකියාවල ද තනතුරු හෝ වැටුප් ඉහළ යෑමට ඉඩ තිබේ. සතුරන් හා තරගකරුවන් ගෙන් ජය ලබන කාලයක් වේ. කේතු අටවැන්නේ ගමන් කරන නිසා කේතු දශා ගතකරන අය ශරීර සෞඛ්‍ය ගැන විශේෂයෙන් සැලකිලිමත් විය යුතුවේ. යකඩ විටමින් ඌනතාවය නිසා ඇතිවන අසනීප වළක්වා ගැනීමට සමබල ආහාරයන් ගැනීම අවශ්‍ය වේ.\n\nඋපතේදී සඳු 11, 12, 1 යන ස්ථානවල පිහිටි අයට ශනි ඒරාෂ්ටක අපලය යෙදේ. මේ නිසා සෙම් රෝග, වාතාබාධ වැනි අසනීප මෙන්ම, අධ්‍යාපන කටයුතුවලට බාධා, චිත්ත පීඩා ආදිය ඇතිවීමට ඉඩ තිබේ. වතුරෙන් ප්‍රවේශම් විය යුතුවේ. මේ නිසා ශනි දශාගත කරන අය ආගමික ජීවිතයන් ගත කළ යුතුය. අන් අයගේ දුකට කන්දිය යුතුය. අසරණ රෝගීන්ට, මහලු අයට උදව් දීම කිරි ආහාර පූජාව, නුග ගස් රෝපණය, කරණීය මෙත්ත සූත්‍රය භාවිතය මෛත්‍රි භාවනාව හා සුදුසු යන්ත්‍ර භාවිතය නිසා අපල දුරුවන්නේය.\n\nසුබ දින – සඳුදා, බ්‍රහස්පතින්දා, අඟහරුවාදාසුබ පාට – සුදු, කහ, රතුසුබ අංක – 2, 3, 5සුබ මැණික් – රතුපාට, පුෂ්පරාග",
       "URL": "https://divaina.lk/%e0%b7%83%e0%b7%92%e0%b6%82%e0%b7%84%e0%b6%bd-%e0%b6%85%e0%b7%80%e0%b7%94%e0%b6%bb%e0%b7%94%e0%b6%af%e0%b7%8a%e0%b6%af%e0%b6%a7-%e0%b6%b4%e0%b7%99%e0%b6%bb%e0%b7%85%e0%b7%92-%e0%b6%bb%e0%b7%90/",
       "Category": "athireka",
       "Parent URL": "https://divaina.lk/category/athireka//page/99/"
}