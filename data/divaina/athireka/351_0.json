{
       "Source": "divaina",
       "Timestamp": "December 28, 2021",
       "Headline": "ව්‍යාජ පුවතට ඉනිමං බඳින සමාජ මාධ්‍ය",
       "News Content": "ව්‍යාජ පුවත් ලෙසින් පාඨකයන් රැවටීම සඳහා හිතාමතාම ගොතන ලද කල්පිත තොරතුරු වශයෙන් හඳුන්වා දිය හැකිය. මේ වන විට සමාජ මාධ්‍ය හා මාධ්‍යයේ ව්‍යාපෘතියත් සමඟ ව්‍යාජ අරමුණු මෙන්ම පරිශීලකයන් නොමඟ යවන සුළු සංදේශ නිපදවීම් බහුල ලෙස හඳුනාගත හැකිය.ව්‍යාජ පුවත් නව සංකල්පයක් නොවේ. පෙර විවිධ ක‍්‍රම හරහා ව්‍යාජ සංකල්පයන් සමාජගත කර ඇත. අධිවේගී අන්තර්ජාලය හේතුවෙන් මේ වන විට කවරෙකුගේ හෝ අවශ්‍යතාවක් මුදුන් පමුණුවා ගැනීම උදෙසා නොමග යවන සුළු පුවත් ක්ෂණිකව සකස් කර බෙදාහරින බව දැකිය හැකිය. මෙරට ප‍්‍රසිද්ධ චරිත අළලා ඔවුන් සම්බන්ධ මරණ දැන්වීම් පවා සකසාලන්නට තරම් මේ ප‍්‍රවාහය අධම මානසිකත්වයකින් පෙළෙන බව පැහැදිලි ය. හුදෙක් පුද්ගලික කාරණාවන් සම්බන්ධව නිසි මූලාශ‍්‍ර අධ්‍යනය නොකර පළකරන පුවත් නිසා එය අදාළ පිරිසට පවා සමාජයේ ජීවත් වීමට සුදුසු වටපිටාව ඇහැරීමට සමත් ව ඇත.මේ වන විට බොහෝ දෙනා සාම්ප‍්‍රදායික මාධ්‍ය හා ජනමාධ්‍ය මාධ්‍යන්ට වඩා තොරතුරු මුදාහැරීමට සමාජ මාධ්‍ය භාවිතයට යොමුව ඇත. මන්ද සැලකිය යුතු පිරිසක් අන්තර්ජාලය හා සම්බන්ධවීමත් බොහෝ රාජකාරීන් ඉටුකරන මෙවලම වශයෙන් දුරකථනය හා පරිගණකය භාවිත කරන බැවිනි.මේ වන විට බොහෝ වෙබ් අඩවි වෙත ගොස් බැලූ විට ආකර්ෂණීය සංදේශ බොහෝවිට දක්නට ලැබීමත් ක්‍කසනඉ්සඑි ක‍්‍රමය හරහා එම සංදේශ වෙත යෑමේ හැකියාව පරිශීලකයන්ට ලබා දී ඇති නිසාත් ඒ ඔස්සේ මෙම ව්‍යාජ ප‍්‍රවෘත්ති මුදාහැරීමටත් සේම අතිශය රහස්‍ය තොරතුරු (බැංකු ගිණුම් අංක, රහස්‍ය අංක* ගැනීමේ කූට උපක‍්‍රම දියත් වේ. බොහෝ විට තෑගි මුදල්, දිනුම් වාසනා ලෙස එන මෙම සබැඳියන් නිසා බොහෝ දෙනා අපහසුතාවන්ට මෙන්ම සමාජයට මුහුණ දීමට පවා නොහැකි වූ අවස්ථා අසන්නට ලැබේ.මේ වන විට වෙළෙඳ දැන්වීම් වෙබ් හි ආගමනයත් සමඟ බොහෝ දෙනා අන්තර්ජාල ගනුදෙනු වෙත ගොස් ඇත. බොහෝ විට නොමඟ යවන සුළු වෙබ් නිසා මුදල් පවා ගනු දෙනු කර සිය සියලූ බැංකු ගිණුම් හිස් වූ අය නැතිවාම නොවේ.බොහෝ විට සමාජ මාධ්‍ය සම්බන්ධ සාක්ෂරතාව නොමැති වීමද යන ගැටලූවක් මෙහි පවතින බවට උපකල්පනය කළ හැක. මේ වන විට ඨදදටකැ ,ේජැඉදදන, එඅසඑඑැර වැනි සමාජ මාධ්‍ය වේදිකා තුළ කෙටි කාලයකින් ව්‍යාජ තොරතුරු පැතිරවීමට නිදහස් පාරාදීසයක් ව ඇත.කේ‍්‍රම්බි‍්‍රජ් ඇනලිටිකා විසින් මිලියන ගණනාවක් වූ ගිණුම්වල දත්ත බිඳ දැමීමේ සිද්ධියෙන් පසුව ේජැඉදදන ඇතුළු බොහෝ සමාජ මාධ්‍ය ව්‍යාජ තොරතුරු නිර්මාණයට එරෙහිව බොහෝ දේ කරන්නට පොරොන්දුව ඇත.බොහෝ විද්වතුන් පෙන්වා දෙන්නේ තොරතුරු තාක්ෂණය සම්බන්ධ ආයතනයන් මේ සම්බන්ධව පුළුල් අවධානයක් යොමු කළ යුතු බවයි. තොරතුරු ආරක්ෂක උපායමාර්ග තව දුරටත් ශක්තිමත් කළ යුතුය යන මතයෙහි ඔවුන් සිටිති.එසේම සයිබර් ආරක්ෂක බලමුළු බිඳවට්ටවන හැකර්වරුන් ව්‍යාජය මැවීමට මැදිහත්ව ඇත.හැකර්වරුන් යැයි කියූ පමණින් සුදු තොප්පි හැකර්වරුන් කළු තොප්පි හැකර්වරුන් යැයි කාණ්ඩ (white hat) black hat) වෙති. සයිබර් ආරක්ෂණයේ පරිණාමය සහ වැඩිදියුණු කිරීම සඳහා වැදගත් කාර්යභාරයක් කරනවා (white hat) සේම බොහෝ විට සයිබර් ආරක්ෂක බලමුළු බිඳ දැමීමට (Black hat) මොවුන් ක‍්‍රියා කරති. ඔවුන්ගෙන් සමහරක් හුදෙක් විනෝදය සඳහා මේ කාර්යයේ යෙදෙන අතර තවත් සමහරු විශාල මුදලක් උපයා ගැනීමට බලාපොරොත්තු වන අතර ඔවුන්ගෙන් කිහිප දෙනෙක් මේ වන විට ලොව පුරා ජනප‍්‍රිය වී ඇත.ප‍්‍රයෝජනවත් තොරතුරු ව්‍යාජත්වය තුළ බාධාවක් වේ. සයිබර් ආරක්ෂිත උපායමාර්ග මේ වන විට ව්‍යාපාරික ලෝකය දෙස නෙත් දිගුකර සිටින්නේ අලෙවිකරණයේ මුවාවෙන් ගෙන යන දුස්සමාහිත තොරතුරුකරණයයි. මෙහිදී සියල්ලම අලෙවිකරණයේ ලෝගුවක් පැළඳ ඇති බවට සිතිය හැක. සියල්ලම විකිණීමට ඇත. අදහස්, තොරතුරු මෙන්ම දැනුම මේ වන විට භාණ්ඩයට වඩා ඉහළින් විකිණේ.සමාජ මාධ්‍ය ක්ෂණිකව මුහුණුවර වෙනස් කරමින් සයිබර් අවකාශයට එක්වෙයි. නමුත් භාවිත කරන්නා අවධානයට ගත යුත්තේ තමන් එය සමාජ හිතකාමී ලෙස භාවිත කරන්නේ කෙසේ ද යන්නයි. ව්‍යාජත්වය තමාවම නගින ඉනිමගෙන් පහළට ඇද දමන්නේ ඔබ ඉහළින්ම ඔසවා තබන්න ගත් කාලයට ඉතා අඩු කාලයකින් බව සිහියට ගත යුතුය. එබැවින් සමාජ මාධ්‍ය අනතුරුදායකයි ප‍්‍රවේශමෙන් පරිහරණය මැනවි.ඉෂාන්ති අමරසිංහ",
       "URL": "https://divaina.lk/%e0%b7%80%e0%b7%8a%e2%80%8d%e0%b6%ba%e0%b7%8f%e0%b6%a2-%e0%b6%b4%e0%b7%94%e0%b7%80%e0%b6%ad%e0%b6%a7-%e0%b6%89%e0%b6%b1%e0%b7%92%e0%b6%b8%e0%b6%82-%e0%b6%b6%e0%b6%b3%e0%b7%92%e0%b6%b1-%e0%b7%83/",
       "Category": "athireka",
       "Parent URL": "https://divaina.lk/category/athireka//page/351/"
}