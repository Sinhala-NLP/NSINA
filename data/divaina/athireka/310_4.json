{
       "Source": "divaina",
       "Timestamp": "February 26, 2022",
       "Headline": "අළු බදාදා අළු තැවරීමේ අරුත කුමක්ද?",
       "News Content": "මෙම වසරේ කතෝලික ජනවන්දනා ලිත අනුව අළු බදාදා දිනය මාර්තු දෙවනදා ට යෙදී තිබේ. ඒ අනුව එදින සිට චතාරික සමය ආරම්භ වේ. මෙම සමය පාස්කු ඉරුදා ට යෙදෙන ජේසු සමිඳුන්ගේ ජයග‍්‍රාහී උත්ථානය සඳහා කිතුනු ජනතාව සූදානම් කෙරෙන ආධ්‍යාත්මික වශයෙන් වැදගත් දින 40ක කාලපරිච්ෙඡ්දයකි.\n\nකතෝලික සභාවේ මුල් යුගවල අළු බදාදා ගැන කිසිදු සඳහනක් නැත. චතාරිකය සඳහා හතළිස් දිනක කාල පරිච්ෙඡ්දයක් තීරණය කරන ලද්දේ ක‍්‍රි. ව. 325 දී පළමු වන සිල්වෙස්ටර් (ක‍්‍රි.ව. 314-335) පාප්වහන්සේ ගේ සමයේදී ය. ඒ වසරේ පැවැති නිසියානු මන්ත‍්‍රණ සභාවේ තීරණයක් අනුවය. හතරවන සියවස වනවිට චතාරිකය\n\nගණනය කරන ලද්දේ උස්ථාන ඉරුදින හෙවත් පාස්කුවට ඉරිදා දින හයකට පෙර සිට ය. ඒ අනුව දින 42ක් විය. ඉරුදිනයන් අත්හළවිට දින 36කි. එය දින 40 කර ගැනීම සඳහා පෙර සතියෙන් දින 4ක් එකතු කර චතාරිකය බදාදා දිනයක ආරම්භ කිරීමට තීරණය කරනු ලැබීය. ඒ අනුව චතාරිකය ආරම්භ කරන දිනය අළු බදාදා ලෙස නම් කෙරිණි.\n\nඑදින අළු බදාදා වූයේ පව්කාරයන්ට ප‍්‍රසිද්ධියේ දඬුවම් නියම කිරීම එදින ආරම්භ කිරීමටත් එම පව්කාරයන් දේවස්ථානයෙන් පිටමං කරනු ලැබ පිටත දී සිය ශරීරවල අළු තවරා ගනිමින් තම ප‍්‍රසිද්ධ දණ්ඩන කාලය ආරම්භ කිරීමත් සමගය. මෙම දණ්ඩන කාලය අවසාන පාස්කු රාත‍්‍රී මෙහෙය අවසානයේ දී පව්කරුවන් නැවත සාන්ත සභාවේ සාමාජිකත්වයට ඇතුළත් කර ගන්නා ලදී. අද ද මෙම නළලත අළු තැවරීම අළු බදාදා දේව මෙහෙයේ පිළිවෙතක් ලෙස යොදා ගැනේ. එය කතෝලික සභාවට මුලින් ම නිර්දේශ කරන ලද්දේ ක‍්‍රි.ව 1091 දී දෙවන උර්බානු පාප්තුමා (ක‍්‍රි. ව. 1088-1099) විසිනි. ඒ වෙනුවෙන් හෝ සමුළු තීරණයක් අනුවය. ඒ අනුව අද ද අපි නළලත අළුතවරා ගෙන දූවිල්ලෙන් තැනූ මිනිස් දූවිල්ලකට ම යළි හැරෙන බව සිහිපත් කරන්නෙමු.\n\nශුද්ධ බයිබලයේ පුරුණ ගිවිසුමේ ද අළු තවරා ගැනීමේ අවස්ථා ගණනාවක් සඳහන්ය. එහි විස්තර පොතේ 4:1 හි මෙලෙස සඳහන්ය. ‘‘සිදු වූ සියල්ල මොර්දෙකයි දැනගත් විට ඔහු ශෝකයෙන් සිට වස්ත‍්‍ර ඉරාගෙන ඇෙඟ් අළු තවරා ගෙන ගෝනි රෙදි හැඳගෙන ඉමහත් දුකින් හඬ වැළපෙමින් නගරය මැදින් ගියේය.’’ පුරාණ ගිවිසුමේ ජෝබ් ගේ කතාවේ ‘‘මම මා ගැනම ලජ්ජා වෙමි. දූවිල්ලෙහි හා අළුවල හිඳ මනස්තාප වෙමි. (42:8) සඳහන්ය. ‘‘මම නිරාහාරව ගෝනි රෙදි හැඳ අළු තවරාගෙන යාච්ඤා වෙනුත් කන්නලව්වෙනුත් දෙවි පියාණන් වහන්සේ යදින පිණිස…. ආදී වශයෙන් දිවැසිවර දැනියෙල් සඳහන් කරයි. (දැනියෙල් 9:3) දිවැසිවර ජෛා්නාගේ් පොතේ 3:5-6 සඳහන් වන්නේ සළු ඉවතලා දළ රෙදි හැඳ අළු පිට හිඳදගත් පුවතකි.\n\nනව ගිවිසුම් දී මනස්තාවය සඳහා අළු යොදා ගැනීම ගැන දැක්වේ. මතෙව් සුබාරංචියේ 11:20 -21 මෙලෙස දක්වයි. ‘‘එම්බා කොරෝගියෙ එම්බා බෙත්සයිදාව ඔබට වන විපතක මහත… ඔබ තුළ කළ ප‍්‍රබල ක‍්‍රියා කීර්හි සහ සීදොන් හි කළා නම් ඒ නගර වැසියන් මීට බොහෝ කලින් ගෝනි රෙදි හැඳ අළු යෙහි හිඳ මනස්තාප වූ බව පෙන්වනු ඇත. මෙම කරුණම ලූත් සුබාරංචිය 10:13 දැක්වේ. මේ අනුව අළු තැවරීමේ පිළිවෙතට දිග ඉතිහාසයක් තිබේ. එහෙත් මෙයි අළු බදාදා හුදු අළු තැවරීමකට සීමා නො කොට එහි ඇති දේව ධාර්මික වටිනාකම හා හරය තේරුම් ගෙන කටයුතු කිරීම වඩාත් යෝග්‍ය බව සඳහන් කළ යුතුය.\n\nකැලිස්ටස් ජයමාන්න",
       "URL": "https://divaina.lk/%e0%b6%85%e0%b7%85%e0%b7%94-%e0%b6%b6%e0%b6%af%e0%b7%8f%e0%b6%af%e0%b7%8f-%e0%b6%85%e0%b7%85%e0%b7%94-%e0%b6%ad%e0%b7%90%e0%b7%80%e0%b6%bb%e0%b7%93%e0%b6%b8%e0%b7%9a-%e0%b6%85%e0%b6%bb%e0%b7%94/",
       "Category": "athireka",
       "Parent URL": "https://divaina.lk/category/athireka//page/310/"
}