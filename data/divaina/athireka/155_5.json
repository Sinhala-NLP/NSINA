{
       "Source": "divaina",
       "Timestamp": "December 29, 2022",
       "Headline": "සරසවි සඳැස 03",
       "News Content": "වරදක් සිදු වුව ද ඒ වරද, වරදක් සේ නො සැලැකීම වර නමින් හැඳින් වේ- එළිසමය රකිනු පිණිස කවියාට එළිවර හිමි වේ- පණකුරු, ඇදුම, හැසුම සහ නො පදකුරු යෙදුම් යනුවෙන් එළිවර සතරකි-\n\n1- පණකුරු එළිවරය\n\nවියරණය නො තකා එළිසමය රකිනු පිණිස පණකුරක් වෙනස් කිරීමට කවියාට ලැබෙන වරය පණකුරු එළිවරය යි-\n\n‘අ’ – ‘ඉ’ බවට පත් වීම\n\nතැන තැන කෙළන මියුලඟනන් ගෙ උදුළියදිගු නෙත් කැලුම් දෙන වරැ තගෙ ගතැ රැළියපුන් සඳ විලස පෑ සස ලපිනි බැබැළියගෙවමින් යතුරු කර පඟුරන් වෙල් එළිය\n\n‘උදුළ’ යන්නෙහි අග වූ ‘අ’ අකුර එළිවැට රකිනු පිණිස ‘ඉ’ බවට කිරීමට කවියාට වරයක් හිමි වේ- එබැවිනි, ‘උදුළ’ යන වදන මෙහි ‘උදුළි’ ලෙස යෙදුණේ- මේ අයුරින් පණකුරක් එළිය රකිනු පිණිස වෙනස් කිරීමට කවියා ලබන වරය පණකුරු එළිවර ලෙස හැඳින් වේ-\n\n2- ඇදුම\n\nලුහු අකුරක් යෙදියැ යුතු තැන එළිය රකිනු පිණිස ගුරු අකුරක් ලෙස තැබීමට කවියාට හිමි වරය ඇදුම නමින් හැඳින් වේ- පිය අග ඇදුම සහ පිය මැද ඇදුම යනුවෙන් ඇදුම දෙආකාර ය-\n\nපිය අග ඇදුමකියමින් ගී රස මියුරූතබමින් පද තල අනුරූබඳිමින් දන මන නුවරූකෙළිමින් යෙති බැඳැ බහුරූ\n\nමෙම කවියෙහි මියුරු යන වදන එළිය සඳහා මියුරූ යනුවෙන් දිගු වේ- මෙය පිය අග ඇදුම සඳහා නිදසුනකි-\n\nපිය මැද ඇදුමබඹදත් රදන් රදුනට විස යෙදූ සඳඑපවත් අසා සෙද සෙබළුන් යවා තදමහසත් ගුණෙන් යුතු මහ ඔසු පඬී සඳදියසෙත් කෙළේ එක් කිරිඳකු සදා වෙද\n\nඉහත කවියෙහි පඬි යන වදන පඬී යනුවෙන් ලූහු ව ගුරු අකුරක් කොට යොදා ගෙන තිබේ- මෙය පිය මැද සිදු කළ ඇදුමකි-\n\n3- හැසුම\n\nගුරු අකුරක් යෙදියැ යුතු තැන එය ලූහුවක් බවට පත් කොට එළිවැට රැකීමට කවියාට ඇති වරය හැසුම නමින් හැඳින් වේ-\n\nඔහු දුරැ දැකැ නරසිනුවණින් මැ දැනැ තතු ලෙසිදහස කහවණු නිසිලියට කී දැයි කියා පිළිවිසි\n\n‘නරසී ’ යන වදන ‘නරසි’ ලෙස ගුරු අකුර ලූහු අකුරක් බවට පත් ව ඇති හෙයින් මෙය හැසුමට නිදසුනකි-\n\n4- නොපද’කුරු එළි වරය\n\nපදයකට අයත් නොවන අකුරක් එළිවැට පිණිස යොදා ගැනීමට කවියාට ඇති වරය නොපදකුරු එළි වරය ලෙස හැඳින් වේ-\n\nසුවඳැල් ගිතෙල් රුසිලූණැඹුල් සුං කසා පැසිඑළවළු දුරු මිරිසිමෙ ඇම වියදම දෙවා එ දවසි\n\nමෙකවියෙහි මිරිස්, දවස් යන දෙවදනෙහි ම මිරිසි, දවසි යනුවෙන් යෙදී ඇත්තේ එවදන් අගට ‘ ඉ ’ අකුර එකතු වීමෙනි- ‘ඉ’ අකුර ‘මිරිස් ’යන වදනට අයත් නොවන අකුරක් බැවිනි එය නොපද’කුරක් සේ සැලැකෙනුයේ- දවස් යන පදයට අයත් නොවන ‘ඉ’ අකුරක් එකතු වී ‘දවසි ’ යනුවෙන් යෙදුණු බැවින් එය ද නොපද’කුරකි-\n\nවෙහෙසකින් තොර ව එළිවැට තැබීමට සුදුසු පද සිතට නිකම් ම වාගේ ගලා ගෙන ඒම කවිකම පළ කරන ලකුණකි- ඒ කිව් බව නිතර නිතර කවි පැබැඳීමෙන් දියුණු කරගත යුතුය-\n\nආචාර්ය විරාජ් ධර්ම ශ්‍රීගා/ අත්‍ථදස්සි ක. වි.\n\nසංස්කරණය – රුවන් ජයවර්ධන",
       "URL": "https://divaina.lk/%e0%b7%83%e0%b6%bb%e0%b7%83%e0%b7%80%e0%b7%92-%e0%b7%83%e0%b6%b3%e0%b7%90%e0%b7%83-03/",
       "Category": "athireka",
       "Parent URL": "https://divaina.lk/category/athireka//page/155/"
}