{
       "Source": "divaina",
       "Timestamp": "May 21, 2023",
       "Headline": "ලිංගික අඩන්තේට්ටම්වලින් දරුවන් බේරාගන්න – PLEASING THORNS පෙරට එයි",
       "News Content": "පසුගිය දවස්වල අපිට අහන්න දකින්න ලැබුණේ එතරම් හොඳ ප්‍රවෘත්ති නම් නෙමෙයි. පසුගිය කාලයේ අපේ රටේ පුංචි දරුවෝ වගේම පාසල් දැරියොත් හරි හරියට ලිංගික අඩන්තේට්ටම් වගේම බ්ලැක්මේල් සිද්ධීන් වලට හසුවුණු පුවත් තමයි වාර්තා වුණේ. හැබැයි අද අපි කියන්න යන්නේ එවැනි ප්‍රවෘත්තියක් ගැන නම් නෙමෙයි. මෙවැනි ප්‍රවෘත්තියක් අළලා අපේ රටේ අනාගත පරපුරට පණිවුඩයක් ලබාදෙන්න පුළුවන් විදිහේ නිර්මාණය වෙන සිනමා කෘතියක් ගැනයි. PLEASING THORNS ලෙසින් නම් කර ඇති මෙම සිනමා නිර්මාණයේ කතාව දෙබස් සහ අධ්‍යක්‍ෂණය රන්දික විජේමාන්නගේ. නිෂ්පාදන කළමනාකරණය කුලසිරි මල්ලිකාරච්චිගේ.\n\nමේ සඳහා රංගනයෙන් සමන් අලංකාර” සුජානි විනෝiා” රොෂාන් පිලපිටිය” සනෝජා බිබිලේ” කුලසිරි මල්ලිකාරච්චි දායක වෙති. විටෙක වේදිකාව” සිනමාව වගේම ටෙලි නාට්‍ය කලාවෙන් නළුවෙකු ලෙසින් ඔබ හමුවට ආ සමන් අලංකාර මෙහි ප්‍රධාන භූමිකාවෙන් ඔබ හමුවට එනවා. හිට් හිට්” හොරා අංකල් චිත්‍රපට වල නිෂ්පාදනය සිදුකළ ‘අලංකාර ෆිල්ම්ස්. මෙහි නිෂ්පාදනය සිදුකරනවා. වර්තමාන සමාජය ගිලගෙන ඇති මේ ව්‍යසනකාරී බව සමාජයට කියාදෙන්න වෙහෙසෙන සමන් අලංකාරට අපි මේ කතාව කියන්න ඉඩ හැරියා.\n\n●සමන් මොකක්ද මේ PLEASING THORNS කියන්නේ?\n\nඇත්තටම PLEASING THORNS හි සිංහල පරිවර්තනය ‘මධුර කටු. යන්නයි. නමුත් අපි මේ කතාව සිංහල නමින් නෙමෙයි ජනතාව අතරට ගෙනියන්නේ. අද කාලයේ අපේ සමාජයේ තමන් විසින්ම තමන්ගේ ජීවිතය නැති කරගන්න පිරිසෙන් සියයට තිහක්ම ජීවිත නැතිකර ගන්නේ කාගේ හරි ග්‍රහණයකට නතුවීමෙන්. කොටින්ම කිව්වොත් බ්ලැක්මේල් කිරීමෙන්. ඒ වගේම සෝෂල් මීඩියා අවභාවිතයෙන් පසුව සිද්ධවෙන සිදුවීම් හින්දා තමන් වැටෙන අමාරුව ගැන කියාදෙනවා.\n\n●ඇයි මේ වගේ චිත්‍රපටයක් රඟපාන්න හිතුවේ?\n\nමේ චිත්‍රපටය තිරගත කළාට පස්සේ සමහර වෙලාවට අපිට විවිධ චෝදනා එල්ල කරන්න පුළුවන්. ඩේටා කාඩ් එක විකිණෙන ප්‍රමාණය අඩුවෙන්න පුළුවන්. තමන්ගේ අම්මා දරුවන් දිහා බලන ප්‍රමාණය වැඩිවෙන්නත් පුළුවන්. සැමියා බිරිඳ කෙරෙහි දක්වන අවධානය වැඩිවෙන්න පුළුවන්.\n\n●ගෙදරකට බඩුගේන්න දුන්න සල්ලි වලිනුත් ඩේටා කාඩ් ගැනීම අනිවාර්යය වෙලා තිබෙනවා. හරියට කෑම වේලක් වගේ. මේ හින්දා සමාජය මොන තරම් නම් පරිහානියට ලක්වෙනවාද?\n\nඅපිට සමාජයට පණිවුඩයක් දීලා දවසකට එක ළමයෙක් හරි බේරාගන්න පුළුවන් නම් ඒක ලොකු ජයග්‍රහණයක්. අනික අපිට කලාවෙන් ඉක්මණටම පණිවුඩයක් දෙන්න පුළුවන්. ඒ නිසා මාධ්‍ය හරහා අපි මේ පණිවුඩය ලබාදෙමු කියලා තීරණය කළා. අපිට සල්ලි නෙමෙයි වැදගත්” මේ සමාජයට පණිවුඩයක් ලබාදීමයි.\n\n●මේ වගේ මාතෘකාවක් කරලා කාගෙන් හරි චෝදනාවක් එල්ල වෙයි කියලා හිතුනේ නැතිද?\n\nඒ වගේ අදහසක් මගේ හිතටත් ආවා. නමුත් මම හිතුවා චෝදනාවට වඩා කවුරුහරි එක දරුවෙක් හරි බේරාගන්න පුළුවන් නම් එහෙම බැණුම් ඇහැව්වත් කමක් නැහැ කියලා. අපිට ඕනෑ වුණේ අනාගත පරපුර බේරාගන්න. අනාගතය භාරගන්න ඉන්න දරුවන් මානසික අල්ලස්වලට හෝ වෙනත් මොනයම් අල්ලසකට හෝ යට නොවී මෙම සමාජයට” ගෙදරට ගරු කරන ක්‍රමවේදය කියාදෙන ක්‍රමයක් හදලා දෙනවා නම් මේ දරුවන් මීට වඩා ඉදිරියට යනවා. පවුල් ආරවුල්” දික්කසාද” බාලවයස්කාර දරුවන් ගණිකා මඩම්වලට යොමුකිරීම සියල්ල නැතිවෙලා යනවා. අපේ චිත්‍රපටය නැරඹුවොත්” අපිට අපිව අඳුරගන්න පුළුවන්කම ලැබෙනවා. පැහැදිලිවම අපිට ඕනෑ PLEASING THORNS හරහා සමාජය බේරාගන්නයි.\n\n●මේ වැඩේ පිටිපස්සේ ඉන්නේ කවුද?\n\nමෙහි පිටපත් රචකයා” අධ්‍යක්‍ෂකවරයා වගේම කැමරා අධ්‍යක්‍ෂවරයා රන්දික විජේමාන්න. මෙහි රංගනයේ ප්‍රධාන භූමිකාවන් දෙක සමන් අලංකාර වන මම වගේම සුජානි විනෝiා නිරූපණය කරන අතර රොෂාන් පිලපිටිය” සනෝජා බිබිලේ” කුලසිරි මල්ලිකාරච්චි” නිශාන් සම්පත්” චතුරංග කාංචන” රංගනයෙන් දායක වෙනවා. නිලූ විතානගේ සහාය අධ්‍යක්‍ෂණයෙන්ද” අසෝක චාමින්ද වාස් කලා අධ්‍යක්‍ෂණයෙන්ද” රසික තෙන්නකෝන් වේෂ නිරූපණයෙන්ද” මහේෂ් ද සිල්වා නිශ්චල ඡායාරූපකරණයෙන්ද දායක වෙනවා. මම ඇත්තටම නිෂ්පාදකවරයෙක් නෙමෙයි ඇත්තටම කලාකරුවෙක්. කලාකරුවෙක් විදිහට මට ඕනෑ වුණේ මේ චරිතය හරහා රටට සමාජයට පණිවුඩයක් ලබාදීමටයි. අපිට ඕනෑ වුණේ ජනප්‍රිය චරිත අරගෙන නිර්මාණය ප්‍රසිද්ධ කරන්න නෙමෙයි. මේ චරිතවලට සාධාරණයක් කරන්න පුළුවන් චරිත අරගෙන සමාජයට පණිවුඩයක් ලබාදෙන්නයි.\n\nඅධ්‍යක්‍ෂවරයායි මායි එකතුවෙලා තමයි මෙහි ප්‍රධාන චරිතයට නවක නිළියක් යොදාගත්තේ. අපිට ඒ චරිතයට ඕනෑ වුණෙත් ටොප් ලෙවල් එකේ ඉන්න කෙනෙක් නෙමෙයි. නමුත් වැඩ කරන ළමයෙක්.\n\n●මේ චිත්‍රපටය කවදා වගේද තිරගත කරන්න අදහස් කරගෙන ඉන්නේ?\n\nජුනි මාසයේ අගවන විට අපි මේ චිත්‍රපටය රසිකයන්ට බලන්න පුළුවන් මට්ටමට ගෙන එනවා. එතැනින් පසුව අපි පුළුවන් තරම් ඉක්මණට චිත්‍රපට ප්‍රදර්ශකයන්ට දර්ශනවාරයක් පෙන්වනවා. මේ වසර අගවනවිට තිරගත කරන්න අවස්ථාවක් ලැබුණොත් අපි තිරගත කරනවා. අපි මේක තිරගත කරන්න කඩිනම් කරන්නේ මේ වගේ මාතෘකාවක් නිර්මාණය කරලා. තිරගත කිරීම ප්‍රමාද කරලා වැඩක් නැහැ. මොකද එන්න එන්නම අපේ රටේ අපරාධ වැඩිවෙනවා. තව අන්තර්ජාල අවභාවිතාවද වැඩිවෙනවා. ඒ අපරාධය වළක්වන්න නම් අපි මේ තේමාව ගැන කතා කිරීම ප්‍රමාද කරන්න හොඳ නැහැ.\n\n●මේක වැඩිහිටියන් ඉලක්ක කරගෙන හදපු චිත්‍රපටයක්ද?\n\nඇත්තටම මේකේ කිසිම තැනක අඩනිරුවත් දර්ශන නැහැ. අපි මේකේ කිසිම තැනක නිරුවත්ව රඟපාලත් නැහැ. නමුත් අධ්‍යක්‍ෂවරයාගේ දක්‍ෂතාවය මත රූප රාමු අරගෙන තිබෙන හින්දා කෙනෙකුට හිතෙන්න පුළුවන් මේකේ නිරුවත් දර්ශන තිබෙනවා කියලා. නමුත් නිරුවත් දර්ශන මෙහි නැහැ. හොඳ දෙයක් කළත් චෝදනා කරන රටේ හොඳම දෙයක් කරලා චෝදනා ඇහැව්වාට කමක් නැහැ. මේකෙන් අපි ලංකාවට විතරක් නෙමෙයි මුළු ලෝකයටම පණිවුඩයක් ලබාදෙනවා.\n\nදිනේෂ් විතාන",
       "URL": "https://divaina.lk/%e0%b6%bd%e0%b7%92%e0%b6%82%e0%b6%9c%e0%b7%92%e0%b6%9a-%e0%b6%85%e0%b6%a9%e0%b6%b1%e0%b7%8a%e0%b6%ad%e0%b7%9a%e0%b6%a7%e0%b7%8a%e0%b6%a7%e0%b6%b8%e0%b7%8a%e0%b7%80%e0%b6%bd%e0%b7%92%e0%b6%b1%e0%b7%8a/",
       "Category": "athireka",
       "Parent URL": "https://divaina.lk/category/athireka//page/79/"
}