{
       "Source": "divaina",
       "Timestamp": "March 9, 2023",
       "Headline": "සරසවි සඳැස 10",
       "News Content": "සරසවි සඳැස නමින් දිවයින පුවත් පතේ පළ වූ ලිපි පෙළෙහි අවසන් ලිපියයි මේ- මේ ලිපි දහය සරසවි සඳැස නමින් පොතක් ලෙස ලබන මස පළවන අතර සරසවි පොත් හල්වලින් ඔබට එය මිල දී ගත හැකිය- සරසවි සඳැස නමින් රුහුණු සේවයේ කළ වැඩ සටහනද දැන් අවසන් කොට ඇත- සරසවි සඳැස රෙදෙවු වැඩ සටහනට සවන් දීමෙන් ද සරසවි සඳැස නමින් පුවත් පතේ පළ වූ ලිපි කියැවීමෙන් ද කිවි සවිය දියුණු කර ගත් ඔබට සරසවි සඳැස පොත බෙහෙවින් වැදගත් වනු ඇත-\n\nසෙවියත්සර විරිත\n\nමත් දහයකින් පබඳින මේ විරිතෙහි ද – න යන ගණ දෙකින් පසු ගුරු අකුරක් ද ලුහු අකුරකින් පසු ව සෑම පියකම විරාමය ද වේ-\n\nසඳාය නුඹ සදාය – මදාය සර ම දා යසඳාය සද ම දා ය – සඳාය වත සදා ය\n\nතිරියත්සර විරිත\n\nතිරියත්සර විරිතෙහි ද මත් දහයක් තිබේ- න ගණ දෙකක් සහ ද ගණයකින් පබැඳීම තිරියත්සර විරිතෙහි දී සිදු වේ-\n\nනනද මෙතුන් ගෙණෙන් – බඳ තිරියත්සර නම්\n\nතිරියත්සර විරිතෙහි ලුහු ගුරු නියමයක් නැත-\n\nබමර මොනර කුලී යසුවඳ සුළඟ බලී යඑළඳ බොළඳ කලී යවසද මෙසඳ කලී ය\n\nසිසු දරුවනට න ගණය සහ ද ගණය පහසුවෙන් වටහාගැනීමට ඉඩ සලසනු පිණිස මේ විරිතෙන් ඇබෑසිය දීමට මම හුරුව සිටිමි- ගණ වෙනස අවබෝධ කර ගැනීමට වඩාත් ඉවහල් වනුයේ කෙටි විරිත්වලින් ඇබෑසියෙහි යෙදීමයි-\n\nකඳ විරිත\n\nදස මත්නි බඳ හොත් – කඳ නම් විරිත් මේ වේ\n\nමත් දහයෙන් පබැඳීම කඳ විරිත වන බවයි එළු සඳැස් ලකුණෙහි සඳහන් වනුයේ- ගණ හෝ ලුහු ගුරු නියමයක් එහි නැත-\n\nසිසිකර දිගැ පැතිරීරා බණ අතැ බැහැරීමැයි හුන් දෙනා තිරීවනනැස්දරින් පිරී\n\nඅරී විරිත\n\nන ගණ දෙකකින් පසු බ ගණයක් ද ගුරු අකුරකින් ද පැබැඳීම අරී විරිත නම් වේ- අගට තබන ගුරු අකුරත් ඊට පෙර තබන බ ගණයේ මුල ඇති ගුරු අකුරත් හේතුවෙන් අරී විරිත සද මිහිරෙන් යුතුය-\n\nමෙහෙසුරු දිය දී නැමියාසුරගුරු පැන දී තෙමියාදිවයුරු තෙද දී බිමියාබඹ තට දිය දී නිමියා\n\nබිඟුවෙණ විරිත\n\nස ගණ තුනකින් පබැඳි විට බිඟුවෙණ විරිත යි-\n\nසමතන් සමතන් සරහාබමරුන් ගිඟුරුම් සරහාසරහා සරපත් සරහාවියොවුන් බියවන් සරහා\n\nබුජඟයා විරිත\n\nසනද මෙ තුන් ගෙණෙන් – පස් මතෙකින් සැතපුම්බුජඟයා නම් වේ – බර මතිනි වෙහෙලුලැඟි\n\nසනද යන ගණ තබා පබඳින මේ විරිතෙහි විරාමය තැබිය යුත්තේ මත් පහකිනි- ස ගණයට මත් හතරක් අයත් බැවින් මත් පහකින් විරාමය තැබීමට නම් ස ගණයෙන් අනතුරු ව තබන න ගණයේ මුල් මතින් විරාමය තැබිය යුතුය-\n\nමියුලීනි නෙත කලීනිසුපුලීනි වන විලීනිකෙවිලීනි මත කුලීනිපියලීනි පිපි මලීනි\n\nගණ සමඟ විරාමය තබමින් කවි තැනීමට හුරු වන අයකුට මනා පුහුණුවක් ලැබිය හැකි බුජඟයා විරිත රසයෙන් අනූන ය-\n\nසරසවි සඳැස නමින් ලිපි දහයක් පළකළ අතර කවි තැනීමට හුරුවන අයකුට දිරි දෙනු පිණිස විරිත් හතළිහක වෙසෙස් ලකුණු පැහැදු වෙමි- සරසවි සඳැස නමින් රුහුණු සේවයේ කළ වැඩ සටහනද දිවයින පුවත් පතට ලිපි ලිවීමද මෙයින් නිම කරමි-\n\nඉදිරි කාලයේ සරසවි සහ පාසල්හි දෙසුම් පෙළක් පැවැත්වීමට කටයුතු යොදන අතර එම දෙසුම් හිදී හමුවෙමු- ඔබේ කිවි සවිය වැඩී දැයට මෙහෙ කිරීමට සවි පතමි-\n\nආචාර්ය විරාජ් ධර්ම ශ්‍රී",
       "URL": "https://divaina.lk/%e0%b7%83%e0%b6%bb%e0%b7%83%e0%b7%80%e0%b7%92-%e0%b7%83%e0%b6%b3%e0%b7%90%e0%b7%83-10/",
       "Category": "athireka",
       "Parent URL": "https://divaina.lk/category/athireka//page/115/"
}