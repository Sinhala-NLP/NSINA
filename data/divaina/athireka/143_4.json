{
       "Source": "divaina",
       "Timestamp": "January 16, 2023",
       "Headline": "ලෙඩ රෝග ඇතිවීම පාලනය කර ගැනීම",
       "News Content": "මෙලොව උපදින සෑම මනුෂ්‍යයකුටම ජීවත්වීම සඳහා ආහාරපාන, නිසි වාතාශ්‍රයක් සහිත පරිසරයක්, යහපත් මානසික තත්ත්වයක් අවශ්‍යය. එවන් පරිසරයක ජීවත්වන විට ලෙඩ රෝගවලට ගොදුරු වීම අවම කර ගැනීමට හැකි වේ.\n\nවර්තමානයේ අප බොහෝ දෙනා නිතර ලෙඩ රෝගවලට ගොදුරුවීමට ප්‍රධාන වශයෙන් ම බලපා ඇත්තේ නිසි පෝෂණයක් සහිත ආහාරපාන\n\nනොගැනීම සහ ආහාරපාන ගැනීම නිසි කළමනාකරණයකට සිදු නොකිරීමය. එනිසා ගනු ලබන ආහාරපානවලින් නිසි ශක්තියක් ශරීරයට නොලැබේ.\n\nමෙලෙස නිසි ශක්තිය නොලැබීම නිසා අපට නොදැනුවත්වම අපගේ ශරීරය දුර්වල වී විවිධ ලෙඩ රෝගවලට ගොදුරු වේ.\n\nවිශේෂයෙන් ම වර්තමානයේ බොහෝ දෙනා පීඩා විඳින රෝගයක් බවට පත්ව ඇත්තේ ආහාර නිසි ලෙස ජීර්ණය නොවීම හෙවත් ගැස්ට්‍රයිටීස් රෝග තත්ත්වයය.\n\nගැස්ට්‍රයිටීස් රෝගය නිසා රුධිරයේ සීනි මට්ටම වෙනස් වී දියවැඩියාව ඇතිවීම, අධි රුධිර පීඩනය ඇතිවීම ඇතුළු රෝග රැසකට මුලපුරයි.\n\nමෙම තත්ත්වය වළක්වා ගැනීම සඳහා දිනපතා තම ප්‍රධාන ආහාර වේල් තුන මඟහැරීමකින් තොරව ගත යුතුය. ආහාර ගැනීමේදී හැකිතාක් ධාන්‍ය වර්ග එක්කර ගත යුතුය. බත් සමඟ කඩල, කවුපි, මුංඇට ආදිය ආහාරයට එක්කර ගැනීම ගුණදායකය.\n\nඑළවළු, පලාවර්ග ආහාරයට එක්කර ගැනීමේදී ඒවා පිසගත යුත්තේ ස්වභාවික අමුද්‍රව්‍ය යොදාගෙනය. විවිධ කෘත්‍රිම රසකාරක එක්කර ගැනීම නොකළ යුතුය.\n\nකොහිල, කෙසෙල්මුව, කෙසෙල් බඩ ආදිය ආහාරයට එක්කර ගැනීමෙන් එහි ඇති කෙඳි සහිත බව නිසා ආහාර ජීර්ණය හොඳින් සිදුවේ. එනිසා මළ පිටවීමේ ගැටලු ද මතු නොවේ.\n\nදිනපතා ජලය ලීටර් 03 ක් වත් පානය කළ යුතුය. එවිට හොඳින් මුත්‍රා පිටවීම, සිරුරේ රුධිර ගමනාගමනය හොඳින් සිදුවීම ආදිය පවත්වා ගත හැකිය. දිනකට එක් වරක් හෝ වෙනිවැල්ගැට, කොත්තමල්ලි තම්බා පානය කිරීම මගින් සිරුරේ ප්‍රතිශක්තිය වර්ධනය වේ. එවිට නිතර ඇතිවන සෙම්ප්‍රතිශ්‍යාව ආදිය වළක්වා ගත හැකිය.\n\nකෘත්‍රිමව සකස් කළ ආහාර වර්ග, රසකාරක සහිත පානවර්ග ගැනීම සම්පූර්ණයෙන් ම සීමා කිරීම මගින් ලෙඩ රෝග රැසක් වළක්වා ගත හැකිය. විශේෂයෙන් ම කුඩා දරුවන් මෙවැනි ආහාරපාන ගැනීමෙන් වළක්වා ගැනීමට දෙමාපියන් වැඩි අවධානයක් යොමුකළ යුතුය.\n\nසෘෂි නාඩි විද්‍යාව පිළිබඳ මහාචාර්ය, සෙම් රෝග සහ ආතරයිටීස්, පිළිකා රෝග පිළිබඳ විශේෂ වෛද්‍ය ජිනසිරි ලියන්වෙලසංස්කරණය – උපාලි ද සේරම්",
       "URL": "https://divaina.lk/%e0%b6%bd%e0%b7%99%e0%b6%a9-%e0%b6%bb%e0%b7%9d%e0%b6%9c-%e0%b6%87%e0%b6%ad%e0%b7%92%e0%b7%80%e0%b7%93%e0%b6%b8-%e0%b6%b4%e0%b7%8f%e0%b6%bd%e0%b6%b1%e0%b6%ba-%e0%b6%9a%e0%b6%bb-%e0%b6%9c%e0%b7%90/",
       "Category": "athireka",
       "Parent URL": "https://divaina.lk/category/athireka//page/143/"
}