{
       "Source": "divaina",
       "Timestamp": "December 19, 2022",
       "Headline": "ශීත කාලයට සෙම්ගෙඩි ඉදිමුම",
       "News Content": "ශීතල කාලගුණයක් සහිත පරිසරයක දී බොහෝ දෙනා පවසන රෝගා බාධයක් වන්නේ සෙම් රෝගයයි ඊට අමතරව නාසයෙන් සෙම සොටු ගැලීම, උගුර කැසීම සෙම්ගෙඩි ඉදිමුම ආදී අපහසුතාවලින් බහුලව පීඩා විඳින බවද පවසති.\n\nමෙහිදී සෙම්ගෙඩි ඉදිමුමට ලක්වූවිට බොහෝ දෙනා තුළ ඒ ගැන බියක් හටගනී.\n\nසීතල පරිසරයක දී සෙම්ගෙඩි ඉදිමුම නිතර දැකිය හැකි රෝග තත්ත්වයකි. විශේෂයෙන්ම කුඩා දරුවන් සහ මැදිවිය ඉක්මවූ පුද්ගලයින් අතර මෙය බහුලව හටගනී.\n\nසෙම්ගෙඩි :ඔදමිසකි* යනු උගුරේ ඇති වසා ග්‍රන්ථි යුගලයකි. එය උගුරේ ප්‍රතිශක්තිය සඳහා ආරක්‍ෂක ආවරණයක් ලෙස ක්‍රියා කරයි.\n\nශීත කාලගුණයක් සහිත පරිසරයක දී වෛරස බැක්ටීරියා ආදිය උණුසුම් කාලගුණයක් සහිත පරිසරයකට වඩා වැඩි ක්‍රියා කාරීත්වයක් පෙන්නුම් කරයි.\n\nඑනිසා ශීත කාලගුණයක දී ආසාදන රෝගවලට ගොදුරුවීමේ වැඩි ප්‍රවණතාවයක් දැකිය හැකිය.\n\nඑම අසාදාන රෝග ඇති කරන වෛරස සහ බැක්ටීරියා උගුර ආශ්‍රිතව සිරුරට ඇතුළුවීමට උත්සාහ කරනවිට දී සෙම්ගෙඩි මගින් එය වළක්වාලීමට ක්‍රියා කරය.ි එසේ ක්‍රියා කරනවිට සෙම්ගෙඩි ඉදිමුමට ලක්වේ.\n\nකුඩා දරුවන් සහ වැඩිහිටියන්ගේ සිරුරේ ප්‍රතිශක්තිය පවතින්නේ තරමක් දුර්වල මට්ටමකිනි. එනිසා මෙම ශීත කාලයේ දී සක්‍රීයවන වෛරස සහ බැක්ටීරයා ඉතා පහසුවෙන් කුඩා දරුවන් සහ වැඩිහිටියන්ගේ සිරුරට ඇතුළු වේ.\n\nවිශේෂයෙන්ම ශීතල පරිසරයක දී මේ රෝග ඇති කරන වෛරස වර්ග බහුලව මතුවේ. එම වෛරස නාසය සහ උගුර වැනි ශ්වසන මාර්ගය හා සම්බන්ධ ඉන්ද්‍රියයන් ගෙන් සිරුරට ඇතුළු වේ. එසේ ඇතුළුවන වෛරසවලට එරෙහිව සෙම් ගෙඩි ද ක්‍රියා කිරීමේ දී ඒවා ප්‍රදාහයට ලක්වේ.\n\nමෙවැනි අවස්ථාවක දී උගුර කැසීම, සෙමහට ගැනීම ආදී රෝග ලක්ෂණ ද මතුවේ.\n\nමෙවැනි හේතු නිසා ඇතිවන සෙම් ගෙඩි ඉදිමුමක දී උණුසුම් ජලය පානය, සිරුර ශීතලට නිරාවරණය වීම වළක්වා ගැනීම ආදිය මගින් මතු වූ ඉදිමුම සුවපත් කර ගත හැකිය. එනිසා ඒ සඳහා ප්‍රතිජීවක වැනි ඖෂධ ගැනීම අවශ්‍ය නොවේ.\n\nනමුත් ඇතැම් පුද්ගලයින්ගේ මෙම ශීත කාලගුණයට අමතරව නිතර සෙම්ගෙඩි ඉදිමුමට ලක්වේ. ඒ සඳහා බලාපන රෝග තත්ත්ව හඳුනාගෙන නිසි ප්‍රතිකාර කළ යුතුවේ. එවැනි අවස්ථාවන්හි දී උගුර වණවීම, කෙළ ගිලීමේ අපහසුතාවය සෙම්ගෙඩි විශාල ලෙස ඉදිමුමට ලක්වීම ආදිය මතුවේ.\n\nඑනිසා ශීත කාලගුණය සහිත පරිසරයක දී කුඩා දරුවන්ට සහ වැඩිහිටියන්ට සෙම්ගෙඩි ඉදිමුවට ලක්වීම සම්බන්ධව නිසි වෛද්‍ය උපදෙස් ලබාගෙන ඒ සඳහා සුදුසු ප්‍රතිකාර කිරීම වැදගත්ය.\n\nවෙනත් හේතු මත ඇතිවන සෙම්ගෙඩි ඉදිමුම සම්බන්ධව ඒ සඳහාවූ විශේෂ ප්‍රතිකාර ඇත. එය නිසි වෛද්‍ය පරීක්‍ෂාවන්වලින් පසු ලබාගත යුතුය.\n\nකොළඹ වෛද්‍ය පීඨයේ පරපෝෂිතවේදය පිළිබඳ විශේෂඥ වෛද්‍ය ජ්‍යෙෂ්ඨ කථිකාචාර්යසනත් සේනානායක",
       "URL": "https://divaina.lk/%e0%b7%81%e0%b7%93%e0%b6%ad-%e0%b6%9a%e0%b7%8f%e0%b6%bd%e0%b6%ba%e0%b6%a7-%e0%b7%83%e0%b7%99%e0%b6%b8%e0%b7%8a%e0%b6%9c%e0%b7%99%e0%b6%a9%e0%b7%92-%e0%b6%89%e0%b6%af%e0%b7%92%e0%b6%b8%e0%b7%94/",
       "Category": "athireka",
       "Parent URL": "https://divaina.lk/category/athireka//page/160/"
}