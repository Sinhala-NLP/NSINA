{
       "Source": "divaina",
       "Timestamp": "November 21, 2022",
       "Headline": "ක්ෂුද්‍ර ජීවී ප්‍රතිරෝධය නිසා මිනිස් ජීවිත මිලියන ගණනක් මිය යෑමේ අවදානමක",
       "News Content": "ඉහත සඳහන් කරුණු නිවැරදි නොවන අතර සුළු ආසාදන සඳහා ප්‍රතිජීවක ඖෂධ භාවිත කිරීම යනු බරපතළ ආසාදනවලට එරෙහිව ප්‍රතිජීවක වල අඩු ක්‍රියාකාරිත්වයක් හෝ ක්‍රියා නොකරන තත්ත්වයකට පත්වීමයි. මෙය ඉතා භයානක තත්ත්වයක් වන අතර පර්යේෂකයන් ඇස්තමේන්තු කර ඇත්තේ ක්ෂුද්‍ර ජීවී ප්‍රතිරෝධය හේතු කොට ගෙන 2019 වසරේදී පමණක් පුද්ගලයින් මිලියන 1.27 ක් මිය ගොස් ඇති බවයි. මෙම අගය මැලේරියා හා ඒඩ්ස් ආසාදන මගින් වාර්ෂිකව මිය යන ප්‍රමාණයට වඩා ඉතා වැඩි අගයක් ගනී.\n\nක්ෂුද්‍ර ජීවී ප්‍රතිරෝධය හෙවත් Antimicrobial resistance (AMR) භයානක වන්නේ ඖෂධ ප්‍රතිරෝධී ක්ෂුද්‍ර ජීවීන්, බැක්ටීරියා, වෛරස්, දිලීර සහ පරපෝෂිතයන් වැනි ක්ෂුද්‍ර ජීවීන් හට මිනිසුන්ට අමතරව සත්ව ගහනය තුළ හා ශාක ගහනය අතර පැතිරී පරිසරය හරහා සංක්‍රමණය වීමට ඇති හැකියාව පුළුල් වීමයි. එබැවින් ප්‍රති ක්ෂුද්‍ර ජීවී ප්‍රතිරෝධය පාලනය කිරීම සඳහා සෞඛ්‍ය කේෂ්ත්‍රයට අමතරව සත්ව, මත්ස්‍ය, කෘෂිකර්ම සහ පාරිසරික යන අංශ සාමූහිකව වගකීම් බෙදාගෙන කටයුතු කිරීම මගින් යහපත් ප්‍රතිඵල ලබාගත හැකිවනු ඇත.\n\nලෝක සෞඛ්‍ය සංවිධානය විසින් ලෝක ප්‍රති ක්ෂුද්‍ර ජීවී දැනුවත් කිරීමේ සතිය වාර්ෂිකව නොවැම්බර් 18 සිට 24 දක්වා සමරනු ලබන අතර මෙම වසරේ දී එහි තේමාව වී ඇත්තේ ක්ෂුද්‍ර ජීවී ප්‍රතිරෝධය පිළිබඳව මහජනතාවගේ අවබෝධය වැඩි කිරීම සඳහා ඒකීය සෞඛ්‍ය ප්‍රවේශය (One Health) මගින් වගකිවයුතු අංශ එකට එක්ව කටයුතු කිරීමයි. මෙහිදී සමාජමය වගකීම වන්නේ ප්‍රතිජීවක සඳහා ඇති අවශ්‍යතාව අඩු කරගැනීම තුළින් ක්ෂුද්‍ර ජීවී ප්‍රතිරෝධය මතුවීම අවම කරගැනීමට අවශ්‍ය කටයුතු සිදු කිරීමයි. මෙහිදී සෞඛ්‍ය පහසුකම්වලට අමතරව ගොවිපොළවල්, කර්මාන්ත, හා ආහාර නිෂ්පාදනය කරන ස්ථානවල ආසාදන වැළැක්වීම හා පාලනය ද ඉතා වැදගත් වේ. තවද ආහාර නිෂ්පාදන ක්‍රියාවලියේදී ඉහත ප්‍රමිති භාවිත කිරීම තුළින් අපද්‍රව්‍ය නිසිලෙස බැහැර කිරීම හා සනීපාරක්ෂක කළමනාකරණය සහතික කිරීම තුළින් ආහාර හා කෘෂිකර්ම නිෂ්පාදන තුළ රෝග කාරක ක්ෂුද්‍ර ජීවීන්ගෙන් මිනිසුන්ට පරිසරයට හා සතුන්ට ආසාදනය වීම වළක්වා ගත හැක.\n\nතවද නිසි සෞඛ්‍ය පුරුදු හුරු කරගැනීම තුළින් (උදාහරණ ලෙස පිරිසිදු ජලය භාවිතය, රෝගවලට අවශ්‍ය එන්නත් ලබාගැනීම වැනි ක්‍රම මගින්) ප්‍රතිජීවක වල අවශ්‍යතාව අඩු කරගත හැක. මෙහිදී වැදගත්ම පණිවිඩය වන්නේ ක්ෂුද්‍ර ජීවී ප්‍රතිරෝධය වැළැක්වීම සඳහා අප සියලු දෙනා පුද්ගලයන් වශයෙන් සමාජයක් වශයෙන් එකට එක්වී කටයුතු කිරීම මගින් ප්‍රතිජීවක සඳහා වන අවශ්‍යතාව අඩු කරගැනීමයි.\n\nවිශේෂඥ වෛද්‍ය සුරංග දොළමුල්ලMBBS(M’Sc) (MD) (Medical Administration) PhD (University of York)අධ්‍යක්ෂ (රසායනාගාර සේවා) සෞඛ්‍ය අමාත්‍යාංශය",
       "URL": "https://divaina.lk/%e0%b6%9a%e0%b7%8a%e0%b7%82%e0%b7%94%e0%b6%af%e0%b7%8a%e0%b6%bb-%e0%b6%a2%e0%b7%93%e0%b7%80%e0%b7%93-%e0%b6%b4%e0%b7%8a%e0%b6%bb%e0%b6%ad%e0%b7%92%e0%b6%bb%e0%b7%9d%e0%b6%b0%e0%b6%ba/",
       "Category": "athireka",
       "Parent URL": "https://divaina.lk/category/athireka//page/176/"
}