{
       "Source": "divaina",
       "Timestamp": "November 17, 2022",
       "Headline": "‘රෑ ඉර පාන’ කියන්නේ කෘතවේදීත්වයේ ප්‍රසංගයක් – බන්දුල නානායක්කාරවසම්",
       "News Content": "‘රෑ ඉර පාන’ ගීතමය ප්‍රසංගය මෙම මස 27 වන දින ප.ව. 6.30ට මහරගම යොවුන් රගහළේදී පැවැත්වීමට නියමිතය. එය මෙරට සුභාවිත ගීතය පිණිස ඇල්මක් දක්වන බොහෝ දෙනකුගේ රසිකත්වය වැඩි වැඩියෙන් පුබුදුවාලීමට සමත් වූ සුවිශේෂී සංගීතමය සත්කාරයක්ය. පහත පළවන්නේ රෑ ඉරපාන නිර්මාතෘ ප්‍රවීණ ගීත රචක බන්දුල නානායක්කාරවසම් සමග කරන ලද සංවාදයක්ය.\n\nඔබේ නිර්මාණ චාරිකාවේ ආරම්භය පිළිබඳ යමක් සඳහන් කරමින් මේ කතාබහ ආරම්භ කරනවනම්.\n\nමගේ ගීත රචනා කලාව පිළිබඳ කතා කරනවනම් කවිය අමතක කරල ඒ පිළිබඳව කතා කරන්න බැහැ. මොකද මම ගීත රචකයෙක් ලෙස මතුවෙන්න පෙර මගේ අභ්‍යාස කලාපය ලෙස මා විසින් තෝරා ගත්තේ කවිය. මට දැනෙන, හැඟෙන දෙය කවියට නගමින් ඒ නිර්මාණ පුවත්පත් පිටුවල පළවෙනව දැකල අපමණ ප්‍රීතියට පත්වූ පුද්ගලයෙක් මගේ ඇතුලෙ හිටිය. කවිය මට කොතරම් දැනුනද කියනවනම් මගේ කාව්‍ය නිර්මාණ ඇතුළත් කවි පොත් දෙකක් සමාජගත කරන්න මට පුළුවන්කම ලැබුණා. ඒ හින්ද බන්දුල නානායක්කාරවසම් කියන්නෙ ගී පද රචකයෙක් වෙන්න පෙර කවියෙක්. මට මතකයි දිවයින ඉරිදා පුවත්පත ආරම්භ කළ අවධියේ එහි කවි පිටුව සංස්කරණය කළ දයාසේන ගුණසිංහ මහත්තය ඒ කාලෙ තරුණ කවි කිවිඳියන්ගේ නිර්මාණවලින් කවි පිටුව ආලෝකමත් කළ හැටි. තෙල්ලමුරේ රත්න ශ්‍රී විජේසිංහ, ගාල්ලේ යමුනා මාලනී සිල්වා, ලනුමෝදර චන්ද්‍රසිරි දොඩංගොඩ, හල්පාතොට සෙනරත් ගොන්සල්කෝරල වැනි තරුණ කවි කිවිඳියන්ගේ නිර්මාණ එක්ක එකල ගාල්ල බන්දුල නානායක්කාරවසම් කියන නමත් මගේ කවි යටින් පළවී තිබුණා. ඒ අතීතය අදටත් හරි මිහිරි මතකයක්.\n\nගේනව. ඒ තමයි රෑ ඉර පාන ප්‍රසංගය විවෘත වේදිකාවට අරන් යමු කියල. ඒ වනවිට සුනිල් එදිරිසිංහ ඇතුළු තවත් ගායක ගායිකාවන් කීපදෙනෙක් ප්‍රසංගය පිණිස දින වෙන්කරලත් ඉවරයි. ඒ යෝජනාවත් එක්ක මට තේරුණා මේක කවදාවත් සිදු නොවන දෙයක් කියල. නමුත් ඒ ප්‍රසංගය පවත්වන්න වෙන්නෙ නැහැ කියල සුනිල් අයියට කියන්න තරම් ශක්තියක් මට තිබුණෙ නැහැ. ඒ පාර මම ගත් කටටම කිව්ව මම විවෘත සංදර්ශන කරන කෙනෙක් නොවෙයි කියල. නමුත් ඒ අය ඉන්නෙම ඒ යෝජනාවෙ. ඒ පාර මම අර සංවිධානයට කිව්ව මගේ පැත්තෙන් වෙන්න ඕන දේවල් ටික මම කරගෙන යන්නම් ඔයගොල්ලො ගිහින් සුනිල් එදිරිසිංහව කැමතිකරව ගන්න කියල. මොකද මම දන්නව සුනිල් අයිය මේකට කොහෙත්ම කැමති වෙන්නෙ නෑ කියල. අන්තිමට මොකද වෙන්නෙ. අර සංවිධානය කිසිම සද්දයක් බද්දයක් නැතුව ඒ කටයුත්තෙන් ඉවත් වෙනව. ඇත්තටම මම අද ඒ අයට ස්තුතිවන්ත වෙනව. මොකද ඔවුන් මාව අමාරුවෙ දැමීම තුළ තමයි මම අලුත් ශක්තියකින්, ජවයකින් නැවත ඉස්මතු වෙන්නෙ. මගේ තාත්ත උග්‍ර වාමාංශිකයෙක්. පාන්දර හතරට නැගිටල රාත්‍රි දොළහ වෙනකම් නොකා නොබී වැඩ කරපු තාත්ත කෙනකුගේ පුතෙක් ලෙස අනුග්‍රාහකයකුගෙන් තොරව රැ ඉරපාන පවත්වන්න මං තීරණය කරනව.\n\nවගකියන්න ඕන. ප්‍රේමකීර්ති ද අල්විස් වැනි අති විශිෂ්ට ගීත රචකයන්ගේ නිර්මාණ පවා මේ අය විසින් අවතක්සේරු කරමින් ඉන්නව. ඒ ඔවුන්ගේ අවබෝධයේ තරම වෙන්න ඇති. නමුත් ඒ ප්‍රවීණයන් විසින් ප්‍රදානය කළ අනගි මිණිමුතු වැනි නිර්මාණ විසින් තමයි මා ඇතුළු අපේ පරම්පරාවට පාර පෙන්නුවෙ. ඒ බව අපි උස් හඬින් රටට කියන්න ඕන. අලුත් පරම්පරාවට සුභාවිත ගීතය පිළිබඳ ඇල්මක් ඇති කරන්න නම් ඒ දෙය කළ යුතුමයි. මොකද අපේ ප්‍රවීණයන් විසින් කරන ලද මෙහෙවර මත තමයි මේ ක්‍ෂේත්‍රය තුළින් අපිට මතුවෙන්න පුළුවන් වුණේ. එහෙමනම් සුභාවිත ගීතය තවදුරටත් පවත්වාගෙන යෑම පිණිස අපි විසින් දැන් කළ යුතු පැහැර නොහැරිය යුතු යුතුමක් තමයි ඒ නිර්මාණ පිළිබඳ යළි යළිත් කතාබහ කරමින් ඉදිරියට අරගෙන යන එක. එම නිසාම තමයි මෙවර රෑ ඉර පාන සැමරුම් ඇගයුම් යාමයක් ලෙස නම් කළේ.\n\n● රුවන් ජයවර්ධන\n\nසංස්කරණය – රුවන් ජයවර්ධන",
       "URL": "https://divaina.lk/%e0%b6%bb%e0%b7%91-%e0%b6%89%e0%b6%bb-%e0%b6%b4%e0%b7%8f%e0%b6%b1-%e0%b6%9a%e0%b7%92%e0%b6%ba%e0%b6%b1%e0%b7%8a%e0%b6%b1%e0%b7%9a-%e0%b6%9a%e0%b7%98%e0%b6%ad%e0%b7%80%e0%b7%9a%e0%b6%af/",
       "Category": "athireka",
       "Parent URL": "https://divaina.lk/category/athireka//page/179/"
}