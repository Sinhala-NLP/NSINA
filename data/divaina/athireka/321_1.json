{
       "Source": "divaina",
       "Timestamp": "February 11, 2022",
       "Headline": "වාරණය නිමයි ‘‘ඉගිලෙන මාළුවෝ’’ එයි",
       "News Content": "දීර්ඝ කාලයක් තිස්සේ පැවැති වාරණය නිමා කරමින් සංජීව පුෂ්පකුමාර විසින් අධ්‍යක්ෂණය කළ ඉගිලෙන මාළුවෝ සිනමාපටය මෙරට සිනමාශාලාවල ප‍්‍රදර්ශනය සඳහා රැඟුම් පාලක මණ්ඩලය අවසර ලබා දී ඇත.\n\nඒ අනුව සිනමාපටය ප‍්‍රදර්ශනය කිරීම සඳහා ඊ.ඒ. පී. මණ්ඩලය සමග පවතින ගිවිසුමට අනුව ඉගිලෙන මාළුවෝ නුදුරේදීම මෙරට පේ‍්‍රක්ෂකයන්ට දැක ගැනීමට හැකි වන බව සංජීව පුෂ්පකුමාර සඳහන් කළේය. ඉගිලෙන මාළුවෝ 2011 වසරේ රූපගත කරන ලද්දකි. මේ රටේ පැවති තිස් වසරක යුද්ධයට මැදි වූ මිනිසුන්ගේ ජීවිත පිළිබඳ කතාව සංජීව සිය නිර්මාණයට පාදක කරගෙන තිබේ.\n\nනොර්ට‍්‍රඩෑම් සිනමා උළෙලේදී මුල් වරට ප‍්‍රදර්නය කළ ඉගිලෙන මාළුවෝ සිනමාපටය අන්තර් ජාතික සිනමා උළෙලයන් 30 කට වඩා නියෝජනය කර තිබේ. ගයේෂා පෙරේරා, සම්පත් ජයවීර, කෞෂල්‍යා ප‍්‍රනාන්දු, වසන්ති රංවල, නිලංක දහනායක, සංජිව දිසානායක, සුමති සිව්මොහන චරිත නිරූපණය කරති.",
       "URL": "https://divaina.lk/%e0%b7%80%e0%b7%8f%e0%b6%bb%e0%b6%ab%e0%b6%ba-%e0%b6%b1%e0%b7%92%e0%b6%b8%e0%b6%ba%e0%b7%92-%e0%b6%89%e0%b6%9c%e0%b7%92%e0%b6%bd%e0%b7%99%e0%b6%b1-%e0%b6%b8%e0%b7%8f%e0%b7%85/",
       "Category": "athireka",
       "Parent URL": "https://divaina.lk/category/athireka//page/321/"
}