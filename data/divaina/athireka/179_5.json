{
       "Source": "divaina",
       "Timestamp": "November 14, 2022",
       "Headline": "රුව ලස්සන වෙන්න ආහාර ගන්නා අයුරු",
       "News Content": "ගැහැනු දරුවකු මෙන්ම පිරිමි දරුවකුගේ ද සිරුරේ වර්ධනය සහ ක්‍රියාකාරිත්වය උපරිම මට්ටමින් පවතින්නේ වයස අවුරුදු 18 ත් 40 ත් අතර වියේදීය. එනිසා මෙම කාලයේදී එම ක්‍රියාකාරිත්වය නිසි ලෙස පවත්වාගෙන යෑමට ආහාර පාන ද නිසි සෞඛ්‍ය උපදෙස් මත ලබාගත යුතුය. එසේ නොවුනහොත් එම ක්‍රියාකාරිත්වය අඩපණ වේ.\n\nඑනිසා ආහාර පාලනයේදී එය නිසි අවබෝධයෙන් යුතුව සිදු කළ යුතුය.\n\nඑනම් උදෑසන ආහාර වේල පෙරවරු 7.00 ත් 8.00 ත් අතර ගත යුතුය. දිවා ආහාරය දහවල් 12.00 ත් 1.00 ත් අතර ගත යුතුය. රාත්‍රි ආහාර වේල රාත්‍රි 6.00 ත් 7.00 ත් අතර ගත යුතුය.\n\nමෙම ආහාර වේල් තුන එක වර්ගයේ ආහාරවලින් නොගත යුතුය. එනම් තුන්වේලටම බත් ආහාරයට නොගත යුතුය. උදෑසන ආහාරය ධාන්‍ය වර්ගයක් මගින් සකස් කර ගත හැකිය. දිවා ආහාරයට බත් සමග එළවළු මාළු පිනි එක්කර ගත හැකිය. රාත්‍රී ආහාරය රොටියක්, ඉඳිආප්ප, පිට්ටු වැනි ආහාරයක් මගින් සකස් කර ගත හැකිය.\n\nරාත්‍රී ආහාරය සැහැල්ලුවට ගත යුත්තේ අප රාත්‍රියේ නින්දට යන බැවින් සිරුරේ ක්‍රියාකාරිත්වය දිවා කාලයට වඩා අඩු වන නිසාය. එනිසා රාත්‍රියට බර ආහාරයක් ගැනීම නිසා නින්ද යෑම අඩුවේ. සිරුරට අධික ලෙස පෝෂණය උරාගනී.\n\nමෙම ප්‍රධාන ආහාර වේල් තුන අතරට පලතුරු වර්ගයක්, පිරිසිදු ජලය වීදුරුවක්, කැඳ කෝප්පයක් වැනි ආහාරයක් හෝ පානයක් ගත හැකිය.\n\nදවසට වතුර ලීටර තුනක්වත් පානය කළ යුතුය. වෙරළු, නාරං, නමිනං, ගස්ලබු, ලාවුලු, ආනෝදා, අන්නාසි වැනි පලතුරක් ආහාරයට ගැනීම සුදුසුය.\n\nඡායාරූපය- ධර්මසේන වැලිපිටියසංස්කරණය – උපාලි ද සේරම්",
       "URL": "https://divaina.lk/%e0%b6%bb%e0%b7%94%e0%b7%80-%e0%b6%bd%e0%b7%83%e0%b7%8a%e0%b7%83%e0%b6%b1-%e0%b7%80%e0%b7%99%e0%b6%b1%e0%b7%8a%e0%b6%b1-%e0%b6%86%e0%b7%84%e0%b7%8f%e0%b6%bb-%e0%b6%9c%e0%b6%b1%e0%b7%8a%e0%b6%b1/",
       "Category": "athireka",
       "Parent URL": "https://divaina.lk/category/athireka//page/179/"
}