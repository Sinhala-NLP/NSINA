{
       "Source": "divaina",
       "Timestamp": "March 27, 2023",
       "Headline": "බෙල්ලේ වේදනාවෙන් මිදීමට කළ යුතු දේ",
       "News Content": "බෙල්ලේ කැක්කුම වයස් බේදයකින් තොරව බොහෝ දෙනා පීඩා විඳින රෝගී තත්ත්වයකි. බොහෝ විට බෙල්ලේ කැක්කුම ඇතිවන්නෙ වැරදි ඉරියව් නිසාය. අනෙක් සුලභ හේතුව වනුයේ වයස්ගත වීමත් සමඟ බෙල්ලේ කශේරුකාවල සන්ධි ගෙවීමෙන් ඇතිවන තත්ත්වයයි. මෙය cervical spondylosis ලෙස හඳුන්වයි.\n\nඅනෙකුත් හේතු වනුයේ,\n\nබෙල්ලට සිදුවන අනතුරු නිසා බෙල්ලේ කශේරුකා, සම්බන්ධක පටක සහ කශේරුකා අතර ඇති discවලට හානි සිදුවිය හැක.\n\nසුෂුම්නාවේ සිට එන ස්නායු තද වීම බෙල්ලේ කශේරුකාවල ඇතිවන ආතරයිටිස් තත්ත්වයන් බෙල්ල ආශ්‍රිත පිළිකා සහ පිළිකා නොවන වර්ධනයන් (growths and tumours)\n\n● වැරදි ඉරියව් නිසා හටගන්නා බෙල්ලේ කැක්කුම\n\nබෙල්ල වැරදි ඉරියව්වල පවත්වාගැනීම නිසා බෙල්ලේ මාංශ පේශි සහ සම්බන්ධක පටක ආතතියට ලක්වේ. දිගු කලක් මෙසේ ආතතියට ලක්වීමෙන් මාංශ පේශි සහ සම්බන්ධක තන්තු තද වී (spasm) අධික වේදනාවක් ඇතිවේ. මේ නිසා බෙල්ලේ චලනයන් වේදනාකාරී වේ.\n\n● බෙල්ලේ කැක්කුමට බලපාන වැරදි ඉරියව්\n\nදීර්ඝ වේලාවක් හිස ඉදිරියට යොමුකර ඉදිරිය බලා සිටීම\n\nඋදා: පරිගණක තිරය භාවිතය, රිය පැදවීම\n\nඋරහිස් හකුළාගෙන දිගු වේලාවක් වාඩිවී සිටීම\n\nමානසික ආතතිය නිසා උරහිස මාංශ පේශි තද කරගෙන (rigid) සිටීම\n\nගෙල නවාගෙන ජංගම දුරකථන හෝ ටැබ් තිරය දෙස දීර්ඝ වේලාවක් බලා සිටීම\n\n● බෙල්ලේ කැක්කුම වැළැක්වීමට කළ යුතු දේ\n\nසිටගෙන සහ හිඳගෙන සිටින විට උරහිස සහ උකුල් ඇට සන්ධි එක රේඛාවක තිබෙන පරිදි ඉරියව් පවත්වා ගත යුතුය. ඔබගේ කන් දෙක උරහිසට කෙලින්ම ඉහළින් සිටින සේ තබා ගතයුතුය.\n\nජංගම දුරකථන හෝ ටැබ් වැවැනි කුඩා තිර භාවිතයේදී හිස කෙලින් තබා ජංගම දුරකථනය/ ටැබ් තිරය මුහුණ ඉදිරියේ තබා ගැනීම, මෙවිට බෙල්ල නවා ගෙන සිටීමෙන් වැළකේ.\n\nඔබට දීර්ඝ වේලාවක් පරිගණක තිරය භාවිතය සිදුවේ නම් එය ඔබගේ ඇස් මට්ටමේ තිබෙන පරිදි පරිගණකය, පුටුව හා මේසය සකසා ගැනීම.\n\nඑක දිගට දීර්ඝ පැය ගණනක් ඔබ පරිගණකයේ හෝ ලිපි ගොනුවල වැඩ කරන්නේ නම් විනාඩි 30කට වරක් නැගිට උරහිස් හා ගෙලෙහි සුළු චලනයන් සිදු කිරීම.\n\nබරැති බෑග් පටියක් මඟින් එක උරහිසක පමණක් එල්ලා රැගෙන යෑම නොකළ යුතුය\n\nදුම්පානය නැවැත්වීම – දුම්පානය දීර්ඝකාලීන බෙල්ලේ වේදනාව සඳහා අවදානම් තත්ත්වයකි.\n\n● නිතිපතා ව්‍යායාම සිදුකිරීම\n\nඔබගේ බෙල්ලේ වේදනාව සතියකට වඩා පවතීනම් සන්ධි සහ සන්ධි ආශ්‍රිත රෝග පිළිබඳව වෛද්‍යවරයකු හමු වී උපදෙස් ලබාගැනීම වැදගත්ය. මුල් අවස්ථාවේ නොසලකා සිටීමෙන් එය නිධන්ගත තත්ත්වයට පත්විය හැක. බෙල්ලේ වේදනාව ඇතිවීමට බලපාන හේතුව හඳුනා ගැනීමෙන් පමනක් වේදනාව අඩුවීමට ප්‍රතිකාර ලබාගත හැක. තවද බෙල්ලේ වේදනාව ආතරයිටිස් වැනි රෝගී තත්ත්වයක් නිසා ඇතිවූ විටක ඒ සඳහා වැඩිදුර පරීක්ෂණ කිරීමද අවශ්‍ය වේ.\n\nසන්ධි සහ සන්ධි ආශ්‍රිත රෝග පිළිබඳව (රක්තවාතවේදී)විශේෂඥ වෛද්‍ය – සඳිනි විජේවීර",
       "URL": "https://divaina.lk/%e0%b6%b6%e0%b7%99%e0%b6%bd%e0%b7%8a%e0%b6%bd%e0%b7%9a-%e0%b7%80%e0%b7%9a%e0%b6%af%e0%b6%b1%e0%b7%8f%e0%b7%80%e0%b7%99%e0%b6%b1%e0%b7%8a-%e0%b6%b8%e0%b7%92%e0%b6%af%e0%b7%93%e0%b6%b8%e0%b6%a7/",
       "Category": "athireka",
       "Parent URL": "https://divaina.lk/category/athireka//page/105/"
}