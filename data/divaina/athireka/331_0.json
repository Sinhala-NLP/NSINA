{
       "Source": "divaina",
       "Timestamp": "January 28, 2022",
       "Headline": "වන්නිලැඇත්තන්ගේ බිරිඳ සිහිකර ගීතයක්",
       "News Content": "දඹාන ආදිවාසී නායක විශ්ව කීර්ති වනස්පති ඌරුවරිගයේ වන්නිලා ඇත්තන්ගේ නැසී ගිය භාර්යාව වන හීංමැණිකා මාතාව සිහිකරමින් රචිත ”නියෙ`ගක දැවෙන කුඹුරකි මම’’ ලෙසින් නිර්මාණය වූ නව ගී නිර්මාණයක්\n\nපසුගිය 23 දින උදෑසන දඹාන කොටබකිණිය ගම්මානයේදී ආදිවාසී නායකතුමන්ගේ ප‍්‍රධානත්වයෙන් පැවති උත්සවයකදී ජනගත කෙරිණි.\n\nමෙහි ගී පදවැල් මීරිගම, කල් එළිය, හාපිටිගම පදිංචි ඉන්ද්‍රානි කාන්ති මහත්මිය විසින් රචනා කර තිබූ අතර, ගීත ගායනය රඹාවැව, පුත්තලම පදිංචි සුරංජන් මහේෂ් අබේසිංහ මහතාගේය. ගී තනුව හා සංගීත නිර්මාණය කල්පිටිය, මීරිගම පදිංචි නාලක අංජන කුමාර මහතා විසින් සිදු කර ඇත.\n\nඑම ගීතය නිර්මාණ කරුවන් විසින් ප‍්‍රථම සංයුක්ත තැටිය ආදිවාසී නායකතුමන් හට පිළි ගැන්වීමෙන් අනතුරුව, ගීත නිර්මාණය අන්තර්ජාලය හට මුදා හැරීම එම උත්සව සභාවේදී සිදු කෙරිණි. ආදිවාසී නායකතුමන්ගේ ජීවන ගමනට හීංමැණිකා මාතාව සෙවනැල්ලක් මෙන් ශක්තියක් වූ අයුරු මෙම ගී නිර්මාණය පුරා අපූරුවට දිගහැරිණි.",
       "URL": "https://divaina.lk/%e0%b7%80%e0%b6%b1%e0%b7%8a%e0%b6%b1%e0%b7%92%e0%b6%bd%e0%b7%90%e0%b6%87%e0%b6%ad%e0%b7%8a%e0%b6%ad%e0%b6%b1%e0%b7%8a%e0%b6%9c%e0%b7%9a-%e0%b6%b6%e0%b7%92%e0%b6%bb%e0%b7%92%e0%b6%b3-%e0%b7%83/",
       "Category": "athireka",
       "Parent URL": "https://divaina.lk/category/athireka//page/331/"
}