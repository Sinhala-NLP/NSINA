{
       "Source": "divaina",
       "Timestamp": "November 21, 2021",
       "Headline": "උපන් දවසට අනුව ගති පැවතුම්",
       "News Content": "යමෙකුම ලොව උපන් දවස අනුව ඔවුන් ඔවුන්ගේ ගති ලක්ෂණ හා පැවතුම් විවිධ ආකාර වේ. රවි, සඳු, අඟහරු, බුධ, බ‍්‍රහස්පති, සිකුරු සහ සෙනසුරු යන ග‍්‍රහයන්ට සතියේ දවස් හත වෙන් වෙන් වශයෙන් ජ්‍යෝතිෂයේ සඳහන් වේ.\n\nඉරිදා උපන් අයකු නම්.\n\nරවිට හිමි දවස වශයෙන් සැලකෙන මෙම දවසේ උපන් අය සමාජය තුළ මූලිකත්වය ගෙන කටයුතු කිරීමට රුචිකත්වයක් දක්වති. කිසිවකුටත් දෙවැනි නොවන ගති ලක්ෂණ ඇති තම පේ‍්‍රමයේ දී දැඩි අහංකාර බවක් පෙන්නුම් කෙරේ. උෂ්ණාධික රෝගවලට භාජනය වීමේ ප‍්‍රවණතාව වැඩි බවක් පෙන්නුම් කෙරේ.\n\nසඳුදා උපන් අයකු නම්\n\nසඳුට හිමි දවස වශයෙන් සැලකෙන මෙම දවසේ උපන් අය ප‍්‍රසන්න පෙනුමකින් සහ නිහතමානී ගති පැවතුම්වලින් යුක්ත අයවේ. ප‍්‍රසිද්ධියේ පේ‍්‍රම කිරීමට මැලිකමක් දක්වති. එදිනෙදා වැඩකටයුතුවලදී මන්දගාමී තත්ත්වයක් ඉල්ලූම් කරති. මෙම අය සෙම් රෝගවලට නිතරම භාජනය වේ.\n\nඅඟහරුවාදා උපන් අයෙක් නම්\n\nකුජට හිමි දවස වශයෙන් සැලකෙන මෙම දවසේ උපන් අයකු නම් හිතුවක්කාර ගති පැවතුම් පෙන්නුම් කරන අයෙකි. තම පේ‍්‍රමය දී සුළු දෙයකට වුවත් කෝප වන මෙවැනි අය එක පේ‍්‍රම සම්බන්ධතාවයකින් සෑහීමකට පත් නොවේ. එම නිසා නීතිමය ගැටලූවලට පවා මුහුණ දීමට සිදුවේ. ලේ දූෂිත වීමෙන් චර්ම රෝග හට ගැනීමට වැඩි ප‍්‍රවණතාවක් ඇත.\n\nබදාදා උපන් අයකු නම්\n\nබුධට හිමි දවස වශයෙන් සැලකෙන මෙම දවසේ උපන් අය කථිකත්වයට දක්ෂ හා තීක්ෂණ බුද්ධියකට හිමිකම් කියන අය වෙති. නිතර පොත පත කියවීමට හා ලේඛන කලාවට රුචිකත්වයක් දක්වති. පේ‍්‍රමයට වැඩි රුචිකත්වයක් නොදක්වයි. වැඩ රාජකාරි කටයුතුවලදී පවා වැඩි කඩිසර කමක් උනන්දුවක් නොදක්වයි.\n\nබ‍්‍රහස්පතින්දා උපන් අයකු නම්\n\nගුරුට හිමි මෙම දවසේ උපන් අය තම ආත්ම ගෞරවය රැක ගැනීමට විශාල උනන්දුවක් දක්වති. ආත්ම ගෞරවය රැකෙන පරිදි පේ‍්‍රම සම්බන්ධතාවක් ඇතිකර ගන්නා මොවුන් විවාහයෙන් පසු වාසනාවන්ත දරු සම්පත් ලැබීමට ද හිමිකම් කියනු ලැබේ. තවද ධර්මානුකූලව තම ජීවින රටාව ගෙන යෑමට උත්සාහ ගනියි.\n\nසිකුරාදා උපන් අයකු නම්\n\nසිකුරුට හිමි මෙම දවසේ උපන් අය ප‍්‍රියමනාප රූසපුවකට හිමිකම් කියනු ලැබේ. තම පේ‍්‍රමය විනෝදකාමී ලෙස පවත්වාගෙන යයි. සමාජය තුළ කැපී පෙනෙනු අයෙකු වශයෙන් ද ජීවත්වීමට උත්සාහ කරයි. විවාහයෙන් පසු දූදරුවන්ගේ සත්කාර සැලකිලි ලැබීමට වාසනාව තිබේ. සෙම් රෝග වැනි ආබාධ ඇති වීමේ ප‍්‍රවණතාවක් පෙන්නුම් කරයි.\n\nසෙනසුරාදා උපන් අයකු නම්\n\nසෙනසුරුට හිමි දවස වශයෙන් මෙම දවසේ උපන් අය නිතර කලකිරුනු ස්වභාවයකින් ජීවත් වෙති. පේ‍්‍රම සම්බන්ධතාවලදී සිත් තැවුල් ඇති කරගනී. එහෙත් ආගමික කටයුතුවලට වැඩි නැඹුරුතාවයක් දක්වති. විවිධ වාත රෝගාබාධයන්ට ලක් වීමට ඉඩකඩ තිබේ.\n\nඉහත දැක්වෙන දින අධිපති ග‍්‍රහයන්ගේ බල දුබලතා මත හා අසුබ ග‍්‍රහයන්ගේ යෝග බලය මත ගති පැවතුම් වෙනස් විය හැකිය.\n\nගුප්ත විද්‍යා හා ජෝතිෂවේදීජේ. එම්. ජයන්ත ඒකනායක.",
       "URL": "https://divaina.lk/%e0%b6%8b%e0%b6%b4%e0%b6%b1%e0%b7%8a-%e0%b6%af%e0%b7%80%e0%b7%83%e0%b6%a7-%e0%b6%85%e0%b6%b1%e0%b7%94%e0%b7%80-%e0%b6%9c%e0%b6%ad%e0%b7%92-%e0%b6%b4%e0%b7%90%e0%b7%80%e0%b6%ad%e0%b7%94%e0%b6%b8/",
       "Category": "athireka",
       "Parent URL": "https://divaina.lk/category/athireka//page/378/"
}