{
       "Source": "divaina",
       "Timestamp": "February 7, 2022",
       "Headline": "යුගදිවිය බිඳ දමන උඩඟු බව",
       "News Content": "විවාහයේ දී මතුවන ගැටලූ සඳහා තනිව විසඳුම් සොයන්නට යෑමේ දී මතුවන අවාසනාවන්ත සිදුවීම වන්නේ අවසන් විසඳුම ලෙස දිවි හානි කර ගැනීම තෝරා ගැනීමය.යුගදිවියේ දී මතුවන ගැටලූ සැමියාත් බිරිඳත් එක්ව විසඳා ගැනීමට උත්සාහ කිරීම  මගින් එම ගැටලූවලට සාර්ථක විසඳුම් ලැබෙන බව විශ්වාස කරයි.ඒ නිසා විවාහයේ දී කටයුතු කළ යුත්තේ එකිනෙකා වෙන වෙනම නොව, දෙදෙනාම එක්ව යැයි පවසයි. නමුත් බොහෝ අවස්ථාවල දී සැමියාත් බිරිඳත් ඔවුන්ට මුහුණ දීමට සිදුවනගැටලූ හමුවේ වෙන වෙනම විසඳුම් සොයන්නට උත්සාහ ගනු දැකිය හැකිය.වෛද්‍යතුමනි, යුගදිවියේ දී මතුවන ගැටලූ සැමියා සහ බිරිඳ ඊට මුහුණදිය යුත්තේ කෙසේ ද?මහා සෘෂි නාඩි වෛද්‍යවරුන් පවසා ඇති ආකාරයට යහපත් බිරිඳක් සහ යහපත් සැමියෙක් සතුව තිබිය යුතු ගුණාංග අතර පළමු තැන හිමිව ඇත්තේ සමීප සබඳතාවයි.මෙම සමීප සබඳතාවයේ දී එකිනෙකාගේ සිතුම් පැතුම්, අවශ්‍යතාවන් පිළිබඳව අදහස් හුවමාරු කරගනු ලබයි.එවිට දෙදෙනා අතර ඇතිවන දුරස්ථභාවය විරසක වීම් අඩු වේ. නමුත් වර්තමානයේ අපට හමුව බොහෝ විවාහක යුවතිපතීන් අතර මෙම සමීප සබඳතාවය නොපවතී. ඔවුන් අතර ඇත්තේ දුරස් බවකි.මෙම දුරස් බව ඉතා අහිතකරය. මන්දයත් මෙම දුරස් බව තුළ සැකය මෝදු වේ. හුදකලා බවට රුචියක් දක්වයි. තනිව සිතමින් තනිව තීන්දු තීරණ ගැනීමට පෙළඹේ.මෙම ගනු ලබන තීන්දු තීරණ බොහෝවිට ඒක පාර්ශ්විකය. ඒ නිසා අනෙක් තැනැත්තාට එම තීරණය මගින් සාධාරණයක් ඉටු නොවේ.මේ සඳහා පසුගියදා අපට අසන්නට ලැබුණු ශෝචනීය සිද්ධියක් කදිම නිදසුනක් ලෙස දැක්විය හැකිය.ශී‍්‍ර ලංකාවේ ඉපදී හැදී වැඞී උගත් දරුවෙක් ඔස්ටේ‍්‍රලියාවට ගොස් එහි දී හඳුනාගත් එරට තරුණියක් හා විවාහ වී ඇත. ඔවුනට දරුවන් දෙදෙනෙක් ද ලැබේ. කිසියම් හෝ කරුණක් නිසා දෙදෙනා දුරස් වේ.මෙහි දී දරුවන් සමග වෙන් වූ සැමියා තමාට මානසික පීඩනයක් ඇති බව තමා පරිහරණය කරන සමාජ මාධ්‍ය මගින් පවසයි. පසුව අසන්නට ලැබෙන්නේ මෙම තරුණයා තම දරුවන් දෙදෙනා ද මරා දමා ඔහු ද දිවි හානි කර ගැනීමේ අනුවේදනීය පුවතයි.මෙම සිද්ධිය සැමියා සහ බිරිඳගේ පවතින දුරස් බවට කදිම නිදසුනක් ලෙස පවසන්නේ සැමියා තුළ පවතින මානසික පීඩනය බිරිඳ හඳුනාගෙන නැත. ඊට හේතුව වී ඇත්තේ දෙදෙනා එක්ව වාසය කළත් එකිනෙකාහඳුනාගැනීමට තරම් සමීප බවක් නොතිබීමය.දෙදෙනා අතර සමීප බවක් තිබුණා නම් බිරිඳට තම සැමියාගේ පවතින මානසික පීඩනය හඳුනාගැනීමට ඉඩ තිබුණි. ඔහුට එය ඇති වූයේ කුමන හේතුවක් නිසා දැයි කියා වටහාගෙන ඊට විසඳුම් සෙවීමට ඉඩ තිබුණි.මෙවැනි සිද්ධීන් අපට ඕනෑ තරම් දැකිය හැකිය. නමුත් එහි අවසානයක් දැකිය නොහැකිය. ඊට හේතුව අප මෙහි සැබෑ තත්ත්වය වටහා නොගැනීමය.විවාහයේ දී මතුවන ගැටලූ සඳහා තනිව විසඳුම් සොයන්නට යෑමේ දී මතුවන අවාසනාවන්ත සිදුවීම වන්නේ අවසන් විසඳුම ලෙස දිවි හානි කර ගැනීම තෝරා ගැනීමය.මතුව ඇති ගැටලූ දෙදෙනා කතාබහට ලක් කරනවා නම් ඇතිවන සන්නිවේදනය අනුව මනස තුළ මතුව ඇති පීඩාව යම් දුරකට අඩු වේ.මහා සෘෂි නාඩි වෛද්‍යවරු පවසා ඇත්තේ කිසියම් ගැටලූවක දී විශ්වාසවන්ත අය සමග එය පවසා විසඳුම් සොයන ලෙසය.තම ගැටලූව ශබ්ද නඟා අන් අයට පවසනවිට මනසේ මතුව ඇති පීඩනය ද අඩු වේ. එවිට මතුව තිබූ පීඩනය නිසා කි‍්‍රයාකාරීත්වය දුර්වල වී තිබූ ෙසෙල ද යළි සාමාන්‍ය ලෙස කි‍්‍රයා කිරීමට පටන් ගනී.එවිට තමා ගත් වැරදි තීරණය වෙනස් කිරීමට තරම් මනස සැහැල්ලූ වේ.වෛද්‍යතුමනි, මෙවැනි තනි තීරණ  ගැනීමට දෙදෙනාගේ උගත්කම, වත් පොහොසත්කම් ද බලපාන බව වාර්තා වේ. එහි සත්‍යතාවක් පවතී ද?මහා සෘෂි නාඩි වෛද්‍යවරු පවසා ඇත්තේ විවාහයේ දී යම් උඩඟු බවක් හෙවත් අභිමානයක් ඇති කර ගන්නවා නම් ඒ සඳහා මූලික කරගත යුත්තේ එම සහකරු හෝ සහකාරිය පමණක් බවය.මට විවාහ වීමට හැකි වූයේ රැුකියාව නිසා උගත්කම නිසා නොව, තම සහකරු හෝ සහකාරිය තමා හා එක්ව දිවි ගෙවන්නට දුන් කැමැත්ත මත යැයි සිතමින් අභිමානයක් ඇති කරගත යුතුය.තමාගේ දිවි ගමනට එළියක් වී ඇත්තේ සහකරු හෝ සහකාරිය බවත් එය වඩාත් ඔපවත් වූයේ දරුවන් නිසා බවත් සිහි තබා ගත යුතුය.රැුකියාව, තනතුරු, ධනය බලය සියල්ල පවුල් දිවියට ආභරණයක් කර නොගත යුතුය. එය පවුල් දිවියේ සාර්ථක බවට රුකුලක් බවට පමණක් පත් කර ගතහොත් බොහෝ ගැටුම් අවම කරගත හැකිය.බොහෝවිට යුග දිවියේ දී තනිව තීන්දු තීරණ ගැනීමට යොමු වන්නේ පවතින මෙැවනි වැරදි උඩඟුකම්ය. එයාට වඩා මම දන්නවා. මම වත්පොහොසත්කමින් උසස් යැයි සිතමින් දෙදෙනා දෙපසට වී තනි තනිව තීන්දු තීරණ ගනු ලබයි. විවාහයේ දී මෙය සම්පූර්ණයෙන්ම ප‍්‍රතික්ෂේප කළ යුතු දෙයකි. මෙවැනි උඩඟුකම් නිසා සිදුවන්නේ විවාහ ජීවිත අකාලයේ කඩා ඉහිරීමය.",
       "URL": "https://divaina.lk/%e0%b6%ba%e0%b7%94%e0%b6%9c%e0%b6%af%e0%b7%92%e0%b7%80%e0%b7%92%e0%b6%ba-%e0%b6%b6%e0%b7%92%e0%b6%b3-%e0%b6%af%e0%b6%b8%e0%b6%b1-%e0%b6%8b%e0%b6%a9%e0%b6%9f%e0%b7%94-%e0%b6%b6%e0%b7%80/",
       "Category": "athireka",
       "Parent URL": "https://divaina.lk/category/athireka//page/322/"
}