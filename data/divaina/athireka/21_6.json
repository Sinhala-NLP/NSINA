{
       "Source": "divaina",
       "Timestamp": "September 3, 2023",
       "Headline": "ගලකේශරී යෝගයේ හස්ත පිහිටීම ඔබේ හස්තයේත් තිබේද?",
       "News Content": "ජන්ම පත්‍රය තුළ නිතර දැකිය හැකි යෝගයක් ලෙස ගලකේශරී යෝගය හැඳින්විය හැක. මෙම ගලකේශරී යෝගය ගුරු ග්‍රහයාත්, සඳු ග්‍රහයාත් ලග්නයෙන් කේන්ද්‍රගතවීම තුළින් උදාවන බව සෘෂි මතයයි. මෙම ගලකේශරී යෝගයට දායක වන සඳු ග්‍රහයා පුරසඳු වීම තුළින් මෙම යෝගයේ ඇති සුභ ඵල තීව්‍ර වන බව ද සඳහන්ය. මෙම ගලකේශරී යෝගය යෙදෙන සෑම විටම ගජකේශරී යෝගය ද නිතැතින් උදාවේ. නමුත් ගජකේශරී යෝගය යෙදෙන සෑම විටම ගලකේශරී යෝගය නොයෙදෙන බව ද තරයේ මතක තබා ගත යුතුමය. ගජකේශරී යෝගය සඳුගෙන් 1, 4, 7, 10 යන ඕනෑම කේන්ද්‍රස්ථානයක ගුරු ග්‍රහයා සිටීමෙන් උදාවන නමුත් ගලකේශරී යෝගය ලග්නයෙන් පමණක් කේන්ද්‍රගත වීමෙන් උදාවේ. 4, 10, 7 යන ස්ථානයකින් සඳුත් ගුරුත් කේන්ද්‍රගතවීම තුළින් ගලකේශරී යෝගය උදා නොවේ.\n\nගලකේශරී යෝගය ජන්ම පත්‍රයක පිහිටන ආකාරය සලකා බලමු.\n\nමෙම ජන්මියාගේ සඳු ග්‍රහයාත් ගුරු ග්‍රහයාත් ලග්නයේ කේන්ද්‍රගතවී තීබීම දැකිය හැක.\n\nගලකේශරී යෝගයට අයත් සඳු හා ගුරු යන ග්‍රහයන් දෙදෙනා පාප පීඩිත නොවී අසුභ දෘෂ්ටි නොලැබ, රාශිගත බලය ද සුභ වී මෙම ග්‍රහයන් 22 වන දෙකර්ණාධිපති, 64 නවාංශකාධිපති, බාධක ග්‍රහයා චර නවාංශකාධිපති නොවී අෂ්ටමාංශගත හෝ නිදනාම්ශගත නොවී සුපිරිසිදුව ප්‍රබලව සිටීනම් අදාළ ජන්මියාට සැපවත් සුවපහසු ජීවිතයක් හිමිවන බව සෘෂි මතයයි. එමෙන්ම දැහැමි, තැන්පත්, කීර්තිමත් පුද්ගලයෙක් ද වන අතර ඕනෑම ස්ථානයක නායක තත්ත්වයට පත්වීම ද දැකිය හැක. මොවුන්\n\nගුණගරුක පුද්ගලයන් බවට ප්‍රචලිත වේ.\n\nප්‍රබල ලෙස පලදෙන මට්ටමේ පිහිටි ගලකේශරී යෝගය හිමි ජන්මියාගේ හස්තයේ ද එම ගලකේශරී යෝගයට අදාළ පිහිටීම දැකිය හැක.\n\nහස්තයේ ජීවන රේඛාවෙන් ඇරඹෙන ආරෝහණ රේඛාවත් ගුරු මණ්ඩලය හරහා ශනි මණ්ඩලයට ගමන් කර, සඳු රේඛාව රවි මණ්ඩලයට ගමන් කිරීමත් සිදුවන අතර ගුරු ශනි චන්ද්‍ර මණ්ඩල ළා රෝස පැහැයෙන් උත්තලාකාරව පිහිටීම\n\nජ්‍යොතිෂවේදී, දේශබන්දු, ආචාර්යමංජුලා පල්ලෙබැද්ද,පානදුර.දු. අංකය 0779-282653",
       "URL": "https://divaina.lk/%e0%b6%9c%e0%b6%bd%e0%b6%9a%e0%b7%9a%e0%b7%81%e0%b6%bb%e0%b7%93-%e0%b6%ba%e0%b7%9d%e0%b6%9c%e0%b6%ba%e0%b7%9a-%e0%b7%84%e0%b7%83%e0%b7%8a%e0%b6%ad-%e0%b6%b4%e0%b7%92%e0%b7%84%e0%b7%92%e0%b6%a7/",
       "Category": "athireka",
       "Parent URL": "https://divaina.lk/category/athireka//page/21/"
}