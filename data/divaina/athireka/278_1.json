{
       "Source": "divaina",
       "Timestamp": "April 21, 2022",
       "Headline": "අඩ සියවසකින් උදා වූ  “ඒ අසිරිමත් නොනගතය”",
       "News Content": "භින්න රුචික සමාජයක කේවල මතයක පිහිටා විනිශ්චයන් සැපයීම අගතිගාමී ක්‍රියාවකි. නමුදු සාහිත්‍ය විචාරකයකු ස්ව විචාරක්ෂියට ගෝචර වන්නා වූ නිර්මාණයන්හි සාධනීය ලක්ෂණයන් පමණක් නොව සාධනීය නොවන ලක්ෂණයන් ද වෙසෙසා දැක්විය යුතුය. එය සාහිත්‍යයෙහි ප්‍රගමනයට ඉමහත් රුකුලක් වනු ඇත.එහෙත් නූතන සාහිත්‍ය කල්ලිවාදීහු ස්වීය සාමාජිකයන්ගේ නිර්මාණ පමණක් අද්වීතීය නිර්මාණ ලෙස ඔසවා තබති. එයට අනුගත වෙමින් පාඨකයෝ ද තම කියවීම් වපසරියට සීමා මායිම් බැඳ ගනිති. ඇතැම් විට එය වඩාත් යෝග්‍ය දේ පරිශීලනය කිරීමේ වියත් මනෝ භාවයක් ද විය හැකිය. ඇතැමෙක් රැඩිකල්වාදියකු යැයි තමා විසින්ම හුවා දක්වමින් සමාජශෝධක ක්‍රියාවෙහි නිරත නොවී සමාජ නාශක ක්‍රියාවෙහි නිරත වෙති. ගුණදාස අමරසේකරයන්ට අනුව නම් ඔවුන් “නූතන ව්‍යාධිය” වැළඳුණු අනුකාරකයින් ය.",
       "URL": "https://divaina.lk/%e0%b6%85%e0%b6%a9-%e0%b7%83%e0%b7%92%e0%b6%ba%e0%b7%80%e0%b7%83%e0%b6%9a%e0%b7%92%e0%b6%b1%e0%b7%8a-%e0%b6%8b%e0%b6%af%e0%b7%8f-%e0%b7%80%e0%b7%96-%e0%b6%92-%e0%b6%85%e0%b7%83%e0%b7%92/",
       "Category": "athireka",
       "Parent URL": "https://divaina.lk/category/athireka//page/278/"
}