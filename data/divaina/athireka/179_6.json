{
       "Source": "divaina",
       "Timestamp": "November 14, 2022",
       "Headline": "සීලයේ ආනිසංස",
       "News Content": "සීලය ආරක්‍ෂා කරනු ලබන තැනැත්තා සුචරිතයෙහි හැසිරෙන්නෙකි. හෙතෙම සුචරිතවාදියෙකි. සීලය වනාහි අතීතයේ මිනිසුන් විසින් මානව ධර්මයක් යැයි සම්මත කරගත් දෙයකි. දීඝ නිකායේ අග්ගඤ්ඤ සූත්‍රයෙන් නිදසුන් ලැබේ. එකල මිනිසුන් අප සිංහලයන්ය, අපි මුස්ලිම්වරුය, අපි දමිළයෝය…කියා ජාති වශයෙන් හෝ අපි බෞද්ධයෝය, අපි හින්දූන්ය, අපි ඉස්ලාම්ය, අපි කතෝලිකයෝය කියා ආගමික වශයෙන් හෝ බෙදීමකට ලක්ව නොසිටියහ. නමුත් ඔවූහු ප්‍රාණඝාතාදී අකුසලයන්හි යෙදීම නිසා ඉන් සිදුවූ පරිහානිය දැක එම කරුණුවලින් වැළකී සිටීමට කථිකා කරගත්හ. එසේ කථිකා කරගෙන සියල්ලෝම එම ධර්මතා ආරක්‍ෂා කළෝය. මේ නිසා සීල ප්‍රතිපදාව වනාහි බෞද්ධ, අබෞද්ධ කාටත් පොදු වූවක් විය යුතුය.\n\nසීලාදී ගුණධර්ම පිරීමෙන් කුමන හෝ පුද්ගලයකුට පොදු වශයෙන් ලැබෙන ආනිසංස 5 ක් අංගුත්තර නිකායේ පඤ්චක නිපාතයේ දුච්චරිත සූත්‍රයෙන් බුදුරජාණන් වහන්සේ පෙන්වාදී තිබේ.\n\nමෙයට අමතරව සීලාදී ගුණදම් රකින්නාට ලැබෙන ආනිසංස 5 ක් සහ සීලාදී ගුණදම් නොරකින්නාට ලැබෙන ආදීනව 05 ක් අංගුත්තර නිකායේ පඤ්චක නිපාතයේ අක්කෝසක වග්ගයේදී ‘සීල’ සූත්‍රයෙන් පෙන්වාදී තිබේ. එම ආදීනාව නම්\n\nයම් පුද්ගලයකු කවර ජාතියකට, ආගමකට, කුලයකට, රටකට අයත් වුවද සීලාදී ගුණධර්ම දියුණු කරයි ද මෙලොවදී ආනිසංස 4 ක් සහ පරලොවදී එක් ආනිසංසයක් ලබයි.\n\n1.මහණෙනි සීල් ගුණදම් පුරන සිල්වතා අප්‍රමාදය නිසා මහත් වූ භෝග සම්පත් ලබයි. 2. සිල් ගුණදම් පුරන්නාට යහපත් කීර්ති රාවයක් ගොඩනැඟෙයි. 3. සිල් ගුණදම් පුරන්නාට කවරකු අභිමුවට එළැඹෙයි ද විශාරදව නිර්භයව නිසැකව පිවිසිය හැක. 4. සිල් ගුණදම් පුරන්නා සිහි මුළා නොවී කලුරිය කරයි. 5. සිල් ගුණදම් පුරන්නා මරණින් මතු සුගති වූ ස්වර්ග ලෝකයකට පැමිණෙයි.\n\nපොදුවේ ගත් විට ඉහත ආනිසංස සීලාදී ගුණධර්ම වර්ධනය කරන ඕනෑම කෙනකුට ලැබේ. මෙහිදී විශේෂයෙන් දැනගත යුත්තක් ද තිබේ. එනම් පංචසීල ප්‍රතිපදාවට අයත් එක් එක් සිල්පද වෙන වෙනම ගත් කළ ඒවාට ද විශේෂ වූ ආනිසංස සමූහයක් ඇති බවයි. එබඳු ආනිසංස 97 ක් කවර ජාතියකට, ආගමකට, රටකට, අයත්වූවකුට වුවද පංචසීල ප්‍රතිපදාවෙහි සංවර වේ නම් ඒකාන්තයෙන් ලබාගත හැකි බවයි.\n\nසත්ත්ව ඝාතනයෙන් වැළකී සිටීමෙන් ආනිසංස 23 ක් ලැබේ.\n\nසොරකමින් වැළකී සිටීමෙන් ලැබෙන ආනිසංස 11 කි.\n\nබොරු නොකීමෙන් ආනිසංස 14 ක් ලැබේ\n\nමත්වතුර, මත්ද්‍රව්‍ය, පානය නොකිරීමෙන් ලැබෙන ආනිසංස 30 කි.\n\nදඩල්ල, වාලුකාරාමයේ අනුශාසකශාස්ත්‍රපති රත්ගම සුනීත හිමි",
       "URL": "https://divaina.lk/%e0%b7%83%e0%b7%93%e0%b6%bd%e0%b6%ba%e0%b7%9a-%e0%b6%86%e0%b6%b1%e0%b7%92%e0%b7%83%e0%b6%82%e0%b7%83/",
       "Category": "athireka",
       "Parent URL": "https://divaina.lk/category/athireka//page/179/"
}