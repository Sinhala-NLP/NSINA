{
       "Source": "divaina",
       "Timestamp": "August 23, 2023",
       "Headline": "ජල ගැල්ම",
       "News Content": "ශුද්ධ බයිබලයේ පුරාණ ගිවිසුම සඳහන් කරන ඇතැම් කතා තුළ මිථ්‍යා කතා ව්‍යවහාරයක් දැකගත හැකිය. මීට කදිම නිදසුනක් නම් නෝවා සහ ජලගැල්ම පිළිබඳ කතාවයි. නෝවාගේ කාලයේ ඇතිවූ ජලගැල්ම බැබිලෝනියානු දේවවාදී කතාවක් වන ‘ගිල්ගාමෙස්’ හා සමානකමක් දක්වයි. මෙයින් පෙනී යන කරුණ නම් විද්‍යානුකූලව කරුණු ඉදිරිපත් කිරීමට වඩා එකල ව්‍යවහාරයේ පැවැති කතා හා සම්ප්‍රදායන් ද පුරාණ ගිවිසුම් කතුවරු උපයෝගී කරගෙන ඇති බවය.\n\nජලගැල්ම පිළිබඳ විස්තර කිරීමේදී විශාල නැවක් සෑදීමටත් සෑම වර්ගයකම සතුන් ජෝඩුව බැගින් එහි රැඳවීමටත් දෙවියන් වහන්සේ නෝවාට අණ කරති. එහෙත් මුහුදේ යාත්‍රා කරන නැවක ඒ තරම් විශාල සතුන් ප්‍රමාණයක් හා උන්ට ආහාර ගබඩා කර තබාගත හැකි දැයි නූතන විද්‍යාව අනුව ප්‍රශ්න කළ හැකිය. එහෙත් බයිබල් කතුවරයාට අවශ්‍ය වූයේ ඓතිහාසික කරුණු විද්‍යාවට අනුව විස්තර කිරීමට වඩා ඒ තුළ ඇති පණිවුඩය හා දේව අනාවරණය ප්‍රකාශ කිරීමටය. එබැවින් බයිබලයේ සිදුවීම් විද්‍යාව අනුව ගළපා ගැනීමට උත්සාහ කිරීම අනුවණකමකි.\n\nකැලිස්ටස් ජයමාන්න හීන්කෙන්ද",
       "URL": "https://divaina.lk/%e0%b6%a2%e0%b6%bd-%e0%b6%9c%e0%b7%90%e0%b6%bd%e0%b7%8a%e0%b6%b8/",
       "Category": "athireka",
       "Parent URL": "https://divaina.lk/category/athireka//page/27/"
}