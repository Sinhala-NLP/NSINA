{
       "Source": "divaina",
       "Timestamp": "December 18, 2022",
       "Headline": "ඒ රූප ඡායා ඔබගේ නොවේදෝ…..",
       "News Content": "පාසල් වියේ සිට හින්දි භාෂාව හැදෑරූ නුවන් සංගීත ක්‍ෂේත්‍රයට පිවිසෙන්නේ හැත්තෑව දශකයේදීය. ඒ ප්‍රසංග වේදිකාවල හින්දි ගීත ගායනා කරමිනි. ඒ වනවිට ඔහු ගුවන්යානා ඉංජිනේරු යාන්ත්‍රික ශිල්පියකු ලෙස සේවය කරමින් සිටියේය. සංගීතයට ඇති ආදරය නිසාම දෙමවුපියන්ගේ ද විරෝධතාව මැද හොඳ වැටුපක් ලද එම රැකියාවෙන් ඉවත්වන නුවන්” ගීත ගායනයට පිවිස රුපියල් සියයක්” දෙසීයක් වැනි සුළු මුදලක් හම්බ කරමින් සිය තුරණු විය සංගීතය උදෙසා කැප කරන්නේය. ඔහු තමන්ගේම කියා ගීයක් ගයන්නේ ක්‍ෂේත්‍රයට පැමිණ වසර පහකට පසුවය. ඒ එක්දහස් නවසිය හැත්තෑ අට වසරේදීය. එවකට පණ්ඩිත් අමරදේවයන්ගේ සිට දැවැන්ත ගායකයන්ට ගීත ලියමින් සිටි ප්‍රවීණ ගේය පද රචක කුලරත්න ආරියවංශ” මේ ආධුනික ගායකයාට පළමු සිංහල ගීය ලියා දෙන්නේය. තනුව නුවන්ගේමය.\n\nපාවී ගියාවේ ළඳේ මා ඔබේසන්සුන් සිනා ගං තෙරේසඳ සීතලේ පාළුවේ ළං වෙලාහැමදාම හිඳිමූ මෙසේ..\n\nගැයූ ප්‍රථම ගීය පරම්පරා කීපයක් පුරා ජනප්‍රියත්වයේ පවතිනවා නම්… මේ වාසනාව හිමිව ඇත්තේ අපේ රටේ ගායකයන් අතළොස්සකටය. ඒ අය අතර නුවන් ගුණවර්ධන ද සිටී. සැකයක් නැත” නුවන්ගේ ප්‍රථම ගීය තවත් පරම්පරා කීපයක්ම හදවතින්ම රසවිඳින බවට නම් සැකයක් නැත.\n\n‘මම ගීත ගායනයට එන කාලේ මේ ක්‍ෂේත්‍රයේ හිටියේ ගීත රජවරු. එච්. ආර්. ජෝතිපාල” මිල්ටන් මල්ලවාරච්චි” මිල්ටන් පෙරේරා” වික්ටර් රත්නායක” සනත් නන්දසිරි වැනි ශ්‍රේෂ්ඨයන්. ඒත් මම කවදාවත් ඔවුන්ගේ ගීත ගයන්න පෙලඹුනේ නැහැ. මගේම ගීයකින් තමයි රසිකයා අතරට ආවේ. යැයි නුවන් වරක් මීවිතට පැවැසූ ආකාරය සිහිපත් වේ.\n\nගැයූ පළමු ගීයෙන්ම ඔහුගේ දස්කම් හඳුනාගත් ගීත රචකයන් සහ තනු නිර්මාණකරුවන් නුවන්ට ගී නිර්මාණය කළේය. ආචාර්ය අජන්තා රණසිංහ ඔහුට මේ ගීය ලියා දෙන්නේ සරත් ද අල්විස්ගේ තනුවටය.\n\nකඳුළින්ම ගැයූ පෙම් ගීයේඇසුවා ඔයා සිනාසී සිනාසීඒ මා හද ගිනි ජාලාවෝඔබ හිනැහුනි මා හැඬු වේලේ\n\nඇයි ඔබ මට පෙම් නොකළාදෝමේ දුක ඔබටත් නොදැනේදෝ\n\nඑච්. ආර්. ජෝතිපාල සහ ෆ්‍රෙඩී සිල්වා සමග එක්ව සමූහ ගීයක් ගයමින් චිත්‍රපට ක්‍ෂේත්‍රයට පැමිණෙන නුවන්ට” තනිව සිනමා පසුබිම් ගායනයට අවස්ථාව ලැබෙන්නේ ජෝතිපාලයන් මියගිය පසුවය.\n\n‘අභියෝගය. චිත්‍රපටයට ආචාර්ය අජන්තා රණසිංහගේ පදමාලාවට සහ සංගීතඥ සරත් වික්‍රමගේ තනු නිර්මාණයට නුවන් ගැයූ ගීය අදටත් ජනප්‍රියත්වයේ පවතී.\n\nකිරි මුහුදු වෙරළේ නැළැවේ තරංගාකාගේදො පිළිරූ මැවේවීඒ රූප ඡායා ඔබගේ නොවේදෝ\n\nනුවන්ගේ එකම ආශාව වූයේ තම පුතු ගයාන් ද සංගීත ක්‍ෂේත්‍රයේ ඉහළ තැනකට ගෙන ඒමටය. ඒ සදහා පළමුව කළ යුත්තේ සංගීතය හැදෑරීම බව විශ්වාස කළ නුවන් පහ වසරේ සිට තම පුතාට පියානෝ වාදනය ඉගැන්වූයේ ජේ්‍යෂ්ඨ ගායිකා ක්‍රිස්ටීන් ගුණවර්ධන යටතේය. ගිටාර් වාදනයට සහ ශබ්ද ඉංජිනේරු අංශයට ද පුතු ගයාන් යොමු කළේය. ගයාන් ස්වතන්ත්‍ර ගීත ගයමින් තමන් ගිය අඩිපාරේ ගමන්කරන අයුරු දුටු නුවන් අප්‍රමාණ සතුටක් වින්දේය. දෙදෙනාම 2016 වසර අගදී තාත්තයි පුතයි නමින් ප්‍රසංගයක් ද ආරම්භ කළේය. ප්‍රසංගයට දෙස් විදෙස් රටවලින් ආරාධනා ලැබිණි.\n\nරෑ දුටු සිහිනේ ඔබ රඟ දුන්නාගැයු ගැයු ගීතේ ඔව් ඔබ උන්නා.\n\nනුවන් ගයන්නේ ඔහුටම අනන්‍ය වූ විලාසයකටය. ඒ හඩ තුළ ශෝකය මෙන්ම ආදරණීය බව ද සැඟව ඇත. මෙවන් හඬක් යළි බිහි නොවන බව නම් සක්සුදක් සේ විශ්වාසය.\n\nඔහු විසින්ම ලියා තනු රචනා කර ගයන තවත් ජනප්‍රිය ගීයකි” ‘මා….පැතූ ලෝකේ අද උදාවෙලා තුටින් පිරීලා.. ජීවත්ව ඉන්නා සුළු කාලය තුළ මිනිස් ගුණදම් රැකගන්නා ලෙසත් නාමය නොමියෙන්නේ එවිට බවත් ඔහු පවසයි.\n\nසැබෑවකි” වියෝ වුවත් නුවන්ගේ නම නොමියේ. ඒ ඔහු ගුණවත් මිනිසකු වූ බැවිනි.\n\nසුදු කළු භේද කිසිත් නෑ මං සලකන්නේ කාටත් ගීත ගයන්නේනැති බැරි දාට කවුද තනියට ළඟ ඉන්නේඅසරණයෙක් බව දන්නේ…කාසි කිසිත් නැත අප ගෙනියන්නේහොඳ නම සදා රැඳෙන්නේ\n\n‘හැකියාව තිබුණට වැඩක් නැහැ හැදියාවක් නැත්නම්. නුවන් හැකියාවත්” හැදියාවත් දෙකම තිබූ ගායකයෙක්.. අවසන් බුහුමන් දැක්වීමට ආ ජ්‍යෙෂ්ඨ සංගීතඥ සරත් ද අල්විස් කළ ප්‍රකාශය නුවන් කා සමගත් ගතකළ සුහදශීලී ජීවිතයට සාක්ෂියකි.\n\n“මේ සසර ගමන අතරමගදී කවදාක හෝ ඔබ අපට හමුවේවා.” නුවන් සමුගෙන යන මොහොතේ කදුළින් පිරි දෙනෙතින් එදෙස බලා සිටි ආදරණීය බිරිඳ” දුව සහ පුතාගේත්” සහෘද ශිල්පීන් මෙන්ම රසික කැළගේත් ප්‍රාර්ථනය වූ බව නිසැකය.\n\nඅජිත් අලහකෝන්නිව්යෝර්ක්",
       "URL": "https://divaina.lk/%e0%b6%92-%e0%b6%bb%e0%b7%96%e0%b6%b4-%e0%b6%a1%e0%b7%8f%e0%b6%ba%e0%b7%8f-%e0%b6%94%e0%b6%b6%e0%b6%9c%e0%b7%9a-%e0%b6%b1%e0%b7%9c%e0%b7%80%e0%b7%9a%e0%b6%af%e0%b7%9d/",
       "Category": "athireka",
       "Parent URL": "https://divaina.lk/category/athireka//page/161/"
}