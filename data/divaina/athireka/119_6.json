{
       "Source": "divaina",
       "Timestamp": "February 27, 2023",
       "Headline": "නොකර පව්කම් කරමු පිංකම්පසුගිය සතියේ ඉතිරි කොටස",
       "News Content": "පෙර මහණෙක් සඟ ගණහට බැන නපුරුනිරයේ වැටී බිම සත්ගව් වැඩෙන තුරුගොරදුක් විඳී තව පේතව සිට කුරිරුපරහට එයින් නොකියවු බස් නොපිය කරු\n\nඑක් ස්වාමීන් වහන්සේ නමක් මහා සංඝරත්නයට පරුෂ වචනයෙන් බැණ වැදුණේය. අපායට වැටුණු ඔහුට බිම් සත් ගව්වක් වැඩෙන තෙක් අපා දුක් ලැබුණේය. නැවත ප්‍රේත අපායෙහි ඉපදුන ඔහු තවමත් දරුණු දුක් විඳින්නේය.\n\nකීවොත් වැඩක් නැති බස් බොරු නිරා ගැබේමහත් කුරිරු දුක් විඳ යළි අවොත් මොබේකීවත් සැබෑ නොගනිති ඔහුගෙ බස් සබේගෙවත් සතර දුක් මෙම නොකියතොත් සැබේ\n\nවැඩකට නැති දෙතිස් කථාවෙහි යෙදෙන අය අපායේ උපත ලබා අපමණ කෲර දරුණු දුක් ලබන්නේය. මනුලොව උපන්නත් ඔහුගේ වචන කිසිවකු පිළි නොගන්නේය. හිස් අසත්‍ය වචන නොකියන අයට සසර දුක් කෙළවර කළ හැකි වන්නේය.\n\nඅන්සතු දෙයක් වේවයි සිතුව තමහටඉන් දුගතියෙහි දුක් විඳ අව මේ ලොවටඋන් සිතුවා සිදු නොම වෙයි සිතු ලෙසටමින් මතු සිතක් නොසිතව් එවැනි පවකට\n\nඅනුන්ට අයත් වූ දෙයක් තමන්ට අයත් වේවයි සිතා දැඩි ලෝභ සිතින් පව්කම් කළහොත් දුගතියෙහි උපත ලැබෙන්නේය. මිනිස් ලොව උපත ලද්දේ නම් තමා කැමැති දේ පරිද්දෙන් සිදු නොවන්නේය. නොලැබෙන්නේය.\n\nබෝවා දහස් පැසවන නිරය වෙන වෙනවෑපාදනම් රුදු වන බව නපුරු වනආබාද දුක් සිදුවන උපනුපන් තැනවෑපාද යක් නොසිතව් දැන දැන සිතින\n\nතරහව, කේන්තිය නිසා විවිධ විවිධ අපාය ලෝකවල බොහෝ කල් පැසවන දුක් විඳින්නට සිදු වේ. උපනුපන් තැන්වල දරුණු රෝගාදී ආබාධ දුක් ඇතිවන්නේය. ව්‍යාපාදය නම් නොසිතිය යුතුම අකුසලයකි.\n\nකලක් නිරා දුක් විඳ විටෙක ගොඩ දුටුනොයෙක් රෝග අටගෙන ගතවෙයි අරිටුඋදත් නුවණ නැතිවේ සිත වෙයි කිලුටුමෙවක් පටන් පව් නොම කරනු මිසදිටු\n\nමිත්‍යාදෘෂ්ටි ගතවුවොත් නරකය ආදී අපා ලෝකවල දුක් විඳ මේ මිනිස් ලොව උපන් කාලයෙහිද විවිධ රෝගාබාධ ඇතිවී ශරීරය අවලස්සන වෙයි. අඥානව කිලිටි සිත් ඇතිව උපදින්නේය.\n\nඅපායගාමී වන දස අකුසල් කරන්නාට බුදු දහමේ ඵල ලැබීමට හැකියාවක් නැත. ඔහුගේ සිත ලෝභය නිසා, ද්වේෂය නිසා, මෝහය නිසා, මෙම අකුසල මූලයන්ගෙන් දූෂණය වී තිබේ. මේ ධර්මයෝ අකුසල මූලයෝය. අකුසල් මුල් තුනෙන් යුතු නොවූ අකුසලයක් නොමැත. එක් අකුසල් සිතක ඒ තුනම දක්නට නොලැබේ. සමහර අකුසල් සිතකට එක් මූලයක් විය හැකිය. සමහර අකුසල් සිතකට දෙකක් විය හැකිය.\n\nලෝභය යනු රූප, ශබ්ද, ගන්ධ, රස, ස්පර්ශ, ධර්ම යන අරමුණු පිළිබඳව ඇලුම් කරන ස්වභාවයයි. යම් පුද්ගලයින් යම් වස්තූන් යම් ගුණයෙන් හා ක්‍රියාවන්ද නුරුස්නා ස්වභාවය, විරුද්ධ ස්වභාවය ද්වේශය නම් අකුසල මූලයයි. ඒ ඒ කරුණු හා වස්තූන්ගේ ඇති සැටිය වරදවා ගන්නා ස්වභාවය මෝහය නම් වේ. දස අකුසල් දුරුකොට කුසල්ම වඩන්නට සිත් යොමු කරමු.\n\nඅසතොත් නිබොරුවැ මුනිඳු තෙපුල්මයහරිතොත් නොතබා දස අකුසල්මයරකිතොත් සිත පිරිසිදු කොට සිල්මයදනිතොත් මෙසියල්ලටම මෙකල්මය",
       "URL": "https://divaina.lk/%e0%b6%b1%e0%b7%9c%e0%b6%9a%e0%b6%bb-%e0%b6%b4%e0%b7%80%e0%b7%8a%e0%b6%9a%e0%b6%b8%e0%b7%8a-%e0%b6%9a%e0%b6%bb%e0%b6%b8%e0%b7%94-%e0%b6%b4%e0%b7%92%e0%b6%82%e0%b6%9a%e0%b6%b8%e0%b7%8a%e0%b6%b4/",
       "Category": "athireka",
       "Parent URL": "https://divaina.lk/category/athireka//page/119/"
}