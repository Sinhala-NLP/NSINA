{
       "Source": "divaina",
       "Timestamp": "March 25, 2022",
       "Headline": "ජනතාවගේ නළුවා",
       "News Content": "වසරකට වඩා වැඩි කාලයක් සිරගතව සිටින සිනමා නළු රන්ජන් රාමනායක 2022 වසර ස්ලිම් ජනතා සම්මාන උළෙලේදී ජනතාවගේ නළුවා සම්මානයෙන් පසුගියදා සම්මානිත විය.\n\nරන්ජන් රාමනායක විසින් ප‍්‍රධාන භූමිකාව නිරූපණය කරන සුරංග අල්විස් අධ්‍යක්ෂණය කළ ‘‘ද ගේම්’’ සිනමා පටය තිරගත වීම ආසන්නව තිබියදී ඔහුට මෙම ඇගයීම හිමි විම විශේෂත්වයක් වන අතර මෙම සම්මානයේ පුවත රැගෙන සුරංග ද අල්විස් පසුගියදා රන්ජන් රාමනායක හමුවීමට බන්ධනාගාරයට ගොස් ඇත. එහිදී රන්ජන් ඉතා සංවේදීව තමන් සමග සම්මානය පිළිබඳ කතා කළ බව සුරංග අල්විස් පවසන්නේය.\n\nමා සිරගතව සිටියත් මේ රටේ රසික සිත්සතන්වලින් මා ඈත් නොවීම ගැන ඇත්තේ ලොකු සතුටක්. එය මට ජීවත් වීමට ධෛර්ය ඇති කරවනවා. සුරංගගේ ‘‘ද ගේම්” තිරගත කරන නිසා මට දුන්න සම්මානයට මේ චිත‍්‍රපටිය ජනතාවට තිළිණයක් වේවි’ යැයි රන්ජන් රාමනායක පවසා ඇත.",
       "URL": "https://divaina.lk/%e0%b6%a2%e0%b6%b1%e0%b6%ad%e0%b7%8f%e0%b7%80%e0%b6%9c%e0%b7%9a-%e0%b6%b1%e0%b7%85%e0%b7%94%e0%b7%80%e0%b7%8f/",
       "Category": "athireka",
       "Parent URL": "https://divaina.lk/category/athireka//page/291/"
}