{
       "Source": "divaina",
       "Timestamp": "August 20, 2023",
       "Headline": "සල්ලි සල්ලි දෙයියන්ගේ මල්ලි – මේක අහම්බයක් – සරිත් – සුරිත්",
       "News Content": "මසුරන්ට පොදි බැන්ද රන් කාසි තිබුණාටගුණධර්ම අඳුනන්නේ නෑඅටලෝ දහම නාඳුනන සංසාරේ කළ පවටපින්දෙන්න කිසිවෙක්ට බෑ\n\nකාසි ඇති දාට නෑයෝ ඕනෑ තරම්නම්බු ගරුනාම සැලකිල්ල හිතනාතරම්අපි එනදා අරන් ආවේ නෑසල්ලි සල්ලි දෙයියන්ගේ මල්ලීසල්ලි සල්ලි දෙයියන්ගේ මල්ලී..\n\nමේ දවස්වල කාගෙ කාගෙත් කටේ තියෙන සින්දුව තමයි ඕක. කට්ටිය ටික් ටොක් හදනවා. වෝල් පේපර්ස් හදලත් ෂෙයාර් කරනවා. මේ තරමට හිට් වුණ මේ සින්දුව හැමෝම හිතන් ඉන්නේ කොඩිගහයට ටෙලියේ තීම් සෝන්ග් එක කියලා. ඇත්තටම මේක කොඩිගහයට ටෙලි නාට්‍යයේ තීම් සෝන්ග් එකද? නැත්නම් මේක සරිත් සුරිත් ඇන්ඩ් ද නිවුස් බෑන්ඩ් එකේ සින්දුවක්ද? හැබැයි මේ සින්දුව ලියලා තියෙන්නේ සරිත් සූරිත්ගේ තාත්තා වන ජගත් ජයවර්ධන. මේ කතාවේ ඇත්ත නැත්ත වගේම සරිත් සුරිත් ඇන්ඩ් ද නිවුස් බෑන්ඩ් එකේ වැඩ ටික මොනවද කියලා දැන ගත්නට සරිත් ඇමතුවා.\n\n● සල්ලි හිතුවටත් වඩා මේ වෙනකොට වයිරල් වුණා නේද?\n\nසෑහෙන සතුටුයි. අපිට එක පාරක් මේ වගේම අධිමාත්‍රාවලටත් පිරිසක් හැඳුනා. මේ පාර අපේ සල්ලි සින්දුවත් එක්ක ඊට වඩා සතුටක් තියෙනවා. මේක අපේ ඔරිජිනල් සින්දුවක්.\n\n● මේක එතකොට කොඩිගහයට ටෙලි නාට්‍යයට කරපු ගීතයක් නෙමෙයි ද?\n\nඇත්තටම නැහැ. මේක ඇත්තටම හරිම අහඹු සිදුවීමක්. මොකද සින්දුව ලියැවෙන්නේ 2000 වසරේ. අපේ තාත්තා තමයි සින්දුව ලිව්වේ. ඊට පස්සෙ මම මෙලඩි එක දාලා සින්දුව හදලා තිබුණේ. ඇත්තටම මේ ගීතය නෙමයි මුලින් එන්න තිබුණේ වෙන ගීතයක්. මගෙයි” සුරිත්ගෙයි” තාත්තගෙයි අතර කතාබහක් ඇතිවුණා මේ ගීතය දාමු කියලා. මම කොඩිගහයට ටෙලි ඩ්‍රාමා එකේ හොඳ ෆෑන් කෙනෙක්. අපේ සංගීත කණ්ඩායමත් මේ ටෙලිනාට්‍යයට මාර ආදරෙයි.\n\n●හැබැයි හැමෝම හිතුවේ මේක කොඩිගහයට ටෙලි නාට්‍යයට කරපු ගීතයක් කියලා?\n\nඇත්තටම මේක කොඩිගහයට වෙනුවෙන්ම නෙමෙයි නිර්මාණය වුණේ.\n\n● එතකොට කොඩිගහයට ටෙලි නාට්‍යයේ දර්ශන සමග වයිරල් වුණ ගීතයේ ඇත්ත කතාව මොකක්ද?\n\nඒක වුණේ මෙහෙමයි. මම මේ ටෙලි නාට්‍යයේ අධ්‍යක්‍ෂවරයා වන ජගත් මනුවර්ණ අයියව පුද්ගලිකව දන්නේ නැහැ. මම රන්දික ගුණතිලකව දන්නවා.\n\n● ඊට පස්සේ?\n\nමම එයාට කෝල් එකක් දීලා ඇහැව්වා අපේ සින්දුවක් තිබෙනවා සල්ලි කියලා. මම හරි ආසයි ඔයගොල්ලො එක්ක ක්‍රොස්ඕවර් කරලා වැඩක් කරන්න. ඒකට රෂල්ස් ටිකක් දෙන්න පුළුවන්ද කියලා. ඊට පස්සේ ඔහු කිව්වා වැඩේ නියමයි කියලා. මගේ නෙමෙයි ටෙලි නාට්‍යය ඔයා අපේ ජගත් අයියට කතා කරන්න කියලා.\n\n● ජගත්ට කතා කළාද?\n\nජගත්ට කතා කළා. ඊට පස්සේ එයා සින්දුව එවන්න කිව්වා. මම හිතන්නේ එදා කතා කරපු දවසේ රාත්‍රී 12.00 ට විතර අපිත් වැඩක් ඉවර කරලා ඇවිල්ල මීටින් එකක් තිබ්බා. අන්තිමේ වැඩේ හරි ගියා. ජගත් අයියා කිව්වා ඒ ගොල්ලන්ගේ ඊළඟ කොටස තිබුණෙත් බෑන්ක් රොබරි එකක් කියලත්. මේක හරිම අහම්බෙන් වුණ සිදුවීමක්. එහෙම තමයි කොඩිගහයට එක්ක ලින්ක් වුණේ.\n\n● ජගත් කැමැති වුණාද ඩ්‍රාමා එකේ විෂුවල් සින්දුවට දෙන්න?\n\nමේ වෙලාවේ මම ජගත් අයියව හරිම ආදරෙන් මතක් කරනවා. අපේ ජෙනරේෂන් දෙක අතර ලොකු ගැප් එකක් තියෙනවා නේ. මට තවම වයස අවුරුදු 22 යි. ජගත් අයියා කියන්නේ මාරම චරිතයක් නේ. මම හිතුවේ නැහැ ජීවිතේට මට චාන්ස් එකක් දේවි කියලා. ඒ තේරුම් ගැනීමට මම හරිම ආදරෙයි.\n\n● සරිත් සුරිත් කොඩිගහයට ටෙලි නාට්‍යය නරඹනවාද?\n\nඔව්. ඔව්. අපි දෙන්නා කොඩිගහයට හොඳ ෆෑන්ස්ලා.\n\n● වැඩේ හිතුවටත් වඩා පත්තු වුණානේ?\n\nහරිම සතුටුයි. අන්තිමට හරි මේ ටෙලි නාට්‍යයේ පොඩි පාර්ට් එකකට හරි සම්බන්ධ වෙන්න ලැබුණ එකට සතුටුයි.\n\n● සල්ලි ඔරිජිනල් ගීතයත් හරි ජනප්‍රිය වුණා කිව්වොත්?\n\nඅපේ ප්‍රධාන වශයෙන් සංගීත පැත්ත බලන්නේ මම සරිත්. විෂුවල් පැත්ත බලන්නේ සුරිත්. අපේ මීළඟට එන්න තියෙන මියුසික් වීඩියෝ එක කළෙත් සංදේශ් බණ්ඩාර. ඉතිං එයා වැඩ කරපු විදිහ අපිට හරි ලෙහෙසි වුණා. විෂුවල් එක කරන්න හිතාගෙන හිටිය දවසට කලින් දවසේ තමයි සංදේශ්ට කතා කළේ.\n\n● කොහෙද මේ වීඩියෝ එක කළේ?\n\nඅපේ ගෙවල් ළඟ තියෙන පොඩි කන්ටේනර් යාර්ඩ් එකක තමයි රූගත කළේ.\n\n● බෑන්ඩ් එකට ලැබෙන ආරාධනා එහෙම කොහොමද?\n\nහොඳයි. අපි මේක ලොකු බලාපොරොත්තුවකින් ආපු ඔරිජිනල් එකක් නෙමෙයි. අපි ගොඩක් ස්තූතිවන්ත වෙනවා මෙච්චර ආදරයක් මේ ගීතයට ලබාදීම ගැන. මේ සින්දුව දැම්මට තවම බෑන්ඩ් එක සින්දුව ප්‍රැක්ටි්‍රස් කළෙත් නෑ.\n\n● කොන්සර්ට්වලදී රසිකයෝ මේ ගීතය ඕනෑ කියලා කියනවාද?\n\nඔව්. මම හිතුවෙත් නැහැ මෙච්චර දෙයක්. වෙඩින්වලත් ප්ලේ කරන්න කියලා අපිට ඉල්ලීම් ගලාගෙන එනවා.\n\nදිනේෂ් විතාන",
       "URL": "https://divaina.lk/%e0%b7%83%e0%b6%bd%e0%b7%8a%e0%b6%bd%e0%b7%92-%e0%b7%83%e0%b6%bd%e0%b7%8a%e0%b6%bd%e0%b7%92-%e0%b6%af%e0%b7%99%e0%b6%ba%e0%b7%92%e0%b6%ba%e0%b6%b1%e0%b7%8a%e0%b6%9c%e0%b7%9a-%e0%b6%b8%e0%b6%bd/",
       "Category": "athireka",
       "Parent URL": "https://divaina.lk/category/athireka//page/28/"
}