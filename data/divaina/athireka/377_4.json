{
       "Source": "divaina",
       "Timestamp": "November 21, 2021",
       "Headline": "සරු අස්වැන්නකට ගොවි නැකතටම වැඩ කරන්න",
       "News Content": "‘‘දිවයින’’ ඇතුළු පුවත්පත්වලද, විවිධ රූපවාහිනි හා ගුවන්විදුලි මාධ්‍යවලද, විශේෂ පුවතක් මේ දිනවල වාර්තා වෙයි. ඒ මහා\n\nකලබැගෑනියන් ගැනය. හේතුව රසායනික පොහොර වල්නාශක හා පලිබෝධ නාශක වෙනුවට කාබනික පොහොර යොදා ගැනීමට තීරණය කිරීම නිසා ඇතිවූ විරෝධතාය. ගොවිතැන නතර කරන බවට ගොවියන්ගේ තර්ජනයද එළවළු මිල ඉහළ ගිය බවට හා ඉදිරියේදී ආහාර හි`ගයක්ද ඇති විය හැකි බවට චෝදනා කරන වෙළෙඳුන්ගේ විරෝධතා ද විවිධ ප‍්‍රදේශවලින් වාර්තා වෙයි. මේ අතර කොම්පෝස්ට් යොදා සාර්ථකව කරනු ලබන ගොවිපළවල් ගැනද අසන්නට ලැබේ. රාජ්‍ය කඨින පූජෝත්සවයට සමගාමීව කොස්පැළ ලක්‍ෂයක් සිටුවීමේ සමාරම්භක උත්සවය ගැන අද වාර්තා විය.\n\nවස විසෙන් තොර බෝග වගාවක් කරවීමට රජය උත්සුක වනු පෙනේ. මෙහි ප‍්‍රමුඛ හේතුව වකුගඩු රෝගය හා පිළිකා වැනි මාරාන්තික රෝගවල පැතිරීම යැයි අසන්නට ලැබේ. පලිබෝධනාශක භාවිතයේ හා රසායනික පොහොර යෙදීමේ ආරම්භයත් වකුගඩු රෝගයේ ව්‍යාප්තියත් වසර හිත හතළිහකට වඩා පැණි නැත. ඊට එරෙහිව කතා කරන්නෝද සිටිති. කෙසේ නමුත් අපේ රට එදා හඳුන්වා ඇත්තේ පෙරදිග ධාන්‍යාගාරය නමිනි. එතරම්ම ආහාරවලින් ගොවිතැනින් ස්වයංපෝෂිත වූ යුගයක් අපට තිබුණි.\n\nනැවතත් එවැනි යුගයකට යෑමද කාලීන අවශ්‍යතාවයකි. එදා\n\nගොවිතැනට රසායනික පොහොර හෝ පළිබෝධනාශක යොදා නැත. මේ අනුව කාබනික පොහොර භාවිතය උදෙසා රසායනික පොහොර ආනයනය කිරීම නතර කර තිබෙන බව අසන්නට ලැබේ. දැන් නිෂ්පාදනය හීනවීම, මිල ඉහළ යෑම ගොවීන්ගේ ආදායම පහත වැටීම, ආදී ගැටලූ රැුසක් නිර්මාණය වී තිබේ. කාබනික පොහොර භාවිතයෙන් පමණක් මෙය කළ හැකිද? නොහැකිය යනු අපේ විශ්වාසයයි.\n\nඅප එසේ කියන්නේ ඇයි. එදා ශ‍්‍රී ලංකාව තුළ ගොවිතැන සශී‍්‍රකව කෙරුණේ කාබනික පොහොරවලින් පමණක් නොවන නිසාය. වගාවන් සාර්ථක කර ගැනීම කෙරෙහි කරුණු තුනක් අනුගමනය කර ඇති බව පෙනීයයි.\n\nයනු ඒ කරුණු තුනයි\n\nගොවි නැකත්\n\nකෘෂිකර්මාන්තය හා ගොවි නැකත අතර ඇත්තේ ඉතා වැදගත් සබඳතාවයකි. නැකත යනුවෙන් අදහස් කරන්නේ ඒ ඒ වගාවන්ට අදාළ කටයුතු කළ යුතු වේලාව හෙවත් කාලයයි. බීජයක් හෝ පැළයක් වසරේ ඕනෑම දිනයක හා ඕනෑම වේලාවක සිටුවීමෙන් නිසිපල නොලැබේ. මෙම නැකත් යෙදෙන්නේ හිරුගේ හා සඳුගේ පිහිටීම පෘථිවිය නොහොත් අදාළ ඉඩම වෙත එල්ල කරන කිරණවල ශක්තිය පදනම් කරගෙන බව පෙනේ. ඉතා සරල උදාහරණයක් ගතහොත් උදෑසන හිරු එළිය, සවස හිරු එළියට වඩා වෙනස්ය. පුරපක්‍ෂයේ සඳු බලවත් වන අතර අවපක්‍ෂයේ දුර්වල වෙයි. මේ නිසා පුර පක්‍ෂයේදී ගස්වල තෙත ගතිය ඉහළයයි. මේ බව දන්නා අය ලීවලින් ප‍්‍රයෝජන ගැනීමට නම් පුර පක්‍ෂයේ ගස් කැපුවේ නැත. ඒ ගුල්ලන් ගසක බැවිනි. ලී ලබාගැනීමට ගස් කැපිය යුත්තේ අවපක්‍ෂයටය. මේ සරල උදාහරණයකි.\n\n‘ජීවිතය හා ග‍්‍රහයෝ’ නම් ප‍්‍රසිද්ධ පොතේ වන මේ කියමන බලන්න ‘‘යම් කිසි නැකතක් අනුව එකම ගෙඩියක්වත් නොහැදෙන්නට පොල්ගහක් සිටුවිය හැකිය. සෑම වල්ලකම එකම පොල්ගෙඩි ගණන සෑදෙන සේ සිටුවිය හැකි නැකැත්් තිබේ. ඒ වගේම පොල් ගහක් අවුරුදු තුනකින් පූදින්නටත් නිසි කලෙක නුපූදින්නටත් සිටුවිය හැකි නැකත් තිබේ. සෑම පොකුරකම ගෙඩි තුන බැගින් හැදෙන පොකුරු යෝග තිබේ.’’\n\nපැරැුන්ණන්ගේ කෘෂිකර්මාන්තය තුළ සත්ත්ව ඝාතනයට ඉඩක් තිබුණේ නැත. පළිබෝධනාශකය සඳහා වසවිස වර්ග වගා භූමියට හෙළා නැත. ඒ වෙනුවට නැකත හා කෙම්ක‍්‍රම භාවිතා කළහ. එහෙත් මෑතකදී හුරු වූ බටහිර ක‍්‍රම තුළින් වගාවට හානි කරන පණුවන් මැස්සන් ආදී සතුන් මරා දැමීම එකම උපක‍්‍රමය විය. මෙහිදී හානිකළ සතා පමණක් නොව ගැඩවිලූන් ආදී වගාවට උවමනා කරන සතුන්ද මැරී ගියේය. භූගත ජලයට විෂ රසායන එක් විය.\n\nතත්ත්වය මෙසේ වීම නිසා කාබනික වගාව තුළින් කෘෂිකර්මාන්තය දියුණු කිරීමට නම් ගොවි නැකත් අනුගමනය කිරීම අත්‍යවශ්‍යය. මෑතකදී අපට ජර්මනියේ සිට පැමිණි මහාචාර්යවරයකු මුණගැසුණි. ඔහු කීවේ එම රටේ ගොවිතැන් සාර්ථක කර ගැනීම පිණිස නැකත්් සාදා ගොවි ලිතක් සකස් කොට රජය මගින්ම ප‍්‍රකාශයට පත් කරන බවයි. මගේ ඉල්ලීම අනුව එම ලිතේ පිටපතක් මා වෙත එවා තිබුණි.\n\nජ්‍යෝතිෂය ආරම්භ වුණේම කෘෂිකර්මාන්තය නිසාම බව සිතාගත හැකිය. ප‍්‍රධාන ජීවනෝපාය ගොවිතැන වූ එකල\n\nගොවිතැනට වඩාත් සුදුසු නැකත් භාවිතා කරන්නට හුරු වූහ. මේ පිළිබඳව කෙටියෙන් සාකච්ඡුා කරමු.\n\nපැරණි ජ්‍යොතිෂ ග‍්‍රන්ථවල ගොවිතැන පිළිබඳව වෙනම පරිච්ෙඡ්ද තිබේ. විශේෂයෙන්ම හෝරාභරණය, පුරාණ පලදාවලිය වැනි ග‍්‍රන්ථවල ගොවි නැකත්් පිළිබඳ වටිනා කරුණු දැක්වේ. මෙකල ගොවි නැකත්් සාදා ගැනීමට අප වෙත එන අය දුර්ලභය. ජීවිතයේ සියලූ සුබ කටයුතුවලට නැකත්් බලන අය ගොවිතැනක් ඇති බවවත් නොදනිති. මේ නිසා මේ කොටස භාවිතයෙන් තොර වී ඇතත් දැන් ඒ ගැන සොයා බැලිය යුතු කාලය බව පෙනේ. නැකත් භාවිතා කරන්නේ නම් කෘෂිරසායන නිසා ඇති වූ විවිධ අහිතකර බලපෑම්වලින් මිදිය හැකිය. මුදල්ද ඉතිරි කරගත හැකිය.\n\nගොවි තැනක්\n\nනැකත පිළියෙල වී ඇත්තේ මුල සිටම විවිධ කටයුතුවලට භාවිතා කළ නැති අයුරිනි. බිම සකස් කිරීමේ සිට බීජ සිටුවීමට පෙර වැට සෑදීම සඳහාද නැකත් ක‍්‍රම තිබේ. වැට සෑදීමට නැකත් ඇත්තේ ඌරන්, අලින්, වැනි සතුන් ඇතුළු වීම වැළැක්වීම සඳහාය. පහත සඳහන් වන්නේ ඌරන් සහ අලින් ඇතුළු නොවීමට නැකතක් සාදන අයුරුය.\n\nරාහු සිටි නැකත ලග්නය බලාගන්\n\nකේතු සිටිය ලග්නේ වැට පුරාපන්\n\nසූකර ගජනු නොවදිති නියතින් දැනගන්\n\nවැට පිරුමට කීවයි ඉසිවරු මෙනයින්\n\nගොවිතැන්, අලින්ගෙන් පාළුවන අන්දමත් එයින් ගොවීන් පීඩා වී ඇති අන්දමත් නොයෙක් අවස්ථාවල ප‍්‍රවෘත්ති මගින් දැනගත හැක. දැනට වඩා විශාල ලෙස කැලෑ තිබුණාවුද අලි ඇතුන්, වල් ඌරන් සිටියාවූද කලෙක පැරැුන්ණෝ ගොවිබිම් රැුක ගන්නේ මෙවැනි නැකත් ක‍්‍රම වලිනි.\n\nපොහොර මගින් පමණක් පලදාව ලැබේ යැයි නොසිතිය යුතුය. එක වල්ලක පොල් ගෙඩි පනහක් හටගන්නා නැකත්් ගැන කවියක සඳහන් වන්නේ මෙසේය.\n\nඉරු කිවි දෙදෙන සිටිනා රාසි දෙක හැර\n\nමැද රැුස ගෙන පොල් සිටුවනු නියම කර\n\nමෙම ලෙස කළොත් පීදෙයි දෙසින බටහිර\n\nපනසකි එක වල්ලෙ පොල්ගෙඩි සැක නොකර\n\nවිවිධ බෝග වර්ග සිටුවීමට සුබ දිනද වෙන් කර තිබේ. මුල්වලින් ප‍්‍රයෝජන ගන්නා ගස් ඉරිදාද, කඳ ප‍්‍රයෝජනයට ගන්නා ගස් සඳුදාද, කොළ ප‍්‍රයෝජනයට ගන්නා ගස් කුජ, ශනි දිනවලද මල්ගස් බදාදාද ගෙඩි සඳහා නම් බ‍්‍රහස්පතින්දා හා සිකුරාදාද සුබ බව කියා තිබේ.\n\nවිවිධ මාසවල ඒ ඒ බෝග සිටුවීමද නැකත් ක‍්‍රමයකි. මේ අනුව බක් මාසය කෙසෙල් සඳහා නිර්දේශ කර තිබේ. බක්මස පුර එකොළොස්වනදා මා නැකත යෙදී බුධ කන්‍යාවේද ගුරු කිවි තුනේද තබා සඳු හෝරාවෙන් සිටවූ කෙසෙල් ගසේ ඇවරි දාහතක කෙසෙල් කැනක් හැදෙන බව උදාහරණයකි.\n\nඅල වගාව, පලිබෝධනාශක නොමැතිව පාළුවට ගිය අන්දම පසුගිය දිනෙක රූපවාහිනිය මගින් දුටුවෙමු. පහත සඳහන් වන්නේ පැරැුන්ණෝ අල සාදාගත් නැකත් කිහිපයකි.\n\nඉරිදා රෙහෙණ නැකතත් අව සැටවකක් පැමිණි කල සිකුරු හතේ තබා සිටවූ බතල වැලේ ගෙඩි උඩ පලගනී.\n\nඉරිදා ඉරු අවරට ගිය සවස රවි හෝරාවේදී මුල නැකතේ තුන්වැනි පාදයද ධනු ලග්නයේ මැද අංශකයද ගෙන සිටවූ අල එකට තුන බැගින් බසී.\n\nබක්මස පුර විශේනිය ලත් සඳුදා රෙහෙණ නැකතින් ශනි හෝරාවෙන් පහේ හිරුත් හතරේ කිවි බුධත් සිටියදී සිටවූ එක අලයෙන් අලගෙඩි සීයක් බසී.\n\nපලිබෝධ වැළැක්වීම\n\nකන්‍යා ලග්නයෙන් වැපිරූ කල වල් පැළ වැවෙන බවත්, වෘශ්චික ලග්නයෙන් වැපිරූ කල කෘමින්ගෙන් හානි සිදුවන බවත් කියා තිබේ. මේ හැර සඳු හා රවිගේ පිහිටීම අනුව ඒ ඒ දිනවල තිථි, යෝග, හා කරණ උදාවෙයි. මෙහිදී ශකුණ, චතුස්පාද, කිංස්තුඝන යන කරණ තුන උදාවන විට ගොවිතැන් ආරම්භ නොකළ යුතු බවද නියමයකි. එනම්\n\nශකුණ කරණය – පක්‍ෂින්ගෙන් ද\n\nකිංස්තුඝන කරණය – පණුවන්ගෙන්ද\n\nචතුස්පාද කරණය – සිව්පා සතුන්ගෙන්ද විනාශය ඇති කරයි.\n\nපිරිත්\n\nපළිබෝධ ආදී උවදුරු දුරු කර ගැනීමට පිරිත් ද භාවිතා කර තිබේ. මුහුදු වැලි හෝ නොපෑගුණු වැලි ගිහි පිරිත මගින් පිරිත් කර ගොයමට ඉසින්නේ නම් ගොයම් මැස්සන් පලා යයි. මේ බව මා හමු වූ කෘෂිකර්ම අධ්‍යක්‍ෂවරයකු ද පිළිගත්තේය. රතන සූත‍්‍රය, කරණීයමෙත්ත සූත‍්‍රය ආදී සූත‍්‍රවලින් ගොවිතැනට කරගත හැකි ගුරුකම් බොහෝය.\n\nකෙම් ක‍්‍රම\n\nකෙම් යනු ඉතා සරල උපක‍්‍රම විශේෂයකි. නැකතට කරනු ලබන කෙම් ක‍්‍රමද ඇත. සමහර කෙම් ක‍්‍රමවලට මන්ත‍්‍රද යොදා ගනී. කෘමි උවදුරට නිර්දේශිත කෙම් ක‍්‍රමයක් පහත දැක්වේ. කුඹුරෙන් නොමරා අල්ලාගත් ගොයම් මැස්සෙකු අදාළ මන්ත‍්‍රයෙන් 108 වරක් මතුරා කුඹුරේ නිදහස් කර යවනු. ඌ පියාඹා යනවාත් සමග සියලූ මැස්සන් අතුරුදන් වේ.\n\nමෙම ලපිියේ අරමුණ සියලූම ගොවි නැකත් හෝ පිරිත් හා කෙම් ක‍්‍රම ඉදිරිපත් කිරීම නොවේ. පැරණි ශිල්ප ක‍්‍රම ගැන මතක් කර දීමය. කාබනික වගාව යනු කොම්පෝස්ට් පෝර යොදා රසායනික පෝර හා වසවිය අත්හැරීමෙන් පමණක්ම කළ හැකි දෙයක් යැයි සිතීම මිථ්‍යාවකි. ඒ සඳහා නැකත් අනුගමනය කිරීම අත්‍යවශ්‍යය. පිරිත් හා කෙම්ක‍්‍රමත් එක් කළ යුතුය.\n\nපරිණත ජ්‍යෝතිෂවේදීන් විසින් සකස් කරන ලද නැකත් සාදා ගොවි ලිතත් හඳුන්වා දීම පිරිත් හා නැකත් ප‍්‍රචලිත කිරීම හා තෝරාගත් ප‍්‍රදේශවල මේ ක‍්‍රම සඳහා පර්යේෂණ ගොවිපළවල් ආරම්භ කර අද්දැකීම් ලබා ගැනීමද කළ යුතුය. ඒ කළ යුතු වැඩකි. එහෙත් මේ ඉලක්කය ජය ගැනීමට නම් ප‍්‍රමාණවත් කාලයක් ඉවසීමෙන් ප‍්‍රගුණ කළ යුතුය. මේ සියලූ ජනතාවගේ අවධානය පිණිසයි.\n\nකලාභූෂණ කෑගල්ලේ සුනිල් කුමාර ගම්ලත්කේ.එෆ්.සී.ගොඩනැගිල්ල ,දෙවන මහල කෙලින් වීදිය,කෑගල්ල",
       "URL": "https://divaina.lk/%e0%b7%83%e0%b6%bb%e0%b7%94-%e0%b6%85%e0%b7%83%e0%b7%8a%e0%b7%80%e0%b7%90%e0%b6%b1%e0%b7%8a%e0%b6%b1%e0%b6%9a%e0%b6%a7-%e0%b6%9c%e0%b7%9c%e0%b7%80%e0%b7%92-%e0%b6%b1%e0%b7%90%e0%b6%9a%e0%b6%ad/",
       "Category": "athireka",
       "Parent URL": "https://divaina.lk/category/athireka//page/377/"
}