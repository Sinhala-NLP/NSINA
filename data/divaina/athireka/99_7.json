{
       "Source": "divaina",
       "Timestamp": "April 9, 2023",
       "Headline": "වෙළෙඳ ව්‍යාපාරික ස්ථාන බංකොලොත්වී වැසීයෑමට බලපාන වාස්තු විද්‍යා දෝෂ",
       "News Content": "ශ්‍රී ලංකාවේ බහුලව දකින්නට ඇත්තේ කේවලස්වාමි හෙවත් තනි පුද්ගලයකුගේ අයිතියට ඇති ව්‍යාපාරයන්ය. මෙහිදී වැඩිපුර ඇත්තේ සිල්ලර හා තොග අලෙවි වෙළෙඳ සල්ය. සෑම මාර්ගයක් දෙපස නගරය කේන්ද්‍ර කොට ගෙන හා යම් මට්ටමින් බහුලව මේවා දැකිය හැකිය. බොහෝමයක් සිල්ලර වෙළෙඳසල් තම නිවසට යාබදව,නිවස ඉදිරිකොට ආදී වශයෙන් පවත්වාගෙන යයි. දිනෙන් දින හතු පිපෙන ආකාරයට ස්ථිර ගොඩනැගිලි ඉදිකිරීමෙන්ද, තාවකාලිකව කඩකාමර අටවා ගැනීමද සිදුවේ. නමුත් පටන්ගත් සැනින් එසැනින් බංකොලොත්භාවයට පත්වී වසා දමන ව්‍යාපාරික ආයතනද දිනෙන් දින වැඩි වේ. මේවාට හේතු සාධක සෙවීමේදී පෙනීයන කරුණු අතර\n\nමෙහිදී අප අවධානය යොමුකළ යුත්තේ සියලු සුදුසුකම්, දැනුම, අවබෝධය තිබුණද ව්‍යාපාරික ස්ථානයක බලවත් වන වාස්තු දෝෂයන් මොනවාද යන්නය.\n\nතනි ඵලයට ඉදිකරන වහලයක ඇත්තේ මුදුන්යටලීයට සම්බන්ධ වුණ තනි පරාල වලින් සම්බන්ධ වුණ එක් කොටසක් පමණි. නමුත් වහලක් සම්පූර්ණවීමට මුදුන් යටලීය මැද සිට දෙපැත්තට පරාල දමා කොටස් 02 කට බෙදිය යුතුය. එසේ නොවුනහොත් එය වහලයක් වුණද ජීව ගුණයක් නොමැතිය. මුදුන් යටලීය එක පැත්තකින් විවෘතව පවතී. මුදුන් යටලීය ගෘහ හිමියන්ගේ ශීර්ෂයට සමාන කළ හැකිය. වාස්තු විද්‍යාව අනුව මුදුන් යටලීයට විරෙස්ව හෝ තිරස්ව ප්‍රධාන ද්වාරයට එල්ලවීම අශුභ වේ. තනි ඵල ගොඩනැඟිලි වල ප්‍රධාන ද්වාරයට තිරස්ව මුදුන් යටලීය ගමන් කෙරේ. එයද ප්‍රධානම හේතුවකි. මෙම ගොඩනැඟිලි වැසීයාම හා එහි කෙරෙන ව්‍යාපාර බිද වැටේ. එපමණක් නොව වෙළෙඳසලක දවසේ වැඩිවේලාවක් මෙහි ගත කරන ව්‍යාපාරිකයාට මානසික ආතතිය, හිසේ ආබාධ කල්පනා ශක්තිය හීන වීම සියල්ල එපා වී හිස අත හැරුණු අත යෑමට සිත්දේ.\n\nඑයට අමතරව මෙම ගොඩනැඟිල්ලේ මුදුන් යටලීය ප්‍රධාන ද්වාරයේ උළුවසු කඳේ මැදට යෙදීම ද සිදුවිය හැක. මේ ආකාරයට පත්වූ වෙළෙඳසල්ද ඉතා ඉක්මනින් විනාශයට පත්වේ.\n\n(හතරැස් ආකාරයට පිහිටි ගොඩනැඟිල්ලට කොටසක් එකතු කිරීමෙන් පොරව හැඩයකට පත්වීම)\n\nගොඩනැඟිල්ලේ අභ්‍යන්තරය පිරිසිදුකමත් අත්‍යවශ්‍යයි. වැසි, මදුරු, කෘමීන් නිසා ලෙඩ රෝග බෝවේ. සුනඛයන්ට සෑම තැනකම ආහාර දැමීම නිසා මැස්සන් පැමිණේ. කපුටන් පැමිණේ. ඔවුන්ගේ වසුරු මිදුල පුරා පැවතීම, මුදලාලි ඇතුළු වෙළෙඳ සලට පැමිණෙන අය මිදුල පුරා බුලත් කෙළ ගැසීම එම ව්‍යාපාරික ස්ථානය අක්‍රීය කිරීමට හේතුවේ.\n\nතම ව්‍යාපාරික ස්ථානයේ පරුෂ වචන කීම, දෙමාපියන් සිහිකර බැනීම නොකල යුතුය. කැෂියර් මේසය බාල්කයට, මුදුන් යටලීය, අනෙකුත් යටලී, කුරුපායට නොතැබිය යුතුය. සෑමවිටම උතුරු, ඊශාන, නැගෙනහිර, ගිනිකොන, නිරිත දිශාවන් බලාගෙන මුදල් ගනුදෙනු කිරීමද තම ව්‍යාපාරය දියුණුවට හේතු දේ.\n\nදේශබන්ධු, දේශමාන්‍ය, විශ්වශක්තිවාස්තු විද්‍යා විශාරද,ඩබ්. කේ. ඒ. එම්. චන්ද්‍රසිරි,සෙන්දිරියාමුල්ල – සඳලංකාව.0777856649.",
       "URL": "https://divaina.lk/%e0%b7%80%e0%b7%99%e0%b7%85%e0%b7%99%e0%b6%b3-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b7%92%e0%b6%9a-%e0%b7%83%e0%b7%8a%e0%b6%ae%e0%b7%8f%e0%b6%b1-%e0%b6%b6/",
       "Category": "athireka",
       "Parent URL": "https://divaina.lk/category/athireka//page/99/"
}