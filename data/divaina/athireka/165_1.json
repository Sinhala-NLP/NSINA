{
       "Source": "divaina",
       "Timestamp": "December 13, 2022",
       "Headline": "ලංකාවේ අධ්‍යාපන විෂමතාවයන් දුරලීමට මහෝපකාරී වූ කන්නන්ගර ප්‍රතිසංස්කරණය",
       "News Content": "කන්නන්ගර ප්‍රතිසංස්කරණය පිළිබඳ අධ්‍යයනය කිරීම තුළ ප්‍රධාන වශයෙන් දක්නට ලැබෙන්නේ ලංකාවේ මධ්‍ය විද්‍යාල ආරම්භයයි- මේ හේතුවෙන් සෑම ඡන්ද කොට්ඨාසයකටම එක් මධ්‍ය විද්‍යාලයක් ලබා දීම ආරම්භ කරනු ලැබීය- ඒ අනුව ලංකාව පුරාම මධ්‍ය විද්‍යාල 54 ලංකාවේ ආරම්භ විය- මේ හේතුවෙන් එවකට නගරයට හා සුළු පිරිසකට පමණක් සීමාවූ අධ්‍යාපනය හා විශ්වවිද්‍යාල ප්‍රවේශය ඈත දුෂ්කර ගම්මානවල ජීවත් වූ දක්ෂ දරු දැරියන්ට ලබා ගැනීමට හැකි වූවා මෙන්ම ප්‍රධාන නගර වටා එක්වූ අධ්‍යාපන තත්ත්වය ඉහළ මට්ටමක පැවති නගරවලට පැමිණි සිසු දරුවනට තමනට ආසන්නම වූ නගරයකින් ඉහත ප්‍රධාන පාසලක් ලෙස සැලකූ අධ්‍යාපන මට්ටම ඉහළ තත්ත්වය තමාට ආසන්නම නගරයේ මධ්‍ය විද්‍යාලයෙන් ලබාගැනීමේ හැකියාව ග්‍රාමීය දරුවනට උදාවිය- මේ හේතුවෙන් කන්නන්ගර ප්‍රතිසංස්කරණ නිසා අධ්‍යාපනයේ විෂම ව්‍යාප්තිය අවම මට්ටමකට ගෙන ඒමට එමගින් හැකියාව ලැබිණි-\n\nමෙය සිංහල මාධ්‍ය හැදෑරූ සිසුන්ට පමණක් නොව මුස්ලිම් ජනතාවට ද මෙම මධ්‍ය විද්‍යාල ආරම්භ කිරීම කන්නන්ගර ප්‍රතිසංස්කරණයන් තුළ දක්නට ලැබුණු ප්‍රධාන කරුණකි-\n\nමේ හේතුවෙන් පසුකලෙක ලංකාවේ පාර්ලිමේන්තුව නියෝජනය කිරීමට මෙන්ම ප්‍රධාන විශ්වවිද්‍යාලයනට සිසුන් ඇතුළත් වීමේදී කන්නන්ගර මධ්‍ය විද්‍යාලවල අධ්‍යාපනය ලැබූ සිසුන්ගේ දක්ෂතා කැපීපෙනුණු ලක්ෂණයක් විය- උදාහරණයක් ලෙස උසස් අධ්‍යාපන අමාත්‍යවරයා ලෙස වරෙක කටයුතු කළ මහාචාර්ය විශ්වා වර්ණපාල ප්‍රකට කලාකරුවකු වූ සයිමන් නවගත්තේගම ආදී ලංකාවේ කීර්තිමත් පුද්ගලයන් කන්නන්ගර මධ්‍ය විද්‍යාල හරහා ක්ෂේත්‍රයට පැමිණි පුද්ගලයන් විය-\n\nඑසේම ජාතීන් අනුව සම අවස්ථා නොලැබී සිටි ජනතාවටද කන්නන්ගර ප්‍රතිසංස්කරණයන්ගේ සහනයක් ලැබුණි- ගුරුවරයකු සිංහල හෝ දෙමළ භාෂාවෙන් ඉගැන්වීමේ කටයුතුවල යෙදෙන්නේ නම් ඔහුගේ ප්‍රධාන භාෂාවට අමතරව අනෙක් භාෂාව අනිවර්ය ලෙස හැදෑරිය යුතු භාෂාව ලෙස මෙම ප්‍රතිසංස්කරණයන් තුළ විය- එම යම් ගුරුවරයකුගේ ඉගැන්වීමේ මාධ්‍ය සිංහල නම් එකී ගුරුවරයා අනිවාර්යය භාෂාව ලෙස දෙමළ භෂාව හැදෑරිය යුතු විය- කන්නන්ගර ප්‍රතිසංසකරණයන් තුළ මෙම ද්වි භාෂා සංකල්පය ප්‍රධාන තැනක් ගනු ලැබීය- මෙයින් ගම්‍ය වන්නේ ජීතීන් වශයෙන් සම අවස්ථා අධ්‍යාපනයෙන් ගිලිහී යන්නේනම් එය පූර්ණය කිරීමේ හැකියාව මේ තුළ විය-\n\nමෙය කොතරම් සාර්ථකද යන්න විමසීමේ දී 2012 මහින්ද රාජපක්ෂ ජනාධිපතිවරයාගේ කාලයේ ත්‍රිවිධ භාෂා සංකල්පයේ මෙන්ම එය ක්‍රියාත්මක වීම කන්නන්ගර ප්‍රතිසංස්කරණවලට වසර 83 පසු ද දැක්විය හැකිය- එසේම පද්ධතියෙන් විශ්වවිද්‍යාලයනට ඇතුළත් නොවීමෙන් සුදුසුකම් නොමැතිව ඉවත්වන පිරිසට තාක්ෂණික ශිල්පීය හැකියා අවශ්‍යතා ගොඩනඟා ගැනීමට අවස්ථාව කන්නන්ගර ප්‍රතිසංස්කරණ තුළ දක්නට විය- මේ අනුව 0 ලී වැඩ, 1 වතු වැඩ, 2 මේසන් වැඩ, 3 මැටි වැඩ\n\nමෙන්ම ග්‍රාමීය පාසල් ක්‍රමය ද මේ තුළ ඇති විය- ඒ තුළින් 4 ගොවි පළ, 5 ගෙවතු වගාව යන අංශය පාසල තුළට යොමු කිරීම කන්නන්ගර ප්‍රතිසංස්කරණ තුළ විය- මේ හේතුවෙන් පාසල තුළ විශේෂ අංශ සඳහා දක්ෂතා ඇති දරුවන්ට සෘජු අධ්‍යාපනයෙන් ඉවත්වී තම දක්ෂතා අනුව අධ්‍යාපනය ලබා ගැනීමට හැකියාව මෙමගින් ලැබුණි- මේ හේතුවේ තාක්ෂණික හා ස්වකීය දක්ෂතා සහිත පිරිස් හට මෙමගින් ජීවත් වීමට අවශ්‍ය ශිල්පීය කුසලතාවයන් වටහා ගැනීමට හැකියාව ලැබුණි-\n\nඑමෙන්ම කන්නන්ගර ප්‍රතිසංසකරණයන්ගෙන් 6 වෛකල්පික විෂයන්, 7 උප විෂයන් ද මෙහිදී ඇති විය- එමගින් අධ්‍යාපනය අවසානය සඳහා නැතිනම් විශ්වවිද්‍යාල ප්‍රවේශයට නොපැමිණි\n\n8 ජීවන කුසලතා 9මෝටර් යන්ත්‍රික විද්‍යාව, 10 කෘෂිකර්මය, 11 වඩු වැඩ ආදියද පාසල තුළ දරුවා ශිෂ්‍යයා හැදෑරිය යුතු බව කන්නන්ගර ප්‍රතිසංස්කරණ තුළ විය- මෙකී ප්‍රතිසංස්කරණයන් අධ්‍යයනය කිරීමේ දී පැහැදිලි වන්නේ ලාංකීය ශිෂ්‍යා නිවැරදි ලෙස හඳුනාගෙන ඔවුන්ගේ අවශ්‍යතා මත සමව බෙදී ගිය අධ්‍යාපන දර්ශනයක් ලෙස ප්‍රකාශ කළ හැක- උදාහරණයක් ලෙස ලංකාවේ මුහුදුබඩ ප්‍රදේශ හා නගරාසන්න අය හට මෝටර් යාන්ත්‍රික විද්‍යාව වැනි විෂයන් එසේම කෘෂිකාර්මික ප්‍රදේශ යැයි සැලකෙන දරුවන් වැඩි උනන්දුවකින් හැදෑරීමත් ඒ සඳහා තම දෙමාපියන්ගේ ජීවන වෘත්තියට සමාන විෂය අධ්‍යාපනයක් මෙහිදී දක්නට ලැබිණි- උදාහරණයක් ලෙස 1990 – 97 කාලයේ තිබූ වෛකල්පික විෂයන් අධ්‍යනය කිරීමේ දී\n\nමහනුවර – ඇන්තූරියම් වගාවකුරුණෑගල – වී වගාවමහියංගනය – මී මැසි පාලනය\n\nවැනි අයුරින් තෝරාගැනීම සිදුවී ඇති ආකාරය ඉහත වෛකල්පික විෂයන් පිළිබඳ ගැඹුරින් අධ්‍යයනය කිරීමේ දී දක්නට ලැබේ- එමෙන්ම විභාගයන් තුළ කන්නන්ගර ප්‍රතිසංස්කරණයන් සැසඳීමේ දී එමගින්ද අධ්‍යාපනයේ සම අවස්ථා පූර්ණය වූ ආකාරයක් තිබූ බව ප්‍රකාශ කළ හැකි ය- මෙය තවත් පුළුල් ලෙස දක්වන්නේ නම් කන්නන්ගර ප්‍රතිසංස්කරණයේ දී හඳුන්වා දුන් අධ්‍යාපන ඩිප්ලෝමා විභාගය දක්වාලිය හැකිය- මෙය 1931 දී ආරම්භ කළ අතර මෙම විභාගයට අධ්‍යපන ඉතිහාසය ද ඇතුළත් විය- එසේම 1937 දී මෙම විභාගයට ප්‍රායෝගික කොසටක් එක් වූ අතර ඉගැන්වීමේ කුසලතා මැන බැලීම සඳහා මෙම ක්‍රමය යොදාගන්නා ලදී- වර්තමානයේ විශ්වවිද්‍යාලවල අධ්‍යයනය සිදුකරන අධ්‍යාපන පාඨමාලවල මෙම ප්‍රයෝගික ඉගැන්වීමේ කුසලතාවය මැන බැලීම ආරම්භ වී ඇත්තේ ඉහත කන්නන්ගර ප්‍රතිපත්තිවලට අනුව බව පිළිගැනේ- මෙහිදී පුද්ගලයකුගේ දක්ෂතාවය මත විභාගයන්ද, දේශපාලන පක්ෂ, පන්තිවලින් තොර ස්වකීය ඉගැන්වීමේ කෞෂල්‍යය මත ගුරුවරුන් අධ්‍යපන ක්ෂේත්‍රයට යොමුකිරීම තුළින් අධ්‍යාපන සම අවස්ථා අවශ්‍ය ස්ථානයෙන් ආරම්භකර සිදුකිරීම මෙහිදී පැහැදිලිව ප්‍රකට වේ- එමෙන්ම මෙම විභාගවලදී ස්වභාෂා හා ඉංග්‍රීසි භාෂා පිළිබඳව ද අධ්‍යයනය කිරීම දක්නට ලැබේ-\n\nපහ වසර ශිෂ්‍යත්ව ක්‍රමයට කන්නන්ගර මැතිතුමා විසින් හඳුන්වා දුන් අතර එහිදී මධ්‍ය විද්‍යාලයට දක්ෂතා සහිත සිසුන්ට ඇතුළත් වීමේ හැකියාවන්, ශිෂ්‍යාධාර, ශිෂ්‍යත්ව ලබාදීමක් මෙමගින් සිදු කළ අතර මුදල්මය හැකියාවන් මත අධ්‍යාපනය ගෙන යෑමට නොහැකි සිසුන් තෝරා ඉහත ශිෂ්‍යත්ව, ආධාර ලබාදීම මෙමගින් ක්‍රියාත්මක වේ- වරතමානයේ මෙම ක්‍රමවේදය ක්‍රියාත්මක වුවද දක්නට ලැබෙන්නේ “මහ පොළ ශිෂ්‍යධාර” ලෙසය-\n\nඑමෙන්ම කන්නන්ගර ප්‍රතිසංස්කරණයන් තුළින් හඳුන්වාදෙන ලද පාසල් තුළ දිවා ආහාරයන් ලබාදීමද යම් ආකාරයක වක්‍ර අධ්‍යාපන සම අවස්ථා ලබාදීමක් ලෙස සැළකිය හැකිය- පන්ති පරතරය මත සමාජයේ සිටින දරුවා හට පෝෂ්‍ය පදාර්ථ සහිත ආහාරයන් ලබා දීමෙන් සිසුවාගේ කායික පූර්ණත්වයෙන් පසු අධ්‍යාපනයේ නියැළීමේ අවකාශය පූර්ණය කිරීමද මෙකී ප්‍රතිසංස්කරණ තුළින් සිදුවූ අතර 1988 – 1994 වකවානුවල පාසල් තුළ සිදුවූ දිවා ආහාර ලබාදී දිවා ආහාර කූපන් පත් ලබාදීම, කිරි, සුප් වර්ග ලබාදීම ආදිය සිදුවූයේ කන්නන්ගර ප්‍රතිසංස්කරණවල මූලාරම්භයේ සිදු වූ, සිදුකෙරෙනු (1931 – 1941) හඳුන්වාදීම තුළිනි-\n\nමේ අනුව කන්නන්ගර ප්‍රතිසංස්කරණය පිළිබඳ සම අධ්‍යාපන අවස්ථා ලැබීම පිළිබඳ අධ්‍යයනය කිරීමේ දී අධ්‍යාපනිකව සිසුවාගේ බුද්ධිය, කෞෂල්‍යය, හැකියා හා නාගරික, ග්‍රාමීය වශයෙන් නොබෙදා අධ්‍යාපනය ලබා ගැනීමට අවකාශයන් තම පන්තිය කුලය සමාජ පංති හැකියාවන් පිළිබඳ නොසලකා සමස්ත සිසුන්ගේ ආහාරය, නේවාසික පහසුකම් තුළ ඇති සියලු විෂමතාවයන් අවසන් කළ ලංකාවට යෝග්‍ය වූ අධ්‍යාපන ප්‍රතිසංස්කරණයක් ලෙස 1931 – 1947 කන්නන්ගර අධ්‍යාපන ප්‍රතිසංස්කරණ හඳුන්වා දිය හැකිය-\n\nමහේන්ද්‍ර බී. විජයකෝන්සහකාර කථිකාචාර්ය, ජාතික අධ්‍යාපන ආයතනය",
       "URL": "https://divaina.lk/%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%9a-%e0%b6%85%e0%b6%b0%e0%b7%8a%e0%b6%ba%e0%b7%8f%e0%b6%b4%e0%b6%b1-%e0%b7%80%e0%b7%92%e0%b7%82%e0%b6%b8%e0%b6%ad%e0%b7%8f%e0%b7%80%e0%b6%ba/",
       "Category": "athireka",
       "Parent URL": "https://divaina.lk/category/athireka//page/165/"
}