{
       "Source": "divaina",
       "Timestamp": "July 9, 2023",
       "Headline": "කෝණ මාසය නිමවා රවි කටකයට",
       "News Content": "ජ්‍යොතිෂය තුළ නැකැත් සැකසීම බහුතර පිරිසක් ඉතා උසස් ලෙස ප්‍රයෝජන ගනු ලබන කාණ්ඩයකි. කෙසේ වෙතත් නැකැත් සෑදීමේ දී පොදු සම්මතය තුළ කෝණ මාස අත්හැරීම සිදුකරනු ලැබේ. ඉන් එක් කෝණයක් රවි මිථුන කෝණය. එනම් රාජ්‍ය කාරක රවි මිථුන රාශිය තුළ ගමන් කරන කාලය හැකිතාක් නැකැත් කටයුතුවලින් දුරස්කර තැබේ. ජුනි මස 15ත් ජූලි මස 17ත් අතර කාලය මෙසේ කෝණ මාසය ලෙස හඳුන්වයි.\n\nඑනම් මේ ගෙවෙන්නේ කෝණ මාසයයි. 2023 ජූලි මස 17 වැනි දින උදේ 05.07 ට මෙම මිථුන කෝණය අවසාන වේ. ඒ රවි කටක රාශියට ප්‍රවිශ්ඨ වීමත් සමගයි. නැකැත් කටයුතු යළි ආරම්භ කිරීමට එමගින් අවස්ථාව ලැබේ.\n\nමෙහි විiානුකූලව පැහැදිලි කිරීමේ දී මිථුන කෝණ මාසය යනු රවි මාර්තු මස 20, 21 යන දිනවල තම ක්‍රාන්ති මාර්ගයේ උතුරු පැත්තට ආරම්භ කළ ගමනේ යා හැකි ඉතාමත් වැඩි ම ප්‍රමාණය වූ අංශක 23 තුළ 27ක් වූ විට නැවත දකුණට බරව ගමන් කිරීමට පටන් ගනී. මෙය සාමාන්‍යයෙන් ආරම්භ වන්නේ ජුනි මස 20, 21 යන දිනවලය. රවිගේ දක්‍ෂිණාගත ගමන ආරම්භ වන්නේ මෙතැන් පටන්ය. ජුනි 15 සිට ජූලි 15 දක්වා කාලය රවිගේ ක්‍රාන්ති මාර්ගයේ එක්තරා කෝණයක් නිර්මාණය වන නිසා මිථුන කෝණ මාසය ලෙස හඳුන්වයි.\n\nමෙම කාලයේ දී ආරම්භ කරන ගෙවල්වලට සතුරු පීඩා ඇතිවේ. අසල් වැසියන්ගේ හා නෑදෑයින්ගෙන් නොයෙක් කරදර ඇති වන බව පොතපතේ සඳහන් වේ. එබැවින්, නිවාස කටයුතු එම කාලයේ ආරම්භ කරන්නේ නැත.\n\nජූලි මස 17 වැනි දා ඇසළ පුර පක්‍ෂය ආරම්භ වන අතර කෝණ මාසය ද අවසන් වන බැවින් බොහෝ යහපත් කටයුතු ආරම්භයට ශුභ වනු ඇත.\n\nකෙසේ වෙතත් මෙම රවි මාරුව නිසා ලග්නවලට ඇතිකරන බලපෑම පිළිබඳව කෙටියෙන් විමසා බලමු.\n\nමේෂ\n\nලේ ධාතුව සම්බන්ධ රෝග ඇතිවිය හැක. හෘද රෝග ඇති අය නිසි බෙහෙත් ලබාගතයුතු කාලයකි.\n\nවෘෂභ\n\nතම පෞරුෂත්වය වර්ධනය වේ. සහජ කුසලතා වර්ධනය වන කාලයකි.\n\nමිථුන\n\nනව ධන මාර්ග පිළිබඳ අවධානය යොමුවේ. පියා සමග මත ගැටුම් ඇතිවේ.\n\nකටක\n\nතම අභිමතය පරිදි වැඩ කිරීමට පෙළඹේ. තරමක් කේන්ති යන කාලයකි.\n\nසිංහ\n\nපාද ආශ්‍රිත රෝග උත්සන්න වේ. ඇස් ආශ්‍රිත රෝග තිබෙන අය ප්‍රවේශම් වන්න.\n\nකන්‍යා\n\nතම ව්‍යාපාරික කටයුතු ආරම්භ කිරීමට අවකාශ සැලසේ. පියා ගිය මග යෑමට උත්සාහ දරන කාලයකි.\n\nතුලා\n\nරාජ්‍ය අර්ධ රාජ්‍ය සේවා කටයුතුවලට ශුභයි. කෙසේ වෙතත් කාර්ය බහුලතාවය ඉහළ යන කාලයකි.\n\nවෘශ්චික\n\nපෙර පින ඉස්මතු වේ. වැඩිහිටියන්ගේ ආශිර්වාද ලැබේ. යහපත් කටයුතු කිරීමට පෙළඹේ.\n\nධනු\n\nවිවාහ කටයුතු පිළිබඳව ප්‍රවේශම් විය යුතු කාලයකි. වැඩිහිටියන් සමග මත භේද ඇති කරයි.\n\nමකර\n\nහවුල් ව්‍යාපාර ආදිය පිළිබඳව අවධානය යොමු කෙරේ. කල්ගිය වැඩකටයුතු සාර්ථක වෙයි.\n\nකුම්භ\n\nලෙඩ රෝග සුවපත් වෙයි. තිබූ සතුරු කරදර බාධක දුරුව යන කාලයකි.\n\nමීන\n\nප්‍රේම සබඳතා සාර්ථක වේ. එමෙන්ම අධ්‍යාපනික කටයුතුවලට ද යහපත් කාලයක් උදාකරනු ඇත.\n\nරවි කටක රාශි ගතවන මෙම කාලයේ දී කිරි ආහාර බුද්ධ පූජා පැවැත්වීමෙන් බොහෝ දෝෂ දුරුකරගත හැක.\n\nප්‍රවීණ ජ්‍යොතිර්වේදී වාස්තු විද්‍යාඥආචාර්ය කැලුම් ගුණතිලකදු.ක. 0778995353",
       "URL": "https://divaina.lk/%e0%b6%9a%e0%b7%9d%e0%b6%ab-%e0%b6%b8%e0%b7%8f%e0%b7%83%e0%b6%ba-%e0%b6%b1%e0%b7%92%e0%b6%b8%e0%b7%80%e0%b7%8f-%e0%b6%bb%e0%b7%80%e0%b7%92-%e0%b6%9a%e0%b6%a7%e0%b6%9a%e0%b6%ba%e0%b6%a7/",
       "Category": "athireka",
       "Parent URL": "https://divaina.lk/category/athireka//page/51/"
}