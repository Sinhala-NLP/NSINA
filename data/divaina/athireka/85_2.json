{
       "Source": "divaina",
       "Timestamp": "May 12, 2023",
       "Headline": "ආතර් සී ක්ලාක් අනුස්මරණ විද්‍යා ප්‍රබන්ධ හා කෙටි චිත්‍රපට තරගාවලියට අයැදුම්පත් කැඳවේ",
       "News Content": "ආතර් සී ක්ලාක් භාරයේ සහයෝගිතාවෙන් විදුසර පුවත්පත සංවිධානය කරන ආතර් සී ක්ලාක් අනුස්මරණ විද්‍යා ප්‍රබන්ධ කෙටි චිත්‍රපට තරගාවලියට දැන් අයදුම්පත් කැඳවේ.\n\n“විද්‍යා ප්‍රබන්ධ කෙටි චිත්‍රපට” ශානරයට වැටෙන ස්වතන්ත්‍ර නිර්මාණ මේ සඳහා භාර ගැනේ. 2023 අප්‍රේල් පස්වැනිදා වන විට වයස අවුරුදු 16 සම්පූර්ණ කළ ඕනෑම අයෙකුට මේ සඳහා තම නිර්මාණ ඉදිරිපත් කළ හැකිය. ස්මාර්ට් ජංගම දුරකථනයකින් හෝ ඕනෑම කැමරා මාදිලියකින් පටිගත කිරීම් සිදු කළ හැකිය. තරඟය සිංහල මාධ්‍යයෙන් පැවැත්වෙන අතර, කෙටි චිත්‍රපටයේ ධාවන කාලය විනාඩි එකත් විනාඩි පහත් අතර විය යුතුය. අවසන් වටයට තෝරා ගන්නා නිර්මාණ දහයට ත්‍යාග මුදල් හා සහතිකපත් පිරිනැමේ. පළමු දෙවැනි හා තෙවැනි ස්ථාන සඳහා මීට අමතරව සම්මානයක් ද පිරිනැමේ. තරගාවලියට කෙටි චිත්‍රපට ඉදිරිපත් කළ යුත්තේ මෙසේය.\n\nවිදුසර නිල ෆේස් බුක් පිටුවෙන් (www.facebook.com/Vidusara) ලබාදෙනු ලබන ගූගල් පෝරමයේ ඇති අයදුම්පත පුරවා එවිය යුතුය.\n\n(මෙහි ඇති QR කේතය Scan කිරීම මගින් නිල ෆේස් බුක් පිටුවට පිවිසිය හැකිය.)අනතුරුව කෙටි චිත්‍රපටයේ නම, අධ්‍යක්ෂවරයාගේ නම සහ දුරකථන අංකය සඳහන් කරමින් Wetransfer ඔස්සේ ([email protected]) යන විද්‍යුත් ලිපිනයට නිර්මාණය යොමු කළ යුතුය. නිර්මාණ භාර ගන්නා අවසාන දිනය 2023 ජූලි මස තිස් එක් වැනිදාය.\n\nවැඩිදුර විස්තර සඳහා විදුසර පුවත්පත අමතන්න.\n\n011-2497601",
       "URL": "https://divaina.lk/%e0%b6%86%e0%b6%ad%e0%b6%bb%e0%b7%8a-%e0%b7%83%e0%b7%93-%e0%b6%9a%e0%b7%8a%e0%b6%bd%e0%b7%8f%e0%b6%9a%e0%b7%8a-%e0%b6%85%e0%b6%b1%e0%b7%94%e0%b7%83%e0%b7%8a%e0%b6%b8%e0%b6%bb%e0%b6%ab-%e0%b7%80/",
       "Category": "athireka",
       "Parent URL": "https://divaina.lk/category/athireka//page/85/"
}