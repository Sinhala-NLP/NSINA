{
       "Source": "divaina",
       "Timestamp": "December 16, 2022",
       "Headline": "ගින්දරීගෙන් තවත් වාර්තාවක්",
       "News Content": "පවතින දැඩි ආර්ථික අපහසුතා සහ සන්ධ්‍යා කාලයේ විදුලිය බිඳවැටීම් මධ්‍යයේ වුවද අපේ රටේ සිනමාවංශ කතාවේ අළුත් පිටුවක් පෙරළීමට පසුගිය දා හැකිවිය. ඒ මෙරට ප්‍රවීණ සිනමාකරුවකු වන උදයකාන්ත වර්ණසූරියගේ නවතම සිනමා නිර්මාණය වන ගින්දරී 3 සිනමා නිර්මාණය හරහායි.\n\nපසුගිය 01 වැනිදා තිරගත කිරීම ආරම්භ කළ ගින්දරී 3 සිනමා නිර්මාණය තිරගත කිරීම ආරම්භ කර සති දෙකක් ඉක්මවීමට මත්තෙන් ලක්ෂ දෙසිය විසිහයකට අධික ආදායමක් උපයා ඇත. එය මෙරට සිනමා කර්මාන්තය තුළ පසුගිය වසර හතක් ඇතුළතදී වැඩිම ආදායමක් ඉපැයූ චිත්‍රපටයක් ලෙස නව වාර්තාවක් පිහිටුවමිනි. සැබැවින්ම මෙම පුවත මෙරට සිනමාලෝලීන්ට මෙන්ම සිනමාශාලා හිමියන්ට ද සුබ පණිවුඩයකි. ඒ මන්ද යත් වර්තමානය වනවිට මෙරට සිනමාශාලා රැසක් වැසී ගොස් ඇති යුගයක වගේම ප්‍රේක්ෂකයන් සිනමාහල් කරා ඇදීඒමට මැලිකමක් දක්වන යුගයක උදයකාන්තගේ ගින්දරී 3 ගින්දර වගේ තිරගතවීම සතුටට කරුණකි.",
       "URL": "https://divaina.lk/%e0%b6%9c%e0%b7%92%e0%b6%b1%e0%b7%8a%e0%b6%af%e0%b6%bb%e0%b7%93%e0%b6%9c%e0%b7%99%e0%b6%b1%e0%b7%8a-%e0%b6%ad%e0%b7%80%e0%b6%ad%e0%b7%8a-%e0%b7%80%e0%b7%8f%e0%b6%bb%e0%b7%8a%e0%b6%ad%e0%b7%8f%e0%b7%80/",
       "Category": "athireka",
       "Parent URL": "https://divaina.lk/category/athireka//page/163/"
}