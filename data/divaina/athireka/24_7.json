{
       "Source": "divaina",
       "Timestamp": "August 27, 2023",
       "Headline": "සොප්පන සුන්දරී දැන් ලංකාවේ… – නිරංජනීත් රඟපානවා",
       "News Content": "සොප්පන සුන්දරී කියන්නේ ලාංකේය සිනමාවට එකතුවෙන අලුත්ම කමර්ෂල් දමිළ චිත්‍රපටය. මේක ටිකක් වෙනස් විදිහේ චිත්‍රපටයක්. මේ චිත්‍රපටයේ හැම දෙයක්ම කරන්නේ ලංකාවේ නිර්මාණකරුවන්. ඒක තමයි විශේෂත්වය. ඒක නිසාම මෙම සිනමා නිර්මාණය සිංහල උප සිරැසි සහිතව පසුගිය 25 වැනිදා සිට ලංකාවේ සැවෝයි වැල්ලවත්ත” කොන්කෝර්ඩ් දෙහිවල” රීගල් සිනමා දෙමටගොඩ” රීගල් ජැෆ්නා” නෙල්සන් ත්‍රිකුණාමලය” ජී. කේ. සිනමා කල්මුණේ” අමුත්ත සිනමා වවුනියාව ඇතුළු 01 වැනිදා සිට වන්ගෝල්ෆේස් හි පිහිටි පීවීආර් සිනමා සංකීර්ණයේදී ද තිරගත කිරීම් ආරම්භ කරලා තියෙනවා.\n\nසිංහල සිනමා නිර්මාණ ඇතුළේ කාඅතරත් කතාබහට ලක්වුණ දක්ෂ රංගන ශිල්පිණියක් වුණු නිරංජනී ෂන්මුගරාජා මෙම දමිළ චිත්‍රපටයේ රඟපෑම සුවිශේෂී සිද්ධියකි. ගොඩක් වෙලාවට මේක ඇතුලේ දකුණු ඉන්දීය සිනමාපටයක ලක්ෂණ අඩුවක් නැතිව දැකබලාගන්න පුළුවන්.\n\nමේ චිත්‍රපටය නිෂ්පාදනය කරන්නේ කජානන් කයිලානන්දන් කියන තරුණයෙක්. මාධවන් මහේෂ්වරන්ගේ අධ්‍යක්‍ෂණයක් වන සොප්පන සුන්දරී සඳහා සංගීත අධ්‍යක්ෂණයෙන් ජොයෙල් ක්‍රිෂාන්ත් සම්බන්ධ වෙනවා. ජීවානන්දන්ගේ සංගීතයෙන් හැඩවෙන මෙම චිත්‍රපටයේ කැමරා අධ්‍යක්‍ෂණයෙන් දායකවන්නේ චමල්. වර්ණ සංයෝජනයෙන් දිනිදු ජාගොඩ සම්බන්ධ වෙනවා. ඒ වගේම තමයි මෙහි රංගන දායකත්වය සපයන්නේත් ලංකාවේම තරුණ තරුණියන්. විශේෂයෙන්ම නෙරංජනී ෂන්මුගරාජා මෙහි ප්‍රධාන චරිතයක් රඟදක්වනවා. ඊට අමතරව කජානන් කයිලනාතන්” ජොයෙල් ක්‍රිශ්” නරේෂ් නාගේන්ද්‍රන්” මාධවන් මහේෂ්වරන්” තනූෂන් චෙල්වනාතන්” වරූන් තුෂාන්තන්” ජෙනෝෂාන් ජෙයරත්නම්” රවී” පෙයාර්ලිජා ජෙයරාජන් ප්‍රධාන චරිත රංගනයෙන් දායක වෙනවා. මේ හැම කෙනෙක්ම අලු‍ත්ම අලු‍ත් රංගන ශිල්පීන්. අන්න ඒ නිසාමයි මේ සොප්පන සුන්දරී ප්‍රේක්ෂකයින්ට වෙනස් විදිහේ අත්දැකීමක් වෙයි කියලා කියන්නේ.\n\nචිත්‍රපටය තුළ තවත් චරිත හැත්තෑවක් පමණ දැකගන්න පුළුවන්. චිත්‍රපටයේ වැඩකටයුතු ආරම්භ කරලා තියෙන්නේ 2017 වසරේදී. වසර හයක් පුරාවට මෙහි නිෂ්පාදන කටයුතු ඔවුන් විසින් සිදුකර තිබෙනවා. චිත්‍රපටයේ පූර්ව නිෂ්පාදන කටයුතු වෙනුවෙන් පමණක් මේ වනවිට රුපියල් මිලියන හතර හමාරක් පමණ වියදම් වෙලා තියෙනවා. චිත්‍රපටය තුළ සිංහල උපසිරැසි යොදා තිබෙන බැවින් සිංහල ප්‍රේක්‍ෂයින්ටත් සොප්පන සුන්දරී කිසිම බාධාවකින් තොරව රසවිඳින්න පුළුවන්කම තියෙනවා.\n\nසිනමාවට තිබෙන ආසාව නිසාම තමයි කජානන් ඇතුළු කණ්ඩායම සොප්පන සුන්දරී නිෂ්පාදනය කරන්න පටන් ගන්නේ. කජානන් නම් කියන්නේ දකුණු ඉන්දීය චිත්‍රපටයක් බලනකොට දැනෙන හැඟීමම සොප්පන සුන්දරී බලනකොටත් ප්‍රේක්ෂකයින්ට දැනේවි කියලයි. ඒ තරමටම මෙහි තාක්ෂණික අංශයේ කටයුතු ඔවුන් විසින් සිදුකර තිබෙනවා. අවස්ථාවක් ලැබුනොත් ඉන්දියාවෙත් තිරගත කරන්න බලාපොරොත්තුවෙන සොප්පන සුන්දරී බොහෝ වෙලාවට ලාංකේය දමිළ සිනමා සංස්කෘතිය වෙනස්ම මානයකට අරගෙන යයි කියලා තමයි විචාරකයින් අදහස් දක්වන්නේ.\n\nඅමිල නුවන් මධුසංඛ",
       "URL": "https://divaina.lk/%e0%b7%83%e0%b7%9c%e0%b6%b4%e0%b7%8a%e0%b6%b4%e0%b6%b1-%e0%b7%83%e0%b7%94%e0%b6%b1%e0%b7%8a%e0%b6%af%e0%b6%bb%e0%b7%93-%e0%b6%af%e0%b7%90%e0%b6%b1%e0%b7%8a-%e0%b6%bd%e0%b6%82%e0%b6%9a%e0%b7%8f/",
       "Category": "athireka",
       "Parent URL": "https://divaina.lk/category/athireka//page/24/"
}