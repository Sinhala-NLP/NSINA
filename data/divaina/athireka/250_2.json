{
       "Source": "divaina",
       "Timestamp": "June 23, 2022",
       "Headline": "අපරදිගට සින්න වී තිබූ බුකර් සම්මානය පෙරදිගට දිනා දුන්  – ගීතාංජලී ශ්‍රී පාණ්ඩේ",
       "News Content": "2022 ජාත්‍යන්තර බුකර් සම්මානය මෙවර දිනා ගෙන ඇත්තේ ඉන්දියානු සම්භවයක් ඇති ලේඛිකාවක්. ඇය දැනට ඉන්දියාවේ දිල්ලියේ වාසය කරන ගීතාංජලී පාණ්ඩේයි. මෙහිදී විශේෂත්වය වන්නේ සම්මානයට භාජනය වූ කෘතිය ඔදපඉ දf ී්බා හින්දි බසින් ලියා ඉංග්‍රීසියට පරිවර්තනය කළ නවකතාවක් වීම යි. හින්දි බසින් ලියූ කෘතියකට එම සම්මානය ලැබූ ප්‍රථම අවස්ථාවද එයයි.\n\nමේ ජාත්‍යන්තර බුකර් ත්‍යාගය මූලිකව මතු වුණේ 2004 වසරේ සිටය. එහෙත් 2016 වන විට එය නිසි පරිදි යාවත්කාලීන වී සක්‍රීය වූයේ 2016 සිටය. දැන් සෑම වසරකම මෙම ත්‍යාගය පිරිනමනු ලබන්නේ ලොව පළ වූ විශිෂ්ඨ කෘති සඳහාය. පසුව වෙනත් භාෂාවලින් රචිත ඉංග්‍රීසි බසට පරිවර්තනය වූ කෘති සඳහාද ත්‍යාගය පිරිනැමීමට තීරණය වුණා. ගීතාංජලී ශ්‍රී ට හිමි වූයේ එම අවස්ථාවය. මේ ත්‍යාගයේ වටිනාකම පවුම් 50,000 ක්. එය ලේඛකයා හා පරිවර්තක අතර බෙදී යනවා.ගීතාංජලී කලක පටන් ලේඛන කලාවට පෙම් බැඳි ලලනාවක්. මුලදී පුවත්පත් සඟරාවලට ලිපි සැපයූ ගීතාංජලී ඇගේ පළමු කෙටිකතාව වන බෙල්පත්‍රා 1987 දී යෑන්ස් සඟරාවේ පළවීම ඇගේ ලේබන කලාවේ ආරම්භය වුණා.එම කෙටිකතාව 1991 දී එළි දැක්වුණු ඇගේ ප්‍රථම කෙටිකතා සංග්‍රහය වන අන්ගුන්ජ් ්බමටදදබව පොතට ඇතුළත් වුණා. ගීතාංජලී ශ්‍රී උපත ලබා ඇත්තේ උත්තර් ප්‍රදේශ්හි මෙන්පූරි නගරයේ දී 1957 ජුනි 12 වැනිදා ය. හරියටම මීට වසර 64 කට පෙර ය. ඇය දැනට භාවිතා කරන ගීතාංජලී ශ්‍රී යන නම ඇගේ මුල් නම හා මවගේ මුල් නමේ එකතු කොට සාදා ගත්තක්. ඇගේ පියා පරිපාලන සේවා නිලධාරියකු වූ අනිරුද් පාණ්ඩේය. මේ නිසා ඇයට සිය පවුල සමග උත්තර් ප්‍රදේශයේ බොහෝ නගරවලට යෑමට සිදුවී තිබීම එක් අතකට විවිධ ජනකොටස් ගැන අවබෝධයක් ලබා ගැනීමට ලැබුණු මහඟු අවස්ථාවක් වුණා. ගීතාංජලී ශ්‍රී රාම් සරසවියෙන් මූලික උපාධියද ජවහර් ලාල් නේරු සරසවියෙන් ශාස්ත්‍රපති උපාධිය ලබනවා.ඉංග්‍රීසි හින්දි භාෂා දෙකේම වැඩිදුර අධ්‍යයනය කළ ඇය නූතන ඉන්දියානු ඉතිහාසය හදාරා මුලින් සමාජ විද්‍යාඥවරියක හා ඉතිහාසඥයකු ලෙස ශාස්ත්‍රීය වෘත්තියක් ආරම්භ කළා. අනතුරුව සාහිත්‍ය ගැන ඇස යොමුකළ ඇය ඉන්පසු එයට නැඹුරු වුණා.ඇගේ ලේඛන කලාවේ හැරවුම් ලක්ෂයක් වන්නේ ඇය විසින් රචනා කරන ලද මායි ඵ්ස නම් නවකතාව 2017 දී ඉන්දියා සාහිත්‍ය ඇකඩමි සම්මානය දිනා ගැනීමත් සමගය. එය ඉංග්‍රීසි බසට නංවන ලද්දේ නීතා කුමාර් විසින්.එම නවකතාව විදේශීය භාෂා කීපයකට පරිවර්තනය වීමේ වාසනාව ලැබූවා. මේ කතාවට වස්තූ වී ඇත්තේ පරම්පරා තුනකට අයත් මැද පන්තියේ ස්ත්‍රී පුරුෂන් පිළිබඳ කතා පුවතක්.මේ හැර ඇගේ 2006 දී නිර්මාණය කරන ලද කාලි ජාහ් ණ්ය්කස ව්ටය නවකතාවද ප්‍රංශ ජර්මන් බසට හැරවී තියෙනවා. ඇයට බුකර් ත්‍යාගය හිමි වූයේ ඇය විසින් රචිත ඩේසි රොක්වෙල් විසින් ඉංග්‍රීසියට නැඟු ටොබ් ඔෆ් ද සෑන්ඩ් ඔදපඉ දf ී්බා නවකතාවටය. එය ඇය හින්දි බසින් 2018 ලියූ සැට් සමාධි කතාවය. මෙම නවකතාව පුළුල් දැක්මක් හා මනා පරිකල්පනයකින් යුතුව නිර්මාණය කරන ලද මහඟු කෘතියක් ලෙසට මෙය විචාරක අවධානයට ලක් වුණා.ඇගේ මේ නවකතාවට වස්තු වී ඇත්තේ 80 වියැති කාන්තාවක් තමාගේ මුල් යොවුන් අවධිය සොයා පකිස්ථානය දක්වා ගමන් කරමින් තම සිතේ ඇති ආතතිය නිවා ගැනීමට තැත්කරන අයුරු පෙන්වන අනුවේදනීය අවස්ථාවන්වලින්.ඉන්දියාවත් පකිස්ථානයත් බෙදා වෙන් කළ 1947 වසරේ සිට තමා යුවතියක ලෙස ගත කළ දිවිය හා සිදු වූ වෙනස් වීම් ස්මරණය කිරීමට ඇය වෙහෙස වන ආකාරය පියවරින් පියවර කතුවරිය සහෘදයා වෙත සංවේදී ලෙස ගෙන එයි. නව තේමාවක් අනුව මේ නැවුම් කියවීම ගොනු කරන ගිතාංජලී පවසන්නේ මේ කාරිය ඉතා බැරෑරුම් කාරියක් බවය.ලිවීම දුක, බිය, සතුට, ත්‍රාසය, අවදානම වැනි මනෝභාවයන් සමග ඉදිරියට යන ගමනක් යැයි පවසන ගීතාංජලී කතුවරිය නිර්මාණය ඇරඹුවත් නවකතාවෙහි පැහැය ස්වභාවය අඳුනාගෙන කතාව ඉදිරියට ගෙන යන්නට මඟ පෙන්වන්නේ එහි ඇතුළත් චරිත බවයි ඇය වැඩිදුරටත් පවසන්නේ.වසර කීපයක් ගත වෙන කොට ලොව හොඳටම වෙනස් වෙලා. ඒ වෙනස තුළ මිනිසුන් විතරක් නොවේ ගස් වැල් කඳු හෙල් සියල්ල මට ඒ තුළින් ප්‍රීතිදායක දේවල් වගේම ඉන්දු පකිස්ථාන් දේශ සීමා වැනි වේදනාකර දේවල්ද මට අසන්නට ලැබුණා. මේ ආකාරයට චරිතවල මඟපෙන්වීම අනුවයි මේ නිර්මාණය ගොඩනැඟුනේ.මෙම නිර්මාණය පුරාවට ජීවිතයේ සියලු අහුමුළු වැන්දඹු බව මිනිසුන් අතර භේද ඇතිකරන අවස්ථා දේශසීමා බෙදීම් ස්ත්‍රීපුරුෂ බව හා ලිංගිකත්වය හරහා ඉතා විශිෂ්ට ලෙස ඉස්මතු කරන අයුරු ප්‍රශස්ථ බවයි විචාරකයන් පවසන්නේ.● ලීලානන්ද වික්‍රමසිංහසංස්කරණය – රුවන් ජයවර්ධන",
       "URL": "https://divaina.lk/%e0%b6%85%e0%b6%b4%e0%b6%bb%e0%b6%af%e0%b7%92%e0%b6%9c%e0%b6%a7-%e0%b7%83%e0%b7%92%e0%b6%b1%e0%b7%8a%e0%b6%b1-%e0%b7%80%e0%b7%93-%e0%b6%ad%e0%b7%92%e0%b6%b6%e0%b7%96-%e0%b6%b6%e0%b7%94%e0%b6%9a/",
       "Category": "athireka",
       "Parent URL": "https://divaina.lk/category/athireka//page/250/"
}