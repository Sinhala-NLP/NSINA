{
       "Source": "divaina",
       "Timestamp": "September 29, 2023",
       "Headline": "කැලණිය සරසවියේ කලා මණ්ඩලයෙන් නිළි රැජනට සම්මානයක්",
       "News Content": "කැලණිය විශ්වවිද්‍යාලයේ කලා මණ්ඩලය විසින් සංවිධානය කරනු ලැබූ පිළිසඳරේ වැඩමුළුවේදී ආචාර්ය මාලනී ෆොන්සේකා මහත්මියට සම්මානයක් ප්‍රධානය කරන ලදී.\n\nකැලණිය විශ්වවිද්‍යාලයේ උපකුලපතිනිය වන ජ්‍යෙෂ්ඨ මහාචාර්ය නිලන්ති ද සිල්වා මහත්මියගේ ප්‍රධානත්වයෙන් පැවැති මෙම වැඩමුළුව සඳහා කැලණිය විශ්වවිද්‍යාලයේ කලා මණ්ඩලයේ සභාපති මහාචාර්ය උදා හෙට්ටිගේ, සමාජීය පීඨාධිපති මහාචාර්ය එම්. එම්. ගුණතිලක, මානව ශාස්ත්‍ර පීඨාධිපති මහාචාර්ය සුදත්, විද්වතුන් ඇතුළුව විශ්වවිද්‍යාලයේ ශිෂ්‍ය විද්‍යාර්ථීන් රැසක් මේ අවස්ථාව සඳහා සහභාගි විය. ආචාර්ය මාලනී ෆොන්සේකා මහත්මිය සමග පැවැති පිළිසඳරේ වැඩසටහනේ අරමුණ වූයේ විශ්වවිද්‍යාලීය ශිෂ්‍ය ප්‍රජාවගේ කලා කෞෂල්‍යයන් මෙන්ම ඔවුන්ගේ කලා ජීවිත ආකල්ප හා සිතුම් පැතුම් කෙරෙහි ආචාර්ය මාලනී ෆොන්සේකාගේ ජීවන අත්දැකීම් පාදක කරගෙන දැනුමක් ලබාදීමටයි.",
       "URL": "https://divaina.lk/%e0%b6%9a%e0%b7%90%e0%b6%bd%e0%b6%ab%e0%b7%92%e0%b6%ba-%e0%b7%83%e0%b6%bb%e0%b7%83%e0%b7%80%e0%b7%92%e0%b6%ba%e0%b7%9a-%e0%b6%9a%e0%b6%bd%e0%b7%8f-%e0%b6%b8%e0%b6%ab%e0%b7%8a%e0%b6%a9%e0%b6%bd/",
       "Category": "visheshanga",
       "Parent URL": "https://divaina.lk/category/visheshanga//page/10/"
}