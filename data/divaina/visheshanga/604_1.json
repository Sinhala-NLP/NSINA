{
       "Source": "divaina",
       "Timestamp": "June 10, 2021",
       "Headline": "වන්නියේ ජනතාවගේ ජීවිත විනිවිද දුටු විමලරත්න කුමාරගම",
       "News Content": "මැදරට නාරම්පනාවේ උපන් විමලරත්න කුමාරගම කවියාගේ පියා පාසල් ගුරුවරයෙක් වන අතර මව දරුකම ඉතා උසස්කොට සැලකු කාන්තාවකි. කුමාරගම බිළිඳා මෙලොව එළිය දුටුවේ 1918 ජනවාරි 18 දාය.ඔහු කුඩා අවධියේ තමාගේ ලෝකය දුටුවේ අසීමිත දයාවෙනි. මේ කුමාරගමගේ කුඩා අවධිය ගැන කියැවෙන පැදි පෙළකි.කුරළු ගෙවල් ළඟ පොල් කෙඳි තිව්වාදියෙහි මසුන්හට බත් ඇට කැව්වාසාවුන් දැක උඳුපියලිය වැව්වාමල්ගස් ළඟ මුළු හවසම ගෙව්වාඔහු මූලික අධ්‍යාපනය ලැබූයේ තෙල්දෙනියේ සිංහල පාසලෙනි. අනතුරුව කටුගස්තොට රාහුල විදුහලින් අධ්‍යාපන ලබා මහනුවර ධර්මරාජ විද්‍යාලයෙන් සිංහල පාලි ඉංගී‍්‍රසි භාෂා හැදෑරීය.ඉන්පසු රජයේ රැුකියාවල නිරත වූ විමලරත්න කුමාරගමයන්ගේ ජීවිතයේ ස්වර්ණමය යුගය ලෙස සැලකෙන්නේ ආදායම් පාලක නිලධාරියකු ලෙස වන්නියේ ගත කළ කාලයයි. වන්නියේ පරිසරය ගැන කරන මේ විස්තරය කියවන අපට පරිසරය සිත්හි මැවෙන්නේ නිතැතිනි.අව්වට මැරී කුඩ මැස්සන් කුණු වෙනවාදිය කලතමින් කණ කොක් රැුළ පොර කනවාඅලි බෙටි හරක් බෙටි වතුරට දිය වෙනවාඅලියා වැටුන වැව මේ වැව් දිය බොනවාවන්නියේ ජනතාවගේ නූගත්කම හා ඒ නිසාම අසරණ වන ඔවුන් ගැන කවියා අනුකම්පා කරනුයේ සැබෑ මිනිස්ගති මතු කරමිනි.ආහාරයේ වරදිනි මේ දෙය වන්නේයනවග අනේ මේ අය කෙලෙසද දන්නේඋණු ගෙඩි වලින් ඉදිමුණු බඩ ගෙඩි උන්නේකොහොමද දෙමා උඩ රඳවා ගෙන ඉන්නේමම කරන රැුකියාව නිසා සමාජය මා උසස් කොට සලකති. එහෙත් අලියා වැටුන වැවේ රෝහලක මිනී කැපීමත් වැසිකිළි ඇදීමත් රැකියාව ලෙස කරන හේරත් හාමි මට වඩා කොතරම් උසස් දැයි කවියා සමාජයට පෙන්වා දෙන්නේ මෙසේය.අලියා වැටුන වැව සිටි හේරත් හාමීමා වැනියකු වුවද මම වැදගත් වීමීමිනී කපන මුත් ඒ හේරත් හාමීඔහු මට වඩා විසිතිස් ගුණයෙන් දෑමීඔහු මට වඩා විසි තිස් ගුුණයකින් ධාර්මිකය. එහෙත් සමාජයට මම උසස්ය. ඔහු පහත්ය. කවියා සමාජය මිනිසාගේ උස් පහත්කම් සලකන ආකාරය සියුම් ලෙස විවේචනයට ලක් කරන ආකාරය ලගන්නා සුළුය.කවියා තමා හා හේරත් හාමි සංසන්දනය කරයි.හේරත් හාමි මට වඩා කෙතරම් නම් ධාර්මිකද?කවියාගේ නිහතමානි ගුණය වත්මන් සමාජයට දෙන ආදර්ශයක් නොවේද?මා වැනියකුට තද සංවේගයම දි දීහැම දා උදේ ඔහු මගෙ වැසිකිළිය අදීහදිසියෙ යමකු – මළහොත් දොස්තරද වඳීඅප ඉදිරියේ ඔහු මළකුණ කපන ලදීඔහු වැසිකිළි ඇදීම මට මහත් සංවේගයකි. යමෙක් හදිසියේ මළහොත් දොස්තරද ඔහුට බැගෑපත් වෙයි.ඔහු සැබෑ ලෙසම ධර්මය හඳුනන්නෙකි. අනිත්‍ය ධර්මය ගැන ඔහුගේ දැනීම කෙතරම් ඉහළ තලයක තිබේද මේ කව අපට ඒ බව පසක් කරයි.පිහිය පහර ලැබ ඔහුගේ නැගණි අනේමළ හැටි සිහිව මගෙ නෙත තෙක් ගතිය දැනේහැ`ඩුව නමුත් ඔහු නැගණිය මැරුණ දිනේඋණගත් දාම වැලපෙයි නෙත කඳුළ පෙනේඔහු නැගණිය උණගත් දාට අ`ඩා වැලපෙයි. මැරුණ දිනේ කඳුළු සැලූවේ නැත. මැරුණ විට හැ`ඞීමෙන් පලක් නැත. ජීවත්ව සිටිය දී එන දුක් කම්කටොලූවලදී තැවෙයි. ජීවිතයේ අනිත්‍යතාව ඔහු සැබෑ ලෙසම හඳුනා ගත් තැනැත්තෙකි.කෙනෙක් මළ පසු ඔහුට ඒ රිහිරි මස් පමණි. මේ කව ඊට කදිම උදාහරණයකි.නැගණිය මළ විටදි දොස්තර සමග ගොසින්ඇගෙ කය කපන ලදි හේරත් හාමි විසින්බැන්නත් ඔහුට මේ ගැන ගම නරක බසින්ඔහු හට වැඩක් නැත ලොව ඇති රිහිරි මසින්ගැමියන්ගේ හද ගැහෙන රාවය හඳුනා ගනිමින් කාව්‍ය රචනා කළ විමලරත්න කුමාරගමයන්ගේ කවීත්වයේ විශේෂ ලක්ෂණ නම් ව්‍යාංගාර්ථ, උපමා රූපක, ධ්වනිතාර්ථ නොමැති වීමයි. ඔහු 1962 දෙසැම්බර් 29 දින දෙනෙත් පියා ගත්ත ද ඔහුගේ කවි තව බොහෝ කලක් පවතිනු ඇත. ඔහු සමාජය වෙනුවෙන් ඉටු කළ මෙහෙය සදා අමරණීය වනු ඇත.ඩබ්. එම්. විජේරත්නහිටපු විදුහල්පතිසිල්වත්ගල මහා විද්‍යාලය",
       "URL": "https://divaina.lk/%e0%b7%80%e0%b6%b1%e0%b7%8a%e0%b6%b1%e0%b7%92%e0%b6%ba%e0%b7%9a-%e0%b6%a2%e0%b6%b1%e0%b6%ad%e0%b7%8f%e0%b7%80%e0%b6%9c%e0%b7%9a-%e0%b6%a2%e0%b7%93%e0%b7%80%e0%b7%92%e0%b6%ad-%e0%b7%80%e0%b7%92/",
       "Category": "visheshanga",
       "Parent URL": "https://divaina.lk/category/visheshanga//page/604/"
}