{
       "Source": "divaina",
       "Timestamp": "August 15, 2022",
       "Headline": "කොවිඩ්, මන්කි ෆොක්ස් රෝගවලින් ආරක්ෂාවීමට",
       "News Content": "රටේ ලෝකයේ සිද්ධවෙන දේවල් අසන දකින විට බොහෝ දෙනා පවසන්නේ ලෝක විනාශය ළඟ එනවා දැයි කියාය. දිනෙන් දින නිමාවක් නැති ලෙඩ රෝගය. පසුගිය වසර දෙකකට ආසන්න කාලයක් කොවිඩ් වෛරස රෝගය නිසා පීඩා විඳි ජනතාව දැන් මන්කි ෆොක්ස් රෝගයට මුහුණදීමට සිදුව ඇත.ඒ අතර ආර්ථික ගැටලු නිසා මතුව ඇති මානසික පීඩාවන්ගෙන්ද නොයෙකුත් රෝගවලට මුහුණදීමට සිදුව ඇත.මහා සෘෂි නාඩි වෛiවරුන් පවසා ඇති නාඩි තොරතුරු අනුව අප මීට වසර සිය ගණනකට පෙරද මෙවැනි රෝග පීඩාවනට මුහුණ පා ඇත.එම රෝග පීඩා, සුළඟින්, ජලයෙන් ආහාර මගින් ජනතාවට බෝවී තිබේ. ඊට මුහුණදීම සඳහා මහා සෘෂි නාඩි වෛiවරුන් පැවසුවේ සිරුර ශක්තිමත්ව පවත්වා ගන්නා ලෙසය. ඒ සඳහා නිසි පෝෂණයෙන් යුත් ආහාරපාන ගත යුතුය. එම ආහාරපාන ලෙස අල, බතල, මඤ්ඤොක්කා, කොස්, දෙල්, මුං ඇට, කවුපි, කඩල, කුරක්ක් වැනි සිරුරට ශක්තිය වඩන ආහාර දිනපතා ප්‍රධාන ආහාරවේලට එක්කර ගත යුතුය.තෝර කොළ, පාවට්ටා දලු, කතුරු මුරංගා, කතුරුමුරංගා දලු, කතුරුමුරංගා මල්, මුරුංගා දලු, කරල්, කෝප්ප කොළ, පතෝල, වැටකොළු, කැකිරි, කෙසෙල් මුව ආදී පලාවර්ග සහ එළවළු ද දිනපතා ආහාරයට එක්කර ගත යුතුය.පොල්වලින් සිරුරට අතිවිශාල ශක්තියක් ලැබේ. එනිසා ආහාර සකස් කර ගැනීමේදී පොල්කිරි එක්කර ගැනීම, පොල් සම්බෝල ආහාරයට ගැනීම ආදිය ඉතා සුදුසුය. දිනපතා තම ආහාරයට කරපිංචා, රම්පේ, සේර, අබ, කොත්තමල්ලි, ගම්මිරිස්, ඉඟුරු ආදිය එක්කර ගැනීමෙන් ආහාරයේ රසය වඩවනවා පමණක් නොව සිරුරේ ප්‍රතිශක්තිය වර්ධනය සඳහා ද සුවිශාල දායකත්වයක් සපයයි. එනිසා මතුව ඇති බෝවන රෝග පීඩාදියට මුහුණදීම සඳහා මෙවැනි ආහාර වර්ග ගැනීම හා දිනකට වතුර ලීටර් තුනක්වත් පානය කළ යුතුය. එම වතුර අතරට තැඹිලි, කුරුම්බා ආදී පානවර්ග ද රණවරා, බෙලිමල්, වෙනිවැල්ගැට පානයක්ද එක්කර ගත හැකිනම් සිරුරේ ශක්තිය වැඩිවේ. එවිට ළඟ එනවා යැයි සිතෙන ලෝක විනාශයද දුරස් කරගත හැකිය.\n\nසෘෂිනාඩි වෛද්‍ය මහාචාර්ය පිළිකා, ආතරයිටීස්,සෙම් රෝග විශේෂ වෛද්‍ය ජිනසිරි ලියන්වෙල\n\nසංස්කරණය – උපාලි ද සේරම්",
       "URL": "https://divaina.lk/%e0%b6%9a%e0%b7%9c%e0%b7%80%e0%b7%92%e0%b6%a9%e0%b7%8a-%e0%b6%b8%e0%b6%b1%e0%b7%8a%e0%b6%9a%e0%b7%92-%e0%b7%86%e0%b7%9c%e0%b6%9a%e0%b7%8a%e0%b7%83%e0%b7%8a-%e0%b6%bb%e0%b7%9d%e0%b6%9c%e0%b7%80/",
       "Category": "visheshanga",
       "Parent URL": "https://divaina.lk/category/visheshanga//page/288/"
}