{
       "Source": "divaina",
       "Timestamp": "September 29, 2023",
       "Headline": "හිරු STEP UP කිරුළ අතුරුගිරියේ TM Dancers",
       "News Content": "ආසියානු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් ලෙස ආසියාවේ අතිශය ප්‍රථම සහ එකම සජීවී නර්තන රියැලිටියේ ආසියාවේ අභිමානවත්ම සජීවී නර්තන කණ්ඩායම කිරුළු දැරීම උත්කර්ෂයට නංවන හිරු STEP UP අවසන් මහා තරගය පසුගියදා හිරු ලයිෆ් ස්ටුඩියෝස් මැදිරි සංකීර්ණයේදී අතිශය උත්කර්ෂවත් අන්දමින් පැවැත්විණි.\n\nමෙහිදී සියයට සියයක ජනතා පරමාධිපත්‍යය බලය මතින් නර්තනයේ රන් කිරුළ සඳහා අතුරුගිරියේ TM DANCERS, කොලොන්නාවේ SENTRIANS, වෙන්න්පුවේ PJ & SONIC, හොරණ LPDS යන නර්තන කණ්ඩායම් 04 තරග වැදුණි. එහිදී අවසන් කණ්ඩායම් දෙක ලෙස තියුණු ජනතා මනාපයෙන් හොරණ LPDS සහ අතුරුගිරියේ TM Dancers කණ්ඩායම් දෙක අතුරින් හිරුSTEPUP UP කිරුළ දිනාගන්නට අතුරුගිරියේ TM Dancers හට හැකියාව ලැබිණි.\n\nඅවසන් මහා තරගයේ ශූරතාවය සහ අනුශූරතාවය වෙනුවෙන් මෙන්ම අනෙක් නර්තන කණ්ඩායම් වෙනුවෙන්ද සම්මාන සහතිකපත් පිරිනැමූ අතර ශූරතාවය සහ අනුශූරතාවය වෙනුවෙන් සහ අනෙක් නර්තන කණ්ඩායම් දෙක සඳහාද රුපියල් මිලියන හතරකට වඩා අධික වටිනාකමින් යුත් මුදල් ත්‍යාග ද අවසන් මහා තරග රාත්‍රියේ දී පිරිනැමූහ. නර්තන තරගාවලිය පුරා ආචාර්ය චන්න විජේවර්ධන, අනූෂා දමයන්ති, අකිල ධනුද්දර විනිශ්චය අසුන් දැරූහ. මෙම හිරු STEP UP අවසන් මහා නර්තන තරගාවලියේ නැවත විකාශය ඉරිදා දහවල් 12.30ට හිරු ටෙලි තිරයේ විකාශය වේ.\n\n● දිනේෂ්",
       "URL": "https://divaina.lk/%e0%b7%84%e0%b7%92%e0%b6%bb%e0%b7%94-step-up-%e0%b6%9a%e0%b7%92%e0%b6%bb%e0%b7%94%e0%b7%85-%e0%b6%85%e0%b6%ad%e0%b7%94%e0%b6%bb%e0%b7%94%e0%b6%9c%e0%b7%92%e0%b6%bb%e0%b7%92%e0%b6%ba%e0%b7%9a-tm-dancer/",
       "Category": "visheshanga",
       "Parent URL": "https://divaina.lk/category/visheshanga//page/10/"
}