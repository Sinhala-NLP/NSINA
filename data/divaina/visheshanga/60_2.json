{
       "Source": "divaina",
       "Timestamp": "July 17, 2023",
       "Headline": "දරුඵල පමා කරන හේතු",
       "News Content": "ඉස්සර පවුලක දරුවෝ හත් අට දෙනෙක් හිටියට දැන් පවුලක ඉන්නේ උපරිම දෙදෙනෙක් හෝ තිදෙනෙකි. දරුවන් හතර පහක් සිටී නම් එය වර්තමානයේ තරුණ තරුණියනට විශ්මයට කරුණකි.\n\nදරුවන් හත් අට දෙනෙක් සිටිනවා යැයි පැවසුවහොත් එය වාර්තා පොතට එක්වන තරම්ය. නමුත් අතීත පවුල්හි මවක් දරුවන් හත් අට දෙනකු වැදුවේ නැති නම් ඇය රෝගී කාන්තාවක් හා සමානව සලකනු ලැබීය.\n\n●මදසරු බව\n\nවර්තමානයේ තරුණ තරුණියන්ට මදසරු බව හෙවත් සරු බව අඩුවීමට බලපා ඇති ප්‍රධානම හේතුව වී ඇත්තේ ඔවුන්ගේ අලස දිවි පෙවෙතය. ක්‍රියාශීලී නොවීම නිසා ඔවුන්ගේ හෝමෝන ක්‍රියාකාරීත්වය අඩපණ වේ. එසේම දියවැඩියාව, අධිරුධිර පීඩනය වැනි රෝගවලට තරුණ වියේදීම ගොදුරු වීම නිසා ලිංගික ක්‍රියාකාරීත්වයේ දුර්වලතා හටගනී.\n\nදරුවෝ දෙන්නෙක් නිසා එකා හදාගත්තෙත් මාර ගේමක් දීලා යැයි ඇතැම් විවාහක අඹුසැමියන් පවසන්නේ මෙලෙස ඔවුන්ගේ පවතින අලස බව නිසාය. පැදුර පෑගුනත් ඇති දරු ඵල හිටිනවා යැයි ඇතැම් පුද්ගලයන් පවසති. ඔවුන්ගේ දේහ විලාශය දෙස බැලූ විට පිරිපුන්ය.\n\nපිරිමියා නම් කඩවසම්ය. සිරුරේ රෝම කූප බහුලය. විශේෂයෙන්ම පපුව ප්‍රදේශයේ රෝම කූප බහුල යනු ලිංගික හෝමෝනවල සරු බව පෙන්වන ලක්ෂණයකි.\n\nකාන්තාවකගේ පුළුල් උකුල ඇත්නම් පුන් පියයුරු පවතී නම් ඇයට දරුවන් කිහිපදෙනකු වැදීමේ හැකියාව ඇති බව මහා සෘෂිනාඩි වෛද්‍යවරු පවසා ඇත.\n\nඇය කෙසඟ නම්, සම දුර්වර්ණ නම් හෝ අධික තරබාරු නම් දරු ඵල සීමා සහිතය.\n\n●ලිංගික ශක්තිය වර්ධනය කර ගැනීම\n\nහොඳ දරුවන් බිහි කිරීමට අවශ්‍ය ලිංගික ශක්තිය උපදවා ගැනීම සඳහා නිතර කටු අනෝදා, ලාවුලු, වැල, වරකා, දූරියන් වැනි පලතුරු වර්ග ආහාරයට ගත යුතුය.\n\nපෙනෙල කොළ කැඳ, හාතාවාරිය කැඳ ආදිය නිතර පානය කළ යුතුය.\n\nමෙමගින් ලිංගික ශක්තිය උත්තේජනය වේ.\n\nවැඩි විස්තර සඳහා දුරකථන අංක 0776500677 ඇමතිය හැකිය.\n\nඅගුලාන දුම්රියපොළ පාර ලියන්වෙල ඍෂි නාඩි මධ්‍යස්ථානයේ ඍෂි නාඩි වෛද්‍යමහාචාර්ය වෛද්‍ය ජිනසිරි ලියන්වෙලසංස්කරණය – උපාලි ද සේරම්",
       "URL": "https://divaina.lk/%e0%b6%af%e0%b6%bb%e0%b7%94%e0%b6%b5%e0%b6%bd-%e0%b6%b4%e0%b6%b8%e0%b7%8f-%e0%b6%9a%e0%b6%bb%e0%b6%b1-%e0%b7%84%e0%b7%9a%e0%b6%ad%e0%b7%94/",
       "Category": "visheshanga",
       "Parent URL": "https://divaina.lk/category/visheshanga//page/60/"
}