{
       "Source": "divaina",
       "Timestamp": "August 8, 2021",
       "Headline": "ඉෂාලිනීගේ කාමරයේ අභිරහස් වැකිය මොකක්ද? සී.සී.ටී.වී. දෙකක් අකී‍්‍රය වුනේ කොහොමද…? රිෂාඞ්ගේ වධකාගාරයේ කතාව තව දුරටත්….",
       "News Content": "රිෂාඞ් බදියුදින්ගේ නිවසේ මෙහෙකාර සේවයට පැමිණ පිලිස්සී මිය ගිය ඉෂාලිනී දැන් පේරාදෙණිය ශික්‍ෂණ රෝහලේ මෝචරියේ ලාච්චුවක් තුළ තනිව සිටින්නීය. ඇයව තලා පෙලා දූෂණය කළ තිරිසනා ඇතුළු තවත් බොහෝ දේ පිළිබ`ද සිදුවන විමර්ශණ පරීක්‍ෂණ හමුවේ ඇයට මෙසේ සිටින්නට සිදුව ඇත.\n\nඩයගම වත්තේ සුසාන භූමියේ නිසලව සැතපී සිටි ඇය මෙසේ නැවතත් අප අතරට පැමිණ පේරාදෙණිය රෝහලේ මෘත ශරීරාගාරය තුළ තනිවී අදට සතියකුත් දෙදිනක කාලයක් ගෙවී ගොස් අවසන්ය.\n\nඑහෙත් දුප්පත් ඉෂාලිනීව දූෂණය කර හපයක් බවට පත් කළ තිරිසනා මොකාදැයි තවමත් හෙළිවී නැත. එය අදටත් අභිරහසක් බවට පත්ව තිබෙන්නකි.\n\nඑසේම ඇයගේ මරණයට හේතු වූ සිරුරට ගිනි ඇවිළුනේ කෙසේද ඇය ගිනි තබා ගත්තාද? නැතහොත් කිසිවකු විසින් හෝ යමක් ලෝකයෙන් වසන් කිරීමට බදියුදීන්ගේ නිවසේදී ඇයගේ සිරුරට භූමිතෙල් දමා ගිනි තැබුවේද යන ප‍්‍රශ්නවලට ද මෙතෙක් කිසිදු විස`දුමක් ලැබී නැත.\n\nමේ ගැටලූවලට විසදුම් සෙවීම සඳහා පොලිස් කණ්ඩායම් කිහිපයක්ම යොදා විමර්ශන සිදු කිරීමට ද ඉකුත් දිනවල පොලිසිය කටයුතු කරනු ලැබීය. මේ එක් කණ්ඩායමක් භාරව සිටියේ මෙරට ළමා හා කාන්තා අපරාධයන් විසදීමේලා බොහෝ දස්කම් දක්වා ඇති ප‍්‍රධාන පොලිස් පරීක්‍ෂක වරුණි බෝගහවත්තය.\n\nඉෂාලිනීගේ සිදුවීම පිළිබද විශේෂයෙන් ඇය කැදවා විමර්ශන භාර කරන්නට ද පොලිස්පති චන්දන වික‍්‍රමරත්න මහතා කි‍්‍රයා කළේය. අසරණ ඉෂාලිනීගේ මරණය හමුවේ බොරැල්ල පොලිසිය බබා නළවද්දී හතර අතින් පොලිසියට එල්ල වූ චෝදනා යම්තාක් දුරට යටපත් කරන්නට පොලිස්පතිවරයාගේ එම කි‍්‍රයාව හේතු වූ බව අපට ද පැහැදිලිව පෙනී ගිය දෙයක් විය.\n\nඑහෙත් ඉන් එහා යමක් සිදුව තිබේද? අප පොලිසියෙන් ඒ විමසීම කරන්නේ දැනගන්නට කිසිවක්ම නැති නිසාය. මේ නොදැනුවත්කම සමඟ අපට කල්පනා වන්නෙ වරුණි බෝගහවත්තටත් දැන් වැඩ බැරිද කියාය.\n\nඇය සිදු කළ විමර්ශනවලදී රිෂාඞ් බදියුදීන්ගේ නිවසේ මෙහෙකාර සේවයට පැමිණ සිටියදී බදයුදීන්ගේ මස්සිනා කෙනකු අතින් දූෂණයට ලක්වූ තවත් තරුණියන් දෙදෙනකු හ`දුනා ගන්නට වරුණි බෝගහවත්ත සමත් වූවාය.\n\nඉන් එක් තරුණියක් ඩයගම වත්තේම පදිංචිව සිටින්නියක් වූ අතර අනෙක් තරුණිය මේ වන විට කැලණිය ප‍්‍රදේශයේ නිවසක සේවයේ යෙදෙන බවද පොලිසිය ස`දහන් කළේය.\n\nඑහෙත් එකී තරුණියන් දෙදෙනා බදියුදීන්ගේ මස්සිනා කෙනකු අතින් දූෂණය වී ඇතැයි යන කුණු රස දැනෙන කතාව රට ඉදිරියට ගෙන ආවා මිස පොලිසිය එහිදීත් සිදු කළ අන් යමක් තිබේද?\n\nඑම තරුණියන් දෙදෙනා දූෂණය කළේ යැයි කියන බදියුදීන්ගේ මස්සිනා මොකාද? ඌ දැනට පොලිස් අත්අඩංගුවට ගෙන සිටින එකාද? එසේ නැතහොත් තරුණියක දූෂණය කර හිරේ ගොස් පැමිණ දැනට සැඟවී සිටින එකාද?\n\nපොලිස් මාධ්‍ය ප‍්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා කියන පරිදි ඉෂාලිනීගේ මරණය සම්බන්ධයෙන් විiාත්මක සහ පරිවේෂණීය සාක්‍ෂි එක් රැස් කිරීමට අද පොළොවේ පස් කන පොලිසිය බදියුදීන්ගේ මස්සිනා කෙනකු වූ ඒ තිරිසනා මොකාදැයි රටට හෙළි නොකරන්නේ කුමක් නිසාද?\n\nසමහරු කියන පරිදි මොකක් හරි දේශපාලන ඞීල් එකක් නිසා පොලිසියට මුඛවාඩම් දමා තිබීම එසේ වීමට හේතු වී තිබේද? දකින්නට ඇති පරිදි පොලිසියේ මේ කි‍්‍රයාකාරිත්වය සාමාන්‍යයෙන් අසාමාන්‍යය. අපට ගැටලූ මතුවන්නේ ඒ නිසාය.\n\nබදියුදීන්ගේ ගෙදර මෙහෙකාර සේවයට පැමිණි පුංචි ඉෂාලිනීට වැරදිලාවත් මෙවන් ඉරණමක් අත් වන්නේ මේ රටේ සාමාන්‍ය මිනිසකුගේ නිවසේ වැඩකරමින් සිටියදී වූයේ නම් පොලිසිය කටයුතු කරන්නේ මෙසේමද?\n\nනැත. එසේ වූයේ නම් එම නිවසේ ගෘහ මූලිකයා පළමුව පොලිසියේ බාල්කයක එල්ලී පසුව පොලිස් කූඩුවට යන්නේ වැසිකිළියට ගොස් ඉ`ද ගැනීමටවත් නොහැකි තරමට හතර හන්දි ගැලවී ශෝචනීය තත්ත්වයකට පත්වය.\n\nවැඬේ එතැනින් නතර වන්නේද නැත. ඒ නිවසේ අතට පයට හසු වන තරුණ පුතකු එහෙම සිටියේ නම් උගේ ඉරණම ද බොහෝවිට එසේම වන්නේය.\n\nඉෂාලිනී මියගියේ එවන් තැනක සිටියදී නම් මේ වන විට ඇය මිය ගිය ආකාරය මෙන්ම ඊට හේතුව සහ ඇයව දූෂණය කළ එකාද ක්‍ෂණිකව සොයා ගන්නා අපේ පොලිසිය මෙලහකටත් කවුරු හරි එකෙක් අණබෙර ගසා අධිකරණය ඉදිරියට ද ගෙන ගොස් අවසන්ය.\n\nඇතැම් විට එසේ අධිකරණයට ගෙන ගිය එකා සැබෑ අපරාධකාරය ද විය නොහැකිය. එවන් කතා මේ රටේ ඉතිහාසයේ ඕනෑ තරම් ලියැවී ඇත. කොටදෙණියාවේ සේයා සදෙව්මි දැරිය අතවරයට ලක් කර මරා දැමුණු අවස්ථාවේ අපේ පොලිසිය එසේ පිස්සු කෙළියේ නැතිද?\n\nමේ විවේචනය වගේම කිවයුතු දෙයක්ද ඇත. මෙවන් අභිරහස් සිදුවීම්වලදී නිවැරදි ඉලක්කයට යමින් සෘජු විමර්ශන සිදු කර බොහෝ අපරාධකරුවන් නීතිය ඉදිරියට ගෙන ඒමට අපේ පොලිසිය ඉතාම දක්ෂ ලෙස කටයුතු කළ අවස්ථා ද මේ රටේ ඕනෑ තරම් ඇත.\n\nමේ මොහොතේ ශී‍්‍ර ලංකා පොලිසියේ එකී දක්ෂතා අගයන්නට ද අප කිසිවිටෙකත් මැලි වන්නේ නැත. එහෙත් අපට ගැටලූව වී තිබෙන්නේ රීෂාඞ් බදියුදීන්ගේ නිවසේ සේවයට පැමිණ සිරුර ගිනි ජාලාවකින් පිලිස්සී අපා දුක් වි`ද ජීවිතයට සමුදුන් ඉෂාලිනී ජූඞ් දැරිය ගැන පොලිසිය සිදු කරන විමර්ශනවලදී පොලිසියේ ඒ දක්ෂ බවට කුමක් සිදුවී තිබේදැයි යන්නය.\n\nසියල්ල සිදු වෙමින් තිබෙන්නේ ඇල් මැරුණු ආකාරයට නොවේද? ඇල් මැරීම පමණක් නොව ඇතැම් දේවල් ‘තණමල්විල මල් සිස්ටම්’ එකට සිදුවන බවද පෙනෙන්නට ඇත.\n\nරිෂාඞ් බදියුදීන්ගේ නිවසේ වූ සීසීටීවී දර්ශන පරීක්‍ෂා කිරීමට පියවර ගැනීම එයට ඇති හො`ද උදාහරණයකි. ඉෂාලිනී සිරුරට ගිනි ඇවිලී දරුණු පිලිස්සුම් තුවාල සහිතව රෝහල්ගත කෙරෙන්නේ ඉකුත් ජුලි මස 03 වැනිදාය.\n\nරෝහල්ගත කළ ඇය මරුවා සමඟ දරුණු සටනක් කර පරාජය වී මෙලොව හැර ගියේ ඉන් දින දොළහකට පසුවය. ඒ ඉකුත් 15 වැනිදාය. ඇගේ මරණය සිදුවන තුරුම බොරැල්ල පොලිසිය බදියුදීන්ගේ නිවසේ සීසීටීවී දර්ශන පරීක්‍ෂාවක් සිදු කර නොමැති බව ඒ මොහොතේ අපි රටට හෙළි කළෙමු.\n\nඑහෙත් ඉෂාලිනීගේ මරණය සහ ඇය දූෂණය වීම පිළිබද විමර්ශන කරන පොලිසිය බදියුදීන්ගේ නිවසේ සීසීටීවී කැමරා පිළිබද පරීක්‍ෂණයක් සිදු කරනු ලැබුවේ ඇය මියගොස් දින පහළවකුත් ගෙවී යෑමෙන් පසුවය.\n\nඑසේ සීසීටීවී පරීක්‍ෂාවක් සිදු කළ පොලිසිය කීවේ කුමක්ද? බදියුදීන්ගේ නිවස තුළ වූ සීසීටීවී කැමරා 16 ක්රින් දෙකක් අකී‍්‍රය බවය.\n\nඑසේම ඉෂාලිනී ගිනි තබාගත් බවක් අනෙක් කැමරා දර්ශන අනුව අනාවරණය නොවන බවද කියන පොලිසිය වැඩිදුරටත් පවසන්නේ ගිනි ඇවිළුණු ඉෂාලිනී දිවගොස් ජල තටාකයකට පැන ඇති බවත් අසල්වැසියන් ගින්න නිවා දමා ඇති බවත්ය එසේම නිවසට ඇතුළු වන ස්ථානයේ ඇති කැමරාවේ ඉෂාලිනී පිළිබ`ද දර්ශන නොමැති බවද සඳහන් කෙරිණි.\n\nඑසේ නම් බදියුදීන්ගේ නිවසේ තිබූ සීසීටීවී කැමරා දෙකක් අකී‍්‍රය වූයේ ඇයි? එයට හේතුව කුමක්ද? සැබෑවටම සිදුව ඇත්තේ ඒවා අකී‍්‍රය කිරීමක් ද නැතහොත් දත්ත මකා දැමීමක්ද? ඉෂාලිනී ගිනි තබා නොගත්තේ නම් සිදුව ඇත්තේ කුමක්ද?\n\nඒ කරුණු පිළිබද පොලිසිය සිදු කළ විමර්ශනය කුමක්ද? විමර්ශනයක් නොකළේ නම් එසේ කිරීමට හේතුව කුමක්ද? අප ඒ ප‍්‍රශ්නය මෙහිදී මතු කරන්නේ ඉෂාලිනී සිද්ධිය පිළිබද විiාත්මක සහ පරිවේෂණීය සාක්‍ෂි සොයන පොලිසිය එවන් විමර්ශනයක් සිදු කළ බවක් මෙතෙක් දැන ගැනීමට නැති නිසාය.\n\nසියල්ල සියල්ලන්ටම රහසක් වී ඇත. එකී රහස්‍යභාවයට හේතුව දන්නේ ද පොලිසියම ය. ඇතැම්විට මේ රහස් රටට හෙළිවුවහොත් රිෂාඞ් බදියුදීන්ට ලජ්ජා සිතෙනු ඇතැයි පොලිසිය කල්පනා කරනවාද විය හැකිය. හැබැයි සිදු වන සියල්ල ඉදිරියේ ප‍්‍රසිද්ධියේම ෙඡ්දනය වෙමින් තිබෙන්නේ පොලිසියේ ලජ්ජා නහරය.\n\nබදියුදීන්ගේ නිවසේ තිබී පොලිසිය සොයා ගත් භූමිතෙල් බෝතලය සහ ලයිටරය පිළිබද මෙතෙක් කිසිදු තොරතුරක් මතු නොවීම ද පුදුම සහගතය. ඇතැම් විට එකී භූමිතෙල් සාම්පල වැඩිදුරටත් පරීක්‍ෂා කිරීම සදහා පොලිසිය විසින් සවුදි අරාබියට හෝ වෙනත් මැදපෙරදිග රටකට යැව්වාද විය හැකිය.\n\nපොලිසිය කියන පරිදි පුළුල්ව පරීක්‍ෂණ සිදු කර විiාත්මක සහ පරිවේෂණීය සාක්‍ෂි හෙළි කර ගන්නට නම් එකී භූමිතෙල් ලබාගත් තෙල් ළිඳ පිළිබඳව ද විමර්ශනයක් සිදු කිරීමට සිදුව තිබෙනවා විය හැකිය.\n\nඉෂාලිනීගේ සිද්ධිය සම්බන්ධයෙන් සිදු කෙරෙන විමර්ශන අනුව ඉකුත් සතියේ අනාවරණය වූ තවත් වැදගත් කාරණයක් වූයේ ඇය ර`දවා සිටි කුටියේ බිත්තියක ලියා තිබුණු බවට පොලිසිය කී සටහනය.\n\nඑය පොලිසියට හමු වන්නේද ඉෂාලිනී මිය ගොස් සති දෙකකට පසුවය. ඉෂාලිනී සිද්ධිය සම්බන්ධයෙන් පොලිසිය සිදුකරන විමර්ශනයේ සියුම් බව කියන්නට මේ සොයා ගැනීම අපූරු සාධකයක් නොවේද?\n\nඉෂාලිනීගේ මරණයෙන් පසුවත් පොලිසිය සිදු කරන විමර්ශනයේ ඇති දුර්වලතා පෙන්වා දෙන්නට මෙයද පැහැදිලි උදාහරණයක් නොවන්නේද?\n\nදෙමළ දැරියක වූ ඉෂාලිනී ජූඞ් එම සටහන තබා තිබුණේ දෙමළ අර්ථයක් ලැබෙන සේ ඉංග‍්‍රීසි භාෂාවෙනි. පොලිසිය කී පරිදි එහි ස`දහන්ව තිබී ඇත්තේ ‘මගේ මරණයට හේතුව’ යන්නය.\n\nමේ සම්බන්ධයෙන් මාධ්‍යයට අදහස් දැක්වූ ඉෂාලිනීගේ සොහොයුරා පවසා තිබුණේ තමන්ගේ නැගණිය කිසිවිටකත් ඉංගී‍්‍රසි භාෂාවෙන් සටහන් තබන්නට නොදැන සිටි බවය. කෙසේ වෙතත් මේ වන විට අදාළ අත් අකුරු සටහනේ වැඩිදුර විමර්ශන කටයුතු රජයේ රස පරීක්‍ෂකවරයා වෙත භාර වී තිබෙන නිසා අප සියල්ල දෙස හො`දින් බලා සිටීම හැර වෙන යමක් නොකියන්නෙමු.\n\nඉෂාලිනීගේ මරණය සම්බන්ධයෙන් සිදු කෙරුණු දෙවැනි පශ්චාත් මරණ පරීක්‍ෂණය ද ඉකුත් සතියේදී සිදු කෙරිණි. එය සිදු කරනු ලැබුවේ සෞඛ්‍ය සේවා අධ්‍යක්‍ෂ ජනරාල්වරයා විසින් නීතිපතිවරයාගේ අනුමැති ඇතිව පත්කළ විද්වත් කමිටුවක් මගිනි.\n\nඑම පරීක්‍ෂණය සිදු කළ විද්වත් කමිටුව මුලින්ම යළි ගොඩ ගනු ලැබූ ඉෂාලිනීගේ මළසිරුර සීටී ස්කෑන් පරීක්‍ෂණයකට ලක් කර පසුව සිරුරේ විවිධ කොටස් රසායනාගාර පරීක්‍ෂණ ස`දහා යොමු කළ බව මේ සම්බන්ධයෙන් අදහස් දැක්වූ පොලිස් මාධ්‍ය ප‍්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පැවසීය.\n\nඑම පරීක්‍ෂණ වාර්තා ලැබෙන තුරු ඉෂාලිනීගේ සිරුර පේරාදෙණිය රෝහලේ මෘත ශරීරාගාරයේ තැන්පත් කර තැබීමට තීරණය වූ බවද ඒ මහතා ස`දහන් කළේය.\n\nඅද දවසේ අහිංසක ඉෂාලිනී පේරාදෙණිය රෝහලේ මෘත ශරීරාගාරයේ ලාච්චුවකට වී සිටිනුයේ ඒ අනුවය. තවමත් අදාළ පරීක්‍ෂණ වාර්තා ලැබී නැත. එනිසා ඉෂාලිනීට ඩයගම වත්තේ සුසාන භූමියේ නිසලව සැතපෙන්නටද මෙතෙක් අවස්ථාව ලැබී නැත.\n\nඑසේම ඉෂාලිනීට සිදු වුණේ මොකක්ද? ඇයව දූෂණය කළ තිරිසන් දූෂකයා මොකාද? ඇගේ සිරුරට ගිනි ඇවිළුනේ කෙසේද? එය මිනීමැරුමක්ද? සියදිවි නසා ගැනීමක්ද? බදියුදීන්ගේ නිවසේ සිටි මෙහෙකාරියන් දූෂණය කළ මස්සිනා මොකාද?\n\nඑසේ කළේ දැනට පොලිස් අත්අඩංගුවෙ සිටින එකාද? නැති නම් මීට පෙර තරුණියක දූෂණය කර හිරේ ගිය එකාද? හිරේ ගිය බදියුදීන්ගේ මස්සිනා කියන එකා දැන් සිටින්නේ කොහේද? යන ප‍්‍රශ්නවලට ද තවම පිළිතුරක් නැත.\n\nකෙසේ වෙතත් ඉෂාලිනීව කෲරත්වයට පත් කිරීම පිළිබඳව රිෂාඞ් බදියුදීන්ගේ බිරිඳ ෂ්‍යාබ්දීන් අයේෂා සහ ඇගේ පියා වගකිව යුතු බව පොලිස් මාධ්‍ය ප‍්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා ඉකුත් සිකුරාදා සඳහන් කළේය.\n\nඑසේම ඔහු පෙන්වා දෙන්නේ මේ වන විට පොලිසිය කරුණු තුනක් ඔස්සේ ඉදිරි විමර්ශන සිදු කරන බවය.\n\nඉෂාලිනීගේ මරණයත් සමඟ දේශපාලන සහ සමාජමය වශයෙන් මතු වූ රැල්ලද දැන් පෙනෙන්නටවත් නැත. රැල්ල වැල්ලේ වැදී ඇති සේය. හැබැයි මොන රැලි නැති වුවත් බදියුදීන්ගේ නිවසේ මෙහෙකාර සේවයට පැමිණි ඉෂාලිනී ජූඞ් දැරිය නින්දිත ලෙසින් වැනසා දැමූ බල්ලාගේ බෙල්ලෙන් අල්ලා ගන්නා තුරු අප සිටින්නේ අවදියෙන් බව ස`දහන් කළ යුතුය.\n\nසමන් ගමගේ",
       "URL": "https://divaina.lk/%e0%b6%89%e0%b7%82%e0%b7%8f%e0%b6%bd%e0%b7%92%e0%b6%b1%e0%b7%93%e0%b6%9c%e0%b7%9a-%e0%b6%9a%e0%b7%8f%e0%b6%b8%e0%b6%bb%e0%b6%ba%e0%b7%9a-%e0%b6%85%e0%b6%b7%e0%b7%92%e0%b6%bb%e0%b7%84%e0%b7%83%e0%b7%8a/",
       "Category": "visheshanga",
       "Parent URL": "https://divaina.lk/category/visheshanga//page/564/"
}