{
       "Source": "divaina",
       "Timestamp": "December 18, 2022",
       "Headline": "මුළු ජීවිතයම බිත්ති හතරක් ඇතුලේ ගෙවන කෝපි කුඩු සිස්ටර්ලා",
       "News Content": "ක්‍රිස්තු පූර්ව අටවැනි සියවසේ ජීවත් වූ එලායස් දිවස් ප්‍රසාදිවරයාද, ජීවිතය පිළිබඳ නව අරුතක් සොයමින් පලස්තීනයේ කාර්මේල් කන්ද මධ්‍යයෙහි වූ රළු පරළු ගල් ගුහාවක ජීවත් වූ අයෙකු වූයේය. සත්ව හමෙන් සැදී දළ වස්ත්‍ර කඩකින් විලි වසාගත් එතුමාගේ හිසකෙස් සහ රැවුල හැඩපලු ගැසී වැඩී තිබුණි. සතියකට වේල් දෙකකින් පමණක් යැපුන එතුමාගේ ආහාරය වූයේද මී වද සහ පලගැටියන්ය. කිසිම විටක මිනිස් පියසකට නොපැමිණ හුදෙකලාව භාවනා යෝගීව ජීවනය ගෙවූ එලායස් දිවස් ප්‍රසාදිවරයා අනුගමනය කරමින් ජීවත් වූ පුද්ගලයෝ බොහොමයක් පලස්තීනයේ කඳුකරයේ වු හුදෙකලා ගල් ගුහාවල ජීවත් වූහ. ඔවුන් පදිංචිව සිටි කඳුයාය මුල්කරගෙන “කාර්මේල් තාපසයන්” යනුවෙන් ඔවුන් හඳුන්වන්නට විය.\n\nක්‍රිස්තු වර්ෂ 72 දී පමණ කිතුනු පූජකවරයකු වූ පේදුරු හි ඇල්බට්තුමා විසින් එවන් හුදෙකලා තාපසයින් කිතුනු සංඝයට ඇතුළත් කර ගනිමින් ඔවුන් සඳහා නීති මාලාවක් සකසන ලදී. මිනිස් ඇසුරෙන් ඈත්ව හුදෙකලාව ජීවත්වීම ඔවුන් අනුගමනය කළ යුතු ප්‍රධානතම ව්‍යවස්ථාව විය.\n\nතමන්ට ඇවැසි සුළු ආහාරය තමන්ම නිපදවාගෙන හුදෙකලා ජීවිතයක් ගත කරමින් නිරාහාරශීලීව භාවනා යෝගීව තම දවස ගෙවූ ඔවුන් තම තමන් අතරේ හෝ කතාබහේ නො යෙදුණි. මුල්ම යුගයේ මෙම තාපස නිකායට අයත් වූයේ පුරුෂ පක්‍ෂය පමණක් වූ අතර තමන් අවසන් නින්ද සැතපෙන මිනීවල දිනපතා තමන් අතින්ම ටිකින් ටික හෑරීමද ඔවුන් අනුගමනය කළ එක් චාරිත්‍රයක් විය. මෙම සමයේ ඇතිවූ ආගමික ආරවුල් නිසා වෙනත් ආගමික කොට්ඨාසයක් මෙම හුදෙකලා කාර්මේල් තාපසයන් ඝාතනය කිරීමට පටන් ගත් නිසා ඔව්හු යුරෝපීය රටවලට සංක්‍රමණය වන්නට වූහ.\n\nක්‍රි. ව. 1515 දී ස්පාක්‍ද්ක්‍දයේ, අචිලා හි උපත ලද තෙරේසා සෙයිඩා ද අහුමිචියා තුමිය එවකට කාන්තාවන් වෙනුවෙන් ද බිහිකර තිබූ කාර්මේල් නිකායේ තාපසිකාවක් බවට පත්විය. තාපසිකාවක වශයෙන් සිටියදී වරක් රෝගාතුරවීම නිසා ඇයට නිතැතින්ම භාවනා කිරීම උදාවුණි. එම කාලයේදී එතුමියට ශුද්ධ වූ අගුස්තීනුතුමන්ගේ පාප උච්චාරණය නමැති මිනිස් හදවතේ ස්වභාවය මානෝ විiාත්මකව අනාවරණය කරන ග්‍රන්ථය කියැවීමට ලැබුණි.\n\nමනුෂ්‍යාගේ හදවත දෙවියන් වහන්සේ උදෙසා පමණක් සෑදී ඇත. උන්වහන්සේ තුළ එහි සැතපෙන තාක් එය සතුටට පත්වන්නේය වැනි එම ග්‍රන්ථයෙහි තිබූ අදහස් දැඩි ලෙසින් ඇයගේ හදවතෙහි සනිටුහන් විය. තාපය නිකායෙහි නීතිරීති ලිහිල්වී ලෞකිකත්වය තාපසාරාමවලට ඇතුළුවී සිදුවී ඇති විනාශකාරීත්වය දුටු අචිලාහි සෙයිඩා ද අහුමිචියාතුමිය, කාර්මේල් තාපස නිකායේ මුල්ම කාලයේ තිබූ ශුද්ධවන්තකම, උග්‍ර තාපසවෘත නැවත ඇතිකළ යුතු යැයි සිතුවාය. කාර්මේල් තාපසිකා නිකායේ නව ප්‍රතිසංස්කරණ කටයුතු 1561 දී එතුමිය ආරම්භ කළ අතර එතුමියට ශුද්ධවූ කුරුසියේ ජුවාම්තුමාගේ සහයෝගය සහ අනුශාසනා ලැබුණි. කාර්මේල් තාපසිකා නිකායේ පැරැණි දැඩි නීති රීති නැවත ඇති කිරීමට එතුමියට, අල්කන්රාමේ ශුද්ධ වූ පේදුරුතුමා, ශුද්ධවූ ප්‍රැන්සිස් බොර්ජියාතුමා දේව වරප්‍රසාදයෙන් පූර්ණව සහයෝගය දුන්හ. නමුත් මෙම ප්‍රතිසංස්කරණ ඇති කිරීමට අචිලා හි තෙරේසා තුමියට එතරම් පහසු කාර්යයක් නොවීය. ලෞකික ජීවිතයට ඇලුන තාපසිකාවෝ තමන් එම පිළිවෙත් බැහැර කර දුෂ්කර ජීවිතයකට එළඹ භාවනාවෙන් සහ යාච්ක්‍දාවෙන් තම ජීවිත ගෙවීමට අකමැති වූහ.\n\nමාරි ගරු කන්‍යා සොහොයුරිය ඇතුළු තාපසිකාවන් හතර දෙනකු පැමිණ කොල්ලුපිටියේ තාවකාලික නිවසක දී නව නිකාය ආරම්භ කරන ලදී. එහි සිටියේදීම ඔවුන් ඔවුන්ගේ ප්‍රථම ස්ථීර කාර්මේල් තාපසිකාරාමය කොළඹ මට්ටක්කුලියේ ගොවිපළ පාරේ ඉදිකර එහි පදිංචියට පැමිණියහ. ලංකාවට පැමිණි අනික් ප්‍රංශ ජාතික කාර්මේල් තාපසිකාවන් තිදෙනාට මෙහි දේශගුණය යහපත් නොවූයෙන්ද ඔවුන් ආපසු සිය රටට ගිය අතර සාන්ත ජෝශප්හි මාරි ගරු කන්‍යා සොයුරිය එහි කටයුතුවල නියැලෙන්නට විය.\n\n1936 දී ඉන්දියාවේ සිට පැමිණි ගරු මේරි යුකරියස් කන්‍යා සොයුරිය ලංකාවේ කාර්මේල් තාපසාරාමයට ඇතුළුවූ ප්‍රථම කාන්තාව වූවාය. 1938 දී මට්ටක්කුලියේ පිහිටි මෙම කාර්මේල් තාපසිකාරාමයට ඇතුළුවූ මුල්ම සිංහල තරුණිය, මාගරීටා යනුවෙන් ගරු කන්‍යා සොයුරියක වූවාය.\n\nදැනට ලංකාවේ කාර්මේල් තාපසිකාරාම තුනක් ඇත. මට්ටක්කුලිය, මහනුවර සහ ගාල්ලේය. මට්ටක්කුලිය කන්‍යාරාමයේ ප්‍රධාන මව්තුමිය ගරු මරීසා සොහොයුරිය ගාල්ල කන්‍යාරාමයේ ප්‍රධාන මව්තුමිය ගරු තෙරේසා මාරි සොයුරිය මහනුවර ගරු ඇන්ජලා සොයුරියය. නමුත් අචිලාහි තෙරේසාතුමිය විසින් මුලින්ම තවත් තාපසිකාවන් හතර දෙනකු සමගින් පැරැණි කාර්මේල් නිකායේ දැඩි නීතිරීති අනුගමනය කරන ප්‍රතිසංස්කරණීය කාර්මේල් නිකාය අරඹන ලදී. අචිලාහි නව කාර්මේල් තාපසිකා නිකායට මුලින්ම හතර දෙනකු ඇතුළු වුවත් ඉතාමත් ඉක්මනින් තාපසිකාවන් වැඩි වැඩියෙන් එකතු වෙන්නට විය.\n\nකාර්මේල් තාපසිකාරාමයක සිටිය හැකි උපරිම තාපසිකාවන් විසි එකක් වු නිසා ඇයට ඉතාමත් ඉක්මනින් අලුත් තාපසිකාරාම ආරම්භ කරන්නට සිදු විය.\n\nඉතාමත් ටික කාලයකින් එතුමිය ස්පාක්‍ද්ඤයේ කාර්මේල් නිකායේ තාපසිකාරාම දහ හතක් ආරම්භ කළාය. 1582 දී අචිලාහි තෙරේසාතුමිය ස්වර්ගස්තවිය. පසුකාලීනව ශුද්ධතම පියතුමා විසින් එතුමියව සාන්තුවරයට ඔසවන ලද අතර එතුමියගේ මංගල්‍යය ඔක්තෝබර් මස පහළොස්වන දින පවත්වනු ලැබේ. මුලින්ම ස්පාක්‍ද්ක්‍දයට පමණක් සීමා වී තිබුණ කාර්මේල් තාපසිකා නිකාය 1604 දී එයින් බැහැරව ප්‍රංශයට සහ බෙල්ජියමට ව්‍යාප්ත විය.\n\n1935 දී කාර්මේල් තාපසිකා නිකායට අයත් ප්‍රංශ ජාතික තාපසිකාවක් වු සාන්ත ජෝශප්හි මෙයට කාලයකට ඉහත මෙම තාපසිකාරාමවලට ඇතුළත් වීමට අධ්‍යාපන සුදුසුකම් පිළිබඳ විමසීමක් නොකළ අතර අද ඒ සඳහා උසස් පෙළ දක්වා ඉගෙනුම ලබා තිබීම අවශ්‍යයි. වයස අවුරුදු දහඅට සම්පූර්ණ කළ යහපත් චරිතයකින් යුක්ත විය යුතුය.\n\nකාර්මේල් නිකායේ තාපසිකාවක් වීමට අවශ්‍ය පුහුණුව එම තාපසිකාරාමයේදී එහි ප්‍රධාන මව්තුමිය විසින් දෙනු ලැබේ. භාවනා කිරීම විශේෂ යාච්ක්‍දා අභ්‍යාස පැවැත්වීම මෙන්ම ඉවුම් පිහුම් වැඩද මාස හයක කාලයක් උගන්වනු ලැබේ. එම මාස හයක පුහුණු කාලයේදී එම තරුණිය තාපසිකාරාමයේ ගත කළ යුතු ජීවිතය පිළිබඳව අවබෝධයක් ලබා ගන්නා අතර ඇය එම ජීවිතයට සතුටක් දක්වනවා නම් නවක තාපසිකාරාමයට ඇතුළු විය හැක. මෙම නවක තාපසිකාරාමයේ දැඩි ආගමික අභ්‍යාසවලින් හා මර්දන ක්‍රියාවලින් ගතකරන වසරක කාලයෙන් පසු කාර්මේල් නිකායේ තාපසිකාවක වශයෙන් තාවකාලික පොරොන්දු දෙනු ලැබේ.\n\nමෙහිදී ඇයට හිස දෙපා දක්වා අතේ මැණික් කටුව දක්වා දිග මුහුණෙහි දෙනෙත් අවට කුඩා ප්‍රමාණයක් පමණ විවෘතව ඇති තද දුඹුරු පැහැති ලෝගුව ඇඳීමට අවසර දෙනු ලැබේ.\n\nකාර්මේල් නිකායේ ගරු සොහොයුරියන් අඳින ලෝගුවේ තද දුඹුරු පැහැය නිසා බොහෝ කතෝලිකයන් මෙම කන්‍යා සොහොයුරියන් හඳුන්වන්නේ කෝපි කුඩු සිස්ටර්ලා යනුවෙනි.\n\nතාපසිකාවක වශයෙන් පොරොන්දු දී වසර තුනකට පසු කතෝලික ධර්මයේ ශීල, ධර්ම, ගුණධ්‍යාන විධි, විවිධ යාච්ක්‍දා ක්‍රම පිළිබඳව පූර්ණ දැනීමක් ලැබීමෙන් පසු කාර්මේල් නිකායේ තාපසිකාවක් වශයෙන් ස්ථීර පොරොන්දු දෙනු ලැබේ.\n\nකාර්මේල් නිකායේ තාපසිකාවකගේ දින චර්යාව දැඩි ශික්ෂණයකින් යුක්තය. උදෑසන හතරයි හතළිස් පහට අවදිවන මෙම තාපසිකාවෝ මුහුණකට සෝදා තාපසිකාරාමයේම එක් පසෙක ඇති දෙවි මැඳුරේ පෙරවරු පහට පැවැත්වෙන දිව්‍ය පූජාවට සහභාගි වෙති. සාමාන්‍යයෙන් කුරුසියේ හැඩයට නිමවා ඇති දෙව් මැඳුරේ ප්‍රධාන අල්තාරයේ සිට පූජාප්‍රසාදිතුමා පූජාව තබන අතර දැල් සහ ලීස්තර ගසා කිසිවෙකු නොපෙනෙන ලෙස දෙපස ඉඳිවී ඇති කුඩා කුටි දෙකෙහි සිට කන්‍යා සොහොයුරියෝ දිව්‍ය පූජාවට සහභාගි වෙති. දිව්‍ය පූජාවෙන් පසු තමන්ගේ කුටිවලට පැමිණෙන කන්‍යා සොහොයුරියෝ නැවතත් යාච්ක්‍දාවෙන් සහ භාවනාවෙන් පසු වෙති. උදෑසන 7.30 ට උදෑසන ආහාර වෙලාවය. ආප්ප, ඉදිආප්ප වැනි ආහාර කිසිම දිනක උදෑසන ආහාරයට එකතු නොවන අතර සෑම දිනකම පාන් පෙති කීපයක් පමණ සරල ආකාරයට ආහාරගෙන කහට තේ බොති.\n\nඋදෑසන ආහාරයෙන් පසු එකිනෙකා එක් එක් කටයුතුවල නිරත වෙති. සමහරු ඔවුන්ගේ ගොවිපළේ කටයුතුවල නිරත වෙති. සමහරු රෙදි සෝදා ගනිති. සමහරු ඇඳුම් මැසීමේ කටයුතුවල නිරත වෙති. තාපසිකාරාමයේ සිදුවන සෑම කටයුත්තක් කිරීමට අත් උදව්කාරියන් නැත. ඉවුම් පිහුම් ඇතුළු සෑම කාර්යයක්ම තමන්ම කර ගනිති. දහවල් එකොළහකට සියලු දෙනාම භවානානුයෝගීව සිට යාච්ක්‍දා කරති. එකොළහයි තිහට සරල ව්‍යංජන එකක් දෙකක් සමගින් දහවල් බත ආහාරයට ගනිති.\n\nතාපසිකාරාමයේ බිත්ති හතරකට මැදිවී එකට සිටියත් මෙම තාපසිකාවන්ට නිතරම එකිනෙකා හා කතාබස්වලට යෙදී සිටීම තහනම්ය. දහවල් 12.00 සිට 1.00 දක්වා පැයක කාලයක් තුළ තාපසිකාවන් එකිනෙකා හා කතා බස් කිරීමට අවසර ඇත. එයින් පසුව නැවතත් තනි තනිව භාවනායෝගීව යාච්ක්‍දා කිරීමත් ආගමික පොත්පත් කියවීමත් සිදුකර තුනට පමණ සවස තේ කෝප්පයක් පානය කරති. සවස තුනයි පහළොවට නැවත දෙවි මැඳුරට පැමිණ පෞද්ගලිකව යාච්ක්‍දාවෙ යෙදෙති. ඉන් පසුව සියලු දෙනාම තාපසිකාරාමයේ වත්තේ විවිධ කටයුතුවල නිරත වෙති.\n\nරාත්‍රි හයට පමණ නැවතත් සියලු දෙනාම එකතු වී සන්ධ්‍යා යාච්ක්‍දා මෙහෙයක් පවත්වා රාත්‍රියේ හතට පෙර පාන් පෙති දෙක තුනක් වූ රාත්‍රී ආහාරය භුක්ති විඳිති.\n\nකාර්මේල් නිකායේ තාපසිකාරාමයක සිටිය හැකි උපරිම තාපසිකා සංඛ්‍යාව විසි එකක් පමණි. ඉන් දහනම දෙනෙක්ම පිටස්තර කෙනෙකු හා අඩුම වශයෙන් තම දෙමාපිය, සහෝදර සහෝදරියන් සමග පවා සම්බන්ධතාවයක් නැතිව තාපසිකාරාමයේ හුදෙකලාවම පසුවෙති. සෑම අවස්ථාවකම බාහිර සමාජය හා සම්බන්ධකම් පවත්වන්නේ තාපසිකාවන් දෙදෙනකු පමණි. තාපසිකාරාමයට පැමිණෙන බාහිර අය හා කතා බස් කරන්නේත් ඔවුනට අවශ්‍ය කෑම බීම ආදී පාරිභෝගික භාණ්ඩ ගෙන එනු ලබන්නේත් මෙම තාපසිකාවන් දෙදෙනා පමණය.\n\nකාර්මේල් නිකායේ තාපසිකාවන්ගේ දෙමාපියන්ටද තම දියණිය හා කතාබස් කිරීමට ලැබෙන්නේ මසකට එක් වරක් පමණි. අමුත්තන්ගේ කාමරයේ සිහින් ලෑලිවලින් නිර්මිත කවුළුව දෙපසින් සිට හරි හැටි මුහුණ බලා ගැනීමටත් නොහැකිව සීමිත වේලාවකට පමණක් අවසර ලැබේ.\n\nතමන්ගේ සහෝදර සහෝදරියකගේ පමණක් නොව තමන් මෙලොවට බිහිකර හැදූ දෙමාපියන් මිය ගියත් එම අවමඟුල් අවස්ථාවට සහභාගි වීමට කාර්මේල් තාපසිකාරාමයේ අභ්‍යන්තරයෙහි ජීවත්වෙන දහ නව දෙනාම එහි නීති රීති අනුව ඉඩ නොලැබේ. එවැනි අවස්ථාවකදී එම අවමඟුලට සහභාගි වී එම අවශ්‍ය කටයුතු ඉටුකරන්නේ බාහිර කටයුතු සඳහා යන තාපසිකාවන් දෙදෙනා විසිනි.\n\nජීවිත කාලයම විශ්මිත කැපවීමකින් දැඩි දුෂ්කර ක්‍රියා සහ අතිශය චාම් සරල ආකාරයකින් තාපසිකාරාමයක ඇතුළත අපිස් ලෙස ජීවත් වෙමින් එම ස්ථානයෙන් බැහැරව ගමන් නොකරන කාර්මේල් තාපසිකාවන් තම ජීවිතයේ අවසන් ගමන සඳහාවත් එයින් බැහැරව නොයති. ඉපදුණු සියලු දෙනාටම පොදු මරණය කාර්මේල් තාපසිකාවකටද හිමි වූ එම දේහය ඉතාමත් චාම් මිනී පෙට්ටියක බහා හැකි තරම් අඩු දින දෙමාපිය සහෝදර සහෝදරියන්ගේ සහභාගිත්වයෙන් තාපසිකාරාමයේම ඇති මිනී පිට්ටනියේ භූමදාන කරනු ලැබේ.\n\nහුස්ම ගැනීමට තරම්වත් විවේකයක් නොමැති ආකාරයේ කලබලකාරී ලොවක එකිනෙකා පරයා තවකෙකු නැඟීමට අති ධාවනකාරී ලෙස දිව යන සමාජයක, අටෝරාවක් කන්කරච්චල පිරි කොළඹ වැනි ගිනිගත් ගෙන්දගම් පොළාවක් ඇති ප්‍රදේශයක සියලු ලෞකික සැප සම්පත් අලුයම ලූ කෙල පිඩක් සේ ප්‍රතික්‍ෂේප කරමින් ඉපැරැණි මුනිවරයන් මෙන් නිහඬව නිසංසලව මිනිස් ඇසුරෙහි ඉවත්ව ඔවුන් වඩමින් යාච්ක්‍දාවෙන් දෙවියන් වෙත තමන් සමීප වෙමින් ජීවත් වෙන තාපසිකාවන් සිටින මුනිවර අසපුවක් ඇතැයි කෙනෙකු සමහරවිට විශ්වාස නොකරනු ඇත.\n\nඕනෑම කෙනෙකුගේ පුද්ගල ඉල්ලීම් දෙවියන් වෙත බැති බරව යාච්ක්‍දා කරමින් කොළඹ මට්ටක්කුලියේ ගොවිපළ පාරේ කල්‍යාණ නදී තෙර අසපුවෙහි මෙම තාපසිකාවෝ අදත් අපිස් දිව් ගෙවති.\n\nපීටර් කැනියුට් පෙරේරා",
       "URL": "https://divaina.lk/%e0%b6%b8%e0%b7%94%e0%b7%85%e0%b7%94-%e0%b6%a2%e0%b7%93%e0%b7%80%e0%b7%92%e0%b6%ad%e0%b6%ba%e0%b6%b8-%e0%b6%b6%e0%b7%92%e0%b6%ad%e0%b7%8a%e0%b6%ad%e0%b7%92-%e0%b7%84%e0%b6%ad%e0%b6%bb%e0%b6%9a/",
       "Category": "visheshanga",
       "Parent URL": "https://divaina.lk/category/visheshanga//page/205/"
}