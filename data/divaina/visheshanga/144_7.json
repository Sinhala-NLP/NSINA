{
       "Source": "divaina",
       "Timestamp": "March 9, 2023",
       "Headline": "ළමා කවියේ කුමරතුඟු ලකුණ",
       "News Content": "කුමරතුඟු මුනිදසුන් හෙවත් කුමාරතුංග මුනිදාස නමින් අප කතාකරනුයේ සාකල්‍යයෙන්ම අනුපමේය චරිතයකි. එතුමා අසාමාන්‍ය පඬිරුවනකි. විශේෂයෙන් කුමරතුඟවන්ගේ භාෂා ශාස්ත්‍රීය සේවාව, ගුරු භූමිකාව සර්වකාලීනව බුහුමන් ලැබිය යුතුවා සේම, අධ්‍යාපන ක්‍ෂේත්‍රය වර්ණවත් කළා වූ ගුරුතුමෙකු ලෙස හැඳින්වීම ද උචිතය. මාතෘ භාෂාවත් ‘අපේකමත්’ බටහිර පාළකයින්ගේ පලාබෙදිල්ලකට ගොදුරුවෙමින් පැවති අවධියක කුමරතුඟුවන්ගේ සම්ප්‍රාප්තිය ඇත්ත වශයෙන්ම මාතෘ භාෂාවට උදාවූ වසන්තයක් ලෙසින් හැඳින්වීම නිවැරැදිය.\n\nසිංහල භාෂාවත් සාහිත්‍යයත් සිංහලයන්ටම අමතක වෙමින් පැවති අවධියක භාෂාවේ අනන්‍යතාවය හඳුන්වාදීම සඳහා හඬක් නැඟූ කුමරතුඟුවන්ගේ අගය පිළිබඳ කතා කිරීමට බොහෝ කරුණු කාරණා තිබේ.\n\nමෙම ලිපියේ අරමුණ විශාල පරාසයක විවිධ මානයන් ඔස්සේ ගලාගිය එතුමාගේ ‘නිර්මාණ අතරින් ළමා සාහිත්‍යය වර්ණවත් කළ නිබන්ධන සහ සාහිත්‍ය කෘති පිළිබඳ කතා කිරීම පමණයි.\n\nකුමරතුඟුවන්ගේ ආදර්ශමත් ගුරු භූමිකාව ගැන පුනරාවලෝකනයේදී එතුමන් විසින් දැයේ මහඟු සම්පත වන ළමා පරපුර වෙනුවෙන් මුදාහළ කාව්‍ය නිර්මාණ කෘති ,ගණනාවක්ම අපේ මතකයෙහි ජීවය ලබයි. රටක අනාගතය කෙරෙහි සෘජුවත් වක්‍රවත් බලපානු ලබන වටිනාම සම්පත වනුයේ එම රටේ ළමා පරපුරයි. ළමා පරපුර නිසි මඟට යොමුකිරීමේ භාරදූර කර්තව්‍යයේදී පෙරමුණ ගත යුත්තේ මවුවරුන් පියවරුන් සහ ගුරුවරුන්ය.\n\nඑම අරමුණ ඇතිව අපේ කුමරතුඟුවෝ ද නව නිර්මාණ කුසලතාවය මෙහෙයවා අගනා ළමා කෘති ගණනාවක් නිර්මාණය කොට දරුවන් අතට පත් කළහ.\n\n‘අකුරු මහිමය’ කුමරතුඟුවන් නිර්මාණය කළේ දරුවන්ගේ හද ගැස්ම, සිතුම් පැතුම් සහ රසාස්වාදන ශක්තීන්ද මැනවින් හඳුනාගෙන සිටි බැවිනි.\n\nපොරණ පඬින් කළ පත් පොත්නුවන ලැබෙයි කියැවුව හොත්නොදැතැ අකුරු කියවනු තැත්අකුරු තමා නුවණ දොතොත්\n\nළමයින් සඳහා සාහිත්‍යයක් පෝෂණය කිරීම වැඩිහිටියන් සඳහා නිර්මාණ කරණය කිරීමට වඩා අපහසු කාර්යයකි. හේතුව එම කාර්යේදී ළමයින්ගේ සිතුම් පැතුම් ඔවුන්ගේ ලෝකය පිළිබඳ මනා වැටහීමක් නිර්මාණකරුට තිබිය යුතු හෙයිනි. කුමාරතුංගයෝ ඒ බව දැන සිටිමින් ළමා සාහිත්‍ය වෙනුවෙන් තම නිර්මාණ මුදා හළහ.\n\nඑතුමාගේ ‘මල් බස්’ සහ “හාවා ගිය මඟ” ඒ බව පැහැදිලි කර ගැනීමට ඇති කාව්‍ය නිර්මාණ දෙකකි.\n\nගස අග නාඅර රඳ නාමලට ම නාබොහොම හිනා\n\nගත වතු සුදුවී පිරි සිදුපොහොය නැතදුසිල්ගත් බඳු\n\nනැණ ගුණ දම්රුව පැහැ තුම්ඇති අය නම්රෝස කුසුම්\n\nහා හා හරි හාවාකැලේ මැදින් ආවාහිටගෙන ගහ ගාවාවට පිට ඇහැ ලෑවා\n\nකොළ දෙකටක් කෑවාපැන් උගුරක් බීවාතොල කට ලෙව කෑවාඉතින් ඇතැයි කීවා\n\nකුමාරතුංග මුනිදාසයන් තම නිර්මාණ කරණයේදී පරිසරයට දැක්වූයේ කෙබඳු ආදරයක්ද දර්ශනයක්ද යන්න පිළිබඳව කතිකාවතක යෙදෙන විට අපට පැහැදිලි වන වැදගත්ම කාරණයක් වන්නේ එතුමාගේ පරිසරවේදිත්වයයි. හීන්සැරය, මඟුල්කෑම වැනි ප්‍රබන්ධත් දොරට වැඩුම නැළවිල්ල වැනි කවි පන්තීනුත් උදාහරණ වේ.\n\nතොටිල්ල සැම සුව පිරීපැද්දෙයි තාලෙට සරීඅසමින් ගී සුමිහිරීනිදැන්න පුත රන්කිරී\n\nසඳපානේ වැලිතලාසුර කුමරියො මල් සලානටති මෙලෙස බල බලාගිගිරි වළලු පය නොලා\n\nකුමරතුඟුවන් තම නිර්මාණ චාරිකාවේ නිරත වුණේ ළමයින් විභාගකරණය කිරීමේ පටු චේනාවෙන් නොව, ඔවුන්ගේ අධ්‍යාත්මය සැරසීමේ අරමුණින් යුතුවය. ‘සිරිමත්’ කවි පෙළ නිදසුනකි.\n\nසිරිමත් මගෙ සකියහපත් ළමයෙකිනුවණත් ඇත්තෙකිවැඩටත් සමතෙකි\n\nඋදයම පුබුදීමුහුණට දිය දීකුල දෙවි නමදීගේ දොර හමදී\n\nකුමරතුඟුවන් ‘හණමිටියේ සංකල්පය” අගය කළ සාහිත්‍ය ධරයෙක් නොවේ. ඔහු තම නිපැයුම් අගය කළේය. අගය කළා පමණක් නොව, ‘අලුත් දේ’ හි ඇති වැදගත්කමත් ළමා හදවත්වලට පැහැදිලි කර දුන්නේ මේ අයුරිනි.\n\nඅලුත් අලුත් දෑ නොතනනජාතිය ලොව නොනගීහිඟා කෑම බැරිවුණු තැනලගී ගයා මරගී”\n\nදියුණුව කරා අධිවේගයෙන් යන ගමනක අද අපි යෙදී සිටිමු. ඔන්ලයින් පාඩම්, රූපවාහිනි දේශන, අන්තර්ජාලය, සහ දුරකථනය දැයේ දූ දරුවන්ට පහසුකම් සපයයි. කුමරතුඟු ගුණ සමරන අප විසින් සිතට ගත යුතු අවධානය යොමු කළ යුතු කරුණු කාරණාද තිබේ.\n\nදරුවන්ට ඉගැන්විය යුත්තේ කෙසේද? ඉගැන්විය යුත්තේ කුමක්ද? යන්න පිළිබඳව වැදගත් කරුණු රැසක් එතුමා තම කාව්‍ය නිර්මාණ තුළින් පැහැදිලිව ප්‍රකාශ කර ඇත. ඒ පිළිබඳ කතිකාවක් කිරීම කාලෝචිතය.\n\nකේ. ජී. සංඝදාසගා/වඳුරඹ මධ්‍ය විද්‍යාලයේ හිටපු ආචාර්ය",
       "URL": "https://divaina.lk/%e0%b7%85%e0%b6%b8%e0%b7%8f-%e0%b6%9a%e0%b7%80%e0%b7%92%e0%b6%ba%e0%b7%9a-%e0%b6%9a%e0%b7%94%e0%b6%b8%e0%b6%bb%e0%b6%ad%e0%b7%94%e0%b6%9f%e0%b7%94-%e0%b6%bd%e0%b6%9a%e0%b7%94%e0%b6%ab/",
       "Category": "visheshanga",
       "Parent URL": "https://divaina.lk/category/visheshanga//page/144/"
}