{
       "Source": "divaina",
       "Timestamp": "November 25, 2022",
       "Headline": "අටක් පරදා ‘ටේලර්’ දිනයි",
       "News Content": "සුපිරි ගායිකාවක සහ ගීත රචිකාවක වන ටේලර් ස්විෆ්ට් පසුගිය ඉරිදා ලොස් ඇන්ජලීස්හි පැවැති ඇමරිකානු සංගීත සම්මාන උළෙලේදී (AMAS) ඉහළම ත්‍යාගය වසරේ කලාකරුවා ඇතුළුව ඇය තරග කළ කුසලාන හයම දිනා ගත්තාය.\n\nසංගීත ලෝකයේ විශාල අවධානයක් දිනාගනිමින් ඇය වාර්තා පොත අලුත් කළාය. ජයග්‍රහණයෙන් පසු ඇය පැවසුවේ මෑත වසරවල රසික සහයෝගය ඇතිව ඇය වැඩිපුර ගීත ලිවීමට දිරිමත් කළ බවත්ය.\n\n32 හැවිරිදි ඇය පසුගිය වසර තුන තුළ මුල් ඇල්බම හතරක් සහ නැවත පටිගත කිරීම් දෙකක් නිකුත් කළාය. ඇගේ නවතම ඇල්බමය වන මිඩ් නයිට්ස්හි ගීත ඔක්තෝබර් මස එළිදැක්වීමෙන් පසුව බිල්බෝඩ් කේවල ප්‍රස්ථාරයේ හොඳම ස්ථාන දහය ලබා ගත්තාය.\n\nස්විෆ්ට් සඳහා වූ අනෙක් ගෞරව අතර ජනප්‍රියම පොප් ඇල්බමය කන්ටි්‍ර ඇල්බමය සහ 2021 රෙඩි රෙකෝඩ් නැවත පටිගත කිරීම ඇතුළත් විය. ගායිකාව ඇගේ පැරණි වාර්තා ලේබලය සමඟ ඇතිවූ ආරවුලක් හේතුවෙන් ඇගේ අතීතයේ ඇල්බම නැවත සකස් කර ඇත. වසරේ කලාකරුවා සඳහා ප්‍රමුඛ නාමයෝජනා අටක් සමඟ සම්මාන රාත්‍රියට ගිය බියොන්සේ, හැරී ස්ටයිල්ස්, ද වික්න්ඩ් ඩ්‍රේක්, ඇඩේල් සහ බැඩි බනී ඇතුළු ප්‍රබල නම් අභිබවා ස්විෆ්ට් ජයග්‍රහණය කළාය.",
       "URL": "https://divaina.lk/%e0%b6%85%e0%b6%a7%e0%b6%9a%e0%b7%8a-%e0%b6%b4%e0%b6%bb%e0%b6%af%e0%b7%8f-%e0%b6%a7%e0%b7%9a%e0%b6%bd%e0%b6%bb%e0%b7%8a-%e0%b6%af%e0%b7%92%e0%b6%b1%e0%b6%ba%e0%b7%92/",
       "Category": "visheshanga",
       "Parent URL": "https://divaina.lk/category/visheshanga//page/223/"
}