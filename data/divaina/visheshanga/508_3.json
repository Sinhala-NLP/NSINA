{
       "Source": "divaina",
       "Timestamp": "October 18, 2021",
       "Headline": "සමසමාජ පක්ෂයෙන් ආණ්ඩුවට සංදේශයක්",
       "News Content": "රජය ඉතාමත් අසීරු අවස්ථාවකට මුහුණ දී සිටින අතර මේ මොහොතේ සෑම කෙනෙකුම රජයට උපකාර කළ යුතුයි. නමුත් නිවැරදි ප‍්‍රතිපත්ති හා යහපත් නායකත්වයක් තුළින් දුෂ්කරතා මඟහරවා ගැනීමට රජයද මූලිකත්වය දිය යුතුය. වැරදි ප‍්‍රතිපත්ති සහ ක‍්‍රියාවන් නිවැරදි කර වැළැක්විය යුතුය. විශේෂඥ උපදෙස් ඇතිව විධිමත් ජාතික සැලැස්මක් සකස් කර නිසි පරිදි ක‍්‍රියාත්මක කළ යුතුව ඇත.\n\nජනතාව මුහුණ දෙන ප‍්‍රධාන ගැටලූව කුසගින්න බව ලංකා සම සමාජ පක්ෂයේ මතයයි. 60% ක් පමණ වන බොහෝ පුද්ගලයන්ගේ ආදායම දරිද්‍රතා රේඛාවට පහළින් ඇති අතර මධ්‍යම පාන්තිකයන් අතර පවා දිනකට එක් ආහාර වේලක් හෝ ලබාගැනීමට නොහැකි තත්ත්වයට පැමිණ සිටී. ජීවන වියදම දරුණු ලෙස ඉහළ යෑම සහ කොවිඞ් – 19 වසංගතය හේතුවෙන් ආර්ථික බිඳවැටීම (රැකියා ස්ථාන වසා දැමීම, රැකියා අහිමි වීම් ආදිය) නිසා ආදායම අහිමි වීම හෝ අඩු වීම තත්ත්වය වඩාත් දුෂ්කර කර තිබේ. සමසමාජ පක්ෂය කාරුණිකව රජයෙන් ඉල්ලා සිටින්නේ (ග‍්‍රාම සේවක සහ අනෙකුත් නිලධාරීන් ලවා) මේ මොහොතේ මේ ආකාරයෙන් පීඩාවට පත් පුද්ගලයන් නිවැරදිව හඳුනා ගන්නා ලෙසයි. අනතුරුව මෙම පවුල් සඳහා සතිපතා නොමිලේ වියළි සලාකයක් ලබා දීමට රජය ප‍්‍රමුඛතාව දිය යුතුයි. අනෙක් විකල්පය නම් ඔවුන්ට සලාක කාඞ්පතක් ලබා දීමයි. අතීතයේ දී දිවයින පුරා ගම්, නියම්ගම් මට්ටමින් සිල්ලර වෙළඳසැල් ලෙස සැබෑ මහජන සමුපකාර ජාලයක් ස්ථාපිත කිරීමෙන් මෙවන් ගැටලූ සාර්ථක විසඳාගත හැකි විය. මෙම කටයුත්ත සිදුකරන අතරම, අනෙකුත් සේවා ලබා ගැනීමට සහ මෙම සේවාව විධිමත් කිරීමට හා සැපයීමට පෞද්ගලික සාප්පු ද භාවිතා කළ හැකිය. සියලූම අත්‍යවශ්‍ය භාණ්ඩ රජයේ සහාය ඇතිව ජනතාවට අඩු මිලට ලබා දිය යුතුය.\n\nකොවිඞ් – 19 වසංගතය\n\nඅගුලූ දැමීම ආසාදන සංඛ්‍යාව අඩු කිරීමට සහ වසංගතය අඩු කිරීමට උපකාරී විය. නමුත් සාමාන්‍ය ජීවිතයට නැවත පැමිණීම කොවිඞ් – 19 හි සිව්වන රැල්ලට හේතු විය හැකි අතර එය කෙසේ හෝ වැළැක්විය යුතුය. සෞඛ්‍ය නීති හතර දැඩි ලෙස පිළිපැදීමෙන් මෙය සාක්ෂාත් කර ගත හැකිය. (අඩු ජනගණත්වය, ප‍්‍රමාණවත් සමාජ දුරස්ථභාවය, නිවසින් පිටත සිටින සෑම අවස්ථාවකම මුව ආවරණ පැළඳීම සහ සබන් ගා නිතර අත් සේදීම – විශේෂයෙන් අන් අය විසින් ස්පර්ශ කරන ලද ඕනෑම මතුපිටක් ස්පර්ශ කිරීමෙන් පසු). මෙම ප‍්‍රතිපත්ති නිසි ලෙස පිළිපැද්ද නගර සහ දිස්ත‍්‍රික්කවල හොඳම ප‍්‍රතිඵල ලැබී ඇත. අනාගතයේදී මෙය ක‍්‍රියාත්මක කිරීම සඳහා මහජන සෞඛ්‍ය නිලධාරීන් සමඟ වැඩකරන කොවිඞ් කමිටු සෑම ගමකම සහ නගරයකම ස්ථාපිත කළ යුතුය (විශේෂයෙන් අධි ජනගනත්ව නාගරික ප‍්‍රදේශ). සියලූම සේවා ස්ථාන, පාසල් ආදිය තුළ නීති රීති ක‍්‍රියාත්මක කළ යුතු අතර, සිව්වන වසංගත රැුල්ලක අවදානම වළක්වා ගැනීමට උපකාරී වේ. එන්නත ලබා දීමෙන් බරපතළ රෝගාබාධ හා මරණය ඇතිවීම වළක්වන නමුත් එය ආසාදනය පැතිරීම වළක්වන්නේ නැත. කෙසේ වෙතත්, විදෙස් අධ්‍යයනයන්හි ප‍්‍රතිඵලවලින් පෙනී යන්නේ එන්නත්කරණයේ ආරක්ෂාව කෙටි කාලීන බවයි (මාස 4-5 පමණ). එහි ප‍්‍රතිඵලයක් වශයෙන් මාස 6 ක එන්නත් වර්ධක වර්ග නිර්දේශ කර ඇත. මෙය කිහිප වරක් නැවත නැවත කිරීමට අවශ්‍ය විය හැකිය. නමුත් එය රටට අධික වියදමකි. ආසාදිතයින්ගෙන් 80% ක් පමණ කිසිදු රෝගයක් හෝ ඉතා සුළු රෝග ලක්ෂණ පමණක් නොපෙන්වන හෙයින්, සියලූම දරුවන්ට එන්නත් ලබා දීමේ අවශ්‍යතාවක් නොමැත. එන්නත් කිරීම අවදානම් කණ්ඩායම්වලට පමණක් සීමා විය යුතුය. (වයස අවුරුදු 60 ට වැඩි සහ අවුරුදු 60 ට අඩු, රෝගාබාධ සහිත දරුවන්) සියලූම වසංගත ආරම්භ වූ මොහොතේ සිට වසර 2 හෝ 3 ක ඇතුළත කාලයකට පසු තුරන්ව ගොස් ඇත. අපි සංවේදීව ක‍්‍රියා කළහොත් කොවිඞ් – 19 සම්බන්ධයෙන් ද එයම සිදු විය යුතුයි.\n\nමිනිසුන් සෞඛ්‍ය නීති පිළිපදින්නේ නම් මෙම වසංගතය තවත් මාස, වසර කිහිපයකින් අවසන් විය යුතුය. මෙම වාතාවරණය යටතේ රටේ ජන ජීවිතය යථා තත්ත්වයට පත් කිරීමට සහ අනාගත පරපුරේ අවශ්‍යතා සහතික කිරීමට සෑම දෙයක්ම කළ යුතුය. (අධ්‍යාපනය ආදිය) සාමාන්‍ය තත්ත්වයට පත්කළ යුතුය. නමුත් මෙය සෑම කෙනෙකුටම දුෂ්කර කාල පරිච්ෙඡ්දයක් වනු ඇත. සෞඛ්‍ය හා අනෙකුත් පෙරටුගාමී සේවකයන්ට ලබා දී ඇති දීමනාව දිගටම ලබා දෙන ලෙස ලංකා සමසමාජ පක්ෂය රජයෙන් ඉල්ලීමක් කරයි. රාජ්‍ය සේවයේ සෑම අංශයකම සක‍්‍රීය සහයෝගය ද අවශ්‍ය වේ. පෞද්ගලික අංශය සමඟද දැඩි ලෙස සම්බන්ධ විය යුතුය. ණය ලබා දී ඇති අය සඳහා එම ණය ගෙවීම් කිරීමට අවම වශයෙන් මාස 3 ක සහන කාලයක් ලබා දීමට රජයට හැකි නම් එය ප‍්‍රයෝජනවත් වනු ඇත.\n\nමෙම දුෂ්කර කාලය ගතකිරීම සඳහා රජයට අමතර අරමුදල් අවශ්‍ය වේ. තවදුරටත් ණය වීම සහ වැඩිපුර මුදල් නෝට්ටු මුද්‍රණය කිරීමේ ප‍්‍රතිපත්තිය අනාගතය සඳහා ගැටලූ? වැඩි කරයි. මේ තත්ත්වය යටතේ සුපිරි ධනවතුන් රජය සමඟ බර බෙදාගැනීම සාධාරණ ය. කොටස් මිල ඉහළ ගොස් ඇතිවා පමණක් නොව, මෙහි සහ විදේශයන්හි සිටින කෝටිපතියන් අතිමහත් ලාභයක් ලබා ඇත. මේ මොහොතේ රජයට මුදල් ලබා දීමෙන් ඔවුන් රටේ බර බෙදාගැනීම කළ යුතුය. ලංකාවේ බදු මට්ටම ලෝකය හා බලන කල පහළම එකකි (සමාගම් බද්ද 18%, පුද්ගලික බද්ද 14%). 1972/73 ත‍්‍රිත්ව අර්බුදයේදී ආචාර්ය එන්. එම්. පෙරේරා මුදල් ඇමැතිව සිටි විට සිදු කළ පරිදි මෙය 60-70% පමණ දක්වා වැඩි කළ යුතුය. මේ ආකාරයෙන් ඔහුට තෙල් අර්බුදය (තෙල් මිල 7 ගුණයකින් වැඩි වීම) සපුරාලීමට හැකි විය. ලෝක ඉතිහාසයේ ඉතාමත් දරුණු නියඟයක් (උදා: ආනයනික සීනි මිල ටොන් එකකට ඩොලර් 40 සිට ටොන් එකකට ඩොලර් 600 දක්වා ඉහළ ගියේය) පවතිද්දී ඔහු මෙම කාලය ජයගත් අතර, අපේ විදේශ ණය ප‍්‍රමාණය අඩු කිරීමට සමත් විය. එම කාලය දක්වා වූ අවම මට්ටම, අයවැය තුලනය කිරීම පමණක් නොව වසර 1 කින් අයවැය අතිරික්තයක් ලබා ගැනීමද සිදුකළේය. එනිසා ඒ හා සමාන ක‍්‍රියාමාර්ගයක් මම අද ආර්ථික අර්බුදය සඳහාද තරයේ නිර්දේශ කරමි.\n\nරසායනිකය කාබනික පොහොර සමඟ ආදේශ කිරීමට රජය ගත් තීරණයට සමසමාජ පක්ෂය සහාය දක්වයි. නමුත් විශේෂඥ උපදෙස් මත එක් එක් බෝග වර්ගයට ගැළපෙන පරිදි ක‍්‍රමයෙන් එය කිරීම වඩා හොඳය. කාබනික පොහොරෙන් උපරිම ප‍්‍රයෝජන ලබාගැනීම සඳහා පර්යේෂණ සිදු කළ යුතු අතර රසායනික පොහොර යෙදීමට වඩා වෙනස් විය හැකි වඩාත් සුදුසු බීජ ප‍්‍රභේදය සෙවීම සම්බන්ධව පර්යේෂණ කළ යුතුය. මෙම කරුණු සැලකිල්ලට ගෙන රජය ප‍්‍රතිපත්ති සකස් කළ යුතුය. එවිට ඉහත සඳහන් ප‍්‍රවේශය හේතුවෙන් සිදු විය හැකි අස්වැන්න පහත වැටීම වළක්වා ගත හැකිය. මෙහිදී කුඩා ගොවීන්ට යම් වන්දි මුදලක් ලබා දීම සලකා බැලිය හැකිය.\n\nවිරැුකියාවේ මට්ටම ඉහළ යෑම සඳහා හදිසි පියවර ගත යුතුය. කුඩා හා මධ්‍ය පරිමාණ ව්‍යවසායකයන්ගේ (කුඩා හා මධ්‍ය පරිමාණ කර්මාන්ත) ග‍්‍රාමීය හා නාගරික යන දෙඅංශයේම අගය එකතු කිරීම තුළින් සංවර්ධනය කිරීම සඳහා ප‍්‍රාදේශීය මට්ටමින් විදාතා මධ්‍යස්ථාන ප‍්‍රතිසංස්කරණය කිරීම එක් යෝජනාවකි. මේවාට නැනෝ තාක්ෂණ මධ්‍යස්ථානය (ස්ලින්ටෙක්) සහ අනෙකුත් අධි තාක්ෂණ මධ්‍යස්ථාන සමඟ ජාත්‍යන්තරව තරග කිරීමට හැකියාව ඇති කර්මාන්ත ඇති කර අපනයන ප‍්‍රවර්ධනය කිරීමට භාවිත කළ හැකිය.\n\nසුබෝධිනී කොමිෂන් සභා වාර්තාවේ සුදුසු නිර්දේශ ක‍්‍රියාත්මක කළ යුතුය.\n\nවතු වෘත්තීය සමිති නියෝජිතයන් හා හාම්පුතුන්ගේ සම්මේලනය අතර දීර්ඝ කාලයක් ප‍්‍රමාද වූ ගිවිසුම සමසමාජ පක්ෂය පිළිගනී. උදා. රුපියල් 1000/- ක අවම දෛනික වැටුප, වතු සමාගම් තම වාසියට වෙනස් කිරීමට සැරසීම කනගාටුවට කරුණකි. බොහෝ සමාගම් අතීතයේ භාවිත කළාට වඩා ඉතා ඉහළ මට්ටමක කෝටා ක‍්‍රමයක් නැවත හඳුන්වා දී ඇත. මෙම මට්ටම ඉතා ඉහළ මට්ටමක පවතින අතර එය සාක්ෂාත් කර ගැනීම අසීරු බැවින් වැටුප් වැඩිවීමේ අරමුණ නැති වී යන බවට සේවකයන් මැසිවිලි නගති. (තමන් පාඩුවේ දුවන බව වතු සමාගම් පවසන නමුත්, හොඳම ක‍්‍රමය නම් ඉන්දියාවේ කේරල ආදර්ශය අනුගමනය කිරීමයි. මෙහි ටාටා සමාගමේ තේ හෙක්ටයාර 63,000 ක් තිබූ අතර ඒ හා සමාන කම්කරු ගැටලූ ඇතිව පාඩු ලබමින් ක‍්‍රියාත්මක විය. කේරල රජය එම ඉඩම ආපසු ලබාගෙන ‘‘සහයෝගිතා මූලධර්මය” මත සේවකයන්ට අයිතිය ලබා දුන්නේය. දැන් ඔවුන් විශාල ලාභයකින් කටයුතු කරන අතර කොටස් හිමියන් වන සේවකයන් හොඳින් හා වෙහෙස මහන්සි වී වැඩ කරති.)\n\nසියලූම වතු සමාගම් තම නිෂ්පාදන ඉතා ඉහළ මට්ටමකට ගැනීම සඳහා එම සමාගම්වල කළමනාකාරිත්වය විසින් සේවකයන්ට බලපෑම් කරමින් සිටී. මන්ද වතු කළමනාකරණයට අවශ්‍යව ඇත්තේ තම කම්කරුවන්ගෙන් ගෙවන වැටුපට උපරිම සේවයක් ලබා ගත හැකි වන පරිදිය. මෙය සේවකයන්ට අමතර පීඩනයක් එල්ල කරන අතර එය රජය විසින් වැළැක්විය යුතුය.\n\nමේ අතර සමසමාජ පක්ෂය ඉදිරි අය වැය සඳහා මුදල් ඇමැතිවරයාට ඉදිරිපත් කළ යුතු යෝජනා ලැයිස්තුවක් සකස් කරමින් සිටී.\n\nමහාචාර්ය තිස්ස විතාරණ,මහ ලේකම්,ලංකා සම සමාජ පක්ෂය.",
       "URL": "https://divaina.lk/%e0%b7%83%e0%b6%b8%e0%b7%83%e0%b6%b8%e0%b7%8f%e0%b6%a2-%e0%b6%b4%e0%b6%9a%e0%b7%8a%e0%b7%82%e0%b6%ba%e0%b7%99%e0%b6%b1%e0%b7%8a-%e0%b6%86%e0%b6%ab%e0%b7%8a%e0%b6%a9%e0%b7%94%e0%b7%80%e0%b6%a7/",
       "Category": "visheshanga",
       "Parent URL": "https://divaina.lk/category/visheshanga//page/508/"
}