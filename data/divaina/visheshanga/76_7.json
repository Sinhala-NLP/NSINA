{
       "Source": "divaina",
       "Timestamp": "June 19, 2023",
       "Headline": "දෙව්ලොව යන්න මේ පාරෙන් එන්න…",
       "News Content": "සත් දෙවිඳුන් පෙර භවයෙහි මිනිස් ලොව වසන කාලයේ සත්වත පදවලින් සමන්විත වූ බවත් එම ගුණාංග අන් අය වෙතද සමාදන් කරවූ බවත් එහි ආනිශංස වශයෙන් සක්දෙව් පදවි ලද බවත් සඳහන් කරමින් බුදුරජාණන් වහන්සේ සැවත්නුවර ජේතවනාරාම වෙහෙරෙහි වැඩ වසන සමයක දේශනා කරන ලද සූත්‍ර දේශනාවක් ලෙස සංයුක්ත නිකායේ සක්ක සංයුත්තයෙහි එන සත්තවත පද සූත්‍රය පෙන්වා දිය හැක.\n\nඑම සත්තවත පද ලෝවාසී හැම දෙනාගේම ජීවිත සාරවත් ජීවිත බවට පත් කරයි. ජාති, කුල, ආගම් භේදයකින් තොරව ලොව තුළ වසන හැම මිනිසෙකුටම මෙම ධර්ම කරුණු ජීවිත සාරවත් කර ගැනීමට උපකාරී වේ. එම සත්තවත පද නම්\n\nතමා කොපමණ කළගුණ දන්නෙක්ද, කළගුණ සලකන්නෙක්ද යන්න අන් අය විසින් මැන බලන ප්‍රධාන සාධකයක් වන්නේ මවුපියන්ට සලකන ආකාරයෙනි. එපමණක්ද නොව මෙය උතුම් පින්කමක් වන අතර පරලොව සුගති පරායන වීමට තරම් ආනිසංස ලැබෙන පිංකමක් වශයෙන්ද මවුපියන්ට සැලකීම දක්වා තිබේ.\n\nසමාජයෙහි මෙන්ම තම පවුල්වල සිටින වැඩිහිටියන් පිදීම සෑම වැදගත් සමාජයකම අගයන ගුණාංගයකි. එමගින් අන් අයට පිනක් මෙන්ම එම වැඩිහිටියන් වෙතින් අවවාද අනුශාසනා ලැබීමට ද හේතු වන්නකි. බුදුරජාණන් වහන්සේ වැඩවසන කාලයේ වජ්ජ රාජ්‍යයේ පැවැති සප්ත අපිරිහානිය ධර්මවලින් එක් කරුණක් ලෙස ද මෙය දක්වා තිබේ. නිතර වැඩිහිටියන් පිදීම ආයුෂ, වර්ණ, සැප, බල ලැබීමට හේතුවක් ලෙස ද සඳහන් වේ.\n\nඅන් අයගේ අසමගියට හේතුවන කේලම් කීමෙන් වැළකී සිටීමට බුදුසමය නිතර අනුශාසනා කරයි. මෙහිදී අප කථා කිරීමේදී නැවත නැවතත් නුවණින් සලකා බලා වචන කතාකිරීම බෙහෙවින් වැදගත් වේ. අප බොහෝවිට සමාජගත ජීවිතයේදී අප්‍රසාදයට පත්වන්නේ අප කථාකරන වචන හේතුවෙනි. වචන යහපත්වීමට නම් සංකල්පනා යහපත් විය යුතු අතර වචන අයහපත්වීමට මනා දැක්මක් තිබීමත් අවශ්‍යම වේ.\n\nඇත්ත කථා කිරීම සත්‍යවාදී වීම දෙව් ලොව ඉපදීමට තරම් හේතුවන ගුණධර්මයක් ලෙස බුදුදහමේ ඇගයීමට ලක්වේ. බුදු බව සඳහා පාරමිතා පුරන බෝසත්වරු සත්‍ය කථා කිරීම පාරමිතාවක් ලෙස සම්පූර්ණ කරති. ඇතැම් විට අන්වැරදි සිදුවුවද බොරුකීම කිසිවිටකත් සිදු නොකරති. මෙය නිවන් අපේක්ෂාවෙන් කටයුතු කරන ඒ සඳහා පිළිවෙත් පුරන බුදු, පසේ බුදු, රහත් උතුමන් දිවි හිමියෙන් සම්පූර්ණ කරන ගුණාංගයකි.\n\nක්‍රෝධය දුරු කිරීම හත්වැනි ගුණාංගයයි) සිතට ක්‍රෝධයක් පැමිණි විට සිතේ සහනය සතුට නැතිවේ. සිතෙහි ක්‍රෝධයක් ඇතිවිට අපිට කොතරම් සැප සම්පත් තිබුණද ඒ කිසිවකින් නියම සතුටක් නොලැබේ. එම නිසා අප ලද උතුම් මිනිස් භාවයෙන් මෙන්ම අප ලබාගත් අධ්‍යාපනය, ධනය, ඥාති මිත්‍රාදී සියලු දෙයින් අප බලාපොරොත්තු වන සතුට ලැබීමට නම් සිතෙහි අන් අය කෙරෙහි ක්‍රෝධය, තරහව, ද්වේශය, හැකිතාක් දුරට දුරු කළ යුතුව ඇත. සිතෙහි සහනය සතුට අපේක්ෂා කරන්නෙකු විසින් සම්පූර්ණ කළ යුතු මූලික ගුණාංග ලෙස මෙත් වැඩීම සඳහන් කොට තිබේ. අප කෙතෙක් දුරට මානසික සතුට සඳහා යනවාද යන්න තීරණය කරන ප්‍රධාන සාධකයන් වන්නේ අප කෙතෙක් දුරට මෛත්‍රී භාවනාව පුරුදු පුහුණු කරනවාද යන්නයි.\n\nමෙම ගුණධර්ම පුහුණු කළ ප්‍රමාණයට අප මොලොව ජීවිතය සතුටින් ගත කරන අතර පරළොව වශයෙන් දෙව්ලොව ඉපදීමට ද එය හේතුවේ. ඒ අතර සමාජගත ජීවිතයේදී මෙන්ම දෙවියන්ගේ පවා ගෞරවය, විශ්වාසය, ප්‍රසාදය දියුණු කරමින් ජීවත්වීමටද මෙම ගුණාංග බෙහෙවින් උපකාරී වේ. විශේෂයෙන් තමන් ඇසුරු කරන තම දූ දරුවන්ට ඥාතීන්ට මෙන්ම හිතමිතුරන්ටද එය මහත් ආදර්ශයක් මෙන්ම ආශිර්වාදයක්ද වනු ඇත. තවද අප දෛනිකව සිදුකරන අධ්‍යාපනික, ආර්ථික කටයුතු සඵල කරගනිමින් වඩාත් සාර්ථක ජීවිතයක් ගත කිරීමටද දෙව්ලොව දෙව් උපතක් ලබන්නටද මෙම යහපත් ගුණධර්ම බෙහෙවින් උපකාරී වේ.\n\nදඩල්ල, වාලුකාරාම වෙහෙරවැසි,ශාස්ත්‍රපති, රත්ගම සුනීත හිමි\n\nසංස්කරණය – නිශාන්ත අමරසිංහ[email protected]",
       "URL": "https://divaina.lk/%e0%b6%af%e0%b7%99%e0%b7%80%e0%b7%8a%e0%b6%bd%e0%b7%9c%e0%b7%80-%e0%b6%ba%e0%b6%b1%e0%b7%8a%e0%b6%b1-%e0%b6%b8%e0%b7%9a-%e0%b6%b4%e0%b7%8f%e0%b6%bb%e0%b7%99%e0%b6%b1%e0%b7%8a-%e0%b6%91%e0%b6%b1/",
       "Category": "visheshanga",
       "Parent URL": "https://divaina.lk/category/visheshanga//page/76/"
}