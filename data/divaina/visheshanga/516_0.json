{
       "Source": "divaina",
       "Timestamp": "October 8, 2021",
       "Headline": "ලක්ෂපතිගේ ‘‘ෆී‍්‍ර බයි නූන්’’ හොලිවුඩයේ තිරගත වේ",
       "News Content": "ලක්ෂපති විජේසේකරගේ ‘‘ෆී‍්‍ර බයි නූන්’’ චිත‍්‍රපටය මේ මස 15 වැනිදා ලොස්ඇන්ජලීස් නගරයේ ග්ලේන්ඬේල්හි ලයෙට්ලේ සිනමා ශාලාවේදී ප‍්‍රදර්ශනය වීමට නියමිතය.\n\nහාස්‍යෝත්පාදක චිත‍්‍රපටයක වන මෙය ඇමෙරිකාවේදී නිර්මාණය කරන ලද්දක් වන අතර ජෝන් අයිසන්, රැුචල් වොංග්, ජස්ටින් හෙරොන්, මෙලිසා හොවෙල් ආදීන් මෙයට රංගනයෙන් දායක වී ඇත.\n\nමෙරටදී බොහෝ පේ‍්‍රක්ෂක ප‍්‍රතිචාර හිමි වූ ‘‘බිහයින්ඞ් ද ස්කී‍්‍රන්’’ සහ ලිට්ල් අයිස්, වන් ස්ටාර් රයිඩර් වැනි චිත‍්‍රපට ද ලක්රුවන්ගේ නිර්මාණ වේ. ලොව උසස්ම සිනමා පාසලක් වන ලොස්ඇන්ජලීස් විශ්වවිද්‍යාලයෙන් සිනමාව සම්බන්ධව හදාරා ඇති මොහු කොළඹ රාජකීය විද්‍යාලයේ ආදී ශිෂ්‍යයකු ද වේ. මේ මස 21 වැනිදා දක්වා ලොස්ඇන්ජලීස්වල ප‍්‍රදර්ශනය වීමට නියමිත ‘‘ෆී‍්‍ර බයි නූන්’’ අනතුරුව අනෙක් නගරවල ද ප‍්‍රදර්ශනය කිරීමට ද සූදානම් කර තිබේ.\n\nමෙම චිත‍්‍රපටයේ සම නිෂ්පාදනය විදර්ශි වගආරච්චිගේ වන අතර විධායක නිෂ්පාදනය ලාල් තිලකරත්න විසින් සිදුකර තිබේ.\n\nමෙම නිර්මාණය ඇමෙරිකාවේ ප‍්‍රදර්ශනයෙන් අනතුරුව ශී‍්‍ර ලංකාවේ ප‍්‍රදර්ශනය කිරීමට බලාපොරොත්තුවෙන් සිටින බව ලක්පති පැවසුවේය.\n\nනිරෝෂා වාසල",
       "URL": "https://divaina.lk/%e0%b6%bd%e0%b6%9a%e0%b7%8a%e0%b7%82%e0%b6%b4%e0%b6%ad%e0%b7%92%e0%b6%9c%e0%b7%9a-%e0%b7%86%e0%b7%93%e2%80%8d%e0%b7%8a%e2%80%8d%e0%b6%bb-%e0%b6%b6%e0%b6%ba%e0%b7%92-%e0%b6%b1/",
       "Category": "visheshanga",
       "Parent URL": "https://divaina.lk/category/visheshanga//page/516/"
}