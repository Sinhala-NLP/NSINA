{
       "Source": "divaina",
       "Timestamp": "February 20, 2022",
       "Headline": "දෙමළ ජන සංහාර පනතට එරෙහිව කැනඩාවේ අධිකරණ ඇමතිට නඩු…",
       "News Content": "ශ‍්‍රී ලංකා හමුදාව ද්‍රවිඩයන් 140,000ක් විනාශ කර ඇතැයි කැනඩාවේ ඔන්ටාරියෝ ප‍්‍රාන්ත ඇමති ස්ටීවන් ලෙක්සි පසුගිය දිනෙක ද්‍රවිඩයන්ට අරමුදල් ලබාදීමේ උත්සවයක් අමතා ප‍්‍රකාශ කරනු ලැබීය. ඔහුට මේ බව පවසා ඇත්තේ කැනඩාවේ ස්කාබරෝ රෝග් පාර්ක් මන්ත‍්‍රී විජේ තනබාලසිංහම් නමැති කොටි හිතවාදියා යි.\n\nමොහු ඔන්ටාරියෝ පාර්ලිමේන්තුවට අංක 104 පනත් කෙටුම්පත් ඉදිරිපත් කර ශ‍්‍රී ලංකා හමුදාව ද්‍රවිඩයන් සමූල ඝාතනය කළ බව කියා සිටියේය. එම ප‍්‍රකාශය ප‍්‍රාන්ත මන්ත‍්‍රීවරු අනුමත කර පනත් කෙටුම්පත ද ඒකච්ඡුන්දයෙන් සම්මත කරනු ලැබීය.\n\nඑහෙත් මේ කි‍්‍රයාව එරට ව්‍යවස්ථාව උල්ලංඝනය කිරීමකි. වැඬේ වැරදුන බව විජේ තනබාලසිංහම් ට අවබෝධ වූයේ එවිටයි. ඒවනවිට ශ‍්‍රී ලංකා කැනේඩියානු ක‍්‍රියාකාරී සන්ධානය ටැමිල් ජෙනෝසයිඞ් නැමැති පනත සම්මත වීමට ඉඩදීම ගැන කැනඩා රාජ්‍ය නායිකාව වූ බි‍්‍රතාන්‍යයේ දෙවැනි එළිසබත් රැජිනට එරෙහිව නඩුවක් ගොනු කළේය. එහිදී රැජිනගේ නියෝජිතයා ලෙස කටයුතු කරන්නේ කැනඩා අධිකරණ ඇමැති හා නීතිපති ඬේවිඞ් ලැබෙව්ටියි. කැනඩා අධිකරණය හමුවේ කරුණු දැක්වූ කැනඩා පුරවැසියකු වූ නීතිවේදී නෙවිල් හේවගේ ඔන්ටාරියෝ ප‍්‍රාන්ත රජය මේ පනත සම්මත කළේ ඔවුන්ට පැවරී ඇති බලතලවලට බාහිරව යැයි තර්ක කළේය.\n\nමෙහිදී කලබලයට පත්වූ කැනඩාවේ මර්කාහම් නැමැති කොටි පුරවරයේ සිට කි‍්‍රයාත්මක වන ටැමිල් රයිට්ස් ගෲප් නැමැති කොටි හිතවාදී සංවිධානය තම සංවිධානයට සම්බන්ධ ජනානි ශනමුගනාදන් නැමැති ද්‍රවිඩ නීතිවේදිනියගේ සහාය පැතුවේය. රැජිනට සහ කැනඩා අධිකරණ ඇමැතිට එරෙහිව ගොනු කර ඇති මෙම නඩුවට මැදිහත්වීමට ඉඩදෙන ලෙස ඔන්ටාරියෝ ශ්‍රේෂ්ඨාධිකරණය වෙත අභියාචනයක් ඉදිරිපත් කිරීමට එම ද්‍රවිඩ නීතිවේදිනිය කි‍්‍රයා කළාය. මේ සමගම ටී ආර් ජී නැමැති කොටි හිතවාදී සංවිධානයේ සභාපති නවරත්නම් ශ‍්‍රී නාරායන් වන්නම් නැමැත්තා ප‍්‍රකාශයක් කරමින් අලූතින් සම්මත වූ ඔන්ටාරියෝ කෙටුම්පත ද්‍රවිඩ සමූල ඝාතනය පිළිගැනීමේ මුල්ම ජාත්‍යන්තර නීති කෙටුම්පත යැයි ප‍්‍රකාශ කළේය. එහෙත් කැනඩා රජය ද්‍රවිඩ සමූල ඝාතනය සහ බොරු චෝදනා පිළිගෙන නැත. මෙයට පෙර මෙකී ටී ආර් ජී සංවිධානය ජාත්‍යන්තර අධිකරණය හමුවේ පැමිණිල්ලක් ගොනුකරමින් ශ‍්‍රී ලංකාවේ හමුදා නිලධාරීන් යුද අපරාධ සිදුකිරීම ගැන පරීක්‍ෂණයක් කරන ලෙස ඉල්ලීමක් කළත් මේ දක්වා ඊට ප‍්‍රතිචාරයක් ලැබී නැත.\n\nඅංක 104 නැමැති මෙම පනත ගැන ශ‍්‍රී ලංකා රජය කලකට පෙර මෙරට කැනඩා මහ කොමසාරිස් ඬේවිඞ් මැකෙන්සි හමුවී දැඩි විරෝධය පෑවත් ඔහු ඒ ගැන තැකීමක් කළේ නැත. කැනඩාවේ අගමැති ජස්ටින් ටෘඩෝ කොටි හිතවාදියකු වූ ගැරී ආනන්ද සංගරී නැමැති මන්ත‍්‍රීවරයාගේ සමීප සගයා නිසා කැනඩා කොටි ජාලය ශ‍්‍රී ලංකාවට එරෙහිව බොරු චෝදනා ඉදිරිපත් කළත් එම චෝදනා පිළිගන්නවා මිස එය නිවැරදි කිරීමට කි‍්‍රයා නොකරයි.\n\nජස්ටින් ටෘඩෝ රජය මෙරට පොලිසියට හා ඉන්ටර්පෝල් පොලිසියට අවශ්‍ය කොටි ජාත්‍යන්තර අවි ආයුධ ප‍්‍රවාහන ජාලයේ ප‍්‍රධානි රවි ශංකර් හෙවත් සංකිලිට දේශපාලන රැකවරණ දුන්නේය. එසේම කැනඩා කොටි හිතවාදීන්ගේ ඉල්ලීම මත හිටපු ගුවන් හමුදාපති සුමංගල ඩයස්ව ද කැනඩාවේ ශ‍්‍රී ලංකා තානාපති ලෙස පිළිගැනීම ද ප‍්‍රතික්‍ෂේප කළේය. මේ පසුබිම මැද සෑම වසරකට මැයි 18 න් අවසන් වන දින හතේ කාලය දෙමළ ජන සංහාරයක සතිය ලෙස ඔන්ටාරියෝ ප‍්‍රාන්ත පාර්ලිමේන්තුව විසින් ප‍්‍රකාශයට පත්කෙරුණි.\n\nශ‍්‍රී ලංකාවේ ද්‍රවිඩ ජනතාවට බරපතළ ලෙස අයිතිවාසිකම් අහිමිකර ඇති බවත් රාජ්‍ය සේවයට සිංහලයන් පමණක් පත්කර ඇති බව ද සාවද්‍ය ප‍්‍රකාශ කැනඩා දේශපාලකයන් වෙත ගොනු කිරීමට එරට සිටින කොටි හිතවාදීන් කි‍්‍රයාකළ අතර එම බොරු ප‍්‍රචාර\n\nපිළිගැනීමට ද එම දේශපාලකයෝ කි‍්‍රයාකළහ. ඒ අනුව ඔන්ටාරියෝ ප‍්‍රාන්ත මන්ත‍්‍රී විජේ තනබාලසිංහම් එළිසබත් රැජින වෙනුවෙන් පෙනී සිටින ආණ්ඩුකාරවරියවූ එළිසබත් ඩව්වෙස්වෙල්ට ඉදිරිපත් කළ සංදේශයේ මෙලෙස දක්වා ඇත.\n\n‘‘තවමත් ශ‍්‍රී ලංකාවේ උතුරු නැෙඟනහිර පිහිටි තම මවුබිමේ දුක්විඳින පවුල් දෙමළ ඔන්ටාරියෝ වැසියන්ට නෑකම් කියයි. 2009 මැයි මාසයේදී ශ‍්‍රී ලංකාව දෙමළ ජනයාට එරෙහිව සිදුකළ ජන සංහාරයෙන් ඔවුන්ගේ ආදරණීයන් අහිමිවූ අතර ඔවුන් ශාරීරික හෝ මානසිකව පීඩාවට පත්වී ඇත.\n\nජනවාර්ගික සංස්කෘතික හෝ ආගමික කණ්ඩායමක් ලෙස ඔවුන්ගේ අනන්‍යතාවය විනාශ කිරීමේ අරමුණින් කණ්ඩායම් හෝ පුද්ගලයන් විසින් සංවිධානාත්මකව හිතමතාම සමූල ඝාතනය සිදුකර ඇත. එක්සත් ජාතීන්ගේ සංවිධානය තක්සේරු කරන්නේ 2009 මැයි මාසයේදී පමණක් දෙමළ සිවිල් වැසියන් 40,000 සිට 75000ක් දක්වා බවයි. අනිකුත් ඇස්තමේන්තු අනුව මියගිය සංඛ්‍යාව 146,679ක් වේ. එසේම දෙමළ ජනතාවට ඡුන්දය ප‍්‍රකාශ කිරීමේ අයිතිය භාෂාව – ආගම සහ සංස්කෘතිය පවත්වාගැනීමේ හිමිකම අහිමිකර ඇත. මේ අනුව ඔන්ටාරියෝ ව්‍යවස්ථාදායක සභාවේ අනුමැතියෙන් දෙමළ ජන සංහාර සතිය බලාත්මක වන බව උතුමාවියට දන්වමි.\n\nමේ ප‍්‍රකාශය මුළුමනින්ම රැවටීමකි. කොටි ත‍්‍රස්තවාදය හෝ ප‍්‍රභාකරන්ගේ ඝාතන කිි‍්‍රයාදාමය මුළුමනින්ම වසන්කර ඇත. එසේම ද්‍රවිඩ ජනතාවට ඡුන්ද අයිතිය සහ අනිකුත් හිමිකම් අහිමි කළැයි පැවසීම තවත් විශාල බොරුවකි. මේ හැර දෙමළ ජන සංහාරය යන බොරුවට මුවාවී විජේ තනබාලසිංහම් නැමැති කොටි හිතවාදියා ඔන්ටාරියෝ ජනතාවගේ බදු මුදලින් ඩොලර් 50000ක මුදලක්\n\nලබාගැනීමට ද සමත්වී ඇත. ඒ එම ජන සංහාරය නිසා මානසික ආබාධවලට ලක්වූන්ට ප‍්‍රතිකාර කිරීමටයැයි කියමිනි. මේ තක්කඩි කි‍්‍රයාව සඳහා ප‍්‍රාන්ත අධ්‍යාපන ඇමැති ස්ටීවන් ලෙක්සිව රවටා ඇත. ස්ටීවන් ලෙක්සි එම ඩොලර් 50,000ක් පිරිනැමීමේ උත්සවයේදී තවදුරටත් පැවසුවේ දෙමළ ජන සංහාරයේ අඳුරු යුගයෙන් නැඟී සිටීමට ද්‍රවිඩ ජනතාව සහ ඔවුන්ගේ දරුවන් නැඟීම ගැන තමා ආඩම්බර වන බවයි. මෙම උත්සවයට කැනඩාවේ අංක එකේ කොටි ක‍්‍රියාකරියකුවූ ලෝගන් කනපති ද සහභාගි වී ඇත. ශ‍්‍රී ලංකාවට එරෙහි මෙම දෙමළ ජන සංහාර යෝජනා කෙටුම්පත සම්මත වීම සහ ශ‍්‍රී ලංකා රජය දැඩි විරෝධය පෑම සම්බන්ධයෙන් කැනඩාවේ දේශපාලකයකු වූ පැට්රික් බ‍්‍රවුන් ප‍්‍රකාශයක් කරමින් එම යෝජනාව කැනඩාවේ අභ්‍යන්තර ප‍්‍රශ්නයක් බවත් ඊට එරෙහිව විදේශ මැදිහත්වීමක් සිදුවන බවටත් චෝදනා නඟා ඇත. ශ‍්‍රී ලංකාවේ මහ කොමසාරිස් කාර්යාලය දෙමළ ජන සංහාරය ප‍්‍රතික්‍ෂේප කිරීම සහ ඊට එරෙහිව ප‍්‍රතිචාරය දැක්වීම එදිරිවාදිකමක් බව කොටි හිතවාදී පැට්රික් බ‍්‍රවුන් තවදුරටත් ප‍්‍රකාශ කර තිබේ. එහෙත් දෙමළ ජන සංහාර යෝජනාව යන බොරුව කැනඩාවේ අභ්‍යන්තර ප‍්‍රශ්නයක් නොවේ. එය ශ‍්‍රී ලංකාවේ ස්වෛරීභාවයට අභියෝග කිරීමකි.\n\n2019 වසරේදී ඔන්ටාරියෝ ප‍්‍රාන්ත පාර්ලිමේන්තුව වෙත බොරු යෝජනාවක් ඉදිරිපත් වනබව අප විශේෂයෙන් හෙළි කළ අවස්ථාවේ හිටපු යහපාලන ශ‍්‍රී ලංකා තානාපතියා ඊට එරෙහි විය. එම යෝජනාව අනුමත වී නැතැයි ඔහු කියා සිටියේය. එසේම කැනඩාවේ වෙසෙන සිංහලයෙක් යැයි හඳුන්වාගත් පුද්ගලයෙන් ද අපට එරෙහි විය. ඔහුව අනුගමනය කරමින් ජාඇල සිට විදේශ වෙබ් අඩවියක් මෙහෙයවන නරුමයකු ද විරෝධය දක්වමින් අප හෙළිකළ පුවත නිවැරදි නොකළහොත් ලක්‍ෂ ගණනක වන්දියක් ඉල්ලන බවට තර්ජනය කරනු ලැබීය. අනතුරුව වත්මන් රජය එම තානාපතියාව ඉවත් කිරීමට කි‍්‍රයා කළේය. අද ඔහුව සොයාගැනීමටත් නැත.\n\nමේ පසුබිම මැද හිටපු කැනඩා ආරක්‍ෂක ඇමැති ඬේවිඞ් කොල්නෙට් කැනඩා ගුවන්ගත රෙජිමේන්තුව අහෝසි කළේ මන්ද යන්න හෙළිකරන ලෙස අපි මෙරට කැනඩා තානාපති ඬේවිඞ් මැකෙන්සිට අභියෝග කරන්නෙමු. ඒ සෝමාලියාවේදී යුද අපරාධ සිදුකිරීම සහ වධහිංසා සිදුකිරීම සහ පිඩානෝ අරෝන් නැමැති තරුණයා මරා ඔහුගේ සිරුර සමඟ ඡායාරූප ගැනීමට ක‍්‍රියා කිරීම ගැන හෙළිවීම නිසා ය. මෙයට අමතරව කැනඩා හමුදා පොලිසියේ ඉහළ පෙළේ නිලධාරීන් ට අහිංසක ඇෆ්ගන් සිවිල් වැසියන්ට සහ ගොවින්ට වධහිංසා පැමිණවීම ගැන චෝදනා එල්ලවූ අතර ඒ පිළිබඳව හමුදා විමර්ශන පැමිණිලි කොමිසම පරීක්‍ෂණ ආරම්භ කළත් ඊට සාක්කි දීම කැනඩා හමුදා පොලිස් නිලධාරීන් ප‍්‍රතික්‍ෂේප කළහ. එසේම කැනඩා හමුදාව ඇෆ්ගනිස්තානය කළ යුද අපරාධ රැසක් සිදුකර ඇති බවට තොරතුරු හෙළි වී තිිබේ. කැනඩා හමුදාවේ භාෂා පරිවර්තක අම්ඩනා මල් ගරාසි සහ හිටපු කැනඩා තානාපති නිලධාරි රිචර්ඞ් කොල්වින්ගේ සාක්කිවලින් කැනඩා යුද අපරාධ ගැන තොරතුරු වාර්තා වී ඇත.\n\nමෙයට මාස කීපයකට පෙර කැනඩා ගෝත‍්‍රික ජනතාවගේ දරුවන් 300කට අධික සංඛ්‍යාවක් වළලා තිබිය දී හමුවිය. ඔවුන් ඝාතනය කර වළ දැමූ බවට සැක කෙරේ. මේ තත්ත්වය මත කැනඩා හමුදාව ඇෆ්ගනිස්තානයේ සිදුකළ යුද අපරාධ ගැන ජිනීවා මානව හිමිකම් කවුන්සිලය විසින් කිසිදු යෝජනාවක් ගෙනැවිත් නැත. එහෙත් කැනඩාව ශ‍්‍රී ලංකාව එරෙහිව යුද අපරාධ චෝදනාවක් ගෙන ඒමට දැඩි උත්සාහයක් ගනු ලැබූ බව වාර්තා විය.\n\nමේ අතර ප‍්‍රභාකරන් ප‍්‍රමුඛ කොටි සංවිධානය පෝෂණය කළේ කැනඩාව බව කැනඩා පොලිසියේ ඔපරේෂන් තී‍්‍රබල් මෙහෙයුමින් හෙළිවිය. කොටි ත‍්‍රස්තවාදීන්ට යුද්ධය ගෙනයෑම සඳහා අරමුදල් ලැබුණ අයුරු ඉන් අනාවරණය විය. එහෙත් ඒ ගැන පරීක්‍ෂණ කිරීමට කැනඩා රජය කි‍්‍රයාකළේ නැත. වන්නි මෙහෙයුම නිවාවී මසක් ගතවන අවස්ථාවේ එනම් 2019 ජුනි 19 දා කැනඩා පාර්ලිමේන්තුව ඒකමතිකව යෝජනාවක් සම්මත කරමින් ශ‍්‍රී ලංකාව තුළ සමූල ඝාතනයක් සිදුවී ඇති බව දක්වමින් ජාත්‍යන්තර පරීක්‍ෂණයක් පවත්වන ලෙස ඉල්ලා සිටියේය. අද ජිනීවා මානව හිමිකම් කොමසාරිස් මිචෙලි බැෂලේ ආරම්භ කර ඇත්තේ එම කි‍්‍රයාදාමය යි. එදා කැනඩා යුද අපරාධ කළ බවට කැනඩා තානාපති නිලධාරි රිචඞ් කොල්වින්ගේ දිවුරුම් ප‍්‍රකාශයෙන් හෙළිවෙද්දීඅගමැති ස්ටීවන් හාපර් රජය පාර්ලිමේන්තු කමිටුව වසා දැම්මේය. එසේම ඇෆ්ගන් සිද්ධීන්වලට අදාළ ලියවිලි පවා පාර්ලිමේන්තු කමිටුවට ලබාදීමට හාපර් රජය කි‍්‍රයාකළේ නැත. මේ අතර මානව හිමිකම් උල්ලංඝනය කිරීම් රැසකට සම්බන්ධ ඇෆ්ගනිස්තානයේ තැලිබන් ත‍්‍රස්ත කණ්ඩායමේ නවදෙනකුට ජිනීවා නුවරට පැමිණීමට ස්විස් රජය දොර විවෘත කළේය. මේ තැලිබාන් ත‍්‍රස්ත කණ්ඩායමේ නායකයා මරාගෙන මැරෙන බෝම්බකරුවන් මෙහෙයවන්නකුවූ ලතිපුල්ලා හකාමී බව වාර්තා විය. කාබුල් නුවරදී බෝම්බ පිපිරවීම සහ වෙනත් බිහිසුණු අපරාධ රැසකට සම්බන්ධ හකිමි ජිනීවා නුවරට පැමිණියත් ඔහුව අත්අඩංගුවට ගන්නැයි රාජ්‍ය නොවන සංවිධාන ප‍්‍රධානින් ස්විස් අධිකරණයෙන් ඉල්ලා සිටියේ නැත. මානව හිමිකම ගැන ස්විට්සර්ලන්තයේ සිට බෙරිහන් දෙන රංජි මල්ලි නැමැති රාජ්‍ය නොවන සංවිධානය කි‍්‍රයාකාරියා ප‍්‍රමුඛ එන් ජී ඕ ආධාර කණ්ඩායම ද එවන් ඉල්ලීමක් රජයට ඉදිරිපත් නොකළේ තාලිබාන් ත‍්‍රස්තයන්ට ඇති බිය නිසාය.\n\nඑක්සත් ජාතීන්ගේ මහලේකම් ආරක්‍ෂක මණ්ඩලයට යොමුකළ වාර්තාවකට අනුව තාලිබාන් ත‍්‍රස්තයන් ඇෆ්ගනිස්තානයේ පාලනය භාරගැනීමෙන් පසු රාජ්‍ය නිලධාරීන් සහ හමුදා නිලධාරීන් 100කට වඩා ඝාතනය කර ඇතැයි සඳහන් කර තිබුණි. එහෙත් මානව හිමිකම් කොමසාරිස් මිචෙලි බැෂලේ නිහඬ වී ඇත. ජිනීවා මානව හිමිකම් සමුළුව පෙබරවාරි 28 දා ආරම්භ වීමට නියමිතව තිබියදී බිහිසුණු ඝාතකයන් පිරිසකට ජිනීවා නුවරට පැමිණීමට අවසර ලැබීම මානව හිමිකම් කවුන්සිලයේ දෙබිඩි පිළිවෙත තහවුරු කිරීමක් නොවේද?\n\nඑසේම ශ‍්‍රී ලංකාවට එරෙහි බි‍්‍රතාන්‍යය, ජර්මනිය, කැනඩා මොන්ටිනීග්්රෝ සහ මැසිඩෝනියාව යන රටවල් තැලිබාන් ත‍්‍රස්ත කණ්ඩායම ජිනීවා පැමිණීම ගැන විරෝධිය දැක්වීමට හෝ ඔවුන්ට එරෙහිව සර්වලෝක අධිකරණ පද්ධතිය කි‍්‍රයාත්මක කරන ලෙස මානව හිමිකම් කවුන්සිලයේ සාමාජික රටවල් 47 න් ඉල්ලා නැත. මෙය මානව හිමිකම් කවුන්සිලයේ දෙබිඩි පිළිවෙතයි. මේ ගැන කිසිදු රටක් මානව හිමිකම් කොමසාරිස්වරියට අභියෝග කර නොමැත. එහෙත් ශ‍්‍රී ලංකාව පිළිබඳව දැඩි පියවර ගන්නා බව මානව හිමිකම් කවුන්සිලය කියා සිටී. මේ පිළිබඳ ස්විස් රජය අපූරු තර්කයක් ඉදිරිපත් කර ඇත. තාලිබාන් කණ්ඩාම ජිනීවා පැමිණීමට ඉඩදුන්නත් අප ඔවුන්ව පිළිගෙන නැතැයි යන්න එම තර්කයයි. ස්විට්සර්ලන්තය තුුළ යුද අපරාධ කාර්යාලයක් පිහිටුවා ඇති අතර එම කාර්යාලයේ නඩු අධ්‍යක්‍ෂක ලවා තාලිබාන් ත‍්‍රස්ත කණ්ඩායම අත්අඩංගුවට ගතහැකි අතර එවැන්නක් මෙතෙක් සිදුවී නැත.\n\nමේ පසුබිම මැද කොටි සංවිධානය යළි නඟාසිටුවීම සඳහා යුරෝපයේ සිටින කොටි කි‍්‍රයාකාරීන් දැරූ උත්සාහයක් ඉන්දීය ජාතික බුද්ධි සේවාව විසින් සොයාගෙන ඇත. මොවුන් ස්විට්සර්ලන්තයේ සහ ඩෙන්මාර්ක් නුවර පදිංචිකරුවෝ බව හෙළි විය. කොටි සංවිධානය නැවතත් කරළියට ගෙනඒමේ අවශ්‍යතාවය වෙබිනාර් අන්තර්ජාල සමුළු ඔස්සේ කරුණු දැක්වීමට මෙම කොටි හිතවාදීන් කි‍්‍රයාකර තිබේ. ඒ සඳහා තමිල්නාඩුවේ රාජ්‍ය නොවන සංවිධාන කිහිපයක් සම්බන්ධ වී ඇත. කොටි සංවිධානය සතු ඉන්දීය රුපියල් කෝටි ගණනක මුදලක් එරට බැංකුවල ඇතැයි එරට ජාතික බුද්ධි සේවාවේ විමර්ශනවලින් හෙළිවී තිබේ. මේ රහස් තොරතුරු අනාවරණය වූයේ ශ‍්‍රී ලාංකික ද්‍රවිඩ කාන්තාවක්වූ ලෙච්චමී මේරි ප‍්‍රැන්සිස්කා නැමැත්තිය චෙන්නායි ගුවන් තොටුපළේදී අසුවීමයි. අත්අඩංගුවට ගනු ලැබූ අවස්ථාවේ ඇය සතුව ව්‍යාජ ඉන්දීය ගමන් බලපත‍්‍රයක් තිබූ බව ද හෙළිවිය. 2019 දෙසැම්බර් මස ඉන්දියාවට පැමිණි ඇය සංචාරක වීසා බලපත‍්‍රයක් ලබාගෙන තිබේ. වසරකට වලංගු එම ගමන් බලපත‍්‍රයේ කාලය ඉකුත්වීමෙන් පසුත් ඉන්දියාවේ නතරවී සිටි ඇය අන්නා නගර්හි නිවසක් කුලියට ගෙන ඇත. ඇය ඉන්පසු ඉන්දීය ගමන් බලපත‍්‍රයක්ද ඡුන්දහ හිමි හැඳුනුම්පතක්ද ලබාගෙන තිබේ. මෙම මේරි නැමැති කාන්තාව සමඟ කෙනිස්ටන් ප‍්‍රනාන්දු කේ. බාස්කරන් සැමුවෙල් ජොන්සන් සහ එල් සෙල්ලමුත්තු නැමැති තවත් සැකකරුවන් සිව්දෙනකු ද අත්අඩංගුවට ගනුලැබූ බව ඉන්දීය ජාතික බුද්ධි සේවාව හෙළිකළේය.\n\nපසුගිය ඔක්තෝබර් මස දී හිටපු කොටි නියෝජ්‍ය බුද්ධි ප‍්‍රධානියකුවූ සබ්සෙනා නැමැත්තා අවි ආයුධ ජාවාරමක් සම්බන්ධයෙන් අත්අඩංගුවට ගැනීමෙන් පසු කොටි සංවිධානය නඟාසිටුවීමේ මෙහෙයුමට අදාළ තොරතුරු තවදුරටත් අනාවරණය වී ඇත.\n\nමොවුන් මුම්බායි නුවර ඉන්දීය ඕවර්සීස් බැංකුවෙන් මුදල් ආපසු ගැනීමට තැත්කිරීමේදී හෙළිවූයේ එම මුදල් කොටි අරමුදලට අයත් බවයි. මෙම අරමුදලට අයත් මුදල ඉන්දීය රුපියල් කෝටි ගණනක් යැයි එම බුද්ධි නිලධාරින් සොයාගෙන තිබේ. එහෙත් කිසිවෙක් ඉන් මුදල් ලබාගැනීමට කි‍්‍රයාකර නැත. කොටි සංවිධානය තමිල්නාඩුව හරහා නැවතත් කරළියට ඒ මට සැලසුම්කර ඇතැයි ඉන්දීය බුද්ධි අංශ විසින් තවදුරටත් සොයාගෙන ඇත. කැනඩාවේ පදිංචි මේරි ප‍්‍රැන්සිස්කා පිළිබඳව තවදුරටත් සිදුකළ පරීක්‍ෂණවලදී හෙළිවූයේ කොටි ජාත්‍යන්තර බැංකු ගිණුම් ගැන දන්නා කොටි මූල්‍ය අංශයේ නායකයකු කැනඩාවේ සිටින බවයි. කොටි ජාත්‍යන්තර ජාලයේ සබඳතා පිළිබඳව විමර්ශනය කරද්දී හෙළිවූයේ මානව හිමිකම් සමුළුවල පවත්වන සමාන්තර රැස්වීම් සඳහා කුලියට ගන්නා ද්‍රවිඩයන් සඳහා මුදල් ගෙවීම් කරන්නේ කොටි බැංකු ගිණුම්වලින් බවයි.\n\nමෙලෙස ඉන්දීය බුද්ධි සේවාව ස්විට්සර්ලන්ත සහ ඩෙන්මාර්ක් කොටි ක‍්‍රියාකාරීන්ගේ මෙහෙයුම් ගැන තොරතුරු සොයාගනිද්දී මෙරට ජාතික බුද්ධි සේවාව දැන්වත් ඉන්දීය බුද්ධි බලධාරීන්ගේ සහයෙන් කොටි නැවතත් නඟා සිටුවීමට ක‍්‍රියාකරන මහ මොළකරුවන් ගැන සෙවීමක් කර තිබේ ද? එසේම මේරි ප‍්‍රැන්සිස්කා ශ‍්‍රී ලංකාවේ සිට කැනඩාවට ගියේ කෙසේද? ඇය කොටි මූල්‍ය ඒකකයේ සේවය කළ තැනැත්තියක්ද යන කරුණු මෙතෙක් හෙළිවී නැත.\n\nකොටි සංවිධානයේ ජාත්‍යන්තර ගිණුම් ගැන දන්නේ ජාත්‍යන්තර ජාලයට සම්බන්ධ වූවත් පමණකි. එසේනම් ඩෙන්මාර්කයේ සහ ස්විට්සර්ලන්තයේ සිටින්නේ කොටි මහ මොළකරුවන්ද? මේ හැර කොටි සංවිධානය තමිල්නාඩුව හරහා ශ‍්‍රී ලංකාවට ගෙනඒමට සැලසුම්කරන රාජ්‍ය නොවන සංවිධාන කුමක්ද යන්න ගැනද ශ‍්‍රී ලංකාවේ බුද්ධි ප‍්‍රධානීන් විමර්ශනය කළ යුතුයි. මේ අතර ත‍්‍රස්ත මර්දන පනතට රජය සිදුකළ සංශෝධන යුරෝපා සංගමය පිළිගෙන නැත. යුරෝපා සංගමය යළිත් වරක් රජයට දක්වා ඇත්තේ ත‍්‍රස්ත මර්දන පනතේ සැර බාලකළ යුතු බවයි. එහෙත් ස්විස් ත‍්‍රස්ත මර්දන පනතට සහ නවසීලන්ත ත‍්‍රස්ත මර්දන පනතට එරෙහිව යුරෝපා සංගමය කිසිම ප‍්‍රකාශයක් කර නොමැත. ස්විස් ත‍්‍රස්ත මර්දන පනත ගැන එක්සත් ජාතීන්ගේ නිලධාරීන් මෙලෙස ප‍්‍රකාශ කර ඇත. මේ පනත ඉතා අනතුරුදායක කි‍්‍රයාවකි. අප ඊට එරෙහිව ඉදිරිපත් කළ නිර්දේශ කි‍්‍රයාත්මක කර නැත. මේ තුළින් පොලිසියට පුළුල් බලතල ලබාදී ඇති අතර එය ජාත්‍යන්තර ප‍්‍රමිතියට අනුකූල නැත. පනතට සංශෝධන ඇති කිරීමට අප ස්විස් රජයට තාක්‍ෂණික සහය ලබාදීමට ඉදිරිපත් වූවත් එය පිළිගෙන නොමැත. එසේම අපට සතුටුදායක ප‍්‍රතිචාරයක් ලබාදීමටද ස්විස් රජය කි‍්‍රයාකර නැත. එසේවුවත් මානව හිමිකම් කොමසාරිස් මිචෙලි බැෂලේට හෝ එක්සත්ජාතීන්ගේ විශේෂඥයන්ට 49 වැනි ජිනීවා මානව හිමිකම් සමුළුව ආරම්භවීමට ආසන්නව තිබියදී එකී ස්විස් පනත වෙනස් කිරීමට නොහැකිවී තිබේ. ඊට හේතුව එම පනත සම්මත වූයේ ජනමත විචාරණයකින් වීමයි.\n\nමෙම ස්විස් පනතට අමතරව නවසීලන්තය නව ත‍්‍රස්ත මර්දන පනත යටතේ එරට ආරක්‍ෂක අංශවලට ඕනෑම නිවසකට වරෙන්තුවකින් තොරව ඇතුළු වී පරීක්‍ෂා කිරීමට අවසර දී ඇත. එම පනත පිළිබඳව නවසීලන්ත රජය පැවසුවේ ත‍්‍රස්තවාදයෙන් නවසීලන්ත ජාතිකයන්ව රැකගැනීම තම අරමුණ බවයි. මේ පසුබිම මැද ශ‍්‍රී ලංකා රජය යුරෝපා සංගමයේ බලධාරීන්ගෙන් එම පනත් සම්බන්ධව අභියෝග කර නැත.",
       "URL": "https://divaina.lk/%e0%b6%af%e0%b7%99%e0%b6%b8%e0%b7%85-%e0%b6%a2%e0%b6%b1-%e0%b7%83%e0%b6%82%e0%b7%84%e0%b7%8f%e0%b6%bb-%e0%b6%b4%e0%b6%b1%e0%b6%ad%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92%e0%b7%80/",
       "Category": "visheshanga",
       "Parent URL": "https://divaina.lk/category/visheshanga//page/401/"
}