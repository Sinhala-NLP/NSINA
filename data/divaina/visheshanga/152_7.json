{
       "Source": "divaina",
       "Timestamp": "February 25, 2023",
       "Headline": "කැනඩා මහ කොමසාරිස්ගේ යාපනය සංචාරයේ අරමුණ කුමක්ද?",
       "News Content": "කැනඩා ඩයස්පෝරාව ඩොලර් මිලියන ගණනක් යුද්ධයට ලබාදුන්නා– කැනඩා ශ්‍රී ලංකා සංවිධානය\n\nමෙරට කැනඩා මහ කොමසාරිස් එරික් වොල්ෂ් පසුගිය සතියේ යාපනයේ සංචාරයක නිරත වී විශ්වවිද්‍යාල සිසුන් සහ හිටපු පුරපති එමානුවෙල් ආර්නොල්ඩ් හමුවී රහස් සාකච්ඡාවක නිරත වී ඇත.\n\nදේශපාලන පක්ෂ පළාත් හා මැතිවරණය ගැන වාද විවාද කරන අවස්ථාවේ කැනඩා මහ කොමසාරිස් උතුරේ සංචාරය සිදු විය. එහෙත් එකම දේශපාලනඥයකු මෙන්ම පොහොට්ටුවේ මන්ත්‍රීවරු ද කැනඩා මහ කොමසාරිස් යාපනයට ගොස් සාකච්ඡා කළේ කුමක්දැයි ප්‍රශ්න කළේ නැත. එසේම බෙදුම්වාදී ආකල්පය දරන උතුරේ විශ්වවිද්‍යාල සිසුන් සමග කැනඩා මහ කොමසාරිස්ට ඇති කතාබහ කුමක්දැයි රජය ද විමසුවේ නැත.\n\nකැනඩාවේ ටෘඩෝ රජය කැනඩාවේ සිටින ශ්‍රී ලංකා මහ කොමසාරිස් වූ ප්‍රකට රාජ්‍ය නොවන සංවිධාන ප්‍රධානියාටත් නොකියා හිටපු ජනපතිවරුන් දෙදෙනකුට සම්බාධක පනවනු ලැබීය. ශ්‍රී ලංකා රජය ඊට විරෝධය පෑවත් ඒ ගැන තැකිමක් කළේ නැත. එහෙත් තානාපතිවරුන් සඳහා වූ වියනා ගිවිසුම උල්ලංඝනය කරමින් එරික් වොල්ෂ් සහ මහ කොමසාරිස් කාර්යාලයේ දේශපාලන නිලධාරීන් ද යාපනයට ගියහ. මෙයට පෙර කැනඩා රජය කැනඩා මන්ත්‍රී ගැරි ආනන්ද සංගරිගේ බලපෑම මත ශ්‍රී ලංකාව ද්‍රවිඩ සමූල ඝාතනයක් සිදු කළ බවට තීරණය කර පනතක් සම්මත කළේය.\n\nහිටපු මානව හිමිකම් කොමසාරිස් නවි පිල්ලෙයි පැවසුවේ ද්‍රවිඩ සමූල ඝාතනය කර සිදු වූයේ ද යන්න තීරණය කළ යුත්තේ අධිකරණය බවය.\n\nඑහෙත් කැනඩාවේ ඔන්ටාරියෝ ආණ්ඩුකාරවරිය ද ද්‍රවිඩ සමූල ඝාතනය සිදු වූ බවට තීරණය කළාය.\n\nඑසේ වුවත් කැනඩාවේ අතීතය කුමක් ද?\n\nඑහෙත් ශ්‍රී ලංකාවේ කිසිම දේශපාලකයකු මේ කරුණුවලට අභියෝග කළේ නැත. මිචෙල් කීපර් නමැති ලේඛකයා පැවසුවේ කැනඩා සෙබළුන් සිදු කළ වධහිංසා ලැජ්ජාවට හේතු වන බවයි.\n\nඔහු තවදුරටත් මෙලෙස සඳහන් කර ඇත.\n\nමේ පසුබිම මැද ශ්‍රී ලංකාවේ කැනඩා මහ කොමසාරිස් වෝලෂ් උතුරට ගොස් සිදු කළේ තොරතුරු සෙවීම නොවේ ද?\n\nද්‍රවිඩ සන්ධානය 13 සංශෝධනය යටතේ උතුරට ඉඩම් හා පොලිස් බලතල ඉල්ලන අවස්ථාවේ කැනඩා මහ කොමසාරිස් උතුරු සංචාරය සැකයට ලක් වේ.\n\nඔහු මෙරට දේශපාලන කටයුතුවලට අද ඍජුව මැදිහත් වේ. එහෙත් විදේශ කටයුතු බලධාරීහු නිහඬය.\n\nමෙයට වසර ගණනකට පෙර හිටපු ජනපති ආර්. ප්‍රේමදාස මෙරට බි්‍රතාන්‍ය මහ කොමසාරිස් ඩේවිඩ් ග්ලැඩ්ස්ටෝන් මෙරටින් පිටුවහල් කළේය. ඊට පෙර හිටපු ජනපති ජේ. ආර්. ජයවර්ධන කොළඹ ඇමරිකානු තානාපති කාර්යාලයේ දේශපාලන කටයුතු භාර නිලධාරියාව පිටුවහල් කළේය. එදා සිට අද වනතුරු වියනා ගිවිසුම බරපතළ ලෙස උල්ලංඝනය කළ කිසිම තානාපතියකු මෙරටින් පිටුවහල් කිරීමට පාලකයන් බිය වූහ. මේ අතර කැනඩාවේ පිහිටි ශ්‍රී ලංකා සංවිධානයේ සභාපති ජාලිය වික්‍රමාරච්චි එරට විදේශ කටයුතු ඇමැතිනි මෙලනි ජෝයි වෙත ලිපියක් යවමින් කැනඩාවේ කොටි ඩයස්පෝරාව ශ්‍රී ලංකාවට එරෙහි අසත්‍ය තොතරුරු ප්‍රචාරය කරන බවත් ගත වූ කාලය කොටි සංවිධානයට ඩොලර් මිලියන ගණනක් සැපයූ බවත් හෙළි කළේය.\n\nකීර්ති වර්ණකුලසූරිය",
       "URL": "https://divaina.lk/%e0%b6%9a%e0%b7%90%e0%b6%b1%e0%b6%a9%e0%b7%8f-%e0%b6%b8%e0%b7%84-%e0%b6%9a%e0%b7%9c%e0%b6%b8%e0%b7%83%e0%b7%8f%e0%b6%bb%e0%b7%92%e0%b7%83%e0%b7%8a%e0%b6%9c%e0%b7%9a-%e0%b6%ba%e0%b7%8f%e0%b6%b4/",
       "Category": "visheshanga",
       "Parent URL": "https://divaina.lk/category/visheshanga//page/152/"
}