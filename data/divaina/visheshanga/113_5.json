{
       "Source": "divaina",
       "Timestamp": "April 28, 2023",
       "Headline": "දර්ශගේ සිත්තම් ඉතාලියේදී",
       "News Content": "ප්‍රවීණ චිත්‍ර සහ කාටුන් චිත්‍ර ශිල්පී දර්ශ කපුගේ ගේ දර්ශගේ සිත්තම් ඒක පුද්ගල සිතුවම් දැක්ම ඉතාලියේ වෙරෝනාහිදී මැයි මස 07 වැනිදා සහ මිලාන්හිදී මැයි 13 දා පැවැත්වේ. මෙහිදී දර්ශ විසින් නිර්මාණය කරන විවිධ ශෛලීන් ඇතුළත් චිත්‍ර 50 ක් පමණ ප්‍රදර්ශනය කිරීමට නියමිතය. තෙල් සායම්, ඇක්‍රිලික්, පැස්ටල්, දියසායම් මාධ්‍ය භාවිතා කරමින් නිර්මාණය කරන දල චිත්‍ර ඒ අතර වේ. මිලාන්හි ශාන්ත ජෝසප් ජාත්‍යන්තර පාසල් ප්‍රධාන ශාලාවේ පැවැත්වෙන ප්‍රදර්ශනය අතරතුර චිත්‍ර නිර්මාණය පිළිබඳව වැඩමුළුවක්ද පැවැත්වීමට නියමිත අතර එම පාසලෙහි විදුහල්පති තිමිර වර්ණකුලසූරිය මහතා, ඉතාලියේ වෙසෙන සංගීතාචාරිණී විශාරද චන්ද්‍රිකා නිශ්ශංක, ගුණදාස කපුගේ බිරිඳ ප්‍රවීණ නර්තනාචාරිණී ප්‍රේමා කපුගේ සමග ආරාධිතයන් රැසක් මෙයට සහභාගී වීමට නියමිතය. සම්බන්ධීකරණය කුසුම් මෙන්ඩිස් විසිනි.\n\n",
       "URL": "https://divaina.lk/%e0%b6%af%e0%b6%bb%e0%b7%8a%e0%b7%81%e0%b6%9c%e0%b7%9a-%e0%b7%83%e0%b7%92%e0%b6%ad%e0%b7%8a%e0%b6%ad%e0%b6%b8%e0%b7%8a-%e0%b6%89%e0%b6%ad%e0%b7%8f%e0%b6%bd%e0%b7%92%e0%b6%ba%e0%b7%9a%e0%b6%af%e0%b7%93/",
       "Category": "visheshanga",
       "Parent URL": "https://divaina.lk/category/visheshanga//page/113/"
}