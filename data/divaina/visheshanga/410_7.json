{
       "Source": "divaina",
       "Timestamp": "February 10, 2022",
       "Headline": "ජාත්‍යන්තර ගැටලු ආවත් තෝරාගත් අපරාධ සඳහා මරණීය දඩුවම ලබාදිය යුතුයි – ඇමැති නිමල් සිරිපාල",
       "News Content": "* රටේ දූෂිත ආයතන අතර අධිකරණය ඉදිරියෙන්ම තිබෙනවා – ජේ. සී. අලවතුවල* ගෑස් පිපිරීම්වලට තවමත් නීතිපති දෙපාර්තමේන්තුව පියවර ගෙන නැහැ – මුජිබර් රහුමාන්* අධිකරණය මීට වඩා ජනතාවාදී විය යුතුයි – හරිනි අමරසූරිය* ලක්‍ෂ 8 ක් නඩු අද ලංකාවේ තියෙනවා – දයාසිරි ජයසේකර* නීතියේ පාලනය ශක්තිමත් කරන්න සහාය දෙන්න – අධිකරණ ඇමැති අලි සබ්රි\n\nජාත්‍යන්තරයෙන් ගැටලූ පැමිණිය ද තෝරාගත් අපරාධ සඳහා මරණීය දඬුවම ක‍්‍රියාත්මක කළ යුතු බව කම්කරු ඇමැති නිමල් සිරිපාල ද සිල්වා මහතා ඊයේ (09 දා) පාර්ලිමේන්තුවේදී පැවැසීය.අධිකරණ ක්‍ෂේත‍්‍රයේ නඩු ලක්‍ෂ 8 ක් පමණ ගොඩගැසී ඇති බවත්, එම නඩු කඩිනමින් අවසන් කිරීමට සම්මත කරන අලූත් නීතිවලින් හැකිවනු ඇති බව ද ඒ මහතා කියා සිටියේය.වේත‍්‍රධාරි නරේන්‍ද්‍ර ප‍්‍රනාන්දු මහතා විසින් සෙංකෝලය තැන්පත් කිරීමෙන් පසුව නියෝජ්‍ය කථානායක රංජිත් සියඹලාපිටිය මහතාගේ මූලාසනයෙන් යුතුව පාර්ලිමේන්තුව ඊයේ (09 දා) රැුස්විණි.ප‍්‍රථමයෙන් ලිපි ලේඛන, කාරක සභා වාර්තා ඉදිරිපත් කිරීමෙන් පසුව වාචික පිළිතුරු අපේක්‍ෂාවෙන් විමසා තිබූ ප‍්‍රශ්න සඳහා අදාළ ඇමැතිවරු පිළිතුරු සැපයූහ.අනතුරුව 27 (2) යටතේ විශේෂ ප‍්‍රකාශ සිදුකිරීම හා ඒවාට පිළිතුරු දීමෙන් පසුව දිනට නියමිත වූ අපරාධ නඩු විධාන සංග‍්‍රහය (සංශෝධන) බිම් බෝම්බ තහනම් කිරීම, අධිකරණ සංවිධාන, සිවිල් නඩු විධාන සංග‍්‍රහය යන පනත් කෙටුම්පත් ද පළාත් සභා (මුද්දර ගාස්තු මාරු කිරීමේ) ආනයන අපනයන පාලන පනත යටතේ රෙගුලාසි විවාදයට ගැනිණි.විවාදය ආරම්භ කරමින් අධිකරණ ඇමැති අලි සබ්රි මහතා –නීතිය ඉටු කිරීමේදී අධිකරණ ක‍්‍රියාවලියේදී ප‍්‍රමාදයක් තිබෙනවා. මේ ප‍්‍රශ්නයට අපි විසඳුම් සෙවිය යුතුයි. අපි මේ සංශෝධනයෙන් බලාපොරොත්තු වන්නේ පූර්ව නඩු විභාගයකින් එම නඩුව කැඳවා සාක්‍ෂිකරුවන් කැඳවා යම් එකඟතාවක් ඇති කරගෙන එය ක‍්‍රියාත්මක කිරීමට අපට යම් හැඟීමක් තිබෙනවා. අපේ අධිකරණයේ ස්වාධීනත්වය ගැන අපි ආඩම්බර වෙනවා. නමුත් නඩු ඇසීමේ ප‍්‍රමාදයක් තිබීම ගැන කනගාටුයි. අවුරුදු 13 දී දූෂණය වූ දරුවකුට නැවත අවුරුදු 21 දීත් ඇවිත් ඒ ගැන සාක්‍ෂි දෙන්න වුණොත් එය සාධාරණද. අපි නීතියේ ආධිපත්‍යය සුරැුකිය යුතුයි. නීතියේ ආධිපත්‍යය මගින් ජනතාවට සහන සැලසිය යුතුයි. නීතියේ පාලනය ශක්තිමත් කිරීමට අපට සහයෝගය දෙන්න. ඒ වගේම අඛණ්ඩවම නඩු අහන්න පිළිවන්ද කියලා අපි බලනවා. නීතියේ අලූත් නැම්මක් ඇතිකරන්න අපි බලනවා. ඒ සඳහා එක පාරට යෝජනා ආවේ නෑ. කාලයක් තිස්සේ නීතිඥවරුන්ගෙන්ම පැමිණි යෝජනායි. ඒ වගේම වාර්තාධිකාරී විනිසුරුවන් පත්කරලා ප‍්‍රධාන නඩු විභාග කිරීමට සූදානම් කරවීමට බලාපොරොත්තු වෙනවා.වීරසුමන වීරසිංහ මහතා මූලාසනයට පැමිණේ.අලි සබ්රි මහතා –ඒ වගේම පළාත් සභා මුද්දර සංශෝධන පනතකුත් අද ගෙන එනවා. යම් මුද්දර ගාස්තුවක් වැඩියෙන් ලබාදීලා තිබෙනවා නම් එම මුදල් දේශීය ආදායම් දෙපාර්තමේන්තුවෙන් පළාත් සභාවට දිය යුතුයි. යම් හේතුවකින් වැඩිපුර මුදලක් ගෙවා තිබෙනවා නම් එම මුදල් ජනතාවට නැවත ලබාදීමට කටයුතු සම්පාදනය කර තිබෙනවා.රත්නපුර දිස්ත‍්‍රික් මන්ත‍්‍රීනි තලතා අතුකෝරල මහත්මිය (සජබ) –නඩු ප‍්‍රමාදය මේ රටේ බරපතළ ප‍්‍රශ්නයක් බවට පත්වෙලා තිබෙනවා. අපරාධ නඩුවක් හෝ ඉඩම් නඩු ගත්තත් දිගින් දිගටම ඇදිලා යන නිසා යම් අසාධාරණයක් ඒ අයට සිදුවෙනවා. අද ලොකු තදබදයක් අධිකරණවල තිබෙනවා. සමහර විට දේපළ විකුණලා, උකස් තියලා තමයි මේ වන විට නඩු කියන්න වෙලා තිබෙන්නේ. අපි එදා ත‍්‍රිපුද්ගල අධිකරණ පිහිටෙව්වා, විශාල මූල්‍ය අපරාධ කරපු අයට එරෙහිව. දවසට රුපියල් කෝටියක් ගෙවලත් එතැනදී නීති සහාය ගත්තු අය හිටියා. එම නඩු කටයුතු දිනපතා ඇසීම හොඳ දෙයක්.කම්කරු ඇමැති නිමල් සිරිපාල ද සිල්වා මහතා –නඩු ප‍්‍රමාදය වැළැක්වීමට ගන්නා ක‍්‍රියාමාර්ගය අගය කළ යුතුයි. කාලාන්තරයක් තිස්සේ කම්කරු නඩුගොඩගැහිලා. විනිසුරුවන් නැතිකමත්, පහසුකම් නැතිකමත්, නීතිඥයන් ඉදිරිපත්වීමේ අඩුවත් මේ ප‍්‍රමාදයට හේතු වෙනවා. නීතිඥයන් පැමිණ දින ලබාගෙන යනවා. එවිට කම්කරුවා අසරණ වෙනවා.නඩු කටයුතු කඩිනම් කිරීමට අද ඉදිරිපත් කරන නීති මගින් පහසුකම් සැලසෙනවා. ලංකාවේ නීතිඥයන් 18,000 ක් ඉන්නවා. නීතිඥයන්ගේ ගුණාත්මකභාවයගැනත් සැලකිල්ලට ගත යුතුයි. දෙවන පෙළ නීතිඥයන්ටත් අවස්ථාව ලබා දුන්නොත් නඩු කල්යෑම අවම වෙනවා.නීති ආධාර සේවය මීට වඩා පුළුල් කාර්යයක් ඉටුකළ යුතුයි. අපි එයට අවශ්‍ය පහසුකම් සැලසිය යුතුයි. කම්කරුවන් සඳහා වන නීති ප‍්‍රමාදය වැළැක්වීමට නීති රැුසක් සකස් කර තිබෙනවඅර්ථසාධක හෝ සේවක භාරකාර අරමුදල් ගෙවීම් ප‍්‍රමාද කරන විට ඒවා අධිකරණ භාරයේ සිට නඩු විමසිය යුතුයි. කම්කරු උසාවියේ මේ නඩු අහන්න අවස්ථාව ලැබෙනවා.සමහර කම්කරු වන්දි නඩුවලට වසර නවයක් දහයක් පමණ කාලයක් ගතවෙලා. ඒ නිසා එම ප‍්‍රමාදය වැළැක්වීමට කඩිනම් කි‍්‍රයාමාර්ග ගනිමින් සිටිනවා. කම්කරු වන්දිය වැඩි කරන්න අවශ්‍ය නීති ළඟදීම පාර්ලිමේන්තුවට ඉදිරිපත් කරනවා. කම්කරු නඩුවලට අභියාචනා විභාග කිරීමට වෙනම විනිසුරුවරයෙක් හෝ කීපදෙනෙක් පත් කළ යුතුයි.සමාජ මාධ්‍ය ජාල මගින් කරන සමාජ ව්‍යසනයගැන මීට වඩා අපි අවධානය යොමු කළ යුතුයි. මේවා නියාමනය කිරීමට වැඩපිළිවෙළක් අවශ්‍යයි. මත්ද්‍රව්‍ය ජාවාරම්කරුවන්ට කඩිනමින් දඬුවම් කිරීමට කි‍්‍රයා කළ යුතුයි. තෝරාගත් අපරාධ සඳහා හෝ මරණීය දඬුවම කි‍්‍රයාත්මක කළ යුතුයි.ජල සම්පාදන ඇමැති වාසුදේව නානායක්කාරඅධිකරණ පද්ධතිය වැඩි කරන්න අපි සොයා බලනවා. ගිය ආණ්ඩුව නොකළ තරම් වියදමක් හා කාර්යයක් අධිකරණයේ උන්නතියට සිදු කරනවා. විපක්ෂය ආර්ථිකය වැටෙනවා යැයි කිය කියා ඉන්නවා.ස්ලිට් එක ගැන ඇමැති මණ්ඩලය තීන්දුවක් ගත්තා. මෙතෙක් ස්ලිට් එක ගැන ගත්ත තීරණ අවලංගු කළා. ඉදිරියට මහපොළ අරමුදල යටතේ දිගටම පවත්වාගෙන යන්න තීරණය කළා.මහෙස්ත‍්‍රාත් උසාවි ප‍්‍රමාණය වැඩි කර නඩු බෙදා විභාග කළහොත් දැනට එහි පවතින ප‍්‍රමාදය අඩු කළ හැකියි.අධිකරණ සේවා කොමිසම දැනට වඩා ශක්තිමත් විය යුතුයි. පද්ධතිය තුළ ඇති අඩුපාඩු සොයා බලා පියවරගැනීමට අවශ්‍ය පහසුකම් තිබිය යුතුයි. ළමා අපචාර සිද්ධීන්වලට මසක් ඇතුළත අධිචෝදනා ඉදිරිපත් කිරීමටත් තවත් මාස කිහිපයක් ඇතුළත නඩු අවසන් කිරීමටත් කි‍්‍රයාමාර්ග ගත යුතුයි. මේ ගැන ප‍්‍රබලව කි‍්‍රයාත්මක විය යුතුයි.පත් කළ මන්තී‍්‍රනි ආචාර්ය හරිනි අමරසූරිය (ජා.ජ.බ.*-අධිකරණය තුළ අධික කාලය ගතවීම නිසා එහි අඩුපාඩු නිවැරදි විය යුතුයි. අපි ඊට සහාය දෙනවා.අධිකරණයේ පරිපාලනමය මෙන්ම දේශපාලනගැටලූත් පවතිනවා. අධිකරණය මීට වඩා ජනතාවාදී විය යුතු බව හිතනවා නම් දේශපාලන ගැටලූ විසඳිය යුතුයි. මේ වනවිට අධිකරණය කෙරෙහි ජනතාවගේ විශ්වාසය අඩු වෙමින් පවතිනවා.ත‍්‍රස්ත විරෝධී පනතේ සංශෝධන ගැන එකඟ විය නොහැකියි. එහි සංශෝධන ප‍්‍රමාණය අඩුයි. රඳවාගෙන සිටින අයගේ පවුල්වලට බලපා ඇති ප‍්‍රශ්න ගැනත් බැලිය යුතුයි. මේ පනත නිසයි ප‍්‍රශ්න ඇති වී තිබෙන්නේ යම් පුද්ගලයකු වසර ගණනාවක් සිරභාරයේ තැබීමට පනතින් හැකියි. මේ කාලය තුළ පවුල්වලත් විමර්ශන සිදු කරනවා. දුරස්ථ නෑකම්වලට පවා බලපෑම් එල්ල වෙනවා. කාන්තාවන් දැඩි ලෙස අසරණ වෙනවා.රැුඳවියන් 25 දෙනකු මේ වනවිට අත්අඩංගුවේ සිටිනවා. යම් සැකකරුවකු හඳුනන හේතුව මත මේ අත්අඩංගුවට ගෙන ඇත්තේ ත‍්‍රස්ත විරෝධී පනත යටතේයි. මෙය බරපතළ තත්ත්වයක්.බදුල්ල දිස්ති‍්‍රක් මන්තී‍්‍ර චාමර සම්පත් දසනායක මහතා (ශී‍්‍ර ල. පො. පෙ.*අධිකරණ ක්ෂේත‍්‍රයට විශාල සේවාවක් කිරීමට මේ අධිකරණ ඇමැතිතුමා කටයුතු කරනවා. දැන් අපේ පළාතේ නම් නඩුවක් තියෙන දිනයට ඒ අය උදේ පාන්දර 05ට වත් නැඟිටලා අධිකරණයට එන්න පිටත් වෙන්න ඕන. ඒ නිසා නඩු කල් යෑම ඒ අයට විශාලගැටලූවක්. දැන් අපේ පස්සර උසාවිය කුඩායි. අධික තදබදයක් තිබෙනවා. නඩු කල්යන එක නීතිඥ මහත්වරුන්ට හොඳයි, හැබැයි ජනතාවට හොඳ නෑ. ඒ නිසා මේ ප‍්‍රශ්නය විසඳෙන්න ඕනෑ. යල්පැනගිය නීති අපි වෙනස් කරන්න ඕනෑ. නැත්නම් අපි පාර්ලිමේන්තු ඇවිත් වැඩක් නෑ.විපක්ෂයේ සංවිධායක ලක්ෂ්මන් කිරිඇල්ලඅධිකරණයේ ප‍්‍රමාද අඩු කරන්න තියෙන එකම විසඳුම අලූත් උසාවි ඇතිකර අලූත් නඩුකාරවරු පත් කිරීමයි. එකම උසාවියක ක‍්‍රමය වෙනස් කලාට විසඳුම් දෙන්න බැහැ.මේ ආණ්ඩුව පැමිණ මාස කිහිපයක් යන විට අධිකරණයේ විශ්වාසය පළුදු වුණා. ගොඩනැඟිලි හා භෞතික සම්පත් වැඩි කළත් වැඩක් නැහැ. විශ්වාසය නැති කළොත්.ජිනිවාවල අධිකරණයේ ස්වාධීනත්වය ප‍්‍රශ්නයකට ලක් කරලා, ජාත්‍යන්තරයේ උදව් ගන්න අපි හොඳට කළා කියලා වැඩක් නැහැ.දැන් නිදොස් කර නිදහස් කරන කතා යන්නේ. අධිකරණය තීන්දු දෙන්නේ පැමිණිල්ල මෙහෙයවන හා කරුණු දක්වන ආකාරයටයි. පැමිණිල්ල මෙහෙයවන අය ඉන්නේ ආණ්ඩුව යටතේයි. විත්තිකරුවා නිකංම නිදහස් වෙනවා.රාජ්‍ය ඇමැති දයාසිරි ජයසේකරනඩු ප‍්‍රමාදය ගැන ඉතිහාසයේ සාක්ෂි සහිත කරුණු තිබෙනවා.ලක්ෂ 8 ක් නඩු අද ලංකාවේ තියෙනවා. විනිසුරුවන් 330 දෙනයි ඉන්නේ. කොහොමද නඩු අහලා ඉවර කරන්නේ. අද විනිසුරුවන් 400 දක්වා වැඩි වෙලා. තව තවත් වැඩි කළ යුතුයි. විනිසුරුවන් පුහුණු කර නිවැරදි යුක්තියක් ලබාදීමට හැකි තත්ත්වයකට ගෙන ආ යුතුයි. නඩු කල්යන නිසා සමහරු මිනී මරාගෙන ප‍්‍රශ්න විසඳා ගන්නවා සමහරු නඩු යන්නේ නැතිව අතහැරලා දානවාඋසාවියෙ නඩු භාණ්ඩ ගොඩගැසීම අද ප‍්‍රබල ප‍්‍රශ්නයක් බවට පත්වෙලා. මේ පිළිබ`දව අවශ්‍ය නීති ගෙනල්ල ඒ ප‍්‍රශ්නය විසඳමු.අද වනවිට රට බේරාගත්ත රණවිරුවන් 39 දෙනකුට රට යන්න අවසර නැහැ. වීසා ප‍්‍රතික්‍ෂේප කරනවා. මොවුන්ට යම් විත්තිවාචිකයක් ඉදිරිපත් කරන්න ඉඩදෙන්නේ නැත්තෙ ඇයි. තමන් වරදක් නොකළ බවට තහවුරු කරන්න අවස්ථාවක් ලබාදිය යුතුයි.රාජ්‍ය ඇමැති මොහාන් පී. ද සිල්වාරටේ ආර්ථික ප‍්‍රශ්න තිබුණත් අධිකරණයේ පහසුකම් නැංවීමට විශාල මුදලක් වෙන්කර තිබෙනවා.විසඳී නැති නඩු මහෙස්ත‍්‍රාත් අධිකරණවල ලක්‍ෂ හතක් පමණ තිබෙනවා. දිසා අධිකරණවල ලක්‍ෂ එකහමාරක් පමණ තිබෙනවා. ශ්‍රේෂ්ඨාධිකරණයේ5000 ක් පමණ තිබෙනවා. ඒ තදබදය අඩුකිරීමට මෙම සංශෝධන ඉවහල් වෙනවා.අපේ ආණ්ඩුව කවදාද අධිකරණයට බලපෑම් කළේ. පත්වීම් සියල්ල ස්වාධීනව සිදුකළා. එදා යහපාලන ආණ්ඩු කාලයේදී නීතිපති ආණ්ඩුපක්‍ෂ රැස්වීමටගෙන්වා රෙදි ගැලෙව්වා. විනිසුරුවන්ට බලපෑම් කළා. පොලිසිවලට බලපෑම් කළා. අද එවැනි තත්ත්වයක් නැහැ. ඕනෑම අයෙකුට සාධාරණය පතා අධිකරණයට යෑමට අවස්ථාව තිබෙනවා.පත්කළ මන්ත‍්‍රී එරාන් වික‍්‍රමරත්න (සජබ)ජාත්‍යන්තර ශ්‍රේණිගත කිරීම් අනුව අපේ අධිකරණය රටවල් 137 කින් 77 ට පත්වෙලා. 2020 ට පෙර තිබුණේ 67 ස්ථානයේ. දැන්වත් මේ ගැන සොයා බලන්න.උසාවිවල ප‍්‍රමාදය අඩු කරන්න අවශ්‍ය පියවර ගන්න. අද නඩු ජාත්‍යන්තර අධිකරණයට යනවා. දැන් නඩු ගලවනවා. අවසානයේ මිනිස්සු පාරට බහීවි.කරුණෑගල දිස්ත‍්‍රික් මන්ත‍්‍රී ජේ. සී. අලවතුවල (සජබ)රටේ දූෂිත ආයතන අතර අධිකරණයත් ඉදිරියෙන් තිබෙනවා. වත්මන් ඇමැතිවරුන් ගණනාවකට පසුගිය කාලයේ අල්ලස් කොමිසම නඩු පැවරුවා. දක්‍ෂ නීතිඥයන් විසින් හොයලා බලලා අධිචෝදනා භාර දුන්නේ. දැනට නඩු 72 ක් නිදොස් කර නිදහස් කරලා.රටේ ජනතාව තුළ මේ ගැන පිළිකුලක් ඇතිවෙලා. එක රටක් එක නීතියක් කියලා ආණ්ඩුව බලයට ආවේ. ඒත් එක පිරිසක් විතරක් නඩු වලින් නිදහස් වෙලා. පැවරූ නඩු රැුසක් මුදල් වංචා පිළිබ`ද නඩු. ඒත් නිදහස් වුණා. නීතය හෑල්ලූවට ලක්වෙලා.කොළඹ දිස්ත‍්‍රික් මන්ත‍්‍රී මධුර විතානගේ (ශ‍්‍රී.ල.පො.පෙ.)විපක්‍ෂයේ සමහරු එදා නීතියේ දෙවඟන සමඟ සෙල්ලම් කරපු හැටි රටම දැක්කා. සී.අයි.ඞීය අධිකරණ ඇමැති, පොලිසිය, විනිසුරුවරු මේ රංගනවල හිටියා.නඩු ප‍්‍රමාදවීම් නිසා ජනතාව විශාල පීඩාවන්ට ලක්වෙලා. නඩු භාණ්ඩ විනාශ වෙනවා. අල්ලන මත්කුඩු පාම් පිටි බවට පත් වෙනවා. කසිප්පු වතුර බවට පත් වෙනවා. මේ ගැන විශේෂ අවධානයක් යොමු කළ යුතුයි.අධිකරණ කි‍්‍රයාවලිය අද සාධාරණව ක‍්‍රියාත්මක වෙනවා. එදා නීතිපති දෙපාර්තමේන්තුව නාඩගම් නටන තැනක් බවට පත්වුණා. ඒත් අද එය ස්වාධීනව ක‍්‍රියාත්මක වෙනවා. නීතිපති දෙපාර්තමේන්තුව පළාත් බදව ව්‍යාප්ත කිරීමට පියවර ගත යුතුයි. එහි සේවයක් ගැනීමට දුරබැහැර සිට පුද්ගලයන්ට එම අසීරුයි.කොළඹ දිස්ත‍්‍රික් මන්ත‍්‍රී මුජිබර් රහුමාන් (සජබ*නීතිපති දෙපාර්තමේන්තුව තොරතුරු දැනගැනීමේ පනත යටතේ 2019 න් පසු ඉල්ලා අස්කර ගත් නඩුවල විස්තර ඉල්ලූවා. සති දෙකකින් පිළිතුරු දිය යුතු වුවත් තවත් කල් ඉල්ලනවා. ඔවුන් තමන්ගේ වගකීම පැහැරහරිනවා නම් එහි විශ්වාසය බි`ද වැටෙනවා.අද ඉල්ලා අස්කර ගෙන ඇත්තේ ආණ්ඩුවේ අයගේ නඩු. ඒ විස්තර දෙන්න නීතිපති අදිමදි කරනවා.ගෑස් පිපිරීම නිසා 9 දෙනෙක් මැරුණා. තවත් ගෙවල් ගිනි ගත්තා. හානි වුණා. තවමත් ගෑස්සමාගමට එරෙහිව නඩු පවරන්න නීතිපති දෙපාර්තමේන්තුව පියවර ගත්තේ නැහැ.පැන්ඩෝරා පේපර්ස් ගැන ජනපති කිව්වා වාර්තාවක් දෙන්න කියලා. තවම වාර්තාව දීලා නැහැ. අගමැති තිරුපති ගිය ආකාරය පිළිබ`ද අල්ලස් කොමිසමට පැමිණි පැමිණිල්ල විනාශ කරන බව බොරු ප‍්‍රකාශ කරනවා.මහනුවර දිස්ත‍්‍රික් මන්ත‍්‍රී උදයන කිරිදිගොඩ (ශ‍්‍ර.ිල.පො.පෙ.)අධිකරණ කටයුතු ඉක්මන් කිරීම තුළ නීතිඥයන්ටගැටලූ ඇතිවන්නේ නැහැ. නීතිඥයන්ට අලූත් ප‍්‍රවේශ ඇති විය යුතුයි.වාණිජ මහාධිකරණය ඒකාධිකාරියට ලක්වෙලා එය බිඳ දමා ප‍්‍රධාන වාණිජ නගරවලත් ඇති කළ යුතුයි.මාතර දිස්ත‍්‍රික් මන්ත‍්‍රී වීරසුමන වීරසිංහ (ශ‍්‍රී.ල.පො.පෙ.)අධිකරණය කාර්යක්‍ෂම හා යාවත්කාලීන කරන්න මේ වනවිට පනත් 12 ක් ගෙනවිත් තිබෙනවා. ඉදිරියේදී තවත් රැුසක් ගෙනඒමට සැලසුම්කර තිබෙනවා.විනිසුරුවන් ප‍්‍රමාණය වැඩි කරන්න මේ වනවිට පියවර ගෙන තිබෙනවා. අධිකරණ අමාත්‍යාංශය ගත් පියවර නිසා නඩු විභාග කර අවසන් කිරීම කෙටි කාලයකින් කරන්න හැකි වෙනවා. අධිකරණයේ තදබදය අඩු කරන්න පවතින තාක්‍ෂණය තුළ කටයුතු කළ යුතුයි. යමෙකුට තම නඩුව පැමිණෙන තෙක් උදේ 9.00 සිට සවස 4 දක්වාම රැුඳී සිටීමට අද සිදුව තිබෙනවා.රථවාහන වංචා කිරීම් පිළිබ`ද නඩු අවසන් වනවිට වාහනවල කෑලිවත් ඉතිරිවන්නේ නැහැ. මේ ගැන වෙනම කි‍්‍රයාවලියක් අවශ්‍යයි.විවාදය අද (10 දා) දිනය දක්වා කල් තැබුණි. පාර්ලිමේන්තුව අද (10දා) පෙරවරු 10.00 ට යළි  රැස්වෙයි.\n\nඅකිත පෙරේරා, රනිල් ධර්මසේන",
       "URL": "https://divaina.lk/%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a%e0%b6%ad%e0%b6%bb-%e0%b6%9c%e0%b7%90%e0%b6%a7%e0%b6%bd%e0%b7%94-%e0%b6%86%e0%b7%80%e0%b6%ad%e0%b7%8a-%e0%b6%ad%e0%b7%9d/",
       "Category": "visheshanga",
       "Parent URL": "https://divaina.lk/category/visheshanga//page/410/"
}