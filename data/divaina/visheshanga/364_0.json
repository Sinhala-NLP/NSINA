{
       "Source": "divaina",
       "Timestamp": "April 12, 2022",
       "Headline": "රටේ බදු ක්‍රමය  සංශෝධනය විය යුතුයි",
       "News Content": "2022 අප්‍රේල් 08 වන දින පාර්ලිමේන්තුවේදී  මහාචාර්ය තිස්ස විතාරණ කළ කතාවමිල පාලනය කිරීමට රජය සක්‍රීයව මැදිහත් විය යුතුයි. නිෂ්පාදකයා සහ පාරිභෝගිකයා යන දෙඅංශයෙන්ම සමුපකාර ව්‍යාපාරය නැවත පණ ගැන්විය යුතුයි. ඒ දෙපාර්ශ්වය අතර සෘජු මිලදී ගැනීම් නිසි ලෙස ක්‍රියාත්මක විය යුතුය. මිල ඉහළ යෑමට ප්‍රධාන හේතුව වෙළඳුන් විසින් ඉපැයූ විශාල ලාභයයි. එය ඉවත් කළ හැකිය. මෙමගින් නිෂ්පාදකයාට සහ පාරිභෝගිකයාට සාධාරණ ගනුදෙනුවක් ලැබෙන බව සහතික කෙරෙනවා. රාජ්‍ය හා පෞද්ගලික යන පාඩු ලබන සියලුම ආයතන සහයෝගිතා මූලධර්මය යටතේ පවත්වාගෙන යා යුතුය. උදාහරණයක් ලෙස පොරොන්දු වූ රු.1000/- දෛනික වැටුප වතු කම්කරුවන්ට නොගෙවන තමන් පාඩු ලබන බව පවසන පුද්ගලිකව පවත්වාගෙන යනු ලබන වතුකරයේ ආයතන ඉහළ ලාභ ලබන ආයතන බවට පත් කළ හැකිය.අධික මිල ගණන් සහ අත්‍යවශ්‍ය ද්‍රව්‍ය හිඟය හේතුවෙන් දින කිහිපයක් පෝලිම්වලට තුඩු දෙන තත්ත්වයක් නිර්මාණය වී ඇති අතර මේ හේතුවෙන් ශ්‍රී ලංකාවේ ජනතාව පීඩාවට පත්ව සිටිනවා. ඉන්ධන, ගෑස්, කිරිපිටි වැනි ආනයනික ද්‍රව්‍යවල හිඟය සහ අනෙකුත් ආහාර ද්‍රව්‍ය හා ඖෂධ හිඟය විශාල පීඩාවක් හා ජීවිත තර්ජනයක් ද ඇති කරනවා. උදාහරණයක් ලෙස ශ්‍රී ලංකා වෛද්‍ය සංගමය සහ රජයේ රෝහල් කාර්ය මණ්ඩලය මේ හේතුවෙන් රෝගීන් පීඩාවට පත්වන බවට ප්‍රසිද්ධියේ විරෝධය පළ කරනවා. විදුලිය නොමැතිකම තවත් ප්‍රධාන ගැටලුවක්. කිසිදු පාලනයකින් තොරව ඕනෑම මිලකට භාණ්ඩ අලෙවි කිරීමට රජය වෙළෙඳුන්ට අවසර දී තිබෙනවා. රජය විසින් ලබා දෙන ඕනෑම සහනයක ප්‍රතිලාභ සාමාන්‍ය ජනතාවට, විශේෂයෙන් දුප්පතුන්ට මිස ධනවතුන්ට නොවන බවට සහතික වන ක්‍රමවේදයක් සකස් කළ යුතුව තිබෙනවා. පාරිභෝගිකයන්ටකුසගින්නෙන් පෙළීමට සිදුවී ඇති අතර දරිද්‍රතා රේඛාවට පහළින් සිටින ජනගහනයෙන් සියයට 60කට වැඩි පිරිසකට දිනකට එක් ආහාර වේලකින් යැපීමට සිදුව තිබෙනවා. නුදුරු අනාගතයේ දී මෙම භාණ්ඩවලින් කොටසක් හෝ සියල්ලම සැපයීමට රජය පොරොන්දු වී ඇතත් ඒ සඳහා නිශ්චිත දිනයන් සඳහන් කරන්නේ නැහැ. මෙම අත්‍යාවශ්‍ය ද්‍රව්‍ය සාධාරණ මිලකට ලබා දෙන්නේ කවදාද යන්න ජනතාවට දැනුම් දෙන ලෙස මම රජයෙන් ඉල්ලා සිටිනවා.රජය මේ දින වකවානුවලට එම භාණ්ඩ සැපයීමට කටයුතු කිරීමට කැපවිය යුතු අතර තවදුරටත් බොරු පොරොන්දුවලින් ජනතාව නොමඟ යැවීමට කටයුතු නොකළ යුතුය. ජනතාවට දුක් විඳීමට හේතු වූ කරුණුවලට විසඳුම් ලබා දී රජය ආදර්ශයක් ලබා දිය යුතුයි. රටේ දේශපාලන හා පරිපාලන නායකයන්ට ඇති වරප්‍රසාද ඉවත් කළ යුතු අතර එමඟින් ආණ්ඩුවේ පොරොන්දු කෙරෙහි ජනතාවට යම් විශ්වාසයක් ඇති වෙනවා. උදාහරණයක් විදියට මම හැමදාම කියන විදියට බදු ක්‍රමය සංශෝධනය විය යුතුයි. මෙවැනි අර්බුදකාරී අවස්ථාවක සුපිරි ධනවතුන්ට උපකාර කිරීම සඳහා පුද්ගලික බද්දේ ඉහළ සීමාව 14% ලෙසත්, සමාගම් බද්දේ ඉහළ සීමාව 18% ලෙසත් තැබීම විකාරයකි. මුල් රු. ලක්ෂයේ ආදායම් ලබන අය බද්දෙන් නිදහස් කර ඉන් පසු ආදායම් මට්ටම අනුව බදු වැඩිවෙන පරිදි බදු ක්‍රමය දැඩි ලෙස සංශෝධනය කළ යුතුය.දුප්පතුන්ට පමණක් නොව සෑම පුද්ගලයෙකුටම  බලපාන වක්‍ර බද්දක් වන වැට් බද්ද පසුගිය කාලයේ 2%කින් වැඩි කිරීමට රජය කටයුතු කළා. වැට් බද්ද වැනි වක්‍ර බදු වැඩි නොකළ යුතුයි. මේ ආකාරයෙන් සුපිරි ධනවතුන්ගෙන් වැඩියෙන් බදු අයකර ලැබෙන විශාල මුදල් ප්‍රමාණය කුසගින්නෙන් පෙළෙන ජනතාවට සතිපතා වියළි සලාක පාර්සලයක් ලබා දීමට යොදා ගත හැකිය.ඉහත තත්ත්වය උද්ගතව ඇත්තේ රජයට සහ පෞද්ගලික අංශයට රට තුළ ඩොලර් නොමැතිකම හේතුවෙනි. සාමාන්‍යයෙන් ඇමෙරිකානු ඩොලර් බිලියන 7ත් 8ත් අතර සාමාන්‍ය අගයක් ගන්නා අපේ විදේශ විනිමය සංචිතය දැන් ඩොලර් බිලියන 1 කට වඩා අඩු අගයකට (සමහර විට මිලියන ඩොලර් 500ක් පමණ විය හැක) අඩු වෙලා. රජය විදේශ ණය හිමියන්ට දැඩි ලෙස ණය වී ඇති අතර මේ වසරේ ඩොලර් බිලියන 6 කට වඩා ණය ගෙවීමට සිදුවී තිබෙනවා. මෙයින් කොටසක් දැනටමත් ගෙවා ඇති අතර මේ වසරේ මැයි මාසයේදී ඩොලර් බිලියන 3 කට වැඩි මුදලක් ණය ගෙවීමට නියමිතය. මෙය නොකළ යුතුය. මෙම මුදල් නියමිත වේලාවට ආපසු ගෙවීමට රජය පියවර නොගෙන වසර 5 ක පමණ කාලයක් අපගේ ණය සඳහා සහන කාලයක් එම ණය හිමියන්ගෙන් ඉල්ලා සිටිය යුතු බවට මම නිර්දේශ කරනවා. මෙයින් අදහස් කරන්නේ ශ්‍රී ලංකාව දශක කිහිපයක් තිස්සේ ගොඩගැසූ ඩොලර් බිලියන 30 ක් පමණ වන විදේශ ණය කිසිවක් ඉදිරි වසර 5 සඳහා ගෙවන්නේ නැති බවයි. ඉදිරි වසර 5 තුළ මේ මුදල්, දැන් භාණ්ඩ හිඟ වී ජනතාවට දුක් විඳීමට සිදුව ඇති තත්ත්වය සමනය කිරීමට යොදා ගත හැකියි. ආර්ථිකයේ යම් දියුණුවක් ද ඇති විය හැකියි.මිල පාලනය කිරීමට රජය සක්‍රීයව මැදිහත් විය යුතුයි. නිෂ්පාදකයා සහ පාරිභෝගිකයා යන දෙඅංශයෙන්ම සමුපකාර ව්‍යාපාරය නැවත පණ ගැන්විය යුතුයි. ඒ දෙපාර්ශ්වය අතර සෘජු මිලදී ගැනීම් නිසි ලෙස ක්‍රියාත්මක විය යුතුය. මිල ඉහළ යෑමට ප්‍රධාන හේතුව වෙළඳුන් විසින් ඉපැයූ විශාල ලාභයයි. එය ඉවත් කළ හැකිය. මෙමගින් නිෂ්පාදකයාට සහ පාරිභෝගිකයාට සාධාරණ ගනුදෙනුවක් ලැබෙන බව සහතික කෙරෙනවා. රාජ්‍ය හා පෞද්ගලික යන පාඩු ලබන සියලුම ආයතන සහයෝගිතා මූලධර්මය යටතේ පවත්වාගෙන යා යුතුය. උදාහරණයක් ලෙස පොරොන්දු වූ රු.1000/- දෛනික වැටුප වතු කම්කරුවන්ට නොගෙවන තමන් පාඩු ලබන බව පවසන පුද්ගලිකව පවත්වාගෙන යනු ලබන වතුකරයේ ආයතන ඉහළ ලාභ ලබන ආයතන බවට පත් කළ හැකිය.මූලික සිද්ධාන්තය වන්නේ ඔවුන්ගේ නිත්‍ය වැටුපට අමතරව ලාභයෙන් සමාන කොටසක් ලබා ගන්නා ලෙස වතුකරයේ හිමිකාරිත්වය සේවකයන්ට ලබා දීමයි. මේක හීනයක් නෙවෙයි. ඉන්දියාවේ කේරළය වැනි බොහෝ රටවල මෙය පුදුම සහගත ලෙස සාර්ථක වී තිබෙනවා. එහි හෙක්ටයාර 66,000ක විශාල තේ වතු විශාල ලාභයක් ලබමින් ක්‍රියාත්මක වෙනවා. මේ අනුව වත්මන් රජය පාර්ලිමේන්තුවෙන් සහ පරිපාලන සේවයෙන් තෝරා ගත් යහපත් මිනිසුන්ගෙන් යුත් සුදුසු අන්තර්වාර රජයකට බලය පවරා ඉහත ප්‍රතිපත්ති සහ තවත් ඇතැම් ප්‍රතිපත්ති නිසි ලෙස ක්‍රියාත්මක කරන්නේ නම්, අපේ රට සහ ජනතාව මුහුණ දෙන වත්මන් අර්බුදයට විසඳුමක් සෙවීමට හැකි වෙනවා.",
       "URL": "https://divaina.lk/%e0%b6%bb%e0%b6%a7%e0%b7%9a-%e0%b6%b6%e0%b6%af%e0%b7%94-%e0%b6%9a%e0%b7%8a%e0%b6%bb%e0%b6%b8%e0%b6%ba-%e0%b7%83%e0%b6%82%e0%b7%81%e0%b7%9d%e0%b6%b0%e0%b6%b1%e0%b6%ba-%e0%b7%80%e0%b7%92/",
       "Category": "visheshanga",
       "Parent URL": "https://divaina.lk/category/visheshanga//page/364/"
}