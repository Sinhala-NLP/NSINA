{
       "Source": "divaina",
       "Timestamp": "July 28, 2023",
       "Headline": "ගුත්තිල ලක්ෂ දෙකක් බලයි",
       "News Content": "පූජ්‍ය වෑත්තෑවේ හිමියන් විසින් රචිත ගුත්තිල කාව්‍ය කෘතිය ඇසුරින් සනත් අබේසේකර තිර රචනය කරමින් අධ්‍යක්ෂණය කළ ” ගුත්තිල ” සිනමා පටය ආරම්භක සියලු ම සිනමා ශාලාවන් හි අතිසාර්ථක 50 වැනි දිනය සම්පූර්ණ කරමින් දෙලක්ෂයකට අධික ප්‍රේක්ෂක පිරිසක් නරඹමින් හා ලක්ෂ 600ක් ඉක්මවා ගිය ආදායම් වාර්තාවක් තැබීමට ද සමත්ව ඇත.\n\nමේ වනවිටත් විදේශ රටවල් කිහිපයකම “ ගුත්තිල” ප්‍රදර්ශනය වන අතර වෙනත් රටවල් කිහිපයකින් ඒ සඳහා ඇරයුම් ලැබී ඇති බව නිෂ්පාදක පාර්ශ්වය සඳහන් කරයි.\n\nප්‍රවීණ සංගීතවේදී ගායන ශිල්පි විශාරද එඩ්වඩ් ජයකොඩි ගුත්තිල ඇඳුරුගේ ප්‍රධාන භූමිකාවට පණපොවමින් සිනමාවට ප්‍රවිශ්ඨ වූයේ ද මෙම ” ගුත්තිල ” චිත්‍රපටය තුළිනි. තිස්ස නාගොඩවිතාන චිත්‍රපට වෙනුවෙන් හරේන් නාගොඩවිතාන සමගින් දිලිනි සිල්වා විසින් ගුත්තිල නිෂ්පාදනය කර ඇත.\n\n● ඇන්ටන් ජේ. ප්‍රනාන්දු",
       "URL": "https://divaina.lk/%e0%b6%9c%e0%b7%94%e0%b6%ad%e0%b7%8a%e0%b6%ad%e0%b7%92%e0%b6%bd-%e0%b6%bd%e0%b6%9a%e0%b7%8a%e0%b7%82-%e0%b6%af%e0%b7%99%e0%b6%9a%e0%b6%9a%e0%b7%8a-%e0%b6%b6%e0%b6%bd%e0%b6%ba%e0%b7%92/",
       "Category": "visheshanga",
       "Parent URL": "https://divaina.lk/category/visheshanga//page/54/"
}