{
       "Source": "divaina",
       "Timestamp": "December 11, 2022",
       "Headline": "මීට පස්සේ එන්.ජී.ඕ.සල්ලි ගන්න බෑ",
       "News Content": "රටවල් 20කට අධික සංඛ්‍යාවකින් මෙරටට ඩොලර් මුදල් ගලා ඒම ගැන රජය මුල්වරට විමර්ශන අරඹා ඇත.\n\nමෙතෙක් ඒ ගැන පරීක්ෂණ ආරම්භ වී නොතිබිණි. බි්‍රතාන්‍යය, ප්‍රංශය, ජර්මනිය, නෝර්වේ, ස්වීඩනය, ස්විට්සර්ලන්තය, ඔස්ටි්‍රයාව, කැනඩාව, ඇමරිකාව, ඔස්ටේ්‍රලියාව, බෙල්ජියම ඇතුළු රටවලින් මෙම අරමුදල් මෙරටට සැපයේ.\n\nපසුගිය වසර පහ තුළ රුපියල් බිලියන 5කට අධික මුදලක් මෙරට රාජ්‍ය නොවන සංවිධානවලට ලැබී තිබූ අතර එම මුදල් කුමන ව්‍යාපෘතිවලට භාවිතා කළේ ද යන්න ගැන හෙළිවී නැත.\n\nනව රාජ්‍ය නොවන සංවිධාන පනත යටතේ රටේ ජාතික ආරක්ෂාවට අහිතකර ක්‍රියාවල යෙදෙන සංවිධානවල වත්කම් සහ දේපළ තහනම් කිරීමට ද රජයට අවසරය හිමි වේ. නව පනත ඉදිරියට ගෙන යායුතු බව ජනපතිවරයාගේ අදහස බව රාජ්‍ය නොවන සංවිධාන කාර්යාලයේ ප්‍රධානියා හෙළි කළ විට රාජ්‍ය නොවන සංවිධාන ප්‍රධානීහු දැඩි කලබලයට පත්වී ඇත.\n\nමෙම පනතේ එන වගන්ති මෙසේය.\n\nයන කරුණු ගැන විමර්ශනය කිරීමට රාජ්‍ය නොවන සංවිධාන මහ ලේකම් කාර්යාලයට බලය පැවරේ.\n\nඑසේම විවිධ විදේශීය ආයතනවල සෘජු හා වක්‍ර නියෝජිතවරුන් ලෙස ක්‍රියා කරන දෙස් විදෙස් රාජ්‍ය නොවන සංවිධාන සහ එම ආයතන මගින් සපයන අරමුදල මත ප්‍රජාතන්ත්‍රවාදයේ සහ මානව හිමිකම් සුරැකීමේ නාමයෙන් ශ්‍රී ලංකා රජයට එරෙහි අන්තවාදී සහ රාජ්‍ය විරෝධී ක්‍රියාකාරකම් විමර්ශනය කිරීමට ද පනත යටතේ හැකි වේ. මේ හැර රාජ්‍ය නොවන සංවිධානවල සියලුම සාමාජිකයන් නිරීක්ෂණය කිරීමට ද ඔවුන් සතු දේපළ පිළිබඳ තොරතුරු රැස් කිරීමට ද නව පනත යටතේ ඉඩ ලැබේ. මෙයට අමතරව රාජ්‍ය නොවන සංවිධානවල සාමාජිකයන්ගේ ආගමන, භාණ්ඩ ආනයනය, සන්නිවේදන උපකරණ ගෙන්වීම ගැන ද විමර්ශනය කළ හැකිය.\n\nඑසේම රාජ්‍ය නොවන සංවිධාන සතු දේපළ නිසි අධිකරණ බලයකින් තොරව තහනම් කිරීමට ද රජයට අවසරය ලැබේ.\n\nරාජ්‍ය නොවන සංවිධානවලට ශ්‍රී ලංකා රාජ්‍යය, ජාතික ජනපති, එක්සත් ජාතීන්ගේ යන වචන භාවිතා කළ නොහැකිය.\n\nමෙයට අමතරව රාජ්‍ය නොවන සංවිධානයක නාමයකින් විදේශීය භාෂාවක් භාවිතා කළ නොහැකිය. එසේම රුපියල් මිලියනයකට වඩා මුදල් ලබා ගැනීමට නම් රාජ්‍ය නොවන සංවිධාන රජයේ අවසරය ලබාගත යුතුය.\n\nමෙවර රජය, රාජ්‍ය නොවන සංවිධාන කාර්යාලයට උපදේශක සභාවක් ද පත්කර තිබේ.\n\nඑම උපදේශක සභාව මෙසේය.\n\nමෙම නව පනත කෙටුම්පත් කිරීමට මුල්වී ඇත්තේ රාජ්‍ය නොවන සංවිධාන දූෂණය හා ආණ්ඩු පෙරළීමේ ක්‍රියාමාර්ග ගැන මනා අවබෝධයක් ඇති ආචාර්ය ප්‍රසන්න ගුණතිලකයි.\n\nසටන් විරාම සමයේ නෝර්වේ හි නෝරාඩ් සංවිධානය මෙරට රාජ්‍ය නොවන සංවිධාන රැසකට, දේශපාලකයන්ට, මාධ්‍ය සහ වෙනත් ආයතනවලට නෝර්වේ ක්‍රෝන් මිලියන ගණනක් සැපයූ අයුරු හෙතෙම දනී.\n\nමේ පසුබිම මත මින් මතු මෙරට රාජ්‍ය නොවන සංවිධානවලට විදේශිකයන්ගේ සේවය ලබාගත හැක්කේ එම විදේශිකයන් සේවය කරන රටවල පොලිස් වාර්තා මතය. මෙයට පෙර මෙරට රාජ්‍ය නොවන සංවිධාන ප්‍රධානීන්ගේ නිර්දේශ විදේශිකයන්ට මෙරටට පැමිණ ආණ්ඩු පෙරලළීමේ රහස් මෙහෙයුම්වලට පවා සම්බන්ධ වීමට හැකි විය. හිටපු ජනපති ගෝඨාභය රාජපක්ෂ සමයේ ඇමරිකානු හිටපු හමුදා නිලධාරීන් පවා රාජ්‍ය නොවන සංවිධානවල නිර්දේශ මත මෙරටට සම්ප්‍රාප්ත විය. මේ තොරතුරු රාජ්‍ය නොවන සංවිධාන මහ ලේකම් කාර්යාලයේ හිටපු ප්‍රධානි නීතිඥ රාජා ගුණරත්න, රජයට හා බුද්ධි අංශවලට දැනුම්දී තිබිණි. එහෙත් රජය වෙනස්වීම නිසා ඔහුට ධුරයෙන් ඉවත්වීමට සිදු විය.\n\nඑසේ වුවත් රාජ්‍ය නොවන සංවිධාන ලේකම් කාර්යාලයේ නව ප්‍රධානියා, රනිල් වික්‍රමසිංහ රජය නව එන්. ජී. ඕ. පනත ක්‍රියාත්මක කිරීමට තීරණය කර ඇතැයි කොළඹ එන්. ජි. ඕ. ජාලයට දැනුම්දීම නිසා ඔවූහු කලබලයට පත් වී ඇත.\n\nරජය මෙම තීරණය ගනු ලැබුවේ අරගලය වැනි සංවිධාන දැක්වූ පෙරළීමේ මෙහෙයුම්වල යෙදීමත් ඔවුන්ට අරමුදල් ලැබී ඇති බවට රජයට වාර්තා වීමත් සමගය.\n\nමේ අනුව මින් මතු විදේශ රටවල් විසින් මෙරට රාජ්‍ය නොවන සංවිධානවලට අරමුදල් සපයන්නේ නම් එම ගිණුම් රජයේ බැංකුවක විදේශ අරමුදල් ගිණුම් ලෙස ගිණුම් ආරම්භ කළ යුතුය. එම ගිණුමේ මුදල් වෙන කිසිදු ගිණුමකට මාරු කළ නොහැක. දේශපාලන පක්ෂවලට ලබාදීමට ද නොහැකිය. මෙම නව නීති රීති නිසා මෙතෙක් අබිරහස් මෙහෙයුම්, ආණ්ඩු විරෝධී මෙහෙයුම් සඳහා භාවිතා කළ විදේශ මුදල් මින් මතු අයථා කටයුතුවලට යෙදීම නතර වේ. මෙවන් අරමුදල් ලබන රාජ්‍ය නොවන සංවිධාන ප්‍රධානියෙක් ස්විට්සර්ලන්තයේ ජිනීවා නුවර සිටී. ඔහු නව පනත තුළින් කම්පනයට පත්ව සිටී. එසේම නව පනත යටතේ රාජ්‍ය නොවන සංවිධාන ක්‍රියාකාරීන්ගේ වත්කම් ද පරීක්ෂාවට ලක්කෙරෙනු ඇත.\n\nඑම වත්කම් අයථා ක්‍රියාවලට යොදවා ඇත්නම් එම වත්කම් රාජසාන්තක කෙරේ. ආරංචි මාර්ග දක්වන අන්දමට රාජ්‍ය නොවන සංවිධාන ප්‍රධානීහු සුපිරි ජීවිත ගතකරති. ඔවූහු ඉහළම නිවාසවල වාසය කරති. විදේශ අරමුදල්වලින් දකුණු පළාතේ සුපිරි හෝටල්වල වැඩමුළු පවත්වති.\n\nකොළඹ රාජගිරියේ කෘෂිකර්මයට සම්බන්ධ රාජ්‍ය නොවන සංවිධානයක් ක්‍රියාත්මක වේ. මේ සංවිධානයට ජර්මානු ආධාර ලැබේ. එහෙත් එම සංවිධානය මානව හිමිකම් ගැන ද ජර්මානු රජයට වාර්තා සපයයි. ඊට අදාළ තොරතුරු අප සතුව ඇත. මේ අයුරින් විදේශ අරමුදල් භාවිතා කිරීමට ඉන්දීය රජය අවසර දෙන්නේ නැත.\n\nඉන්දීය රජය අයථා ක්‍රියාවල යෙදුණු රාජ්‍ය නොවන සංවිධාන 40කට අධික සංඛ්‍යාවක් තහනම් කර ඇත. එහෙත් මෙරට එවන් තහනමක් ක්‍රියාත්මක නොවුණි. මේ පසුබිම මැද වසර ගණනකට පසු එන්. ජී. ඕ. වලට වැට බැඳීම හෙවත් ආණ්ඩු පෙරළීමට සැලසුම් කිරීමේ මෙහෙයුම් නතර වනු ඇත. මේ වනවිට මෙරට දේශීය සංවිධාන 1400 ක් ද විදේශ සංවිධාන 200 ක් ද ක්‍රියාත්මක වේ.\n\nඋතුරේ සහ නැඟෙනහිර පළාතේ ද රාජ්‍ය නොවන සංවිධාන රැසක් ඇතත් ඒවා ලියාපදිංචි වී නැත. පාස්කු ප්‍රහාරයට පවා එවන් සංවිධාන සම්බන්ධ බව තහවුරු වී තිබේ. උතුරේ අඩයාලම් නමින් සංවිධානයක් ද ක්‍රියාත්මක වන අතර ඊට අරමුදල් සපයන්නේ ඇමරිකාවෙනි. නව රාජ්‍ය නොවන සංවිධාන කෙටුම්පත නිසා බියට පත්වී ඇත්තේ ඒවා මෙහෙයවන ප්‍රධානීන්ය.\n\nමොවුන් සුපිරි මන්දිරවල ජීවත්වන අතර කිසිදිනෙක රැකියාවක් නොකරයි.",
       "URL": "https://divaina.lk/%e0%b6%b8%e0%b7%93%e0%b6%a7-%e0%b6%b4%e0%b7%83%e0%b7%8a%e0%b7%83%e0%b7%9a-%e0%b6%91%e0%b6%b1%e0%b7%8a-%e0%b6%a2%e0%b7%93-%e0%b6%95-%e0%b7%83%e0%b6%bd%e0%b7%8a%e0%b6%bd%e0%b7%92-%e0%b6%9c%e0%b6%b1/",
       "Category": "visheshanga",
       "Parent URL": "https://divaina.lk/category/visheshanga//page/210/"
}