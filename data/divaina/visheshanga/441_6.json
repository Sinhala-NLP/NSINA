{
       "Source": "divaina",
       "Timestamp": "January 6, 2022",
       "Headline": "අතීත උරුමයන් මතු කරදුන් විද්වතා",
       "News Content": "ශ‍්‍රී ලංකාවෙන් බිහි වූ ශ්‍රේෂ්ඨතම පුරාවිද්‍යාඥයකු වූ ආචාර්ය සිරාන් උපේන්ද්‍ර දැරණියගල ශූරීහු සිය යුග මෙහවර නිමවා අභාවප‍්‍රාප්ත වී 2022 ජනවාරි 05 වන දිනට තෙමසක් සපිරේ දෙස් විදෙස් සම්භාවනාවට පාත‍්‍ර වූ දැරණියගල ශූරීන් මෙරට පුරා විද්‍යා ක්ෂේත‍්‍රයට ඉමහත් මෙහෙවරක් සිදුකර ඇත. ප‍්‍රාග් ඓතිහාසික මානව ශිෂ්ටාචාරය පිළිබඳ පර්යේෂණාත්මක මානව ශිෂ්ටාචාරය පිළිබඳ පර්යේෂණාත්මක යුග මෙහෙවරක් කළ මෙරට ශ්‍රේෂ්ඨතම පෙළපත් තිබුණේ ඉතාම අල්පවයි. එයිනුත් දැරණියගල ත‍්‍රිත්වයට හිමිවන්නේ සුවිශේෂ තැනකි. එම දැරණියගල ත‍්‍රිත්වය අතරින් ජීවත්ව සිටි අවසන් පුරාවිද්‍යාඥයා වූ සිරාන් දැරණියගල ශූරීන්සමුගැනීමත් සමග පුරාවිද්‍යා ක්ෂේත‍්‍රයේ එක් යුගයක නිමාවක් වූ බව මට හැෙ`ග්. එතුමාගේ යුග මෙහෙවරයන් සොයා බැලීමට පෙරාතුව මෙම ති‍්‍රත්ව පෙරළියේ මුල්ම ආදිතමයා වන්නේ ආචාර්ය පෝල් ඊ පීරිස් මහතා වේ. එතුමාගේපියා වාසල මුදලි දොන් පවුලස් පීරිස් දැරණියගල සමරසිංහ සිරිවර්ධන වේ. මව දොන් සොලමන් ඩයස් බණ්ඩාරනායකගේදියණිය වූවාය. 1874 නොවැම්බර් 17 වැනිදා උපන් ඔවුන්ගේ දරු සම්පතට පෝල් ඊ පීරිස් දැරණියගල යැයි නම තැබිණ.ගල්කිස්ස ශාන්ත තෝමස් විද්‍යාලයේ මූලික අධ්‍යාපනය ලද ඔහු වැඩිදුර අධ්‍යාපනය සඳහා එංගලන්තයේ කේම්බි‍්‍රජ් විශ්වවිද්‍යාලයට ඇතුළත්ව උසස් අධ්‍යාපනය හදාරණ ලදී. එහිදී සම්භාවනීය භාෂාවන් හා නීතිය පිළිබඳ උපාධිය ලබා ගත්තේය. එපමණක් නොව සිවිල් සේවා විභාගයෙන්ද සමත් වූවේය. එයින් පසු ලංකාවට පැමිණ තරුණ පෝල් මහතා මෙරට ප‍්‍රථම සිංහල සිවිල් නිලධාරියෙකු ලෙස පත්වීමක් ලැබුවේය. එපමණක් නොව එතුමා දිස්ත‍්‍රික් විනිශ්චයකාරයෙකු ලෙස කටයුතු කළේ මහනුවරය. හෙතෙම ඉතිහාසගත වන්නේ 1915 ගම්පොළ බෞද්ධයන්ගේ පෙරහැරට එරෙහිව මුස්ලිම්වරුන් විසින් පනවා තිබූ නඩුවේ ඓතිහාසික තීන්දුව දුන් විනිසුරුවරයා හැටියටය.හෙතෙම කි‍්‍රස්තු භක්තිකයෙකු වුවද බෞද්ධයන්ගේ  හැ`ගීම් මනාව අවබෝධ කරගෙන සාධාරණ තීන්දුවක් දුන්නේය. එම තීන්දුව ලංකා ඉතිහාසයේ සුවිශේෂී ප‍්‍රකට විනිශ්චයක් විය. ඔහු ලංකාවේ පෘතුගීසි, ලන්දේසි හා ඉංග‍්‍රීසි යුගයන් පිළිබඳව ගවේෂණාත්මක ග‍්‍රන්ථ කීපයක්ම රචනා කර ඇත. එයින් ‘‘සිංහලයේ දේශ පේ‍්‍රමියා’’ හා ‘‘ ත‍්‍රී සිංහල’’ යන ග‍්‍රන්ථ විශේෂ වේ.පෝල් ඊ පීරිස් මහතා විවාහ වූයේ එවකට ව්‍යවස්ථාදායක සභාවේ සාමාජිකයෙකු වූ ජේ. පී. ඔබේසේකරයන්ගේ දියණිය වූ හිල්ඩා ඔබේසේකර මෙනවිය සමගය. ඇය පසු කලෙක තම ධනය පරිත්‍යාගයෙන් සමාජ සේවා රැුසක් ඉටු කළාය. පේරාදෙණිය විශ්වවිද්‍යාලයට නේවාසිකාගාර ගොඩනැගිල්ලක් තනා දීම ඒ අතර විශේෂය. අදත් එය හිල්ඩා ඔබේසේකර නේවාසිකාගාරය ලෙස ප‍්‍රයෝජනයට ගැනේ. එතුමා 1957 වසරේ දිවියෙන් සමුගත්තේය.මෙම විද්වත් පෙළපතේ ඊළඟ ආදිතමයා වන්නේ 1900 මැයි මස 08 වන දින උපත ලැබූ පෝල් එඞ්වඞ් පීරිස් දැරණියගල (පී.ඊ.පී. දැරණියගල* මහතාය. ළාබාල දැරණියගල දරුවා මූලික අධ්‍යාපනය ගල්කිස්ස ශාන්ත තෝමස් විද්‍යාලයෙන් ලැබූ එංගලන්තයේ කේම්බි‍්‍රජ් විශ්වවිද්‍යාලයට ඇතුළත්ව සත්ව විද්‍යා උපාධියද ඇමරිකාවේ හාවඞ් විශ්වවිද්‍යාලයට ඇතුල්ව පුරා විද්‍යා පශ්චාත් උපාධිය ලබා ගැනීමෙන් පසු 1925 අපේ‍්‍රල් 27 වන දින ලංකාවට පැමිණ කෞතුකාගාර හා ධීවර දෙපාර්තමේන්තුවට සම්බන්ධව කටයුතු කර ඇත. 1934 පුනි මස 14 වන දින ප‍්‍රීති මොලමුරේ මෙනවිය සමග විවාහ දිවියට එළඹියේය. මෙම දෙපලට අර්ජුන්, රනිල්, සිරාන් හා ඉසාන් නමින් පුතුන් සිව්දෙනකු වූහ. ආචාර්ය පී. ඊ. පී. දැරණියගල මහතා 1939 අපේ‍්‍රල් 23 වන කෞතුකාගාර දෙපාර්තමේන්තුවේ ප‍්‍රථම සිංහල  කෞතුකාගාර අධ්‍යක්ෂ ධුරය දරමින් පර්යේෂණ ගණනාවක් සිදුකර කීර්තියක් ලබා ගත්තේය. ශ‍්‍රී ලංකාවේ ප‍්‍රාග්  ඓතිහාසික යුගයේ සත්ව හා මානව පර්යේෂණ සඳහා මුල පුරන ලද්දේ පී. ඊ. පී. දැරණියගල මහතාය.පී. ඊ. පී. දැරණියගල මහතාගේ පුතුන් සතර දෙනා අතුරින් සිරාන් දැරණියගල මහතාට හිමිවන්නේ සුවිශේෂී තැනකි. ලාංකික පුරාවිද්‍යා ක්ෂේත‍්‍රයේ ශ‍්‍රී ලාංකේය ලකුණ සිරාන් දැරණියගල මහතා යැයි හැඳින්වීම වරදක් නොවන්නේ ඔහු තම පියා ගමන් ගත් මග නව විද්‍යාත්මක මාවතකට යොමු කළ හෙයිනි.සිරාන් දැරණියගල මහතා 1942 රත්නපුර කුරුවිට එක්නැලිගොඩ වලව්වේ ඉපිද උසස් අධ්‍යාපනය හදාරා ඇත්තේ ගල්කිස්ස ශාන්ත තෝමස් විද්‍යාලයෙනි, ඉන් පසුව වැඩිදුර අධ්‍යාපනය හදාරා ඇත්තේ එංගලන්තයේ කේම්බි‍්‍රජ් විශ්වවිද්‍යාලයෙනි එහිදී මුලින්ම හදාරා ඇත්තේ වාස්තු විද්‍යාවයි. එය අතහැර කලක් සංස්කෘත භාෂාව හදාරා ඇත. එයින් පසු ලන්ඩන් විශ්වවිද්‍යාලයෙන් පුරාවිද්‍යා උපාධිය ලබා ඇත. ඒ අතර කේම්බි‍්‍රජ් විශ්වවිද්‍යාලයේ සිටි සර් හැරල්ඞ් බේලි මහාචාර්යවරයා යටතේ සංස්කෘතික භාෂාව තවදුරටත් හදාරා ඇත. ලන්ඩන් විශ්වවිද්‍යාලයෙන් අධ්‍යාපනය හැදෑරීමෙන් පසුව හෙතෙම තුර්කිය, ඇෆ්ගනිස්තානය, පකිස්තානය යන රටවල්හි පුරා විද්‍යාත්මක පර්යේෂණවල නිරත වූ ඇවෑමෙන් ඉන්දියාවට පැමිණ ඇත. එහිදී මහාචාර්ය කොඞ්රින්ටන් මහතා හා එක්ව පර්යේෂණ රාශියක් කිරීමෙන් අනතුරුව ශ‍්‍රී ලංකාවට පැමිණ තිබේ. එතුමා ලංකාවට පැමිණ ඉක්බිතිව භාරගැනීමට තනතුරක් නොවූයෙන් ඔහු හුදකලාවම පුරා විද්‍යා පර්යේෂණවල නිරතව ඇත. එවකට පුරාවිද්‍යා කොමසාරිස් ලෙස කටයුතු කළ රාජා ද සිල්වා මහතා විසින් පුරාවිද්‍යා කැණීම් සහකාර තනතුර පවරනු ලැබීමෙන් පසුව පරිපාලන කටයුතු වලින් නිදහස් කර ගවේෂණ සඳහා යොමු කර තිබේ. සිරාන් දැරණියගල මහතා 1992 දී පුරාවිද්‍යා අධ්‍යක්ෂ ජනරාල් තනතුරට පත්ව විශ‍්‍රාම ගනු ලැබුවේ 2001 වසරේය. සිරාන් දැරණියගල මහතා තම පියාණන් විසින් ඇතැම් ස්ථානයන්හි කැණීම් පර්යේෂණ කර තිබුණත් එමස්ථාන වඩාත් නිවැරදිව විද්‍යාත්මක පදනමක් මත කාල නිර්ණය කළේය. එතුමා බෙල්ලන්බැඳි පැලැස්ස, බටදොඹලෙන, කිතුල්ගල, බෙලිලෙන, පාහියන්ගල සමහරෙකි.එතුමා විසින් කැණීම් කටයුතු මුල්වනු ලැබූ ස්ථාන වලින් පාහියන්ගල නව කැණීම් හා පර්යේෂණ වලින් කලින් පැවැතුණු නිගමනයන් වෙනස් කරමින් ඒවා අලූතින් දැක්වීම කරනු ලැබ තිබේ. ආදිම මානව ජනාවාස (බලංගොඩ මානවයා* අවුරුදු 37000ක් ඈතට යන්නක් බව තහවුරු කොට ඇත. එමෙන්ම දැරණියගල ශූරීන් සිය කැණීම් හා පර්යේෂණ වලින් ලංකාවේ යකඩ තාක්ෂණය අවුරුදු 300ක් ඈතට දිවයන බවද ඔප්පුකර පෙන්වීය. එමෙන්ම ලංකාව නාගරීකරණය වූයේ විජයගෙන් එහා යුගයකට (අවු 300කට පෙර* පෙරාතුව බව අනුරාධපුර ඇතුල් නුවර කළ කැණීම් හා පර්යේෂණ වලින් තහවුරු කොට ඇත.මෙරට ප‍්‍රාග් ඓතිහාසික යුගය අලලා ඔහු විසින් සම්පාදනය කරන ලද ‘‘ඔ්‍යෑ ඡුඍෑඍෂීඔධඍශ ීඍෂ ඛ්භණ්’’ කෘතිය 1973 දී ඇමරිකාවේ හාවඞ් විශ්වවිද්‍යාලයේ ආචාර්ය උපාධිය සඳහා ඉදිරිපත් කෙරුණු අතර එම විශිෂ්ට නිබන්ධනය සඳහා ආචාර්ය උපාධිය පිරිනැමිණ. එය ලොව ඉහළම පෙළේ විද්වතුන්ගේ සම්භාවනාවට පත්විය.එන්. ලයනල් ගලහිටියාව",
       "URL": "https://divaina.lk/%e0%b6%85%e0%b6%ad%e0%b7%93%e0%b6%ad-%e0%b6%8b%e0%b6%bb%e0%b7%94%e0%b6%b8%e0%b6%ba%e0%b6%b1%e0%b7%8a-%e0%b6%b8%e0%b6%ad%e0%b7%94-%e0%b6%9a%e0%b6%bb%e0%b6%af%e0%b7%94%e0%b6%b1%e0%b7%8a-%e0%b7%80/",
       "Category": "visheshanga",
       "Parent URL": "https://divaina.lk/category/visheshanga//page/441/"
}