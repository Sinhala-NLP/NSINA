{
       "Source": "divaina",
       "Timestamp": "September 29, 2023",
       "Headline": "ත්‍රස්ත විරෝධී පනත් කෙටුම්පත ත්‍රස්තවාදය වැළැක්වීමේ පනතට වඩා මර්දනකාරියි",
       "News Content": "ත්‍රස්තවාදයේ වරද නිර්වචනය කරන 3(1) වගන්තියේ නැවත ගැසට් කරන ලද ත්‍රස්ත විරෝධී පනත් කෙටුම්පත ‘ත්‍රස්තවාදයට’ සම්බන්ධ ක්‍රියාවකට සීමා නොවී “ඕනෑම ක්‍රියාවක්” හෝ “නීති විරෝධී අතපසුවීම්” දක්වා නොපැහැදිලි ලෙස දිගු කර ඇත. තවද ත්‍රස්තවාදය වැළැක්වීමේ පනතේ මෙන් නොව, පනත් කෙටුම්පතේ 3(1)(a) වගන්තිය අතිශයින් පුළුල් වන අතර එහි “ඕනෑම නිශ්චිත පුද්ගලයෙකුගේ හෝ සාක්ෂිකරුවෙකුගෙන් සාපරාධී බිය ගැන්වීම” යන වාක්‍ය ඛණ්ඩය ඉවත් කර ඇති අතර “මහජනයා බිය ගැන්වීම හෝ මහජනතාවගෙන් කොටසක්” කොටස ඇතුළත් කර, එය අනවශ්‍ය ලෙස හා නොපැහැදිලි ලෙස පුළුල් කර ඇත.\n\nමීට වසර හයකට පෙර 2017 සැප්තැම්බර් 17 වැනි දින ගැසට් කරන ලද ත්‍රස්තවාදය වැළැක්වීමේ පනත් කෙටුම්පත, ප්‍රබල මහජන විවේචන හේතුවෙන් අත්හැර දැමූ අතර, නොවැදගත් සංශෝධන කිහිපයක් සමඟින් 2023 සැප්තැම්බර් 15 වැනි සිකුරාදා ‘ත්‍රස්ත විරෝධී’ පනත් කෙටුම්පත ලෙස නැවත නම් කර ඇත. 1979 අංක 48 දරන මතභේදාත්මක ත්‍රස්තවාදය වැළැක්වීමේ (තාවකාලික විධිවිධාන) පනතට (PTA) වඩා කුරිරු විධිවිධාන එයට ඇතුළත් ය.\n\nඑමගින්, ණය බරින් මිරිකී සිටින ශ්‍රී ලංකාව, අනාගත ‘අරගලයන්‘, කරදරකාරී ‘මාධ්‍ය‘, ‘ත්‍රස්තවාදී‘ මුස්ලිම් වරුන්‘, ‘ගැටුම්කාරී ඩයස්පෝරාව‘ සහ ‘නොසැලෙන‘ පල්ලිය වැනි වත්මන් සහ අනාගත ත්‍රස්තවාදීන්ගේ ප්‍රබල ලැයිස්තුවකට මුහුණ දීමට, වඩා බරපතළ ත්‍රස්තවාදී නීති අවශ්‍ය බව ලෝකයට ප්‍රකාශ කරමින්, විදේශ ආයෝජන, සංචාරක, අපනයන ආදියට එරෙහි රටක් ලෙස ශ්‍රී ලංකාව ලෝකයට ප්‍රදර්ශනය කෙරේ.\n\nපනත් කෙටුම්පතේ 3 වැනි වගන්තියේ ‘ත්‍රස්තවාදය’ යන්න නොපැහැදිලි ලෙස අර්ථ දක්වා ඇති අතර සීමා මායිම් නොමැතිව ත්‍රස්තවාදය යනු කුමක්ද යන්නෙහි අර්ථය පුළුල් කර ඇත.\n\nදැනට ක්‍රියාත්මක වන ත්‍රස්තවාදය වැළැක්වීමේ පනතේ, දණ්ඩ නීති සංග්‍රහයේ සීමාවන්ට යටත්ව, ලැයිස්තුගත කර ඇති ‘නිශ්චිත පුද්ගලයන්‘ සහ ‘සාක්ෂිකරුවන්‘ මරණයට පත් කිරීම, පහර දීම හෝ සාපරාධී බිය ගැන්වීම්, සාක්ෂිකරුවන් පැහැර ගැනීම; රාජ්‍ය දේපළ මංකොල්ලකෑම හෝ අකටයුතුකම්, නීති විරෝධී ආයුධ හෝ පතොරම් ආනයනය, ත්‍රස්තවාදය වැළැක්වීමේ පනතේ වැරදිකරුවන්ට රැකවරණය සැලසීම යනාදිය සඳහා නිවැරදිව නිර්වචනය කරන ලද වැරදි 10 ක් තිබුණි.\n\nත්‍රස්තවාදයේ වරද නිර්වචනය කරන 3(1) වගන්තියේ නැවත ගැසට් කරන ලද ත්‍රස්ත විරෝධී පනත් කෙටුම්පත ‘ත්‍රස්තවාදයට’ සම්බන්ධ ක්‍රියාවකට සීමා නොවී “ඕනෑම ක්‍රියාවක්” හෝ “නීති විරෝධී අතපසුවීම්” දක්වා නොපැහැදිලි ලෙස දිගු කර ඇත. තවද ත්‍රස්තවාදය වැළැක්වීමේ පනතේ මෙන් නොව, පනත් කෙටුම්පතේ 3(1)(a) වගන්තිය අතිශයින් පුළුල් වන අතර එහි “ඕනෑම නිශ්චිත පුද්ගලයෙකුගේ හෝ සාක්ෂිකරුවෙකුගේ” “සාපරාධී බිය ගැන්වීම” යන වාක්‍ය ඛණ්ඩය ඉවත් කර ඇති අතර “මහජනයා බිය ගැන්වීම හෝ මහජනතාවගෙන් කොටසක්” කොටස ඇතුළත් කර, එය අනවශ්‍ය ලෙස හා නොපැහැදිලි ලෙස පුළුල් කර ඇත.\n\nඋදාහරණයක් ලෙස පොහොර ඉල්ලා ගොවීන්ගේ නීත්‍යනුකූල විරෝධතා පාගමනක් අවසන් විය හැක්කේ විරෝධතා පා ගමනේ නායකයින් හෝ නිර්වචනය නොකළ පුද්ගලයෙකු 3(2) වගන්තිය යටතේ ‘මහජනතාවගෙන් කොටසක් බිය ගැන්වීම‘ සහ “රිදවීම” සම්බන්ධයෙන් අත්අඩංගුවට ගැනීමෙනි.\n\nත්‍රස්තවාදය වැළැක්වීමේ පනතේ නිශ්චිත පුද්ගලයකුට හෝ සාක්ෂිකරුවෙකුට ‘බරපතළ හානියක්’ සිදුකිරීම සම්බන්ධයෙන් ගත යුතු ක්‍රියාමාර්ග ඇතුළත් විය. නමුත් මෙම පනත් කෙටුම්පත මගින් සරල ‘රිදවීම‘ පවා ත්‍රස්තවාදී ක්‍රියාවක් ලෙස විස්තර කරමින් එය පුළුල් කර ඇත! විරෝධතා නායකයන්ට ‘බිය ගැන්වීම සහ සරල රිදවීම්‘ චෝදනා යටතේ, අවම වශයෙන් වසරක්වත් ඔවුන්ව සිරකර තැබීමට නව නීතිය භාවිතා කිරීමට රජයට හැකිය!\n\nපනත් කෙටුම්පතේ 3(1)(ඉ) වගන්තිය වඩාත් දරුණුය! ත්‍රස්තවාදය වැළැක්වීමේ පනතට ජනාධිපතිවරයා, අමාත්‍ය මණ්ඩලය සහ විධායකයේ අනෙක් අය යන අර්ථය ඇති ‘රජයට’ සම්බන්ධ කිසිදු වරදක් නොතිබුණි.\n\nඑහෙත් පනත් කෙටුම්පතට ඇතුළත් කර ඇත්තේ “වැරදි ලෙස හෝ නීති විරෝධී ලෙස ශ්‍රී ලංකා රජයට හෝ වෙනත් රජයකට හෝ ජාත්‍යන්තර සංවිධානයකට ඕනෑම ක්‍රියාවක් කිරීමට හෝ කිරීමෙන් වැළකී සිටින ලෙසට බල කිරීම” ත්‍රස්තවාදී වරදක් ලෙසය!\n\nනිදසුනක් වශයෙන්, ඉන්දියාව “පරිප්පු” හෙළන්නේ නම් හෝ එහි සන්නද්ධ හමුදා බලහත්කාරයෙන් හෝ ශ්‍රී ලංකා රජය බිය ගැන්වීමෙන් උතුරු-නැගෙනහිර ශ්‍රී ලංකාවට ඇතුළු වුවහොත්, සහ රජයේ අනුමැතිය මත රැඳී සිටියහොත් (1987 දී සිදු වූ දේ මෙන්), එවැනි ආක්‍රමණයකට එරෙහිව ඕනෑම විරෝධතාවක් දියත් කරන ශ්‍රී ලාංකිකයන් ‘ත්‍රස්තවාදීන්‘ ලෙස යෝජිත නීතිය යටතේ සිර කළ හැකිය!\n\nසදාම් හුසේන් ළඟ ‘මහා විනාශකාරී ආයුධ’ ඇතැයි අසත්‍ය චෝදනා ඉදිරිපත් කිරීමෙන් පසු 2003 මාර්තු මාසයේදී ජෝර්ජ් බුෂ් සහ ටෝනි බ්ලෙයාර් ඉරාකය ආක්‍රමණය කළ අයුරු අපට සිහිපත් වේ. 2025 අවසන් වීමට පෙර යුක්රේනයේ රුසියානු-නේටෝ යුද්ධය අවසන් වූ පසු, චීනය පාලනය කිරීමේ කඩතුරාව යටතේ, එක්සත් ජනපද හමුදා ශ්‍රී ලංකාවට අනවසරයෙන් ඇතුළු වීමට මෙම විධිවිධානය පහසුකම් සපයනු ඇත!\n\nසියලුම සංඥා එවන් සිදුවීමකට ඇඟිල්ල දිගු කරයි. මෙම පනත් කෙටුම්පත නීතියක් වූ පසු එවැනි මතයක් ප්‍රකාශ කිරීමට ඉඩක් නොමැති වනු ඇත!\n\nආරක්ෂක ආයතන නියාමනය කරනවා වෙනුවට මහජනතාවගේ නිදහසට තවදුරටත් බාධා පමුණුවමින් ඒවා අධි බලගැන්වීමට උත්සාහ කරන තවත් බොහෝ කුරිරු විධිවිධාන පනත් කෙටුම්පතෙහි තිබේ.",
       "URL": "https://divaina.lk/%e0%b6%ad%e0%b7%8a%e0%b6%bb%e0%b7%83%e0%b7%8a%e0%b6%ad-%e0%b7%80%e0%b7%92%e0%b6%bb%e0%b7%9d%e0%b6%b0%e0%b7%93-%e0%b6%b4%e0%b6%b1%e0%b6%ad%e0%b7%8a-%e0%b6%9a%e0%b7%99%e0%b6%a7%e0%b7%94/",
       "Category": "visheshanga",
       "Parent URL": "https://divaina.lk/category/visheshanga//page/9/"
}