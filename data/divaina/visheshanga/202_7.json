{
       "Source": "divaina",
       "Timestamp": "December 22, 2022",
       "Headline": "පොදුරාජ්‍ය මණ්ඩලීය පාසල් රචනා තරගයේ ලෝකඩ සම්මානය ශ්‍රී ලංකාවට",
       "News Content": "ජාත්‍යන්තර වශයෙන් වාර්ෂිකව පැවැත්වෙන ලොව පැරණිතම ‘පොදු රාජ්‍ය මණ්ඩලයීය පාසල් රචනා තරගය’ පිළිබඳ ඉතිහාසය 1883 තරම් ඈතට විහිද යන්නකි. සෑම වසරකම පාසල් ළමුන් දහස් ගණනක් සහභාගී වන මෙම තරගය සංවිධානය කරනු ලබන්නේ රාජකීය පොදුරාජ්‍ය මණ්ඩලයීය සංගමය විසිනි.\n\nපසුගිය වසරේ මෙම තරගයේ රන් පදක්කම දිනාගන්නට සමත් වූයේ, බම්බලපිටිය ශුද්ධ වූ පවුලේ කන්‍යාරාමයේ ඉගෙනුම ලබන ෂෙනේලා ද මැල් දියණිය යි. මෙවර එම රන් සම්මානය ඩැනියල් රාජ්කුමාර් නම් දොළොස් හැවිරිදි ඉන්දීය පාසල් සිසුවෙකුට හිමි වීය.\n\nපොදු රාජ්‍ය මණ්ඩලයට අයත් රටවල පාසල් සිසුන් 26,300ක් මෙවර තරගයට රචනා ඉදිරිපත් කර තිබූ අතර, ඒ අතරින් කොළඹ 05, ඉසිපතන විද්‍යාලයේ ඉගෙනුම ලබන 17 හැවිරිදි සෙධන දිනෙත් උක්වත්ත ලියනගේ ශිෂ්‍යයා ඉදිරිපත් කළ රචනාවට මෙවර ලෝකඩ සම්මානය හිමි වී තිබේ.\n\n● අනුර බී. සෙනෙවිරත්නසංස්කරණය – රුවන් ජයවර්ධන",
       "URL": "https://divaina.lk/%e0%b6%b4%e0%b7%9c%e0%b6%af%e0%b7%94%e0%b6%bb%e0%b7%8f%e0%b6%a2%e0%b7%8a%e0%b6%ba-%e0%b6%b8%e0%b6%ab%e0%b7%8a%e0%b6%a9%e0%b6%bd%e0%b7%93%e0%b6%ba-%e0%b6%b4%e0%b7%8f%e0%b7%83%e0%b6%bd%e0%b7%8a/",
       "Category": "visheshanga",
       "Parent URL": "https://divaina.lk/category/visheshanga//page/202/"
}