{
       "Source": "divaina",
       "Timestamp": "February 16, 2023",
       "Headline": "සරසවි සඳැස 07",
       "News Content": "● සක්වා විරිත\n\nමත් හතරකින් පසු ව යෙදුණු ගුරු අකුරක් සහ ලුහු අකුරක් ද තබා පියෙහි මැද යතිය තැබිය යුතුය- නැවැත මත් තුනකින් පසු ව ගුරු අකුරක් ද පියෙහි අග ලුහු අකුරක් ද තැබිය යුතුය.\n\nසක්වා විරිත චක්‍රවාක විරිත ලෙස ද හැඳින් වේ- මේ විරිතෙහි ගුරු අකුරකින් පසු ව යෙදෙන ලුහු අකුරක් හේතුවෙන් සැහැල්ලු රිද්මයක් මතු වේ- මුදු අදහස් හඬ ලකරින් එළි කොට පැවැසීමට ඉවහල් වන විරිතක.\n\n● තරඟවැල විරිත\n\n‘බ’ ගණ තුනකින් සහ ගුරු දෙකකින් පැබැඳීම තරඟවැල විරිතෙහි ලකුණ ය.\n\nමුලට ගුරු අකුරක් තබා තවත් ලුහු දෙකක් අගට එක් කළ විට ‘බ’ ගණය ය. ඒ අනුව ‘බ’ ගණය සරසවි සඳැස – 4 වන ලිපියෙහි කනීල් විරිත ගැන කරුණු පෙන්වා දෙන විට ද සඳහන් කළ බැවින් වැඩි යමක් සඳහන් නො කරම. තරඟවැල විරිතෙහි මත් යෙදෙන අයුරු නිදසුන් පැදියක් ඇසුරින් විමසමු.\n\nදිව් සක රත් මස ඉස් සුත දුන්නේසත් වග මොක් සුව අත් කර දුන්නේමින් දද මන් දළ දප් සහ බුන්නේදැන් එන සත් සර සෙත් සත දුන්නේ\n\nදිව් – ජීවිතය මස – මස්සක – ඇස් ඉස් – හිසරත් – ලේ සුත – දරු\n\nඉහත පැදිය ‘බ’ ගණ තුනකින් සහ ගුරු දෙකකින් යුතු තරඟවැල විරිතින් පබැඳි කවියක. තරඟවැල විරිතෙහි ද මත් 16ක් තිබේ-\n\n● තෝටක විරිත\n\nතෝටක විරිත ‘ස’ ගණ හතරකින් යුතුය- මුලට ලුහු අකුරු දෙකක් සහ අගට ගුරු අකුරක් තැබීම ‘ස’ ගණය ය. එක් ගණයකින් මුළු කවිය ම පබැඳීම නිසා කිහිප පළක ම එළිවැට පිහිටීම මෙම විරිතෙහි දැකිය හැකි වෙසෙස් ලකුණක. හඬ ලකරින් අනූන මේ විරිත වදන් සවියැති කිවියනට භාවිතය පහසු ය,\n\nසදවා අමයා සමයා වනනාඅනෙයා විනෙයා දනනා වනනාඅසුරා අමරා උරනා වනනානමවා මුනිනා උරනා වනනා\n\nමේ අනුව තෝටක විරිත මත් 16කින් යුතුය.\n\n● දෙව් ගී ගාහ විරිත\n\n‘ස’ ගණයක් හා නැවැත මත් හතරකින් ද පසු විරාමය ද තබා ඉන් පසු ‘න’ ගණ සහ ‘ය’ ගණ තබා පබඳින මේ විරිතෙහි මත් දහසයක් දැකිය හැකිය-\n\n●ලියකේලි විරිත\n\nන, න, බ, න ලුහු ගුරු තබා මත් අටෙන් අට යතිය තබා පබඳින විරිත ලියකේලි විරිත නමින් හැඳින් වේ-\n\nමුවරඳිනුදු ලා, මල වල වර ලාකනතෙහි සසලා, සහ බිඟු උපුලාසහ දන කොහොලා, නව තඹ ළදලාමඟු ලුයන බලා, වුදු විරු පනලා\n\nඉහත සටහන අනුව ලියකේලි විරිත මත් 16කින් පබඳින විරිතක් බව දැන් ඔබට පැහැදිලි ඇතැයි සිතම.\n\n● ගණ අට\n\nරුහුණු සේවයේ ගුරු දින රෙදෙවු වැඩ සටහනින් ගණ අට පැහැදිලි කිරීමට දුෂ්කර බැවින් ගණ පිළිබඳ විස්තර මෙහි සටහන් කරම.\n\nම ්‍ර ්‍ර ්‍ර ජයන – – – ඔදබ ්‍ර – – සෙතය – ්‍ර ්‍ර ආයුජ – ්‍ර – ලෙඩර ්‍ර – ්‍ර දළ සෝස – – ්‍ර මරත ්‍ර ්‍ර – වැසන\n\nම, න, බ, ය යන ගණ හතර සුබ ගණ හැටියටත් ජ, ර, ස, ත යන ගණ හතර අසුබ ගණ හැටියටත් සැලැකේ- කවක් පටන් ගන්නා විට සුබ අකුරකින් සහ සුබ ගණයකින් ඇරැඹුම සිහල කවියන්ගේ සිරිතක. මේ ගණ අට විරිත් කෙටියෙන් දක්වනු පිණිස ඉවහල් වේ- සිදත් සඟරාවේ ගණ අට සඳහන් කරන පැදිය ගණ අටත් ඒ ඒ ගණයන්ට අයත් විපාකත් මෙනෙහි කිරීමට බෙහෙවින් ඉවහල් වේ.\n\nසිය ලු පටනැ මැදැ අවසනැ වත ගලනඑ මනබය ජරසත නමින’ට ගණ වනදියොද සෙතා ලෙඩ දළ සෝ මර වැසනපටනබිදන් පසැ සිටුවා කළ කෙමෙන\n\nකවි සතර ඉගෙන ගන්නා උදවියට විරිත් සතර ඉගැන්වීමට ඉතා සුකර විදි අතීතයේ භාවිත වූ අයුරු මේ කවිවලින් අඳුනා ගත හැකිය- දහ අට මතින් පබඳින විරිත් ගැන ලබන සතියේ කරුණු සටහන් කරම. අද හවස 3-00 සිට 4-00 දක්වා රුහුණු සේවයට සවන් දීමෙන් විරිත් ලකුණු ගැන තව දුරටත් කරුණු දැන ගත හැකිය-\n\nආචාර්ය විරාජ්ධර්ම ශ්‍රීගා/ අත්‍ථදස්සි ක- ව.",
       "URL": "https://divaina.lk/%e0%b7%83%e0%b6%bb%e0%b7%83%e0%b7%80%e0%b7%92-%e0%b7%83%e0%b6%b3%e0%b7%90%e0%b7%83-07/",
       "Category": "visheshanga",
       "Parent URL": "https://divaina.lk/category/visheshanga//page/159/"
}