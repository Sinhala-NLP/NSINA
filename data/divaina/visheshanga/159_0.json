{
       "Source": "divaina",
       "Timestamp": "February 17, 2023",
       "Headline": "‘මම අඩකුඹුයි’ රංග සේනා නාට්‍ය උළෙලේදී ඇගයේ…",
       "News Content": "ඉන්දියාවේ කල්කටා නුවර පැවැති තුන්වැනි අන්තර්ජාතික ‘රංග සේනා’ නාට්‍ය උළෙලේදී ශ්‍රී ලාංකික තරුණ නාට්‍යවේදියකු වන දේවින්ද වික්‍රමසිංහ මහතාට, ‘රංග නාට්‍ය ශාස්ත්‍ර’ නමැති සුවිශේෂී ගෞරව සම්මානයක් හිමි වී ඇති අතර, ඔහු එය රැගෙන පසුගියදා පස්වරුවේ කටුනායක ගුවන් තොටුපළ ඔස්සේ ශ්‍රී ලංකාවට පැමිණියේය.\n\nමෙම නාට්‍ය උළෙල ඉකුත් 02 වැනිදා සිට 06 වැනිදා දක්වා ඉන්දියාවේ කල්කටා නුවර පවත්වා තිබූ අතර එයට නේපාලය, ඉන්දියාව, පකිස්තානය, ඉතාලිය යන රටවල නාට්‍යවේදීන් සිය නිර්මාණ ඉදිරිපත් කර තිබුණි.\n\n‘මම අඩකුඹුයි’ යන නාට්‍ය දේවින්ද වික්‍රමසිංහ මහතා විසින් මෙම නාට්‍ය උළෙලට ඉදිරිපත් කර තිබූ අතර, එයින් අපගේ සිංහ කොඩියේ සිටින සිංහයා, එයින් බැස විත් සිදු කරන පාපොච්චාරණයක් ලෙස මෙම නාට්‍ය නිර්මාණය කර තිබේ.\n\nදේවින්ද වික්‍රමසිංහ කැලණිය විශ්වවිද්‍යාලයේ නාට්‍ය හා රංග කලාව පිළිබඳ බාහිර කථිකාචාර්යවරයෙකි.\n\n● කටුනායක ටී.කේ.ජී.කපිල",
       "URL": "https://divaina.lk/%e0%b6%b8%e0%b6%b8-%e0%b6%85%e0%b6%a9%e0%b6%9a%e0%b7%94%e0%b6%b9%e0%b7%94%e0%b6%ba%e0%b7%92-%e0%b6%bb%e0%b6%82%e0%b6%9c-%e0%b7%83%e0%b7%9a%e0%b6%b1%e0%b7%8f-%e0%b6%b1%e0%b7%8f/",
       "Category": "visheshanga",
       "Parent URL": "https://divaina.lk/category/visheshanga//page/159/"
}