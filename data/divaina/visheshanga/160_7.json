{
       "Source": "divaina",
       "Timestamp": "February 13, 2023",
       "Headline": "පාකින්සන් රෝගී ජීවිතවලට පුනර්ජීවනය ගෙනෙන ප්‍රතිකාර",
       "News Content": "● වෛද්‍යතුමියනි, පාකින්සන් රෝගය ඇතිවන්නේ කොහොමද?\n\nවර්තමාන සමාජයේ බොහෝ දෙනෙක් පීඩා විඳින රෝගී තත්ත්වයක් බවට අද පාකින්සන් රෝගය පෙරමුණට එමින් පවතිනවා. එය ඉතා කනගාටුදායක තත්ත්වයක්.\n\nමේ රෝගයට ප්‍රධාන ලෙස බලපාන්නේ අපේ හිස් කබල තුළ පිහිටා ඇති මොළයේ ස්නායු සෛලවල\n\n“ඩොපැමින්” නමැති රසායනික සංයෝගයයි. මෙම ඩොපමින් සංයෝගය අප ශරීරයේ මාංශ පේශී චලනයන් සමතුලිතතාවය ලබාදීමට හේතුවෙනවා. මෙම ඩොපැමින් ක්ෂය වීමත්, හෝ නැතිවී යාමත් නිසා මොලයේ පිහිට ඇති තැලමස කොටස අධික්‍රියාකාරිත්වයට පත්වීම හේතුවෙන් මෙම පාකින්සන් රෝගයේ රෝග ලක්ෂණ පටන්ගැනීම ආරම්භ වෙනවා.\n\n● මොළයේ මෙම ස්නායු සෛලවල වෙනස්කම් ඇතිවීමට හේතු තිබෙනවාද?\n\nඔව්. පාරම්පරික ජානමය තත්ව, ඒ වගේම හිසෙහි කල්ගතවූ ඇතිවූ තැල්ම, කාලයක් තිස්සේ ගන්නා ඖෂධවල අතුරු ආබාධ ලෙසත් මානසික අක්‍රමිකතා නිසාත් මෙවැනි රෝග තත්ත්ව බොහෝ දුරට ඇතිවිය හැකියි.\n\n● පාකින්සන් රෝගයේ රෝග ලක්ෂණ සඳහන් කළොත්.\n\nරෝග ලක්ෂණ අදියර පහකින් මම විස්තර කරන්නම්.\n\n1 වන අදියර\n\nඑක ඇඟිල්ලක් ඉඳහිට වෙව්ලීමට පටන් ගැනීම. එය කාටවත්ම තේරුමක් නැහැ. වෙනසක් දැනෙනවා. නමුත් එය ගණන් ගන්නේ නැහැ. ටිකෙන් ටික අකුරු ලියන වේගය අඩුවෙනවා. කථාකරන විට දිව පැටලෙන්න පටන් ගන්නවා. ඇඟිල්ලෙන් පටන්ගත් වෙව්ලීම අතදිගේ ටිකෙන් ටික එන්න පටන්ගන්නවා. සමබරතාවය නැතිව යන බව දැනෙනවා.\n\n2 වන අදියර\n\nඉඳගෙන සිට එකවර හිටගන්න බැරිව යනවා, ටිකක් උත්සහ අරන් නැගිටින්නේ. දිව පැටලෙන ගතිය ටිකක් වැඩිවෙනවා. ඇවිදිනවිට මන්දගාමී තත්ත්වයක් ඇතිවෙනවා. කකුල් අත් චලනය අඩුවෙනවා. හිටගෙන සිටින විට, ඇවිදිනවිට සමබරතාවය නැතිව වැටෙන්න යනවා. පාදයක් වෙව්ලීමට පටන්ගන්නවා. මුහුණේ හැඩය වෙනස් වීගෙන යනවා.\n\n3 වන අදියර\n\nඇවිදිනවිට සමතුලිතතාවය නැතිව වැටෙන වාර ගණන වැඩි වෙනවා. ගොත ගැසීම වැඩිවෙනවා. ඔහු හෝ ඇය සමඟ කෙනෙක් සිටිය යුතු වෙනවා. තනිව ආහාර ගැනීමට නොහැකි වෙනවා. ආහාර ගිලීමට අපහසුතාවය ඇති වෙනවා. පාද දෙකම වෙව්ලීම වැඩිවෙනවා. මලබද්ධය ඇතිවෙනවා. මුත්‍රා පාලනය කිරීමේ අපහසුතාවය දැනෙනවා. සිහිකල්පනාව මද වශයෙන් අඩුවෙන්න ගන්නවා.\n\n4 වන අදියර\n\nඅත් දෙකම, කකුල් දෙකම වෙව්ලන තත්ත්වයට පත්වෙනවා. අමතක වීමත් වැඩිවෙනවා. තනිවම ඇවිදින්න බැහැ ‘වැටෙන වාර ගණන වැඩිවෙනවා. ආධාරයක් දියයුතුම වෙනවා. ඉන්දවන්න, නැගිටවන්න, කවන්න පොවන්න, මේ සෑම දෙයකටම කවුරුන් හෝ උදව් කළ යුතුම වෙනවා. මලබද්ධය, නින්ද නොයෑම, කේන්තියාම, අවසිහියෙන් කථා කරනවා. නොදැනුවත්ව මුත්‍රා පිටවීම වැඩිවෙනවා. රෝගියාට දැඩි අවධානය යොමු කිරීම අනිවාර්යය වෙනවා.\n\n5 වන අදියර\n\nමේ අවස්ථාවේ රෝගියා එක්තැන් වී ඇඳටම වැටෙන අවස්ථාවයි. නින්ද නොයෑම මෙන්ම රෝගියා බොහෝ දුර්වල තත්ත්වයට පත්වෙනවා. එමෙන්ම රෝගියාව බලාගන්න, සාත්තු කරන අයද බොහෝ පීඩාවට පත්වෙනවා.\n\n● හෝමියෝපති වෛද්‍ය ක්‍රමය මඟින් මොවුන් නැවත සුවපත් වෙනවාද?\n\nමුළු ලෝකයම සුව කළ නොහැකි රෝගයක් ලෙස පාකින්සන් රෝගය හඳුන්වා දී තිබෙනවා. නමුත් හෝමියෝපති ප්‍රතිකාර තුළ මෙම රෝගීන් සුවපත්වෙනවා.\n\nරෝගයක රෝග ලක්ෂණයක් නොමැතිව රෝගයක් සුවකළ නොහැකි බව හානිමන් තුමා පවසා තිබෙනවා. රෝග ලක්ෂණයටත්, ප්‍රතිශක්තිකරණයටත්, සුවිශේෂී ස්ථානයක් මෙම වෛද්‍ය ක්‍රමය තුළ තිබෙනවා.\n\nමේ අනුව අපේ ශරීරයේ ජීවශක්තියේ/එනම් ප්‍රතිශක්තිකරණය දුර්වලවීමක් නිසා මොලයේ සෛලවල සිදුවන වෙනස පෙන්වන රෝග ලක්ෂණයන්ට සමාන වූ ඖෂධීය ශක්තිය රෝගීන්ට දීම තුළ අනතුර ඇඟවූ රෝග ලක්ෂණ ක්‍රම ක්‍රමයෙන් පහව යන්නේ රෝග මූලය යථා තත්ත්වයට පත්කරමිනි. එනම් රෝගයට හේතුව නැති කිරීමෙනි.\n\nඑනම් හෝමියෝපති වෛද්‍ය ක්‍රමයේ එක මුලධර්මයක් වන ‘සමාන දෙයින් සමාන දේ සුවපත් වේ’ යන නියමය සනාථ කරමිනි.\n\nමෙහිදී පාකින්සන් රෝගීන්ගේ ක්ෂය වී යන ‘ඩොපැමින්’ සංයෝගය නැවත යථා තත්ත්වයට පත්වනු ඇත. මෙය හෝමියෝපති වෛද්‍ය ප්‍රතිකාර ක්‍රමයේ ඖෂධ ක්‍රියාකාරිත්වයේ සුවිශේෂී වූ ලක්ෂණයකි.\n\nහෝමියෝපති ප්‍රතිකාර ලබාගැනීමෙන් පසු රෝගියා මුලින් පෙන්වූ (ඉහත පැහැදිලි කළ) රෝග ලක්ෂණ සියල්ල ක්‍රම ක්‍රමයෙන් පහවී සුවපත්භාවයට පත්වනු ඇත. අන් අයටත්, තමන්ටත් අත්ව තිබූ පීඩාකාරී ජීවිතයෙන් මිදීමට හැකිවේ නම්? එය කිනම් වාසනාවක්ද යන්න මම විශේෂයෙන් පැහැදිලි කිරීම අවශ්‍ය වන්නේ නැත.\n\n● පාකින්සන් රෝගීන්ට කොපමණ කාලයකින් සුවය ලැබිය හැකිද?\n\nරෝගීන් 5 දෙනෙක් ගත්තොත් ඔවුන්ගේ ශරීරයට ආවේනික වූ ගති ලක්ෂණ රැගෙන තමයි මා ළඟට එන්නේ. දෙන ඖෂධ නියාමාකාරයෙන් දිය යුතුයි. මං නුසුදුසු යයි කියන ආහාර නොගෙන සිටීම මෙහිදී වැදගත්වෙනවා. නෙස්කැෆෙ, කෝපි, චොකලට්, මයිලෝ අඩංගු ආහාර හෝමියෝපති ඖෂධවල ක්‍රියාකාරිත්වය අඩු කරනවා.\n\nඑමෙන්ම හෝමියෝපති ඖෂධවලට බලනොපාන, නමුත් රෝගියාගේ වයස අනුව සුවයට බාධා පමුණුවන ආහාර ලෙස විශේෂයෙන් කොස්, දෙල්, වම්බටු, මෑකරල්, පරිප්පු වැනි ආහාරත් ගන්න එපා කියනවා.\n\n● මෙවැනි රෝගීන්ට ආලේපන වර්ගත් ලබාදෙනවාද?\n\nමොලයේ සෛලවල දුර්වලතාවයන් යථා තත්ත්වයට ගෙනඒමට හෝමියෝපති ඖෂධීය ගුණයෙන් යුත් (සප්‍රණිකා) කේශාලෙපයක් ලබාදෙනවා.ඒ වගේම බෙල්ල, කොන්ද, දණහිස්වල ආලේප කිරීමට (ආතරයිටික් කියෝ, වෙරිකොස් කියෝ) ආලේපන වර්ග ලබාදෙනවා. විශේෂයෙන්ම මේවා සියල්ලම මා විසින් වසර ගණනාවක සායනික සමීක්ෂණ උපයෝගී කරගෙන, පර්යේෂණාත්මකව සොයාගත් හෝමියෝපති ඖෂධවලින් අනූන ආලේපන වර්ගයි. මේවායේ වේදනානාශක කිසිවක් අඩංගු වෙලා නැහැ. නමුත් එහි අන්තර්ගත හෝමියෝපති ඖෂධ රෝගියාගේ ඉක්මන් සුවයට මහත් සේ ඉවහල් වෙනවා.\n\nවැඩිදුර විස්තර දුරකථන අංක 071 8250717 අමතා ලබාගත හැකිය.\n\nඑච් කේ හෝමියෝපතිආරෝග්‍යශාලාවේ නිර්මාතෘවෛද්‍ය අනුෂා හේමකුමාරඑච් කේ හෝමියෝපති හෙල්ත් කෙයාර්නො.12, පී. බී. අල්විස්පෙරේරා මාවත, කටුබැද්ද, මොරටුව.",
       "URL": "https://divaina.lk/%e0%b6%b4%e0%b7%8f%e0%b6%9a%e0%b7%92%e0%b6%b1%e0%b7%8a%e0%b7%83%e0%b6%b1%e0%b7%8a-%e0%b6%bb%e0%b7%9d%e0%b6%9c%e0%b7%93-%e0%b6%a2%e0%b7%93%e0%b7%80%e0%b7%92%e0%b6%ad%e0%b7%80%e0%b6%bd%e0%b6%a7/",
       "Category": "visheshanga",
       "Parent URL": "https://divaina.lk/category/visheshanga//page/160/"
}