{
       "Source": "divaina",
       "Timestamp": "October 12, 2022",
       "Headline": "ඔබ ආශ්චර්ය යුක්ත දේවමාතාවන්ය",
       "News Content": "හපුගොඩ ග්‍රාමයේ දැනට ජීවත්වන ඉතාම වයෝවෘද්ධ පිරිසකගෙන් අසා දැනගත් කරුණුද රෝමයේ ටි්‍රනිටා ඩි මොන්ටි දේවස්ථානය බැහැදැකීමෙන් ලබාගත් කරුණුද එකතුකර වසර කිහිපයකට පෙර මාගේ සම්පූර්ණ කිතුනු ගවේෂණය සම්බන්ධ ලිපියක් පළ කිරීමෙන් එම ලිපියේ පිටපත් හලාවත හිටපු රදගුරුතුමන්ටත්, කොළඹ හිටපු රදගුරු නිකලස් මාකස් රදගුරුතුමන්ටත් දෙන ලද අතර එතුමන්ලා විසින් එම ලිපිය කියවීමෙන් පසු මා වෙත එවන ලද ලිපි දැකීමෙන් ‘ආශ්චර්ය යුක්ත වූ දේවමාතාවන්’ කෙරෙහි මා දක්වන භක්තිය හා ගෞරවය තව තවත් වැඩිවූ අතර මෑතකදී අප අතරින් වෙන්වූ හිටපු හලාවත රදගුරුතුමන් විසින් එතුමාගේ තෙළි තුඩින් ලියන ලද ලිපියේ වචන කිහිපයක් තවමත් මගේ හදවතේ රැඳී ඇති අතර එය දේවමාතා භක්තිය සොයා යන ඕනෑම අයෙකුට විශ්වාසයේ අලෝකයක් වනු නිසැකය යන්න මගේ හැඟීමයි. එම ලිපිය මෙසේය. ඔබ විසින් කරනලද කිතුනු ගවේෂණය ඒ තුළින් දැක ගැනීමට ලැබුණි.\n\nනවවන පියුස් ශුද්ධෝත්තම පියතුමා විසින් මෙම ආශ්චර්යමත් දේවමාතාවන් ඉදිරිපිට දිව්‍ය පූජාවක් පවත්වා ඔක්තෝබර් මස 20 වන දින ආශ්චර්ය යුක්ත වූ දේවමාතාවන්ගේ මංගල්‍ය ලෙස ප්‍රකාශ කරන ලදී. අද මෙම ස්ථානයේ පඩිපෙළවල් 138කින් යුක්ත ඉතාමත් අලංකාරවත් සුවිසල් දේවමැදුරක් ගොඩ නැගී ඇති අතර දස දහස් ගණන් බැතිමතුන් මෙම දේවස්ථානය කරා පැමිණෙන්නේ ආශ්චර්ය යුක්තවූ දේවමාතාවන්ගේ පිහිට පතාය. මෙම ආශ්චර්ය යුක්ත චිත්‍රය කන්‍යාරාමයේ පිටුපස බිත්තියේ තිබූ හෙයින් ප්‍රදේශයේ දානපතියකු විසින් පස් පුරවා පඩි 138ක් වන ආකාරයට පඩි පෙළක් නිර්මාණය කරන ලදී.\n\nනීතිඥ ගොඩ්ප්‍රි කුරේ\n\n",
       "URL": "https://divaina.lk/%e0%b6%94%e0%b6%b6-%e0%b6%86%e0%b7%81%e0%b7%8a%e0%b6%a0%e0%b6%bb%e0%b7%8a%e0%b6%ba-%e0%b6%ba%e0%b7%94%e0%b6%9a%e0%b7%8a%e0%b6%ad-%e0%b6%af%e0%b7%9a%e0%b7%80%e0%b6%b8%e0%b7%8f%e0%b6%ad%e0%b7%8f/",
       "Category": "visheshanga",
       "Parent URL": "https://divaina.lk/category/visheshanga//page/255/"
}