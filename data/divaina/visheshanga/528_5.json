{
       "Source": "divaina",
       "Timestamp": "September 22, 2021",
       "Headline": "කොවිඩ් තුරන් කිරීම සහ ණය උගුලෙන් රට ගලවාගැනීම",
       "News Content": "ආනයන වියදම බොහෝ විට අපනයන ආදායම මෙන් දෙගුණයක් වන හෙයින් 1977 සිට විදේශ වෙළඳ හිඟය පියවීම සඳහා ආණ්ඩුව දිගින් දිගටම ණය ලබා ගැනීම හේතුවෙන් ශ‍්‍රී ලංකාවේ ආර්ථිකය විදේශ ණය අර්බුදයකගිලෙමින් පවතී. ධනවත් රටවල් විසින් පාලනය කරනු ලබන වෙළෙඳපොළ බලවේග විසින් මෙහෙයවනු ලබන එක්සත් ජාතික පක්ෂයේ ප‍්‍රතිපත්තිය මෙම විදෙස් ණය අර්බුදයේ ප‍්‍රධාන කාර්යභාරයක් ඉටු කළ අතර, ජාතික ආර්ථිකය සංවර්ධනය කිරීම සඳහා යොමු වූ සම සමාජ පක්ෂය, කොමියුනිස්ට් පක්ෂය ඇතුළු වමේ පක්ෂවල බලපෑමෙන් සහ එකමුතුවෙන් ශ‍්‍රී ලංකා නිදහස් පක්ෂය 1972 දී ක‍්‍රියාත්මක වුවත් ඒ සඳහා ශ‍්‍රී ලංකා නිදහස් පක්ෂය අඩු කාර්යභාරයක් ඉටු කළේය. ඉන්පසු බලයට පත් එම පක්ෂයද සුඛෝපභෝගී ජීවන රටාවක් ප‍්‍රවර්ධනය කිරීමෙන් ප‍්‍රධාන යැයි කියන දෙදෙනාම අද විදෙස් ණය අර්බුදය හමුවේ වරදට පත් වී සිටිති.\n\nඅයවැය හිඟය හේතුවෙන් හා අභ්‍යන්තර ආර්ථිකය වැරදි ලෙස කළමනාකරණය කිරීම හේතුවෙන් රජයේ සහ ජනතාව දරන ඒක පුද්ගල ණය ප‍්‍රමාණය වැඩි වී තිබේ. එසේම, ජනතාවගේ ආර්ථික තත්ත්වය කඩා වැටීමෙන් මුදල් ණය දෙන්නන් සහ ක්ෂුද්‍ර මූල්‍ය සමාගම්වල විශාල නැගිටීමක් දකින්නට ලැබේ. මෙම සන්දර්භය තුළ කොවිඞ් 19 වසංගතය හේතුවෙන් තත්ත්වය බරපතළ වන අතර, ව්‍යවසායන් වසා දැමීම හෝ කඩාවැටීම සහ බොහෝ රැුකියා අහිමි වීම්ද සමඟ ආර්ථිකයට දැඩි ලෙස දැඩි ලෙස බලපෑම් එල්ලවනු ඇත. පාසල් වසා දමා විභාග කල්දමා ඇත. බොහෝ දුප්පත් සිසුන්ගේ අනාගතය අඳුරෙන් අඳුරට යනු ඇත. සංවිධානාත්මක අපරාධ වැඩිවීමත් සමඟ නීති විරෝධී මත්ද්‍රව්‍ය කර්මාන්තය ඉහළ යමින් පවතී. විශේෂයෙන් අත්‍යවශ්‍ය භාණ්ඩ සියල්ලේම මිල ඉහළ ගොස් ඇති අතර වෙළෙඳපොළ අසාධාරණ ලාභ ලබන මාෆියාවක් මගින් පාලනය කරන තත්ත්වයට පත්ව ඇත. කුසගින්න අද කොවිඞ් 19 ට වඩා විශාල ගැටලූවක් වී ඇති අතර, තත්ත්වය පාලනය කිරීම සඳහා හදිසි අවස්ථාවක් ප‍්‍රකාශයට පත්කිරීමට සහ සලාක ක‍්‍රමය යටතේ දුප්පත් සහ පහළ මධ්‍යම පාන්තිකයන්ට අත්‍යවශ්‍ය දේ ලබාදෙන බව ප‍්‍රකාශ කරන්නට රජයට සිදුව ඇත. බොහෝ දෙනකුට දිනකට ඇත්තේ එක් ආහාර වේලක් පමණි. රාජ්‍ය සේවය පිරිහී ගොස් ඇති අතර දූෂණය ඉහ වහා යමින් පවතී. අනාගත බලාපොරොත්තු බොඳ වී ඇත. සමාජයේ නිර්මාණ බිඳ වැටෙමින් පවතී. ආර්ථික අවපාතයක අමිහිරි බව සැබෑ තර්ජනයක් වී ඇත.\n\nකොවිඞ් ගැටලූව පාලනය කිරීමට අපට හැකි වේද යන වික්ෂිප්ත බව හැමදෙනා තුළම ඇත. එය කවදා අවසන් වේද, නැත්නම් දිගින් දිගටා කොවිඞ් 19 සමඟ ජීවත් වීමට අපට ඉගෙනීමට සිදුවේද යන්න බරපතළ ප‍්‍රශ්නයකි. ශ‍්‍රී ලංකාව වැනි බොහෝ රටවල රෝගීන්ගේ සංඛ්‍යාවේ වැඩිවීම සහ ඒවායේ බරපතළකම (මේ වන විට රෝගීන් සංඛ්‍යාව පන්ලක්ෂය ඉක්මවා ගොස් ඇත) දැන් තරමක් රෝගීන් සහ මරණ අඩුවී ඇතත්, පැවති තත්ත්වය මත රෝහල් පිරී ඉතිරී ගොස් අයි සී යූ ඇඳන් ප‍්‍රමාණවත් නොවන තත්ත්වයට පත් විය. සහ දැඩි සත්කාර ඒකක කාර්ය බහුල තත්ත්වයට පත් වී ඇත. සෞඛ්‍ය සේවකයන් අධික ලෙස වැඩ කර ඇති අතර ඔවුන්ගේ සේවාව බිඳවැටෙන තත්ත්වය දක්වා රෝගය (දිනපතා ආසාදිතයන්) ඉහළ ගියේය. මරණ තියුණු ලෙස ඉහළ ගොස් තිබුණු අතර නිල මරණ සංඛ්‍යාව 2021 සැප්තැම්බර් 8 වන විට 10,689 දක්වා ඉහළ ගියේය. සැබෑ සංඛ්‍යාව බොහෝ විට මෙයට වඩා වැඩි ය. එහි ප‍්‍රතිඵලය ජනතාව තුළ බිය පිළිබඳ හැඟීමක් ඇති කර ඇති අතර, කොවිඞ් -19 පාලනය කළ නොහැකිද යන ප‍්‍රශ්නය අසනු ඇත.\n\nමේ අතර රජය දැඩි ලෙස එන්නත් කිරීමේ වැඩසටහනක් ක‍්‍රියාත්මක කරමින් සිටියද, මුලින්ම ඉලක්ක කළ, අවදානමට ලක්වී ඇති කණ්ඩායම (අවුරුදු 60 ට වැඩි පුද්ගලයන් සහ හෘද රෝග වැනි බරපතළ රෝගාබාධ සහිත අය) සැලකිය යුතු ප‍්‍රමාණයකින් එන්නත ලබා නොගැනීමෙන් ගැටලූ මතු කළේය. මරණ වලින් 85% ක් අවදානමට ලක්විය හැකි කණ්ඩායමට අයත් විය. රෝගයට තවදුරටත් ගොදුරු වීම බස්නාහිර පළාතේ නාගරික ප‍්‍රදේශවලට පමණක් සීමා වී නැත. එය දැන් ග‍්‍රාමීය ප‍්‍රදේශ ඇතුළු සියලූම දිස්ත‍්‍රික්කවල බහුලව දක්නට ලැබේ.\n\nකොවිඞ් -19 රෝගයෙන් පෙළෙන සංඛ්‍යාව අවම කිරීම සහ සියලූ මරණ වැළැක්වීම ශ‍්‍රී ලංකාවේ අරමුණ විය යුතුය. ඒ අතරම, සෑම කෙනෙකුටම යළි සාමාන්‍ය ජීවිතයක් ගතකරමින් ඔහුගේ රැුකියාව කර සුපුරුදු පරිදි ජීවත් වීමට හැකි නම් එය ජනතාවගේ සහ රටේ ආර්ථිකය නංවාලීමට හේතුවනු ඇත. හොඳම ප‍්‍රතිඵලය නම්, ඉතා අසීරු නමුත් වෛරසය මුළුමනින්ම රටෙන් ඉවත් කිරීමයි.බැක්ටීරියා මෙන් නොව වෛරස්වලට තනිවම වැඞී ගුණනය විය නොහැක. උෂ්ණත්වයේ හා ආර්ද්‍රතාවයේ විවෘතව තැබුවහොත් ඒවා පැය 4 සිට 5 දක්වා (උපරිම වශයෙන් පැය 24 ක් පමණ) මිය යයි. මේ අනුව, ආසාදනය වීම වළක්වා ගැනීමට ඇති හොඳම ක‍්‍රමය නම් නාසය සහ මුඛය ආවරණය වන පරිදි මුඛ ආවරණයක් පැළඳීම සහ හැකිනම් ඇස් ආරක්ෂා කර ගැනීම සඳහා ඇස් කණ්ණාඩි පැළඳීමයි. වෛරසය සාමාන්‍යයෙන් සම්පේ‍්‍රෂණය වන්නේ ආසාදිත ශ්ලේෂ්මල පිටකිරීමෙන්, කිවිසුම් යෑමේදී හෝ කහින විට ඇති වන බිඳිති හෝ ආසාදිත පුද්ගලයෙකු ශබ්ද නගා කථා කිරීමෙනි. සමාජ දුරස්ථ වීමෙන් මීටර් 1 ක් හෝ ඊට වඩා මීටර් 2 ක් පැතිර යෑම වළක්වා ගත හැකිය. වෛරසය ජීවතුන් අතර සිටියදී අත්වලට ඕනෑම මතුපිටකින් වෛරසය සම්පේ‍්‍රෂණය විය හැකි අතර, සබන් ගා අත් සේදීමෙන් වෛරසය විනාශ කළ හැකිය. ජනතාව සෙන`ග අතර ගැවසීමෙන් වැළකිය යුතුය. සෑම කෙනෙකුම මූලික සෞඛ්‍ය අවශ්‍යතා දිගින් දිගටම ක‍්‍රියාත්මක කරන්නට පුරුදු වුවහොත් ශ‍්‍රී ලංකාව සම්පූර්ණයෙන්ම වෛරසයෙන් නිදහස් කර ගත හැකිය.නමුත් අපි ශ‍්‍රී ලාංකිකයන් ලෙස ලොව අනෙකුත් ජාතීන්ට සාපේක්ෂව මිත‍්‍රශීලී, සමාජශීලී මිනිසුන් වන අතර ”මචන්” යන වචනය ඇසෙන විට ස්වයංක‍්‍රීයව ඒකරාශී වේ.\n\nසමස්තයක් වශයෙන් අවදානම් කණ්ඩායමට පූර්ණ ප‍්‍රතිශක්තිකරණය ලබා දිය යුතුය යන්න කියන්නට ඇති දෙයකි. අවුරුදු 60 ට අඩු අයට එන්නත දීමේදී තෝරා බේරාගෙන ප‍්‍රතිශක්තිකරණය ලබා ගත යුතුය. උදා. නිදසුනක් සේ පෙරටුගාමී සෞඛ්‍ය සේවකයන්, කර්මාන්තශාලා සේවකයන් යන අය සඳහා ප‍්‍රමුඛතාව ලබා දිය යුතුය. එන්නත තෝරාගැනීම නිවැරදි දත්ත මත පදනම් විය යුතුය. නිෂ්පාදන සමාගම සහ සපයන රට ඔවුන්ගේ අධ්‍යයන හා මහා පරිමාණ භාවිතයේ ප‍්‍රතිඵල ලබා දිය යුතුය. එම එන්නත් භාවිතා කරන අනෙකුත් රටවල් පිළිබඳවද අවධානය යොමු කළ යුතුය. නිවැරදි දත්ත ලබා දිය යුතුය. තොරතුරු නොමැති තැන අපට අපේ අධ්‍යයන කටයුතු කිරීමට නොහැකිය. ආසාදිතයන්ගෙන් 80% ක් සුව වන බැවින්, විශේෂයෙන් වයස අවුරුදු 60 ට අඩු හෝ රෝග ලක්ෂණ නොපෙන්වන සහ ඉතා සුළු වශයෙන් රෝග ලක්ෂණ පෙන්වන අයට ස්වාභාවික ප‍්‍රතිශක්තිය ලැබෙන නිසා ඔවුන්ට එන්නත ලබාදීම අත්‍යවශ්‍යද? නැත. හොඳින් අධ්‍යයනය කරන අතර තීරණය ගත යුතුය.\n\nමහාචාර්යතිස්ස විතාරණ",
       "URL": "https://divaina.lk/%e0%b6%9a%e0%b7%9c%e0%b7%80%e0%b7%92%e0%b6%a9%e0%b7%8a-%e0%b6%ad%e0%b7%94%e0%b6%bb%e0%b6%b1%e0%b7%8a-%e0%b6%9a%e0%b7%92%e0%b6%bb%e0%b7%93%e0%b6%b8-%e0%b7%83%e0%b7%84-%e0%b6%ab%e0%b6%ba-%e0%b6%8b/",
       "Category": "visheshanga",
       "Parent URL": "https://divaina.lk/category/visheshanga//page/528/"
}