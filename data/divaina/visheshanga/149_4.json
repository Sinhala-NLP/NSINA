{
       "Source": "divaina",
       "Timestamp": "March 2, 2023",
       "Headline": "සරසවි සඳැස 09",
       "News Content": "ඉදිරි කාලයේ සරසවි සඳැස කියලා පොතක් පළ කරන්න අදහසක් තියෙනවා- අදත් විරිත් කිහිපයක් හඳුනා ගනිමු-\n\nඅවසන ය ගණයක් තබා මත් විසි දෙකකින් පබඳින විරිත සෝදෑමිණි විරිත යි-\n\nඑලෙනා මැ එකස්බා දෝපතෙහි සිනහ ගත්තාරදවේ හින තනැ දැදුරුම් වෙයින් මුළහ සිත්තානරසී එරෙල්ලෙන් දුක් මුහුණින් කඳුළු ගත්තාපෙරෙවි උවමියහට මෙසේනි කී වඳුරු මුත්තා\n\nලුහු ගුරු නියමයක් නැත- මත් විසි දෙකකින් පබැඳි කල දිගෝවිලි විරිත යි- යතිය තබන තැන් අනියත යි-\n\nමත් අටෙන්, හයෙන් සහ නවයෙන් යතිය තැබීම දිගහුරු විරිතේ ලකුණු යි-\n\nඅටින් සයින් නෙවෙන් – තුන් තැන විරම් දුට හොත්දිගහුරු නමැයි දන්නේ – නිදසුන් එයට මේ වේමේ අනුව දිගහුරු විරිතට මත් 23ක් තිබේ-\n\nපමදා විරිතෙහි මත් 25ක් තිබේ- ජ ගණයකින් සහ ගුරු අකුරකින් ද නැවැත ජ ගණයකින් සහ ගුරු අකුරකින් ද, නැවැතත් ජ ගණයකින් සහ ගුරු අකුරකින් ද පසු මත් හතකින් එළිසමය තබා මත් 25කින් යුතු ව මේ විරිතින් කවි පැබැඳීම ලකුණ යි- මෙවිරිත ප්‍රමදා නමින් ද හැඳින් වේ-\n\nයහන් අ රා වියත් අ රා එවෙන් අරා මුහුදු මැඳුරාඋරන් අ රා එපස් ස රා කෙසක් හරා කෙලෙස පවරාදහම් ස රා වියන් හ රා සතක් කරා විමන් තඹරාමෙදෙව්ව රා තටා පු රා සිරින් ව රා දියනෙත් පු රා\n\nමත් විසි හයකින් යුතු නුපුන්සඳ විරිත දිගු විරිතකි- මත් දහ අටකින් පසු ව ගුරු දෙකක් තබා පබඳින මේ විරිතෙහි නැවැත අග ද ගුරු දෙකක් ඇත-\n\nඅටර මතින් දෙගුරු – යති දෙගුරින් පිරියතනුපුන්සඳ විරිත් මේ – නිදසුන් මෙලෙස දන්නේ\n\nමේ අනුව මත් විසි දෙකකින් පසු ව යතිය පිහිටීම ලකුණ යි- නුපුන්සඳ විරිතට දුන් නිදසුන් කවිය පිරික්සමු-\n\nපැහැපත් නිල් වරල් සුනිල් කසමල් පැහැ පත්තා සිත්තාතඹල වනෙහි සුලඹ මඳ සිනෙහි සල ගත්තා ළත්තාගඳ ගජනත් වටොර සුරතතුල් හෝපලු පත්තා රත්තාසුවනබරණිනුදුල ඒ කොමළ ලිය ගී ලත්තා සිත්තා\n\nන ගණ පහක් සහ ර ගණ දෙකක් ද අවසන ගුරු අකුරක් ද තබා අවසන විරාම දෙකක් ද තබා පබඳින විරිත ගඟහැලි විරිත යි- මේ අනුව ගඟහැලි විරිත මත් විසි හතකින් පබඳින විරිතකි-\n\nසපු සලලි වකුලි මුරුති පියගෙදි නා සුපුල්ලා විසල්ලාකොඳ කිණිහිරි පුවඟි කොළඹි දොඹි තළා තුමුල්ලා විසල්ලාපිරි තඹරිඳුවර කුමුදු බිහිලි සරා සිහිල්ලා පිහිල්ලාමෙකලැ මෙවලැ කෙළි මහිමියනි ඇත මල් කෙහෙල්ලා විසල්ලා\n\nමත් විසි අටකින් යුතු වීම යි පුණුඅතිපුණු විරිතෙහි ලකුණ වනුයේ- මේ විරිතෙහි මත් විසි අටක් ඇති බව මිස වෙනත් ලකුණක් එළු සඳැස් ලකුණෙහි සඳහන් නො වේ-\n\nඅට විසි මතක් ලා – බඳ පුණුඅතිපුණු නම්\n\nපුණුඅතිපුණු විරිත මත් විසි අටකින් යුතු බව මිස සෙසු ලකුණු නො සඳහන් වුව ද කවියාට ඇවැසි ලෙස සද මිහිරෙන් පිරැවියැ හැකිය-\n\nතිස් මතින් පබඳින විරිතට අණවුදඬු යන නම එළු සඳැස් ලකුණෙහි සඳහන් වී තිබේ-\n\nතිස්මතිනි බඳ විරම් – තුණෙක් කෙළත සම එළි,දනු මේ අණවුදඬු නම් – නිදසුන් එයට මේ වේ.\n\nමේ අනුව අණවුදඬු විරිතට විරාම තුනක් ද අවසන සම එළි ද තැබිය යුතුය-\n\nසිසිවට පිරිවෙස් ලෙසුදුල, මුහුල මත පැලඳා සැදූ සොමි පඳ ලාපැහැසපුදුල රන්පට ටුටු, නළල් තෙලෙහි බැඳා, සොඳ දුහුල් ඇඳ ලානලහුයිනවුනා දිය බිඳු, එකවැලෙව් වැලඳා, රන් කොඬල කණ ලාගහ තරඟ මුත්හර පුළුලු, උරබිතෙහි පැලඳා, වලඟ මෙවුල දු ලා\n\nදණ්ඩක යනුවෙන් තිබෙන සකු විරිත් ඇසුරෙන් මේ දඬු යන නම පැමිණි බව සිතිය හැකිය- මේ දිගු විරිත්වලින් ද කවි තනා හුරුවීම වැදගත් වේ-\n\nආචාර්ය විරාජ් ධර්ම ශ්‍රීගා/ අත්‍ථදස්සි ක- වි-",
       "URL": "https://divaina.lk/%e0%b7%83%e0%b6%bb%e0%b7%83%e0%b7%80%e0%b7%92-%e0%b7%83%e0%b6%b3%e0%b7%90%e0%b7%83-09/",
       "Category": "visheshanga",
       "Parent URL": "https://divaina.lk/category/visheshanga//page/149/"
}