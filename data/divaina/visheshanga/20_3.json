{
       "Source": "divaina",
       "Timestamp": "September 15, 2023",
       "Headline": "ලොක්ඩවුන් නරඹා ටෙඩි බෙයාර් කෙනෙකු දිනා ගන්න",
       "News Content": "සුනිල් ප්‍රේමරත්න අධ්‍යක්ෂණය කරනු ලැබූ නීල් සංජීව සහ සංගීත් අල්ගම නිෂ්පාදනය කළ ‘ලොක්ඩවුන්’ සිනමාපටය මේ දිනවල අති සාර්ථක ලෙස තිරගත කෙරේ. මෙම සිනමා නිර්මාණය නැරඹීමට පැමිණෙන පුංචි දුවලා පුතාලට වටිනා ටෙඩි බෙයාර් කෙනෙකු ලබාදීමට නිෂ්පාදක කණ්ඩායම තීරණය කර තිබේ. චිත්‍රපටය නැරඹීමට පැමිණෙන සිනමා ලෝලීන්ගෙන් කුසපත් ඇදීමක් මගින් මෙය සිදු කිරීමට නියමිත අතර එක් සිනමා ශාලාවක එක දර්ශනයක් සඳහා ටෙඩි බෙයාර්ලා දෙදෙනකු ලබා දීමට නීල් සංජීව සහ සංගීත් අල්ගම නිෂ්පාදකවරු දෙපළ තීරණය කර තිබේ. ඉතින් පුංචි දුවලා පුතාලට ලොක්ඩවුන් චිත්‍රපටය නරඹා වටිනා ටෙඩි බෙයාර් කෙනෙකු දිනාගැනීමේ අවස්ථා උදා වී ඇත.",
       "URL": "https://divaina.lk/%e0%b6%bd%e0%b7%9c%e0%b6%9a%e0%b7%8a%e0%b6%a9%e0%b7%80%e0%b7%94%e0%b6%b1%e0%b7%8a-%e0%b6%b1%e0%b6%bb%e0%b6%b9%e0%b7%8f-%e0%b6%a7%e0%b7%99%e0%b6%a9%e0%b7%92-%e0%b6%b6%e0%b7%99%e0%b6%ba%e0%b7%8f/",
       "Category": "visheshanga",
       "Parent URL": "https://divaina.lk/category/visheshanga//page/20/"
}