{
       "Source": "divaina",
       "Timestamp": "March 21, 2023",
       "Headline": "මොකක්ද මේ වෙනස?",
       "News Content": "අපිට ගොඩක් අද ඇහෙන කතාවක් තමයි මේ system change කියන එක. ඇත්තටම මොකක්ද මේ system change කියන්නේ. සරලවම කියනවා නම් ඉතින් අපි තියන system එකට කැමති නැති නිසා ඒක වෙනස් කරන්න ඕන කියන එක තමයි මේ system change කියන්නේ. උදාහරණයක් විදියට හිතන්නකෝ අපි අපේ ගෙදර බිත්තියේ ගාලා තියෙන පාටට කැමැති නැහැ කියලා. ඒකට ඉතින් අපිට කරන්න වෙන්නේ අපේ බිත්තියට ගැළපෙන පාටක් තෝරගෙන ඒක ගෙනල්ලා අපේ බිත්තියේ ආලේප කරන එක. එහෙම තමයි ඉතින් අපිට අපි අකමැති පාට කැමැති පාටකට වෙනස් කරගන්න වෙන්නේ. හැබැයි එහෙම නොකර අපි කොච්චර කිව්වත් (quot) අයියෝ මේ පාට හරියන්නේ නැහැ (quot) කියලා ගෙදර බිත්තියේ පාට නම් ඉතින් කවදාවත් අපිට ඕන ලස්සන පාටකට නිකම්ම නම් හැරෙන්නේ නැහැ.\n\nඒවගේම තමයි මේ system change කියන එකත්. අපි කොච්චර නම් මේ system එක හොඳ නැහැ කිය කියා හිටියත් ඒක නිකන්ම නම් වෙනස් වෙන්නෙ නැහැ. අපිට ඒක වෙනස් කරගන්න ලොකු මැදිහත්වීමක් කරන්නම වෙනවා.\n\nඉතින් අපි අපේ ගෙදරට ගාන්න අලුත් පාටක් තෝර ගන්න ඕන වුණාම වටේ පිටේ ගෙවල්වල ගාලා තියෙන පාටවල් දිහා බලනවා නේද? ඒවගේම අපිට අපේ system එක වෙනස් කරන්න ඕන වුණත් හොඳ system තියන රටවල් දිහා බලලා ඒක වෙනස් කරගන්න පුළුවන්. මම මේ ලිපිය ලියන්න අදහස් කළෙත් මමත් එහෙම හොඳ system තියන රටවල් දෙකක ඒ කියන්නේ ඇමෙරිකාවේ සහ ඔස්ටේ්‍රලියාවේ වසර හතකට වඩා ජීවත්වෙලා ලබපු අත්දැකීමෙන් අපේ රටේ system එකේ අපිටම වෙනස් කරගන්න පුළුවන් දේවල් ටිකක් ගැන කතා කරන්නයි.\n\nඅපි හොඳ ආගමික වටපිටාවක් තියන රටක් නිසා අපිට හිතෙනවා අපි ගොඩක් සාරධර්ම වලින් පිරිපුන් මිනිස්සු ඉන්න රටක් කියලා. මේ රටෙන් එළියට නොයනතාක් අපිට එහෙම හිතාගෙන ජීවත් වෙන්න පුළුවන්. හැබැයි ඒක නෙමෙයි ඇත්ත.\n\nඇත්තටම දියුණු රටක මිනිස්සු අපේ රටවල්වල වගේ එක මනුස්සයෙක් තවත් මනුස්සයෙක් රවට්ටන්න බලන්නේ නැහැ. උදාහරණයක් විදියට පාවිච්චි කරපු භාණ්ඩයක් මිලදී ගන්න ගියොත් ඒ භාණ්ඩේ තියන අඩුපාඩු සේරම වගේ කියලා තමයි ඒ රටවල විකුණන්නෙ. අපේ රටේ කවුරුහරි එහෙම කළොත් අපිට හිතෙන්නේ ඒ මනුස්සයා මහා අමු මෝඩයෙක් කියලා නේද? ඇත්තටම එහෙම වංචාවල් නොකරන සහ අවංක මිනිස්සු ගැන එහෙම නොහිතන එකෙන් තමයි ඒ රටවල්වල සමාජ මට්ටම අපේ රටවල්වලට වඩා සිය දහස් ගුණයකින් උසස් වෙන්නේ. මොකද අපිට කවදාවත් හොඳ සමාජ මට්ටමක් ළඟා කරගන්න බැහැ සමාජයේ බහුතරයක් බොරුවෙන් රැවටීමෙන් ජීවත් වන වට පිටාවක් තුළ. ඒ වගේම තමයි දියුණු රටවල ජීවත් වෙනකොට වාහනයක නළා හඬක්, ළඟ ගෙදරක දාපු ඝෝෂාකාරී සංගීතයක් ඇහෙන්නෙම නැතුව වගේ. මම වසර පහකට වැඩි කාලයක් ඔස්ටේ්‍රලියාවේ ජීවත් වෙලා තියනවා. ඒත් මේ කාලය පුරාවටම ළඟ ගෙදරක දාපු ඝෝෂාකාරී සංගීතයක් නම් කවදාවත්ම ඇහිලා නැහැ. මට වාහනයක නළා ශබ්දයක් ඇහිලා තියෙන්නේ දෙපාරක් විතරයි අවුරුදු පහටම. ලංකාවේ අපි පාරකට බැස්සොත් කොච්චර නම් නළා ශබ්ද ඇහෙනවද? අපි හැම දේකටම බනින්නේ දේශපාලකයන්ට. හැබැයි අපේ රටේ පාරවල් වල නළා ශබ්ද කරන්නේ මැති ඇමැතිවරු විතරක් නෙවෙයි නේද? හැම දෙකටම වැරදි දේශපාලනය විතරක්ම නෙවෙයි. ඉදිරියෙන් යන වාහනය අනවශ්‍ය ලෙස හෙමින් යන්නේ හෝ නතර කරගෙන ඉන්නේ නැත්නම් සහ පිටු පසින් යන වාහනයට අනවශ්‍ය හදිසියක් නැති නම් අපට නළා නාද කිරීමට අවශ්‍යද? මේ සරල දේ අපේ රටේ මිනිස්සුන්ගේ හිත්වලට දාන්න බැරි ඇයි? ඒ වගේ ආකල්පමය වෙනසක් කරන්න පුළුවන් වෙන්නේ ඉතින් දෙමව්පියෝ, ගුරුවරු, ජන මාධ්‍යය, සහ සමාජ මාධ්‍යයට තමයි. හැමදාම 225 ටම බැන බැන හිටියා කියලා අපිට රටක් විදියට කවදාවත් දියුණු වෙන්න බැහැ. ටික ටික හරි මිනිසුන්ගේ ආකල්ප දියුණු කරන්න ඕනි.\n\nආචාර්ය පුබුදු තිලාන්ජේ්‍යෂ්ඨ කථිකාචාර්යගණිත අධ්‍යනාංශයරුහුණ විශ්වවිද්‍යාලය",
       "URL": "https://divaina.lk/%e0%b6%b8%e0%b7%9c%e0%b6%9a%e0%b6%9a%e0%b7%8a%e0%b6%af-%e0%b6%b8%e0%b7%9a-%e0%b7%80%e0%b7%99%e0%b6%b1%e0%b7%83/",
       "Category": "visheshanga",
       "Parent URL": "https://divaina.lk/category/visheshanga//page/135/"
}