{
       "Source": "divaina",
       "Timestamp": "May 12, 2023",
       "Headline": "PS-2හි වික්‍රම්ගේ ඉළ ඇට බිඳෙයි",
       "News Content": "චියාන් වික්‍රම් කියන්නේ ඉන්දීය චිත්‍රපට ක්ෂේත්‍රයේ ජනප්‍රියම නළුවෙක්. ඔහුට යන්තම් වයස අවුරුදු 12 දී, නළුවෙකු වීමේ ආශාව මුලින්ම ඇති විය. ඔහු පාසල් වියේදී කපු අදින හඬක් නැති වහල් දැරියකගේ චරිතයට පණ පෙවීය. එයින් වසර දොළහකට පසු IIT-Madras හි වාර්ෂික අන්තර් විද්‍යාලීය උළෙලේදී වික්‍රම් හොඳම නළුවාට හිමි සම්මානය ලබා ගත්තේය.\n\nකෙසේ වෙතත් වයස අවුරුදු 12 දී ඔහුගේ මිතුරකු සමඟ සිදු වූ යතුරුපැදි අනතුරක් ඔහුගේ නළු සිහින අනතුරේ හෙළුවේය. වික්‍රම් ඔහුගේ පළමු අකරතැබ්බය අත්විඳ ඇති නමුත් ඔහු එය අත්හැරීමට සූදානම් නොවීය. ඔහුගේ දකුණු පාදය කපා දැමීමට රෝයපෙට්ටාවේ රජයේ රෝහලේ වෛද්‍යවරුන් උත්සාහ කළ විට ඔහුගේ මව කැමැත්ත ලේඛනවලට අත්සන් කිරීම ප්‍රතික්ෂේප කළාය. කවරක් නමුත් දෙමළ චිත්‍රපට වීරයා වන චියාන් වික්‍රම් ක්‍රියාදාම දර්ශනයක් රූගත කිරීම සඳහා ප්‍රයෝග කරමින් සිටියදී අනතුරකට ලක්වූයේ පසුගිය දිනකය.\n\nපොන්නයින් සෙල්වන් 2 චිත්‍රපටයේ ප්‍රචාරක කටයුතුවල නිරතව සිටි වික්‍රම් පසුගියදා තංගලාන් චිත්‍රපටයේ රූගත කිරීම්වලට එක්විය. එහි රඟපෑම් අතරේදී අනතුරක් වුණා. තංගලාන් චිත්‍රපටයේ රූගත කිරීම්වලදී අනතුරක් සිදු වූ බව චිත්‍රපට ඒකකයේ සාමාජිකයන් නිල වශයෙන් නිවේදනය තිබිණි. තංගලන් චිත්‍රපටයේ රූගත කිරීම් චෙන්නායි හි EPV Film City හි සිදුවෙමින් තිබියදී මෙම අනතුර සිදුව ඇති වාර්තාවේ. නමුත් මෙම අනතුරෙන් ඔහුගේ ඉළ ඇට කැඩී ඇති අතර ඔහුට දිගු වේලාවක් විවේක ගැනීමට සිදුවනු ඇති බවයි වෛද්‍යවරුන් ප්‍රකාශ කර ඇත. එසේම ඔහුට සැත්කමක් ද කර තිබේ.\n\nචතුර",
       "URL": "https://divaina.lk/ps-2%e0%b7%84%e0%b7%92-%e0%b7%80%e0%b7%92%e0%b6%9a%e0%b7%8a%e0%b6%bb%e0%b6%b8%e0%b7%8a%e0%b6%9c%e0%b7%9a-%e0%b6%89%e0%b7%85-%e0%b6%87%e0%b6%a7-%e0%b6%b6%e0%b7%92%e0%b6%b3%e0%b7%99%e0%b6%ba/",
       "Category": "visheshanga",
       "Parent URL": "https://divaina.lk/category/visheshanga//page/103/"
}