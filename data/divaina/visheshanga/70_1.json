{
       "Source": "divaina",
       "Timestamp": "July 1, 2023",
       "Headline": "රට හදන්න අලුතින් හිතන්න කාලය ඇවිත්",
       "News Content": "ශ්‍රී ලංකාව ලෝකයේ දුප්පත්ම රටවල් 20 අතර පවතින බවක් ඉකුත් දා අනාවරණය විය. අද වන විට අප මාතෘ භූමිය තුළ මත්ද්‍රව්‍ය ව්‍යාප්තිය දරුණු ලෙස සිදුව තිබේ. එම උවදුරට මල් කැකුළුවන් අපේ දූ දරුවන්ද ගොදුරුව සිටිති. පෘතග්ජනයා භෞතික සැප සම්පත් පිටුපස දුවන අතර, සමාජය තුළ දිනෙන් දින ඔඬුදුවන අර්බුද විසඳීමට වගකිව යුත්තන් නිහඬ පිළිවෙතක නිරතව සිටිති.\n\nරටේ තරුණ ජනතාවගේ මූලික අවශ්‍යතා වන රැකියා, ආහාර, ඇඳුම් පැළඳුම්, නිවාස ලබාගැනීමට දැඩි සටනක යෙදෙති. තාරුණ්‍යයට යහපත් පවුල් ජීවිතයක් ගත කිරීමට සුදුසු ආර්ථික පරිසරයක්ද රට තුළ ස්ථාපිත වී නැත. රට තුළ මිනී මැරුම්, සොරකම්, වංචා, ඇබ්බැහිවීම්, ස්ත්‍රී දූෂණ, ළමා අපචාර, කාන්තා හිංසනයද බහුලව සිදුවේ.\n\nදේශපාලකයන්ට ද විවිධ චෝදනා ඇතත් ඒවාට නිසි දඬුවමක් දෙන අයුරු දක්නට නැත. අද ඒ වෙනුවට සිදුවනුයේ පිල්මාරු තුළින් තම සගයන් බේරා ගැනීමය.\n\nමේ සියලු දේට මුල රටට නොගැළපෙන නීති පද්ධතියක් රට තුළ ස්ථාපිත වී තිබීමය. පාලකයන් නීතිය මුලින්ම කඩන අතර මහජනතාවට එය රකින්න යැයි ඔව්හු ප්‍රකාශ කිරීම ජුගුප්සාජනකය. එය සමාන කළ හැක්කේ මව් කකුළුවා පැටවුන්ට කෙළින් යෑමට කියා දෙන්නාක් මෙනි.\n\nමේ සියලු දේ අළලා පුරවැසියකු ලෙස යෝජනාවලියක් රට ඉදිරියේ තබන්නට මම උත්සාහ දරමි. ඒ පිළිබඳව ‘ඔබේ තීන්දුව’ කුමක් වුවද අදහස් පමණක් පවසන්නට ඉඩදෙන ලෙස අයදිමි. පෙර පාසල් අධ්‍යාපනයේ සිට අධ්‍යාපනයේ සියලු ක්ෂේත්‍ර, කෘෂිකර්මය, ආනයන අපනයන, කාන්තා හා ළමා ආරක්‍ෂාව, ඉඩම් කර්මාන්ත ආදී බොහෝ දේ අයාලේ යන ප්‍රතිපත්ති මත අද දියත් වේ. එම තත්ත්වය වෙනස් කොට ජාතික ප්‍රතිපත්තියක් ජනමත විචාරණයක් තුළින් හෝ අනුමත කොට දියත් කළ යුතුය.\n\nඅප දැන් සිටින්නේ විසිඑක් වන ශත වර්ෂයේය. දැන් බුද්ධිමත් ජනතාව තම මොළය මෙහෙයවා බොහෝ කාර්යයන් සිදුකරයි. දත්ත ගබඩා කර ගැනීම ‘1’ හා ‘0’ ලෙස පවතී. මෙම දත්ත විශ්ලේෂණය සඳහා Ai-Artificial Intelligence Develop වී (කෘතිම බුද්ධිය) ඇත. ඇමෙරිකාව, චීනය, රුසියාව අඟහරු මත පදිංචි වීමට සිතද්දී අප හට මහ පොළොවේ ජීවත්වීමට වත් අවශ්‍ය මූලික අවශ්‍යතා නොමැත. නමුත් අපද අපේ දත්ත ආරක්‍ෂා කර ගත යුතුයි. ඒවා Analysis (විශ්ලේෂණය) කළ යුතුයි. ඒ සඳහා අවශ්‍ය දැනුම අප දූ දරුවන් සතුව ඇත. මාදන්නා IT ඉගෙන ගත් බොහෝදෙනා විදේශගත වීම හෝ ලංකාවේ සිට විදේශ සමාගම්වල සේවය කරනු ලබයි. මෙය වරදක් නොවේ. නමුත් ශ්‍රී ලංකාව වශයෙන් අපද අපගේ දත්ත පද්ධතියක් හා එයට ආරක්‍ෂක පද්ධතියක් නිර්මාණය කළ යුතුයි. එසේ ආරක්‍ෂණ පද්ධතියක් ඇත්නම් අප හට ‘Electronic Money’ (විද්‍යුත් මුදල්) මූලධර්මය අනුව ගනුදෙනු කළ හැක. මෙහි ඇති පහසුව, ආරක්‍ෂා සහිත බව, හොර බොරු කිරීමට නොහැකි වීම විශේෂිත ලක්‍ෂණ ලෙස දැක්විය හැක. රටේ හා පුද්ගල ආරක්‍ෂාව ගැන සලකා පහත කරුණු ද වැදගත්වේ.\n\nBiometric control at Air Ports. ගුවන් මගින් යන එන මගීන්ගේ ඇඟිලි සලකුණු හා විශේෂ සලකුණු ජාල ගතකළ යුතුය. Biometric control at Air Ports. නැව් මගින් යන එන මගීන්ගේ ඇඟිලි ජාල ගත කළ හැකිය. NGO සංවිධාන ක්‍රියාත්මක විය හැක්කේ රජයේ හඳුනාගත් අවශ්‍යතාවලට සේවා සැපයීමට පමණි.\n\nප්‍රභූන් සඳහා වෙනම මාර්ග නොමැත. සාමාන්‍ය ජනතාව ලෙසින්ම සියලුදෙනා පවතින ආරක්‍ෂක කපොළු තුළින් ගමන් කළ යුතුයි. Silk route අහෝසි කළ යුතුය.\n\nසියලුම ‘රජයේ’ හා ‘රාජ්‍ය නොවන’ ආයතනවලට ආරක්‍ෂාව ලබාදීම රජය සතු කාර්ය භාරයකි. මේ සඳහා වැයවන ජදිඑ එක එම ආයතනය මගින් දැරිය යුතු අතර 25% l management fee එකක් රජයට ලබාදීම කළ යුතුය.\n\nවනාන්තර එළිකිරීම දැඩි දඬුවම් ලැබිය හැකි වරදකි. වනගහනය දැනට භූමි ප්‍රමායෙන් 28% පමණ වන අතර එය 35% දක්වා නිර්මාණය කළ යුතුය. වගා සඳහා මුඩු බිම් හඳුනාගැනීම, වන ජිවී නිලධාරීන්ට ස්වාධීනව කටයුතු කිරීමට බලතල ලබාදීමද කළ යුතුය.\n\nප්‍රධාන නගරාශ්‍රිතව අඩු ආදායම්ලාභී සමාජ ජීවත් වේ. මෙම ප්‍රදේශවල යෑමට ඒමට ප්‍රමාණවත් ඉඩකඩ, මූලික සෞඛ්‍ය, ආරක්‍ෂිත පහසුකම්වත් නොමැත.\n\nනීති විරෝධී කටයුතුවලට මෙම සමාජවල සිටින දරුවන් වැඩි වශයෙන් යොමු වන බව පෙනේ. එයට එක් හේතුවක් වන්නේ ඔවුන් කුඩා කල සිට ලබන අත්දැකීම් හා කටුක ජීවිතයයි. කුලියට මිනී මැරුම්, කුඩු, අයිස් විකිණීම මගින් ජීවත්වන අයගේ භෞතික සැප සම්පත් දැක ඔවුන්ද තම වැඩිහිටියන් අනුගමනය කරයි. බහුතර ජනතාව ඔවුන් සමාජයෙන් කොන්කර ඇත. ඔවුන් ද මනුෂ්‍යයන්ය. ඔවුන් හටද මූලික අවශ්‍යතා සැපිරීමෙන් හා රක්‍ෂාවකට, සාධාරණ ව්‍යාපාරයකට යොමු කිරීම තුළින් ඔවුන් මුදාගත හැකි බව මාගේ විශ්වාසයයි.\n\nඅපනයනය ගැන පහත යෝජනාද ඔබේ අවධානයට යොමු කරමි තේ, රබර් හා පොල් කර්මාන්ත නැවත නඟා සිටුවීම, අගය එකතු කළ භාණ්ඩ නිෂ්පාදනය, දුම්බර රටා, වෙස් මුහුණු, විසිතුරු භාණ්ඩ ‘ලක්සල’ හරහා ලොවට ලබාදීම, වල්ලපට්ට අපනයනයට අවසර ලබාදීම, දේශීය බෙහෙත් වර්ග ජාත්‍යන්තරයට හඳුන්වා දීම, (තෙල්, චූර්ණ ආදිය), සුරතල් මසුන් අපනයනයට, ජලය අපනයනයට ඇති ඉඩකඩ සොයා බැලීම හා තවත් අපනයන අවස්ථාවලට දැනට වඩා ප්‍රමුඛතාව දීම කළ යුතු නොවේද?\n\nරටේ දූ දරුවන් අතින් නිමවන නව නිර්මාණවලට අතහිත දීම, ඒවා රටේ ආර්ථිකයට යොදාගත හැකි මට්ටමේ නම් දියුණු කිරීමට වැඩපිළිවෙළක් යෙදීමද බලධාරීන්ගේ වගකීම විය යුතුයි. වැන්දඹු කාන්තාවන්හට තම ජීවිතය රැක ගැනීමට හා ගෞරවාන්විතව ජීවත්වීමට රජය මගින් රැකියාවක් ලබාදීම හා ගර්භනී මාතාවන්ට විශේෂිත පෝෂණ මල්ලක් රජයෙන් ලබාදීම, වැව් අමුණු, ජලවහන පද්ධති ප්‍රතිසංස්කරණය කිරීම ප්‍රදේශයේ ජනතාවගේ වගකීමක් වේ. ගොවි නායකයන් කරලා මූලිකත්වය ගත යුතුයි. අවශ්‍ය උපකරණ රජය මගින් ලබාදිය යුතුය. සූර්ය බලශක්තියට යොමුවීමට ජනතාව දැනට වඩා සහන නොපමාව ලබාදීම අධික විදුලි ගාස්තු පිළිබඳ අර්බුදයට පැහැදිලිම විසඳුම විය යුතුය.\n\nලේඛකයා අප වෙත එවන ලද දීර්ඝ ලිපියකින් සැකසිනි.\n\n\n\nඉමල් අටුලුගම",
       "URL": "https://divaina.lk/%e0%b6%bb%e0%b6%a7-%e0%b7%84%e0%b6%af%e0%b6%b1%e0%b7%8a%e0%b6%b1-%e0%b6%85%e0%b6%bd%e0%b7%94%e0%b6%ad%e0%b7%92%e0%b6%b1%e0%b7%8a-%e0%b7%84%e0%b7%92%e0%b6%ad%e0%b6%b1%e0%b7%8a%e0%b6%b1-%e0%b6%9a/",
       "Category": "visheshanga",
       "Parent URL": "https://divaina.lk/category/visheshanga//page/70/"
}