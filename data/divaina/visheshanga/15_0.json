{
       "Source": "divaina",
       "Timestamp": "September 22, 2023",
       "Headline": "ජවාන් ජයටම දුවයි",
       "News Content": "ලොව පුරා තිරගත වීම ආරම්භ කර ඉතා කෙටි කාලයක් තුල ජවාන් චිත්‍රපටය කෝටි දාහේ සිමාව පසු කරන්නට මේ වන විටත් සමත් වී ඇත. ඉන්දීය කෝටි 300 වියදමකින් නිර්මාණය වුනු ජවාන් චිත්‍රපටය කෝටි දහසේ සීමාව පසු කලේ ආදායම් වාර්තා තබමින් වීම විශේෂත්වයක්. ආරම්භක දිනයේදීම එතෙක් මෙතෙක් බොලිවුඩ් ඉතිහාසයේ වැඩිම ආදායමක් උපයන්න ජවාන් සමත් වුණා. ඒ ඉන්දියානු රුපියල් කෝටි 71ක්. ඊට කලින් ටී සීරීස් ආයතනය මෙහි බෙදාහැරීමේ අයිතිය ලබාගත්තේ ඉන්දියානු රුපියල් කෝටි 250ක් වැනි මුදලකට. ඒ කියන්නේ ජවාන් තිරගත වෙන්න කලින්ම විශාල මුදලක් උපයලා තියෙනවා.\n\nජවාන් උන්මාදය උඝ්‍ර ලෙස වැලදුනු ඔබත් මාත් ඇතුලු‍ ශ්‍රි ලාංකිකයින්ගේ දායකත්වයත් ලැබීම සතුටට කරුණක් බව කිව යුතුමයි. බොහෝ විචාරකයින් පවසන්නේ ජවාන් චිත්‍රපටය ඉන්දිය කෝටි 1500 සීමාවට ආසන්න ආදායමකට හිමිකම් කියන්නට හැකියාවක් පවතින චිත්‍රපටයක් බවයි.\n\nශාරුක් ඛාන් මෙහි කාලෙකට පස්සේ ද්විත්ව චරිත රංගනයක නිරත වෙනවා. ඒ වික්‍රම් සහ අසාද් විදිහට. ජවාන් ලංකාවට ගෙනැවිත් බෙදාහරිනු ලබන්නේ ලයිකා නිෂ්පාදන සමාගම සමග ඊ.ඒ.පී. සිනමා මණ්ඩලය විසිනි.",
       "URL": "https://divaina.lk/%e0%b6%a2%e0%b7%80%e0%b7%8f%e0%b6%b1%e0%b7%8a-%e0%b6%a2%e0%b6%ba%e0%b6%a7%e0%b6%b8-%e0%b6%af%e0%b7%94%e0%b7%80%e0%b6%ba%e0%b7%92/",
       "Category": "visheshanga",
       "Parent URL": "https://divaina.lk/category/visheshanga//page/15/"
}