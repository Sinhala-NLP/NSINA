{
       "Source": "divaina",
       "Timestamp": "January 18, 2022",
       "Headline": "තාක්ෂණික මාරයා සමග පොර බදින අධ්‍යාපනය",
       "News Content": "වර්තමානය වන විට වැඩිහිටියාගේ සිට කුඩා දරුවා දක්වා සෑම අයෙක්ම වැඩි ලෙස කාලය ගත කරනු ලබන්නේ තම ජංගම දුරකථනය සමගයි. එය අද වන විට සෑම අයෙක්ටම අත්‍යවශ්‍යම උපකරණයක් බවට පත්ව තිබේ. ජංගම දුරකථනය භාවිතා නොකර සුළු මොහොතක් හෝ සිටීමට නොහැකි තරම් සමාජය අද වන විට ඒ ස`දහා ඇබ්බැහි වී ඇත. මෙම නිසාම පුද්ගලයන් තුළ දැඩි මානසික පීඩනයක් ද ඇති වී තිබෙයි.නූතනයේදී තරුණ ප‍්‍රජාව සේම ළමා පරපුර ද මෙම ජංගම දුරකථන පරිහරණයට වැඩි ලෙස යොමු වී සිටිති. වර්තමානයේ පවත්නා වසංගත තත්ත්වය හමුවේ මෙය තව දුරටත් වර්ධනය වූ අතර පාසල වෙත ගොස් තමාගේ යහළුවන් සමග පන්ති කාමරයේදී ලබාගන්නා අධ්‍යාපනයට වඩා වෙනස් වූ අධ්‍යාපනයක් ලැබීමට ඔවුනට සිදුව ඇත. කෙසේ වුවත් මෙම ඔන්ලයින් අධ්‍යාපනය සමග ගනුදෙනු කරනු ලබන දරුවන් අන්තර්ජාල භාවිතය මෙන්ම විවිධාකාර වූ වෙබ් අඩවි වෙත පිවිසීම ද සිදු කරයි. එහිදී ඔවුන් මෙම දුරකථනය අධ්‍යාපනය ස`දහා පමණක්ම යොදා ගන්නේ ද යන්න ගැටලූවකි. දරුවන්ගේ මානසික හැසිරීම් පමණක් නොව කායික ක‍්‍රියාකාරකම් ද වෙනස් කිරීම ජංගම දුරකථනය විසින් සිදු කරනු ලබයි.බොහොමයක් දෙමාපියන් හට මෙම නව තාක්ෂණය පිළිබ`ද මූලික දැනුමක් නොමැත. ඔවුන් හට දරුවාගේ මෙම ක‍්‍රියාකාරකම්, හැසිරීම් රටාවන් මනාව වටහා ගැනීමට අපහසු ය. අද වන විට මෙම ජංගම දුරකථනයට ඇබ්බැහි වීම නිසාවෙන් මව, පියා, සහෝදර සහෝදරියන් නොහඳුනන සමාජයක් බිහිවෙමින් පවතියි. කුඩා දරුවන්ගේ සියදිවි නසාගැනීම් ද අද වන විට ශීඝ‍්‍රයෙන් ඉහළ යමින් පවතියි.ජංගම දුරකථනය සමග ගනුදෙනු කරනු ලබන දරුවන් විවිධකාර වූ ඔන්ලයින් ගේම් ස`දහා පෙළඹෙන අතර තම මව පියාගෙන් දුරස්ව හුදෙකලාව කාලය ගත කරනු ලබයි. ලෝකය පුරාම විහි දී ඇති විවිධ ඔන්ලයින් ගේම් වර්ග ජංගම දුරකථන ඔස්සේ දරුවන්ගේ මානසික මෙන්ම කායික ක‍්‍රියාකාරකම් ද වෙනස් කරනු ලබයි. දරුවන් ප‍්‍රචණ්ඩ ලෙස හැසිරීම, එසේම ඔවුන් තුළ ඇති නොරිස්සනා ස්වභාවය ආදිය මෙම ඔන්ලයින් ගේම්වල ප‍්‍රතිඵලයක් ලෙස ඇති වී තිබේ. පාසලේ දී ඉතා විශිෂ්ට ලෙස අධ්‍යාපනික වශයෙන් දක්ෂතා පිළිබිඹු කළ දරුවන් ජංගම දුරකථන ස`දහා ඇබ්බැහි වීමත් සමග දුර්වල තත්ත්වයකට පත් වී තිබීම දක්නට ඇත. නිදහසේ තම යහළුවන් සමග දුව පනිමින් සෙල්ලම් කළ කාලය අද වන විට නැති වී ගොස්ය. ඔවුන් තනි තනිවම ආගන්තුකයන් සමග නොහඳුනන ලෝකයක අතරමං වී ඇත.කෙසේ වුවත් මෙම වසංගත තත්ත්වය හමුවේ කෙසේ හෝ දරුවන් අධ්‍යාපනය ස`දහා යොමු කරවිය යුතු ය. එය ඔන්ලයින් අධ්‍යාපනක් වුවත් කම් නැත. එනමුත් නව තාක්ෂණය ළමා පරපුර වෙත හඳුන්වාදීමේ දී ඒ පිළිබ`ද මූලික දැනුමක් ඔවුන් හට ලබා දිය යුතු නොවේ ද? මේ පිළිබ`ද මූලික දැනුමක් නොමැති මව්පියන් දරුවන් මෙම මාරයාගෙන් ගලවාගන්නේ කෙසේ ද? මෙය එක් මවකගේ හෝ පියෙකුගේ ප‍්‍රශ්නයක් නොව. එය මුළු මහත් සමාජයේම ගැටලූවකි. ලෝකයේ දිනෙන් දින සිදුවන්නා වූ නව තාක්ෂණික ක‍්‍රම පසෙකලා සමාජයක් ලෙස ඉදිරියට ගමන් කිරීමට නොහැකි බව සත්‍යයකි. එනමුත් ඒ පිළිබ`ද දැනුම කුඩා දරුවන් හට වටහා දෙමින් යහපත් හෙට දවසක් උදෙසා ගමන් කරවීමට ඔවුන්ව සූදානම් කරවීම අප කාගේත් වගකීමකි.රුවන්ති චතුර්යාජන සන්නිවේදන අධ්‍යයන අංශය,කැලණිය විශ්වවිද්‍යාලය.",
       "URL": "https://divaina.lk/%e0%b6%ad%e0%b7%8f%e0%b6%9a%e0%b7%8a%e0%b7%82%e0%b6%ab%e0%b7%92%e0%b6%9a-%e0%b6%b8%e0%b7%8f%e0%b6%bb%e0%b6%ba%e0%b7%8f-%e0%b7%83%e0%b6%b8%e0%b6%9c-%e0%b6%b4%e0%b7%9c%e0%b6%bb-%e0%b6%b6%e0%b6%af/",
       "Category": "visheshanga",
       "Parent URL": "https://divaina.lk/category/visheshanga//page/430/"
}