{
       "Source": "divaina",
       "Timestamp": "November 28, 2021",
       "Headline": "රීලෝඩ් උගුලෙන් ගැලවෙන්න, ඔබත් අදම Airtel Freedom එකට මාරු වෙන්න",
       "News Content": "සන්නිවේදන නිම්වළලූ‍ පුළුල් වීමත් සමඟ ජංගම දුරකතනයත් අන්තර්ජාලයත් මිනිසාට නැතිවම බැරි අවශ්‍යතාවයන් බවට පත්විය. මේ වන විට මානව අවශ්‍යතාවයන් බොහොමයක් සිදුවන්නේ මාර්ගගත ක‍්‍රමය (online) ඔස්සේ බව අමුතුවෙන් කිව යුතු නැත.\n\nකොවිඞ් වසංගතයක් සමඟ අධ්‍යාපන කටයුතු මෙන්ම කාර්යාලීය කටයුතු පවා මාර්ගගත ක‍්‍රමය ඔස්සේ සිදු කරන්නට සිදු වීමත් සමඟ අන්තර්ජාලය සහ ජංගම දුරකතන භාවිත කරන්නන් ගේ ප‍්‍රමාණය පෙරදාට සාපේක්ෂව ඉහළ ගොස් ඇත.\n\nමෙලෙස තාක්ෂණය සමඟ ගනුදෙනු කිරීමේදී ඇතිවන ප‍්‍රධානම ගැටලූ‍ව වන්නේ අන්තර්ජාල සහ ජංගම දුරකතන සබඳතා වෙනුවෙන් පාරිභෝගිකයන්ට විශාල පිරිවැයක් ගෙවීමට සිදු වීමයි. ආසන්න වශයෙන් දිනකට recharge කිරීම් මිලියන තුනකට ආසන්න ප‍්‍රමාණයක් භාවිත කරන බවට සමීක්ෂණවලින් හෙළි වී ඇත. එය ලංකාවේ මිලියන දාහතරක් වන වැඩිහිටි ප‍්‍රමාණය ඉක්මවා ගිය සංඛ්‍යාවකි. මෙලෙස අන්තර්ජාලය භාවිත කරන්නන් ගේ ප‍්‍රමාණය වැඩිවීම සහ recharge කිරිමේ වාර ගණන වැඩි වීමත් සමඟ මේ වන විට වෙළෙඳපලේ රීචාජ් කාඞ් විකිණීමද සීඝ‍්‍රයෙන් ඉහළ ගොස් ඇත. විවිධ පැකේජ වලින්, විවිධ මුදල් ප‍්‍රමාණ වලින් විවිධ වර්ගයේ රීචාර්ජ් වර්ග වෙළෙඳපොළට එක්වී ඇත.\n\n‘‘කොවිඞ් වසංගතය ආරම්භ වීමත් සමඟ ජංගම දුරකතන මිලදී ගන්නන්ගේ ප‍්‍රමාණය වැඩි වුණා. ඒත් එක්කම internet package පිළිබඳව පාරිභෝගිකයන් වැඩි දෙනෙක්ගේ අවධානය යොමු වුණා .වෙනදට වඩා මිනිස්සු රීචාර්ජ් හෝ රීලෝඞ් කරන්න පටන් ගත්තා. විශේෂයෙන් තරුණ පිරිස් විවිධ වර්ගවල දුරකතන සබඳතා ලබා ගත්තා”‍ මේ දුරකථන අලෙවි සැල් හිමියෙකුගේ අත්දැකීමකි. ඔහු පවසන ආකාරයට අන්තර්ජාල හා ජංගම දුරකතන සබඳතා වෙනුවෙන් ගෙවීම් සිදුකරන සංඛ්‍යාව කොවිඞ් වසංගතය ආරම්භයත් සමඟම වැඩිවී තිබේ.\n\n‘‘oom වලින් පංතිවලට සහභාගි වෙද්දී 99 ඬේටා කාඞ් එක ඉක්මනින් ඉවර වෙනවා. ඒ නිසා පැකේජ් වලට යන්න ළමයිට සිද්ධ වෙනවා. පැකේජ් කිහිපයක් අත්හදා බලන්න අපිටත් සිද්ධ වුණා. සමහර ඒවට සිග්නල් නෑ. සමහර පැකේජ් ඉක්මනින් ඉවර වෙනවා. තවත් සම්බන්ධතා තියෙනවා ඒවා slow වෙනවා .මේ නිසා ඔන්ලයින් ක‍්‍රමයට ඉගෙන ගනිද්දි දුරකතන සම්බන්ධතා නිසා බොහෝ ගැටලූ‍වලට මුහුණ දෙන්න සිද්ධ වුණා”‍ මේ මාර්ගගත ක‍්‍රමයට අධ්‍යාපනය ලබන උසස් පෙළ සිසුවෙකුගේ අත්දැකීමකි .\n\nබොහෝ ගුරුවරුන් මෙන්මරජයේ සේවකයනුත් පුද්ගලික අංශයේ රැකියා කරන පිරිසත් පවසා සිටියේ අන්තර්ජාල පහසුකම් ලබා ගැනීම සඳහා සහනදායි මෙන්ම ඵලදායි දුරකතන සබඳතාවයක් තවමත් තීරණය කිරීමට අපහසු බවයි.\n\nවෙළෙඳපොළේ තිබෙන recharge කාඞ් පත් සංඛ්‍යාව සීඝ‍්‍රයෙන් ඉහළ යාම සමග සාමාන්‍ය ඇමතුම් පිළිබඳව හා ඬේටා භාවිතය පිළිබඳව නිසි අවබෝධයක් ලබාගැනීමට පාරිභෝගිකයන්ට නොහැකිවීම නිසා මිලදී ගන්නා දේ හා එයට ලැබෙන ප‍්‍රතිලාභ පිළිබඳවද ඔවුන්ට අවබෝධයක් ලබාගත නොහැකිය.\n\nමෙලෙස දවසින් දවස පරිභෝජනය වැඩි වන රීලෝඞ් උගුලෙන් පාරිභෝගිකයන් මුදවා ගැනීම සඳහා එයාර්ටෙල් සමාගම විසින් සුවිශේෂී හඳුන්වාදීමක් කර තිබේ. එය විදුලි සන්දේශ සේවා ක්ෂේත‍්‍රයේ නව සන්ධිස්ථානයක් ලෙස හැඳින්විය හැක්කේ එමඟින් පාරිභෝගිකයන්ට කොන්දේසි විරහිතව මාසයක් පුරාවට ප‍්‍රමාණවත් මෙන්ම අමතර ඬේටා සහ ඇමතුම් ප‍්‍රතිලාභ ලබා දෙන නිසාය. මෙය එයාර්ටෙල් සුවිශේෂී Freedom Pack ලෙස නම් කර ඇත.\n\nමෙම නවතම පැකේජය විවිධ කාණ්ඩ හතරක් ඔස්සේ පරිශීලක අවශ්‍යතා වලට ගැලපෙන අයුරින් හදුන්වාදී ඇති අතර පස් ගුණයකට වඩා වැඩි වටිනාකමක් සහිත අසමසම පාරිභෝගික අත්දැකීමක් ලබා ගැනීමට එමගින් පාරිභෝගිකයාට හැකිවනු ඇත. සමාජ මාධ්‍ය, නිවසේ සිට වැඩ කිරීම, නිවසේ සිට අධ්‍යාපනය ලැබීම වැනි ඕනෑම අන්තර්ජාල අවශ්‍යතාවක් සඳහා මෙම පැකේජය භාවිත කළ හැකිය. සියලූ‍ම කාර්යයන් සඳහා අධිවේගී දෛනික ඬේටා ලබා දීම මෙහි විශේෂත්වයයි. එමෙන්ම සාමාන්‍ය දුරකතන ඇමතුම් සඳහා එයාර්ටෙල් ජාල සඳහා අසීමිත ඇමතුම් හා වෙනත් ඕනෑම දුරකතන ජාලයකට ඇමතුම් ලබා දීමේදී ප‍්‍රමාණවත් මිනිත්තු හා කෙටි පණිවිඩ ගණනක් ලබා දී ඇත.මීට අමතරව සාමාන්‍ය පරිශීලකයන් සඳහා Freedom lite මගින් ඔවුන්ගේ ජංගම දුරකතන භාවිතයට ප‍්‍රමාණවත් පරිදි සකස් කරන ලද පැකේජ දෙකක් ලබා දෙයි. එමෙන්ම Airtel Freedom Pack වල ඇති තවත් සුවිශේෂී ලක්ෂණයක් වන්නේ මෙම පැකේජ ඔස්සේ ලබාදී ඇති නියමිත කාලය ඉක්මවා වෙනත් ජාලවලට ලබා ගන්නා ඇමතුම් සඳහාද සියයට හැට හයකින් බදු අඩු කර තිබීමයි.\n\nඑමෙන්ම Airtel විසින් මෙම සුවිශේෂී පැකේජයේ පවතින ඬේටා භාවිතාව ඉක්මවා අමතර ඬේටා බලාපොරොත්තුවන පාරිභෝගිකයන් සඳහා ආකර්ෂණීය මිලකට data top up කාඞ්පත්ද හඳුන්වාදී තිබේ. එසේම ශ‍්‍රී ලංකාවේ ප‍්‍රථම වතාවට භාවිත නොකළ ඬේටා ඊළඟ බිල්පත් දක්වා ගෙන යාමේ පහසුකම Airtel විසින් සිය පසුගෙවුම් පාරිභෝගිකයන්ට ලබාදී තිබේ.\n\n2009 වසරේ ආරම්භ කළදා සිටම ශ‍්‍රී ලංකාව තුළ සිදුකරන ලද විශාලතම හා තනි ආයෝජනය ලෙස මෙම Freedom Packs හඳුන්වා දිය හැකිය. Airtel හි purpose built 4G සේවාව මඟින් සියයට අනූ නවයක්ම buffering නොමැතිව වීඩියෝ නැරඹීමේ හැකියාව සහ 4G සංඥා මගින් වැඩි දියුණු කළ අසමසම ගෘහස්ථ ආවරණ ඇතුළු පරිශීලකයාට සුපිරි අත්දැකීමක් ලබා දීමට අපේක්ෂා කරයි.\n\n‘‘මම දුරකතන සම්බන්ධතා කිහිපයක්ම පාවිච්චි කළා. කොවිඞ් නිසා වැඩියෙන්ම නිවසේ සිට ඔන්ලයින් තමයි ඔෆිස් එකේ වැඩ කරන්න සිද්ධ වුණේ. සාමාන්‍යය ඬේටා කාර්ඞ් එකක් දා ගත්තාම පැය දෙකක් තුනක් යන්නත් කලින් ඬේටා ඉවරයි. පැකේජ් එකකට මාරු වුනාමත් විවිධ ප‍්‍රශ්නා ආවා.වෙලාවකට කනෙක්ෂන් ස්ලෝ. වෙලාවකට ඬේටා ලිමිට් කරනවා. ඒ නිසා අන්තර්ජාල භාවිතය එපා වෙලා තිබුණේ. එයාර්ටෙල් අලූ‍ත් පැකේජ එක දාගෙන දැන් දවස් කීපයක් වෙනවා. දැන් වෙනදට වගේ ඉන්ටර්නෙට් ප‍්‍රශ්න නැහැ”‍ යැයි පුද්ගලික ආයතනයක සේවය කරන ජී. පුෂ්පකුමාර මහතා නව එයාර්ටෙල් සුවිශේෂී freedom 4G pack සම්බන්ධයෙන් අදහස් දැක්වීය.\n\nකාර්යාලයේ කටයුතු සඳහා මෙන්ම අධ්‍යාපන කටයුතු සඳහාද මේ පැකේජය තුළින් සුවිශේෂී සහන රැසක් පාරිභෝගිකයාට හිමි වේ. උසස් පෙළ තාක්ෂණවේදය හදාරන අමිල දේශප‍්‍රිය එයාර්ටෙල් Freedom 4G Pack පිළිබඳ මෙසේ අදහස් දැක්වීය.\n\n‘‘දවසම ’Zoom වලින් ක්ලාස් වලට සම්බන්ධ වෙනවා. ප‍්‍රැක්ටිකල් වලටත් අනිවාර්යයෙන් හොඳම තත්වයේ ඬේටා කනෙක්ෂන් එකක් තියෙන්න ඕනෑ. ස්ලෝ වුණොත් වැඩ කර ගන්න අමාරුයි. සමහර වෙලාවට වැඩ කර කර ඉද්දි ඬේටා ඉවර වෙලා. ඉවර වෙන්න තියෙන දිනේටත් කලින් ඬේටා ඉවර වෙන අවස්ථාත් තියනවා. එයාර්ටෙල් අලූ‍තෙන් හඳුන්වා දුන්න පැකේජ් එක මේ ප‍්‍රශ්න වලට විසඳුමක් වෙයි කියලා හිතනවා. ඒ නිසා මමත් අලූ‍ත් පැකේජ් එකට මාරු වුණා.”‍\n\nAirtel අලූ‍ත් පැකේජ් එක දරුවන්ට වගේම ගුරුවරුන්ටත් වාසිදායක පැකේජ් එකක් .දරුවන්ට පැවරුම් යවද්දී ‘Zoom වලින් උගන්වද්දී සෑහෙන ඬේටා ප‍්‍රමාණයක් යනවා. සමහර වෙලාවට උගන්න උගන්න ඉද්දි ඬේටා ඉවර වෙනවා. එහෙම නැත්නම් ස්ලෝ වෙනවා. ඬේටා විතරක් නෙමේ normal card එකක් දැම්මත් කෝල් එකක් දෙකක් ගද්දි සල්ලි ඉවරයි. Airtel වලින් හඳුන්වා දුන්නු ලාභදායක සේවාවන් නිසා පාරිභෝගිකයන්ට සහන රාශියක් ලබා ගන්න පුළුවන්. ඒ වගේම අධිවේගී අන්තර්ජාල පහසුකම් අත් විඳින්නත් පුළුවන් ලෙස උපකාරක පන්ති ගුරුවරයකු වන තුෂාර මහතා පැවසීය. මීට අමතරව විශ්වවිද්‍යාල සිසුන් බොහෝ දෙනෙක්ද තවත් පාරිභෝගිකයන් රැසක්ද නවතම Airtel පැකේජය සඳහා මාරු වූ බව ඒ පිළිබඳව කළ සොයා බැලීමකදී දැනගන්නට ලැබුණි. මින් පෙර අන්තර්ජාලයට ප‍්‍රවේශ වීම සඳහා මෙන්ම සාමාන්‍ය ඇමතුම් සහ කෙටි පණිවිඩ යැවීමේදී ඇති වූ බොහෝ ගැටලූ‍ වලට විසඳුම් ලැබුණු බවද ඔවුන් පවසා සිටියි.\n\nසටහන- ප‍්‍රභාත් විතාන",
       "URL": "https://divaina.lk/%e0%b6%bb%e0%b7%93%e0%b6%bd%e0%b7%9d%e0%b6%a9%e0%b7%8a-%e0%b6%8b%e0%b6%9c%e0%b7%94%e0%b6%bd%e0%b7%99%e0%b6%b1%e0%b7%8a-%e0%b6%9c%e0%b7%90%e0%b6%bd%e0%b7%80%e0%b7%99%e0%b6%b1%e0%b7%8a%e0%b6%b1/",
       "Category": "business",
       "Parent URL": "https://divaina.lk/category/ganudenu-lowa//page/112/"
}