{
       "Source": "divaina",
       "Timestamp": "April 30, 2023",
       "Headline": "කොමර්ෂල් බැංකුව වෙතින් නව ‘අරුණළු’ සහ ‘ඉසුරු’ ගිණුම් සඳහා මුදල් ඉතිරිකිරීමට කැටයක්",
       "News Content": "අවුරුදු සමයේ ලැබෙන තෑගි මුදල් කොමර්ෂල් බැංකුවේ ජනප්‍රිය ළමා ඉතුරුම් යෝජනා ක්‍රම ඔස්සේ ඉතිරි කර ගැනීමට දරුවන් දිරිමත් කිරීමේ ප්‍රවර්ධන වැඩසටහනක් බැංකුව විසින් දියත් කර ඇත.\n\n2023 අප්‍රේල් සහ මැයි මාස වලදී කොමර්ෂල් බැංකුවේ ‘අරුණළු’ ළමා ඉතිරිකිරීමේ ගිණුමක් හෝ ‘ඉසුරු’ ළමා ඉතුරු කිරීමේ සැලසුමක් විවෘත කරන සියළුම ගනුදෙනුකරුවන්ට බැංකු ශාඛා වෙත නොපැමිණ පහසුවෙන් ඉතිරිකිරීමට දිරිගැන්වීම සඳහා පරිසර හිතකාමී කැටයක් පිරිනමන බව බැංකුව නිවේදනය කර ඇත.\n\nඅප්‍රේල් 01 වනදා සිට මැයි 31 වනදා දක්වා රුපියල් 1000 ක හෝ එයට වඩා වැඩි මූලික තැන්පතුවක් සමඟ මෙම ඉතිරිකිරීමේ ගිණුම් දෙකෙන් එකක් විවෘත කරන දරුවන් සහ දෙමාපියන් හට ලෝහයකින් තැනූ කාසි එකතු කරන කැටයක් හිමිකර ගත හැකි බව බැංකුව සඳහන් කරයි. කොමර්ෂල් බැංකුවේ ප්‍රමුඛතම ළමා ඉතුරුකිරීමේ ගිණුම වන ‘අරුණළු’ ළමා ඉතිරි කිරීමේ ගිණුම සඳහා ඉහළම පොලී අනුපාතයක් බැංකුව විසින් ලබාදෙන අතර රුපියල් 100 ක අවම මුදලක් තැන්පත් කිරීම මගින් ඕනෑම කොමර්ෂල් බැංකු ශාඛාවකින් මෙම ගිණුමක් විවෘත කළ හැකිය. ‘ඉසුරු’ ළමා ඉතුරු කිරීමේ සැලසුම යටතේ මාසික ගෙවීමක් හෝ එක් වරකදී සිදුකරන ඉතුරු කිරීමක් කළ හැකි අතර දරුවාට අවුරුදු 18 සම්පූර්ණ වනවිට රුපියල් මිලියන 12 ක් දක්වා මුදලක් මේ තුළින් ලබාගත හැකි බව බැංකුව සඳහන් කරයි.",
       "URL": "https://divaina.lk/%e0%b6%9a%e0%b7%9c%e0%b6%b8%e0%b6%bb%e0%b7%8a%e0%b7%82%e0%b6%bd%e0%b7%8a-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80-%e0%b7%80%e0%b7%99%e0%b6%ad%e0%b7%92%e0%b6%b1%e0%b7%8a-%e0%b6%b1-2/",
       "Category": "business",
       "Parent URL": "https://divaina.lk/category/ganudenu-lowa//page/32/"
}