{
       "Source": "divaina",
       "Timestamp": "August 27, 2023",
       "Headline": "බ්‍රැන්ඩික්ස්, කාන්තා හිතකාමී සේවා ස්ථානයක් ලෙස ඇගයීමට ලක් වේ",
       "News Content": "බ්‍රැන්ඩික්ස් සමූහ ව්‍යාපාරය පසුගියදා පැවති 2023 Women Friendly-Workplace Awards හිදී තවත් ශ්‍රී ලාංකික සමාගම් 9 ක් සමඟ ‘වඩාත් විශිෂ්ටතම කාන්තා හිතකාමී සේවා ස්ථාන’ සම්මානයෙන් පිදුම් ලැබීමට සමත් විය. AICPA, Chartered Institute of Management Accountants (CIMA) සහ SATYN Magazine එක්ව මෙම සම්මාන උළෙල සංවිධානය කරන ලද අතර, එහිදී ස්ත්‍රී පුරුෂ සමානත්වය සහ කාන්තාවන් සවිබල ගැන්වීම වෙනුවෙන් දක්වන ලද මහඟු දායකත්වය අගයමින් බ්‍රැන්ඩික්ස් වෙත මෙම සම්මානය පිරිනමන ලදි. ශ්‍රී ලංකාවේ ප්‍රමුඛතම අපනයනකරු වන බ්‍රැන්ඩික්ස්, කාන්තාවන් සවිබල ගැන්වීම වෙනුවෙන් මෙන්ම ඔවුන්ගේ යහපැවැත්ම, වෘත්තීය දියුණුව හා අන්තර්කරණය ප්‍රවර්ධනය කිරීම වෙනුවෙන් කැපීපෙනෙන කාර්යභාරයක් ඉටු කර තිබේ. මෙරට තුළ බ්‍රැන්ඩික්ස් සමූහ ව්‍යාපාරයේ කාර්ය මණ්ඩලයේ කාන්තා නියෝජනය 77% ක් වන අතර, ඉහළ පෙළ තනතුරු තුළ ඔවුන්ගේ නියෝජනය 27% කි. එමෙන්ම සමාගමේ නායකත්ව වැඩසටහන් සඳහා කාන්තා සහභාගීත්වය 40% ක් වන අතර, අධ්‍යක්ෂ මණ්ඩලයේ කාන්තා නියෝජනය 17% ක් වේ.",
       "URL": "https://divaina.lk/%e0%b6%b6%e0%b7%8a%e0%b6%bb%e0%b7%90%e0%b6%b1%e0%b7%8a%e0%b6%a9%e0%b7%92%e0%b6%9a%e0%b7%8a%e0%b7%83%e0%b7%8a-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b7%84%e0%b7%92/",
       "Category": "business",
       "Parent URL": "https://divaina.lk/category/ganudenu-lowa//page/8/"
}