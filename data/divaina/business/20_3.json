{
       "Source": "divaina",
       "Timestamp": "June 25, 2023",
       "Headline": "ශ්‍රී ලංකාවේ විශිෂ්ටතම පාරිභෝගික බැංකුව ලෙස 13 වන වසරටත් HNB ගෞරවයට පාත්‍ර වෙයි",
       "News Content": "පාරිභෝගික බැංකුකරණයේ සිය විශිෂ්ටත්වය නැවතත් සනාථ කරමින් 2023 ජාත්‍යන්තර පාරිභෝගික මූල්‍ය සේවා සම්මාන උළෙලේදී (Asian Banker Global Excellence in Retail Financial Services Awards) අඛණ්ඩව 13 වැනි වරටත් ශ්‍රී ලංකාවේ විශිෂ්ටතම පාරිභෝගික බැංකුව ලෙස හැටන් නැෂනල් බැංකුව පසුගියදා පිළිගැනීමට ලක් විය.\n\nතායිලන්තයේ බැංකොක් නුවර ෂැංග්‍රි.ලා හෝටලයේ පැවති උත්සවයකදී HNB නියෝජ්‍ය සාමාන්‍යාධිකාරී . පාරිභෝගික බැංකුකරණ සමූහ, සන්ජේ විජේමාන්න මහතා විසින් අදාල සම්මානය බැංකුව වෙනුවෙන් පිළිගත්තේය.\n\nලොව පාරිභෝගික මූල්‍ය සේවා සඳහා වන කීර්තිමත් සහ විනිවිදභාවයෙන් යුත් සම්මාන උළෙලක් ලෙස සලකනු ලබන මෙහිදී HNB සම්මානයට පාත්‍ර වීම කැපී පෙනෙන සිදු වීමකි. එමෙන්ම ස්ථාවරත්වය, නවෝත්පාදනය හා ඩිජිටල් හැකියාව සහ වේගවත්, තිරසාර වර්ධනයක් කරා ක්‍රියාවලි අළුතින් නැවත සකස් කිරීමේදී නව සන්ධිස්ථානයන් සනිටුහන් කරන කලාපයේ මූල්‍ය ආයතන ඉස්මතු කිරීම සඳහා මෙම සම්මාන උළෙල පවත්වනු ලබයි.\n\nමෙම ජයග්‍රහණය පිළිබඳව අදහස් දක්වමින් HNB නියෝජ්‍ය සාමාන්‍යාධිකාරී . පාරිභෝගික බැංකුකරණ සමූහ, සන්ජේ විජේමාන්න මහතා පැවසුවේ “ඒෂියන් බෑන්කර් සඟරාව වෙතින් 13 වන වසරක් ශ්‍රී ලංකාවේ විශිෂ්ටතම පාරිභෝගික බැංකුව ලෙසපිළිගැනීමට ලක්වීම අපගේ කණ්ඩායමේ නොපසුබස්නා උත්සාහය සහ අපගේ ගනුදෙනුකාරභවතුන්ට සුවිශේෂී බැංකු අත්දැකීම් ලබා දීමට වන අපගේ ස්ථිර කැපවීම පිළිබඳ කදිම සාක්ෂියක් ලෙස පෙන්වා දිය හැකියි. ඉදිරියේදී, ශ්‍රී ලංකාව දියුණුව හා සෞභාග්‍ය කරා ගෙනයාම සඳහා වන අපගේ ශක්තීන් සහ අද්විතීය හැකියාවන් උපරිම ලෙස භාවිත කිරීමට අපි කැපවී කටයුතු කරනවා.” යනුවෙනි.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%9a-%e0%b7%80%e0%b7%92%e0%b7%81%e0%b7%92%e0%b7%82%e0%b7%8a%e0%b6%a7%e0%b6%ad%e0%b6%b8-%e0%b6%b4/",
       "Category": "business",
       "Parent URL": "https://divaina.lk/category/ganudenu-lowa//page/20/"
}