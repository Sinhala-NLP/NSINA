{
       "Source": "divaina",
       "Timestamp": "June 11, 2023",
       "Headline": "MediHelp රෝහල් සමූහයේ 22 වන රෝහල් ශාඛාව මතුගමදී විවෘත කරයි",
       "News Content": "සිරිමන්ත රත්නසේකර\n\nමෙරට පුළුල්තම මූලික ප්‍රතිකාර සේවා ජාලය වන MediHelp රෝහල් සමූහය අති නවීනතම වෛද්‍ය සේවාවන්ගෙන් සමන්විත සිය 22 වන රෝහල් ශාඛාව පසුගියදා මතුගම නගරයේදී විවෘත කෙරිණි.\n\nඑය මතුගම නගරයේ දෙවන ශාඛාව ලෙස මතුගම නෑබඩ පාර ස්තානයේ ස්තාපිත කර තිබේ.\n\nමෙම ශාඛාවෙහි මූලික රෝහල් සේවා ලබාදීම සඳහා අවශ්‍ය අති නවීන වෛද්‍ය උපාංගයන්‌ගෙන් සමන්විත වන අතර බාහිර රෝගී අංශය, ඇඳන් 5කින් සමන්විත හදිසි ප්‍රතිකාර ඒකකය, රසායනාගරය, ෆාමසිය, එක්ස් කිරණ සේවා, අල්ට්‍රා සවුන්ඩ් ස්කෑන් පරීක්ෂණ, echocardiography, භෞත චිකිත්සක සේවා, අක්ෂි ප්‍රතිකාර, මෙන්ම විශේෂඥ වෛද්‍ය සේවා ලබාගත හැකි වඩාත් ඉඩ පහසුකම් සහිත පරීශ්‍රයකින් සමන්විත වේ.\n\nමෙම රෝහල් ජාලය කොළඹ කලු‍තර සහ ගම්පහ දිස්ත්‍රික්ක කේන්ද්‍ර කර ගනිමින් මේ වන විට ක්‍රියාත්මක වන අතර දෛනිකව දහස් ගණනක් වූ රෝගීන්ට සිය සේවා සපයයි.\n\nමතුගම නගරයේ නව ශාඛාව විවුර්ත කරමින් මෙඩි හෙල්ප් රෝහල් සමූහයේ සභාපති ලෙස්ලි ‍විජේසිරිවර්ධන මහතා සඳහන් කළේ 1980 වසරේ කිරිබත්ගොඩ නගරයේ රසායනාගාරයක් ලෙස ඇරඹි මෙඩි හෙල්ප් ගමන් මග වසර 43 ක් ඇවෑමෙන් රෝගීන් ලක්ෂ ගණනකට සේවා සපයමින් රැකියා දහස් ගනනක් බිහි කර දිගු සාර්ථක ගමනක් පැමිණ ඇති බවය. සිය බිරිඳ වන සුනන්දා විජේසිරිවර්ධන මහත්මියගේ සංකල්පයක් මත මෙම රෝහල් ජාලය ආරම්භ කෙරුණු බවත් එය මේ වන විට දෙවන පරම්පරාව ඉතා හොඳන් ක්‍රමවත්ව ඉදිරියට රැගෙන යමින් ඇති බවත් හෙතෙම කියා සිටියේය. මෙරට පුද්ගලික ‍රෝහල් ක්ශේත්‍රයේ පළමු නම් පහ අතරට සිය රෝහල් ජාලය ගෙන ඒම අපේක්ශාව බවත් එය නුදුරු අනාගතයේ සක්ෂාත් වනු ඇති බවත් ලෙස්ලි විජේසිරිවර්ධන මහතා වැඩිදුරටත් අදහස් දක්වමින් කියා සිටියේය .\n\nමෙම අවස්ථාවට පාර්ලිමේන්තු මන්ත්‍රී කුමාර වෙල්ගම” බස්නාහිර පළාත් හිටපු මංත්‍රී ජගත් විතාන, MediHelp රසායනාගාර සමූහයේ අධ්‍යක්ෂිකා සුනන්දා විජේසිරිවර්ධන, MediHelp රෝහල් සමූහයේ වෛද්‍ය සේවා අධ්‍යක්ෂ වෛද්‍ය චරිත විජේසිරිවර්ධන, මූල්‍ය අධ්‍යක්ෂ චන්දික විජේසිරිවර්ධන, සමූහයේ ප්‍රධාන මෙහෙයුම් නිලධාරී නිශාන්ත ජයමාන්න, මතුගම ශාකාවන්හී කලමනාකරු සමන් ලෙනාඩ් යන මහත්ම මහත්මීන් ඇතුළු පිරිසක් එක් වූහ.",
       "URL": "https://divaina.lk/medihelp-%e0%b6%bb%e0%b7%9d%e0%b7%84%e0%b6%bd%e0%b7%8a-%e0%b7%83%e0%b6%b8%e0%b7%96%e0%b7%84%e0%b6%ba%e0%b7%9a-22-%e0%b7%80%e0%b6%b1-%e0%b6%bb%e0%b7%9d%e0%b7%84%e0%b6%bd%e0%b7%8a-%e0%b7%81%e0%b7%8f/",
       "Category": "business",
       "Parent URL": "https://divaina.lk/category/ganudenu-lowa//page/23/"
}