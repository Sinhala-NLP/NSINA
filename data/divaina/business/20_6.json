{
       "Source": "divaina",
       "Timestamp": "June 23, 2023",
       "Headline": "ඩයලොග් ගොවි මිතුරු නිධානය 2021/22 දීපව්‍යාප්ත වැඩසටහන් තුළින් ග්‍රාහකයන්ට වටිනා ත්‍යාග",
       "News Content": "ශ්‍රී ලංකාවේ ප්‍රමුඛතම සන්නිවේදන සම්පාදකයා වන ඩයලොග් ආසිආටා පීඑල්සී විසින් හඳුන්වාදී තිබෙන ගොවි මිතුරු කෘෂි උපදේශන සේවාව හරහා එහි ග්‍රාහකයන්ට වටිනා ත්‍යාග දිනාගැනීමට අවස්ථාව හිමිවන ‘ගොවි මිතුරු නිධානය’ තරගයේ 6 වෙනි අදියර දියත් කරන ලදී.\n\nමෙම අදියරේ ගොවි මිතුරු නිධානය තරගය හරහා කෘෂිකාර්මික ක්ෂේත්‍රයේ නිරත නාගරික හා ග්‍රාමීය ගොවි ජනතාවට එම ක්ෂේත්‍රයේ නියැලීම දිරිගන්වමින් වටිනා ත්‍යාග ලබාදීමට කටයුතු කරන අතර ඔවුන්ගේ ආර්ථිකය සහ ජීවන උපාය උසස් මට්ටමකට ගෙන ඒම මෙහි අරමුණයි.\n\n2021 හා 2022 වර්ෂ සඳහා දීපව්‍යාප්ත මට්ටමින් පැවති තරග ඔස්සේ ග්‍රාහකයන්ට රන් කාසි, ජංගම දුරකතන හා මහන මැෂින් ඇතුළු වටිනා ත්‍යාග ලබාදීමට කටයුතු කරන ලදී.\n\nජංගම දුරකථන හරහා උපදේශන ලබාදෙන ශ්‍රී ලංකාවේ ප්‍රමුඛතම කෘෂි උපදේශන සේවාව වන ගොවි මිතුරු සේවාව තුළින් නව තාක්ෂණය හරහා දීපව්‍යාප්ත මට්ටමින් ගොවීන්ගේ භෝග ආරක්ෂාව සහ ආදායම ඉහළ නැංවීමට මනා පිටිවහලක් සපයනු ලබයි.",
       "URL": "https://divaina.lk/%e0%b6%a9%e0%b6%ba%e0%b6%bd%e0%b7%9c%e0%b6%9c%e0%b7%8a-%e0%b6%9c%e0%b7%9c%e0%b7%80%e0%b7%92-%e0%b6%b8%e0%b7%92%e0%b6%ad%e0%b7%94%e0%b6%bb%e0%b7%94-%e0%b6%b1%e0%b7%92%e0%b6%b0%e0%b7%8f%e0%b6%b1/",
       "Category": "business",
       "Parent URL": "https://divaina.lk/category/ganudenu-lowa//page/20/"
}