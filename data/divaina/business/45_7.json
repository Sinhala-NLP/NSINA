{
       "Source": "divaina",
       "Timestamp": "February 17, 2023",
       "Headline": "ජාත්‍යන්තර රියැදුරු බලපත්‍ර නිකුත් කිරීමට ඉඩකඩ ඇති නව කාර්යාලයක් ගාලු මුවදොරදී විවෘත වේ",
       "News Content": "ජාත්‍යන්තර රියැදුරු බලපත්‍ර නිකුත් කිරීමට ඉඩකඩ ඇති නව කාර්යාලයක් පසුගියදා ලංකා ඔටෝමොබයිල් සංගමයේ ප්‍රධාන මූලස්ථානය කොළඹ ගාලු මුවදොරහිදි විවෘත කරනු ලැබීය.\n\nමෙම කාර්යාලය සැප පහසු නවීන උපකරණ හා නවීන තාක්ෂණයෙන් යුක්ත වන අතර විදේශ රටවල රිය පැදවීම සඳහා ජාත්‍යන්තර රියැදුරු බලපත්‍ර ලබා ගැනීමට පැමිණෙන අයැදුම්කරුවන්හට වේගවත් සේවයක් ලබාදීම මෙහි අරමුණයි.\n\nශ්‍රී ලංකා ඔටෝමොබයිල් සංගමයේ සභාපති ධම්මික ආටිගල මහතා එම කාර්යාලය විවෘත කළ අතර එම මොහොතට උප සභාපතිවරු ආනන්ද දංගල්ල සහ කීර්ති ගුණවර්ධන යන මහත්වරු ද එක්වූහ. ලේකම් දේවප්‍රිය හෙට්ටිආරච්චි මහතාද ඊට සහභාගි වී සිටියහ.",
       "URL": "https://divaina.lk/%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a%e0%b6%ad%e0%b6%bb-%e0%b6%bb%e0%b7%92%e0%b6%ba%e0%b7%90%e0%b6%af%e0%b7%94%e0%b6%bb%e0%b7%94-%e0%b6%b6%e0%b6%bd%e0%b6%b4%e0%b6%ad/",
       "Category": "business",
       "Parent URL": "https://divaina.lk/category/ganudenu-lowa//page/45/"
}