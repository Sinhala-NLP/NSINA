{
       "Source": "divaina",
       "Timestamp": "February 27, 2022",
       "Headline": "ජපානයේ Panasonic සිංගර් සමඟ අත්වැල් බැඳ ගනී",
       "News Content": "ශ‍්‍රී ලංකාවේ විශාලතම පාරිභෝගික අලෙවි ජාලය වන සිංගර් (ශ‍්‍රී ලංකා) PLC ප‍්‍රමුඛ පෙළේ ජපන් සන්නාමයක් වන Panasonic, සමඟ සහයෝගීව වායු සමීකරණ, රූපවාහිනී, ශීතකරණ, Audio තාක්ෂණික උපකරණ, විදුලි පංකා, මයික්‍රෝවේව් උඳුන්, සහ වැකුම් ක්ලීනර් ආදී ඉලෙක්ට්‍රොනික සහ ගෘහ උපකරණ රැසක් දීවයින පුරා පිහිටි සිංගර් ප‍්‍රදර්ශනාගාරවල අලෙවි කිරීමට පියවර ගෙන ඇත. Panasonic සමඟ අත්වැල් බැඳ ගැනීමේ වැදගත්කම පිළිබඳව අදහස් දක්වමින් සිංගර් PLC හි ප‍්‍රධාන විධායක නිලධාරී මහේෂ් විජේවර්ධන මහතා පැවසූවේ ”පාරිභෝගිකයින්ට වඩා හොඳ ජීවන රටාවක අත්දැකීමක් ලබා දීමේ අරමුණින් සහ ශ‍්‍රී ලාංකීය ජන ජීවිතය නගා සිටුවීම සහ සශ‍්‍රික කිරීමේ ප‍්‍රමුඛයා වීම යන සිය දැක්ම තහවුරු කිරීමේ අරමුණින් Panasonic සමඟ අත්වැල් බැඳගැනීමට ලැබීම ගැන අපි සතුටු වෙනවා.\n\nපාරිභෝගිකයින්ට ඔවුන්ගේ අභිමතය පරිදි Panasonic නිෂ්පාදන පරාස මිලදී ගැනීමට මෙම හවුල්කාරිත්වය මගින් අවස්ථාව ලැබෙනවා” යනුවෙනි. Panasonic හි ඉන්දියානු සහ දකුණු ආසියානු ප‍්‍රධාන විධායක නිලධාරී මනීෂ් ෂර්මා මහතා ”සිංගර් PLC සමඟ හවුල්කාරිත්වයකට එළඹීම පිළිබඳව අපි සතුටු වෙනවා. Panasonic නිෂ්පාදන මගින් පාරිභෝගිකයින්ට ‘විශිෂ්ට ජිවන රටාවක් අත් කර දීමට අපි නිරතුරුවම උත්සහ කරනවා. මෙම හවුල්කාරිත්වය මගින් ශ‍්‍රී ලංකාව තුළ අපගේ සන්නාමයෙහි පැවැත්ම ශක්තිමත් කිරීමටත් එමගින් භූගෝලීය ප‍්‍රවේශය පුළුල් කිරීමටත් අපි බලාපොරොත්තු වෙනවා” යනුවෙන් සිය අදහස් දක්වන ලදි.",
       "URL": "https://divaina.lk/%e0%b6%a2%e0%b6%b4%e0%b7%8f%e0%b6%b1%e0%b6%ba%e0%b7%9a-panasonic-%e0%b7%83%e0%b7%92%e0%b6%82%e0%b6%9c%e0%b6%bb%e0%b7%8a-%e0%b7%83%e0%b6%b8%e0%b6%9f-%e0%b6%85%e0%b6%ad%e0%b7%8a%e0%b7%80%e0%b7%90/",
       "Category": "business",
       "Parent URL": "https://divaina.lk/category/ganudenu-lowa//page/99/"
}