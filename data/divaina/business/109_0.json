{
       "Source": "divaina",
       "Timestamp": "December 26, 2021",
       "Headline": "යොහානි බ්‍රැන්ඩික්ස් සමග එක්වෙයි",
       "News Content": "ශ‍්‍රී ලාංකේය නාමය ජාත්‍යන්තර සංගීත වේදිකාවට ගෙන ගිය යොහානි ද සිල්වා බ‍්‍රැන්ඩික්ස් සමාගමේ සන්නාම තානාපතිනිය ලෙස පත් කෙරේ.\n\nශ‍්‍රී ලංකාවේ මෙන්ම ඉන්දියාව, බංග්ලාදේශය ඇතුළු රටවල් කිහිපයක 60,000 කට අධික සාමාජික-සාමාජිකාවන් පිරිසකගෙන් සමන්විත බ‍්‍රැන්ඩික්ස් හා දිරියෙන් සහ කැපවීමෙන් ජාත්‍යන්තරය ජයගත් යොහානී, මනා සුසංයෝගයක් ලෙස හැඳින්විය හැකිය.\n\n”සන්නාම තානාපති ලෙස බ‍්‍රැන්ඩික්ස් පවුලට එක්වීමට ලැබීම මට මහත් සතුටක්. ශ‍්‍රී ලංකාව ජාත්‍යන්තර තලයට රැගෙන යාම සඳහා බ‍්‍රැන්ඩික්ස් සමාගම ඉටුකරන මෙහෙවර සම්බන්ධයෙන්, කලාකාරියක ලෙස මා සැබැවින්ම ආඩම්බර වෙනවා. බ‍්‍රැන්ඩික්ස් පවුලේ කාගේත් ඉලක්කය වන්නේ තම හැකියා වැඩිදියුණු කරගනිමින් ජයග‍්‍රහණය වෙත ළ`ගා වීමයි. මෙරට ආර්ථිකයේ ප‍්‍රගමනයට නොමඳ දායකත්වයක් ලබාදෙන බ‍්‍රැන්ඩික්ස් සමාගම සමග එක් වී ‘පිබිදුණු විසඳුම්’ ලොවට තිළිණ කිරීමට මා බලා සිටින්නේ ඉමහත් උනන්දුවෙන්.” යොහානි පැවසුවා ය.\n\nසන්නාම තානාපතිනිය ලෙස මින් ඉදිරියට යොහානි ශ‍්‍රී ලංකාවේ සහ ඉන්දියාවේ බ‍්‍රැන්ඩික්ස් කර්මාන්තශාලාවල සංචාරය කිරීමට නියමිත අතර, බ‍්‍රැන්ඩික්ස් හි සාමාජික සාමාජිකාවන් දිරිගන්වමින්, ඔවුන්ගේ ඔවුන්ගේ සුබසිද්ධිය සඳහා ක‍්‍රියාවට නංවා ඇති වැඩසටහන්වලට ද දායකත්වය ලබාදෙනු ඇත. එමෙන්ම බ‍්‍රැන්ඩික්ස් සමූහයේ දක්ෂයන් ඇගයීම සඳහා වාර්ෂිකව පවත්වනු ලබන ‘බ‍්‍රැන්ඩික්ස් රසදිය මංගල්‍යය’ වැඩසටහනේ මුල් අදියරවලින් ජයග‍්‍රහණය ලැබූ සාමාජික සාමාජිකාවන්ට, අවසන් තරගයට පෙර තම දක්ෂතා තවදුරටත් වැඩිදියුණු කරගැනීමට ඇයගේ මගපෙන්වීම හිමිවනු ඇත.",
       "URL": "https://divaina.lk/%e0%b6%ba%e0%b7%9c%e0%b7%84%e0%b7%8f%e0%b6%b1%e0%b7%92-%e0%b6%b6%e0%b7%8a%e2%80%8d%e0%b6%bb%e0%b7%90%e0%b6%b1%e0%b7%8a%e0%b6%a9%e0%b7%92%e0%b6%9a%e0%b7%8a%e0%b7%83%e0%b7%8a-%e0%b7%83%e0%b6%b8%e0%b6%9c/",
       "Category": "business",
       "Parent URL": "https://divaina.lk/category/ganudenu-lowa//page/109/"
}