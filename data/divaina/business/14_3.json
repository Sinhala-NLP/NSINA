{
       "Source": "divaina",
       "Timestamp": "July 28, 2023",
       "Headline": "මහජන බැංකු සභාපති කුසලාන සය සාමාජික ක්‍රිකට් තරගාවලියේ ජය කුරුණෑගල ප්‍රාදේශිකයට",
       "News Content": "මහජන බැංකු ක්‍රීඩා සමාජය සංවිධානය කළ සභාපති කුසලාන අන්තර් ප්‍රාදේශික සය සාමාජික ලෙදර් පන්දු කි‍්‍රකට් තරඟාවලිය කොළඹ 02, ශ්‍රී ලංකා ගුවන් හමුදා ක්‍රිඩාංගනයේදී ජුලි 22 සහ 23 දෙදින පුරා පැවැත්විණි,\n\nමෙවර එහි ශුරතාවය දිනාගැනීමට කුරුණෑගල ප්‍රාදේශිකය සමත් වූ අතර, ප්‍රධාන කාර්යාලයීය ඒ කණ්ඩායම අනුශුරතාවය හිමිකරගත්තේය.\n\nමෙම තරඟාවලිය සඳහා මහජන බැංකුවේ සියලුම ප්‍රාදේශීකයන් නියෝජනය කරමින් කණ්ඩායම් 24ක් සහ ප්‍රධාන කාර්යාලයීය කණ්ඩායම් 2ක් ලෙස කණ්ඩායම් 26ක් සහභාගි විය.\n\nමෙම අවස්ථාවට මහජන බැංකුවේ සභාපති සුජිව රාජපක්ෂ සහ වැඩබලන ප්‍රධාන විධායක නිලධාරි/ සාමාන්‍යාධිකාරි ක්ලයිව් ෆොන්සේකා යන මහත්වරුන් ඇතුළු ආයතනික හා විධායක කළමනාකාරිත්වය සහ කාර්ය මණ්ඩලයේ විශාල පිරිසක් සහභාගි වූහ.",
       "URL": "https://divaina.lk/%e0%b6%b8%e0%b7%84%e0%b6%a2%e0%b6%b1-%e0%b6%b6%e0%b7%90%e0%b6%82%e0%b6%9a%e0%b7%94-%e0%b7%83%e0%b6%b7%e0%b7%8f%e0%b6%b4%e0%b6%ad%e0%b7%92-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1/",
       "Category": "business",
       "Parent URL": "https://divaina.lk/category/ganudenu-lowa//page/14/"
}