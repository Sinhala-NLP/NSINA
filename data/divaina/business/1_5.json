{
       "Source": "divaina",
       "Timestamp": "October 6, 2023",
       "Headline": "නව ප්‍රමිතීන් හඳුන්වා දෙමින් ජපන් කාර්මික ප්‍රමිතීන් ද අභිබවා යන ‘Leader Group’",
       "News Content": "මෙරට කීර්තිමත් බැටරි නිෂ්පාදන සමාගමක් වන ‘ලීඩර් ගෲප්’ නවීන තාක්ෂණය සඳහා වන ආතර් සී. ක්ලාක් (ACCIMT) ආයතනය විසින් දේශීය වශයෙන් නිෂ්පාදනය කරන ලද පළමු අධි තාක්ෂණික බැටරි ධාරිතා පරීක්ෂකය ලබා ගනිමින් සුවිශේෂී සන්ධිස්ථානයක් සනිටුහන් කර ඇත. ලොව ප්‍රකට ACCIMT ආයතනය ශ්‍රී ලාංකික බැටරි නිෂ්පාදන සමාගමක් සඳහා මෙවැනි අති නවීන පරීක්ෂකයක් නිෂ්පාදනය කළ පළමු අවස්ථාව මෙය වීම විශේෂත්වයකි.\n\nනවෝත්පාදන ක්ෂේත්‍රයේ ඉදිරියෙන්ම සිටින පර්යේෂණ ආයතනයක් වන ACCIMT සහ ‘ලීඩර් ගෲප්’ එක්ව මෙම විප්ලවීය බැටරි ධාරිතා පරීක්ෂකය නිෂ්පාදනය කර ඇත. පාරිභෝගිකයන්ට උසස්ම තත්ත්වයෙන් යුතු බැටරි සැපයීම සඳහා ‘ලීඩර් ගෲප්’ හි කැපවීම යළි තහවුරු කරමින් මෙම විප්ලවීය සොයාගැනීම සමඟ විවිධ තීරණාත්මක පරාමිතීන් තුළ ජපන් කාර්මික ප්‍රමිතීන් (JIS) සපුරාලීමට පමණක් නොව ඒවා අභිබවා යාමට ද ‘ලීඩර් ගෲප්‘ අවස්ථාව සලසා දී ඇත. ජපන් කාර්මික ප්‍රමිතීන් හා සැසඳීමේ දී ලීඩර් බැටරිවලට අදාළ පරීක්ෂණ ප්‍රතිඵල විශිෂ්ටත්වය සඳහා වූ සමාගමේ නොසැලෙන කැපවීම මනාව පිළිබිඹු කරයි:\n\n‘ලීඩර් ගෲප්’ සභාපති, ආචාර්ය ශ්‍රියන්ත කුරේ මෙම සුවිශේෂී ජයග්‍රහණය පිළිබඳව සිය අදහස් දක්වමින් පැවසුවේ: ” හෙට දවසේ තාක්ෂණය සමඟ ලෝකය බලගැන්වීම අපේ දැක්මයි. අපි යෙදිලා ඉන්නේ අනාගතය සඳහා වන බැටරි නිෂ්පාදනය කිරීමේ මෙහෙවරක.”“ආචාර්ය පනාවැන්නගේ දූරදර්ශී නායකත්වය යටතේ ACCIMT ආයතනය සමඟ ඇති කරගත් මේ හවුල්කාරීත්වය ශ්‍රී ලංකාව අධි තාක්ෂණික කේන්ද්‍රස්ථානයක් බවට පත් කිරීම සඳහා වන ගමනේ එක් පියවරක්. මෙම විශිෂ්ට පරීක්ෂණ උපකරණය සමඟ සම්බන්ධ වන අපගේ බැටරිවල ඇති ‘SilverCell’ තාක්‍ෂණය ලීඩර් බැටරි ජපන් කාර්මික ප්‍රමිතීන් ඉක්මවා යන බව විශ්වාසයෙන් පැවසීමට අපට ඉඩ සලසනවා.”",
       "URL": "https://divaina.lk/%e0%b6%b1%e0%b7%80-%e0%b6%b4%e0%b7%8a%e0%b6%bb%e0%b6%b8%e0%b7%92%e0%b6%ad%e0%b7%93%e0%b6%b1%e0%b7%8a-%e0%b7%84%e0%b6%b3%e0%b7%94%e0%b6%b1%e0%b7%8a%e0%b7%80%e0%b7%8f-%e0%b6%af%e0%b7%99/",
       "Category": "business",
       "Parent URL": "https://divaina.lk/category/ganudenu-lowa//page/1/"
}