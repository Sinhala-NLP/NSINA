{
       "Source": "divaina",
       "Timestamp": "September 22, 2023",
       "Headline": "SLT-MOBITEL වෙතින් Mulberry Residential Complex වෙත නවීන Fibre විසඳුම්",
       "News Content": "ජාතික තොරතුරු හා සන්නිවේදන තාක්ෂණ විසඳුම් සම්පාදක SLT-MOBITEL Lanka Realty Investments PLC සමග එක් වී Mulberry Residential complex වෙත නවීන Fibre තාක්ෂණික සේවා පිරිනැමීමට පියවර ගෙන තිබේ.\n\nLanka Realty Investments PLC යනු නවීනතම පහසුකම් සහිත සුඛෝපභෝගී නිවාස ඉදිකිරීම සම්බන්ධයෙන් ප්‍රසිද්ධියක් උසුලන සමාගමකි. කොළඹ 09 ප්‍රදේශයේ පිහිටා ඇති Mulberry සුඛෝපභෝගී නිවාස සංකීර්ණය, සහනදායී මිලගණන් යටතේ ලබාගත හැකි සුඛෝපභෝගී නිවාස 121 කින් සමන්විත ය. ව්‍යායාම මධ්‍යස්ථාන 2 ක්, පිහිනුම් තටාක 2 ක් ඇතුළු නවීන පහසුකම් රාශියක් මීට ඇතුළත් වේ.\n\nමේ වනවිට SLT-MOBITEL මෙබඳු නවීන නිවාස ව්‍යාපෘති රැසකට Fibre තාක්ෂණය මූලික කරගත් සන්නිවේදන විසඳුම් සපයා ඇත. තාක්ෂණයේ දියුණුව ඔස්සේ වඩාත් විශිෂ්ට සේවාවක් ලබාදෙන අතරම, නිවැසියන්ට නවීන ඩිජිටල් පරිසරයක් තුළ උපරිම ප්‍රතිලාභ අත්කර ගැනීමට අවස්ථාව සලසා දීම මෙහි අරමුණයි.",
       "URL": "https://divaina.lk/slt-mobitel-%e0%b7%80%e0%b7%99%e0%b6%ad%e0%b7%92%e0%b6%b1%e0%b7%8a-mulberry-residential-complex-%e0%b7%80%e0%b7%99%e0%b6%ad-%e0%b6%b1%e0%b7%80%e0%b7%93%e0%b6%b1-fibre-%e0%b7%80%e0%b7%92%e0%b7%83/",
       "Category": "business",
       "Parent URL": "https://divaina.lk/category/ganudenu-lowa//page/4/"
}