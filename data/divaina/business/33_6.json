{
       "Source": "divaina",
       "Timestamp": "April 21, 2023",
       "Headline": "ශ්‍රී ලංකා ඉතිරිකිරීමේ බැංකුවට රු.මි. 445.1 ක වාර්තාගත ලාභයක්",
       "News Content": "පෙර නොවූ විරූ අතිශය අභියෝගාත්මක ආර්ථික තත්ත්වයන් මධ්‍යයේ වුවද 2022 වර්ෂයේ දෙසැම්බර් 31 දිනට බදු පසුලාභය ලෙස රු. මිලියන 445.1 උපයා ගැනීමට ශ්‍රී ලංකා ඉතිරිකිරිමේ බැංකුව සමත්විය.\n\nඑය පෙර වර්ෂය වූ 2021 හාසැසදීමේදී 74% වර්ධනයකි. 2021 වර්ෂයේ පසු ලාභය ලෙස සටහන් වූයේ රු. මිලියන 255.1 කි. දැවැන්ත සමාජ හා ආර්ථික අභියෝග මධ්‍යයේ වුවද 2022 වර්ෂයේ දී ශ්‍රී ලංකා ඉතිරිකිරිමේ බැංකුව මුල්‍ය ස්ථාවරභාවයහා තිරසර ඉපයීම් මට්ටමක් පවත්වා ගැනිමට සමත් වූ බව ශ්‍රී ලංකා ඉතිරිකිරිමේ බැංකුවේ සභාපතිතුමිය කේශිලා ඉජයවර්ධන මහත්මිය ප්‍රකාශ කරන ලදී. ඉහත ප්‍රතිඵල අත්පත් කර ගැනිම සදහා ශ්‍රී ලංකා ඉතිරිකිරීමේ බැංකුවේ අධ්‍යක්ෂ මණ්ඩලයේ මග පෙන්වීම හා බැංකු සේවකමණ්ඩලයේ කැපවීම මෙන්ම ශ්‍රී ලංකා ඉතිරිකිරිමේ බැංකුවේ මව් සමාගම වන ජාතික ඉතිරිකිරිමේ බැංකු වේ දායකත්වයවෙනුවෙන් ගරු සභාපතිතුමිය ඇයගේ ප්‍රණාමය ප්‍රකාශ කරන ලදී.\n\nබැංකුවේ සාමාන්‍යාධිකාරි / ප්‍රධාන විධායක නිලධාරි සුජිත් ප්‍රනාන්දු මහතා විසින් 2022 වර්ෂයේ ඉහත ප්‍රතිඵල සම්බන්ධයෙන් අදහස් දක්වමින් ප්‍රකාශකර සිටියේ. ර්‍ණ දැඩි උද්ධමනකාරි ආර්ථික තත්ත්වයන්, මහජන නොසන්සුන්තාවයන් හේතුවෙන් රටතුළ නිර්මාණය වූ දැවැන්ත සමාජ හාආර්ථික අභියෝග මධ්‍යයේ වුවද, බැංකුව සතු වත්කම් කාර්යක්ෂම හා ඵලදායි ලෙස උපයෝජනය, ඉහළ සුපරික්ෂාකාරි අවදානම් කලමනාකරණය හා මනා ව්‍යාපාර ක්‍රමෝපායන් හේතුවෙන් 2022 වර්ෂයේ දි ඉහළ ශක්තිමත් මූල්‍ය ප්‍රතිඵල අත්පත් කරගැනීමට හැකී වු බවයි.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%89%e0%b6%ad%e0%b7%92%e0%b6%bb%e0%b7%92%e0%b6%9a%e0%b7%92%e0%b6%bb%e0%b7%93%e0%b6%b8%e0%b7%9a-%e0%b6%b6/",
       "Category": "business",
       "Parent URL": "https://divaina.lk/category/ganudenu-lowa//page/33/"
}