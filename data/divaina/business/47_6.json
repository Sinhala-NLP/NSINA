{
       "Source": "divaina",
       "Timestamp": "February 5, 2023",
       "Headline": "‘හොඳම ආයතනික පුරවැසි තිරසාර සම්මාන 2022’ හිදී ලංකා බැංකුව සම්මානයට පාත්‍ර වෙයි",
       "News Content": "ලංකා වාණිජ මණ්ඩලය විසින් වාර්ෂිකව සංවිධානය කරනු ලබන ‘හොඳම ආයතනික පුරවැසි තිරසාර සම්මාන (Best Corporate Citizen Sustainability Award) 2022 සම්මාන උළෙලේදී ලංකා බැංකුව සම්මාන ත්‍රිත්වයකින් පිදුම් ලැබීය.\n\nමෙහිදී ලංකා බැංකුව ආර්ථික තිරසාර සම්මානය, ස්ථාවර කැපවීම සහ අඛණ්ඩ වැඩිදියුණු කිරීම (ආර්ථික දායකත්වය) සඳහා වන සම්මානය මෙන්ම ආර්ථික දායකත්ව කාණ්ඩය වෙනුවෙන් වූ සම සම්මානය යන සම්මාන තුනම දිනා ගැනීමට සමත් වූ අතර, ආයතනික තිරසාර භාවය සඳහා පාර්ශ්වකරුවන් තුළ වටිනාකම් නිර්මාණය කිරීමට සහ ලාභය අර්ථවත් ලෙස බෙදා ගැනීමට ලංකා බැංකුව දරන උත්සාහය මෙහිදී සම්මානයට පාත්‍ර විය.ජාතියේ මහා පහන් ටැඹ යන විරුදාවලිය ලබමින් සිය ගනුදෙනුකරුවන්ට හා සිය පාර්ශ්වකරුවන්ට උපරිම ප්‍රතිලාභ ලබාදීමට කැප වන ලංකා බැංකුව මෙරට මූල්‍ය ක්ෂේත්‍රයේ වර්ධනය වෙනුවෙන් ලබා දෙන දායකත්වයද ඉතා වැදගත්ය. ඒ වෙනුවෙන් ලංකා බැංකුව ලබා දෙන නව සේවාවන් හා වැඩසටහන් සියලුම පාර්ශ්වකරුවන්ගේ පිළිගැනීමට ලක්ව ඇති බවද පැවසිය යුතුම කරුණකි.\n\nමෙරට ආර්ථිකය ශක්තිමත් කිරීම වෙනුවෙන් සුවිශේෂී දායකත්වයක් ලබා දෙන ලංකා බැංකුව සුළු හා මධ්‍ය පරිමාණ ව්‍යවසායකත්වය හා කාන්තා ව්‍යවසායකත්වය නංවාලීමට නිරන්තරයෙන් සහයෝගය ලබා දෙන අතර, වැඩි ප්‍රතිලාභ සහිත ඉතුරුම් ගිණුම් හා ස්ථාවර තැන්පතු මගින් ගනුදෙනුකරුවන්ගේ පෞද්ගලික ආර්ථිකය නංවාලීමට ද කටයුතු කරයි.",
       "URL": "https://divaina.lk/%e0%b7%84%e0%b7%9c%e0%b6%b3%e0%b6%b8-%e0%b6%86%e0%b6%ba%e0%b6%ad%e0%b6%b1%e0%b7%92%e0%b6%9a-%e0%b6%b4%e0%b7%94%e0%b6%bb%e0%b7%80%e0%b7%90%e0%b7%83%e0%b7%92-%e0%b6%ad%e0%b7%92%e0%b6%bb/",
       "Category": "business",
       "Parent URL": "https://divaina.lk/category/ganudenu-lowa//page/47/"
}