{
       "Source": "divaina",
       "Timestamp": "August 13, 2023",
       "Headline": "සංවර්ධන ලොතරැයි මණ්ඩලය ජයග්‍රාහකයන්ට තෑගි පිරිනමයි",
       "News Content": "කෑගල්ල රත්නපුර කුරුණෑගල හා මහනුවර යන දිස්ත්‍රික්කවලට අයත් දිනුම්ලාභීන් පිරිසකට චෙක්පත් පිරිනැමීමේ උත්සව සභාවක් සංවර්ධන ලොතරැයි මණ්ඩලය විසින් සංවිධානය කරනු ලැබූ උත්සවයක් පසුියදා රුවන්වැල්ල ප්‍රාදේශීය ලේකම් කාර්යාලයීය ශ්‍රවණාගාරයේදී පැවැත්විණි . දිනුම්ලාභීන් වෙත ලබාදෙන චෙක්පත් ඔවුන්ගේ ප්‍රදේශයටම ගෙනගොස් ලබාදීම සදහා සංවර්ධන ලොතැරැයි මණ්ඩලය විසින් ක්‍රියාත්මක කර ඇති නව වැඩපිළිවෙළක් අනුව මෙම උත්සව සභාවද පැවැත්විණි .\n\nමුදල් රාජ්‍ය ඇමැති රංජිත් සියඹලාපිටිය මහතාගේ ප්‍රධානත්වයෙන් පැවැති මෙම උත්සව සභාවට සංවර්ධන ලොතැරැයි මණ්ඩලයේ සභාපති අජිත් ගුණරත්න නාරගල මහතා ඇතුළු එම මණ්ඩලයේ උසස් නිලධාරිහු පිරිසක්ද සහභාගි වූහ. එහිදී දිනුම්ලාභීන්ට චෙක්පත් පිරිනැමීමට අමතරව අලෙවි නියෝජිත මහත්ම මහත්මීන් ඇගයීමට ලක්කිරීමද සිදුකෙරිණි.\n\nඑසේම මෙම උත්සව සභාවේදී ජූනි හා ජූලි මාසවල ශනිදා අද කෝටිපති කප්රුක සුපර් බෝල් හා ලග්න යන ලොතැරැයි පත්වලට අදාල ජයග්‍රාහකයින් 14 දෙනෙකුට ත්‍යාග මුදල් පිරිනැම්ණි.ශනිදා ලොතරැයියේ සුපිරි ජයමල්ල දිනාගත් ජයග්‍රාහකයෙකු මෙන්ම මිලියනයේ ජයමලු‍ දිනාගත් 13 දෙනෙකුද මෙම පිරිසට අයත්වූහ.\n\nරාජ්‍ය ඇමැති රංජිත් සියඹලාපිටිය හා සංවර්ධන ලොතැරැයි මණ්ඩලයේ සභාපති අජිත් ගුණරත්න නාරංගල යන මහත්වරුන් ජයග්‍රාහකයින්ට චෙක්පත් පිරිනැමූ අයුරු ඡායාරූපය දැක්වේ.\n\nසටහන සහ ඡායාරූපය රුවන්වැල්ල -විමලරත්න සමරක්කොඩි",
       "URL": "https://divaina.lk/%e0%b7%83%e0%b6%82%e0%b7%80%e0%b6%bb%e0%b7%8a%e0%b6%b0%e0%b6%b1-%e0%b6%bd%e0%b7%9c%e0%b6%ad%e0%b6%bb%e0%b7%90%e0%b6%ba%e0%b7%92-%e0%b6%b8%e0%b6%ab%e0%b7%8a%e0%b6%a9%e0%b6%bd%e0%b6%ba-%e0%b6%a2-2/",
       "Category": "business",
       "Parent URL": "https://divaina.lk/category/ganudenu-lowa//page/10/"
}