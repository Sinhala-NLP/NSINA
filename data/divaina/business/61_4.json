{
       "Source": "divaina",
       "Timestamp": "November 13, 2022",
       "Headline": "මාය්‍යා චීස් සන්නාමයේ ප්‍රමුඛතම අලෙවි සැල විවෘත කෙරෙයි",
       "News Content": "දෑතින් නිමවුණු ශිල්පීය චීස් සන්නාමය වන ‘මාය්‍යා චීස්‘ (Maia Cheese) විසින්, සිය නිෂ්පාදන පෙළ, ඔවුන්ගේ විශ්වාසවන්ත ගනුදෙනුකරුවන්ට වඩාත් පහසුවෙන් ලබාගැනීමට හැකිවන පරිදි සිනමන් ලේක්සයිඩ් හෝටල් පරිශ්‍රයෙහි ‘මාය්‍යා චීස්‘ නවතම අලෙවි සැල පසුගියදා විවෘත කරන ලදී.\n\n‘මාය්‍යා චීස්‘ යනු ප්‍රමුඛ පෙළේ චීස් නිෂ්පාදකයෙකු වන ජෝර්ජියානු ජාතික මාය්‍යා ඩොනඩ්සේගේ (Maia Donadze) සංකල්පයකි. ඇය වර්ෂ 2005 දී ඉන්දියාවේ ගෝවා හිදී ‘මාය්‍යා චීස්‘ සන්නාමය ආරම්භ කළ අතර, පසුව වර්ෂ 2015 දී ශ්‍රී ලංකාවට සංක්‍රමණය විය. අනතුරුව, ඇය මාතලේ, මාදිපොල ප්‍රදේශයෙහි ‘මාය්‍යා චීස්‘ නිෂ්පාදනය ඇරඹීය.\n\nමෙම සුවිශේෂී සමාරම්භය ගැන අදහස් දක්වමින් ‘මාය්‍යා චීස්‘ නිර්මාතෘ මාය්‍යා ඩොනඩ්සේ මෙසේ පැවසුවාය.\n\n”‍මා මෙන්ම මගේ චීස් සන්නාමයත් එකසේ වැලඳ ගැනීම ගැන ශ්‍රී ලංකාවේ අපූරු මිනිසුන්ට මා බෙහෙවින්ම ස්තූතිවන්ත වෙනවා. මෙතෙක් පැමිණි ගමන අභියෝගාත්මක වුවත්, සාර්ථකත්වය කරා පැමිණි ගමනක් වූවා. දේශීයව සහ කලාපීය වශයෙන් අතින් සාදන ලද යුරෝපීය චීස් සඳහා එකම-නැවතුම්-වෙළෙඳසැල (one-stop-shop) වීමට අප අපේක්ෂා කරන බැවින්, අපගේ චීස් නාමාවලිය දිගින් දිගටම අත්හදා බැලීමටත්, පුළුල් කිරීමටත් අප අදහස් කරගෙන සිටිනවා.”",
       "URL": "https://divaina.lk/%e0%b6%b8%e0%b7%8f%e0%b6%ba%e0%b7%8a%e0%b6%ba%e0%b7%8f-%e0%b6%a0%e0%b7%93%e0%b7%83%e0%b7%8a-%e0%b7%83%e0%b6%b1%e0%b7%8a%e0%b6%b1%e0%b7%8f%e0%b6%b8%e0%b6%ba%e0%b7%9a-%e0%b6%b4%e0%b7%8a/",
       "Category": "business",
       "Parent URL": "https://divaina.lk/category/ganudenu-lowa//page/61/"
}