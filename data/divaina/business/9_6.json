{
       "Source": "divaina",
       "Timestamp": "August 20, 2023",
       "Headline": "‘සිංගර් ශ්‍රී ලංකා’ මෙරට ප්‍රබලතම සන්නාම 10 අතරට වටිනා ම පාරිභෝගික සන්නාමය ලෙස ද නම් කෙරෙයි",
       "News Content": "මෙරට පාරිභෝගික භාණ්ඩ අලෙවිකරණයේ ප්‍රමුඛයා වන සිංගර් ශ්‍රී ලංකා, බ්‍රෑන්ඩ් ෆිනෑන්ස් ආයතනය විසින් 2023 වසරේ වටිනා ම පාරිභෝගික සන්නාමය (වෙළෙඳ) ලෙස නම් කෙරිණි. සිය විශිෂ්ටත්වය සහ පාරිභෝගික තෘප්තිමත්භාවය වර්ධනය කර ගැනීම සඳහා නොසැලෙන කැපවීමකින් යුතු ව කටයුතු කරන සිංගර් ශ්‍රී ලංකා සමාගම, මෙරට සිල්ලර භාණ්ඩ අලෙවි ක්‍ෂේත්‍රය තුළ නව ප්‍රමිතීන් ස්ථාපිත කිරීම, නවෝත්පාදන හඳුන්වා දීම සහ ගුණාත්මක පාරිභෝගික සේවාවක් ලබා දීම වෙනුවෙන් පුරෝගාමී මෙහෙවරක් ඉටු කරයි.\n\nවිවිධ අභියෝගාත්මක අවස්ථා හමුවේ, ‘සිංගර් ශ්‍රී ලංකා‘ සන්නාමය, සිය පාරිභෝගික ජනතාවගේ ජීවන තත්ත්වය බල ගැන්වීම වෙනුවෙන් වැඩසටහන් ගණනාවක් ක්‍රියාත්මක කරයි. නව තාක්ෂණයේ සහ ඩිජිටල් අලෙවිකරණයේ ප්‍රබලත්වය උපයෝගී කර ගනිමින්, ඵලදායී සන්නිවේදන ක්‍රියාවලියක් පවත්වා ගෙන යනු ලබන සිංගර් ශ්‍රී ලංකා සමාගම විසින් එම සන්නිවේදන ක්‍රියාවලිය හරහා සිය පාරිභෝගික ජනතාව දැනුවත් කිරීමට මෙන් ම නවතම නිෂ්පාදන හඳුන්වා දෙමින්, එම නව නිෂ්පාදන ප්‍රවර්ධනය කිරීමට ද කටයුතු කරයි.\n\nසිය ප්‍රධානතම ප්‍රවර්ධන වැඩසටහනක් වන RED Loyalty Point හරහා පාරිභෝගික ජනතාව වෙත වටිනා ත්‍යාග ලබා දෙමින්, සන්නාමය සහ පාරිභෝගිකයන් අතර බැඳීම ශක්තිමත් කිරීමට කටයුතු කරන සිංගර් ශ්‍රී ලංකා සමාගම, විනිවිදභාවයට සහ පාරිභෝගික සබඳතාවලට නිරන්තරයෙන් ප්‍රමුඛතාව ලබා දෙයි.\n\nආනයන සීමා කිරීම් සහ රුපියල අවප්‍රමාණය වීම නිසා 2022 වසර ශ්‍රී ලංකාවට වඩාත් අභියෝගාත්මක වසරක් විය. එවැනි විවිධ බාධා මධ්‍යයේ වුව ද, සිංගර් ශ්‍රී ලංකා සන්නාමය සිය පාරිභෝගික ජනතාවගේ ජීවන තත්ත්වය නඟාසිටුවීම වෙනුවෙන් අඛණ්ඩව කැප වූ බව පැවසිය යුතු ම ය.\n\nසිංගර් සමූහ ව්‍යාපාරයේ ප්‍රධාන විධායක නිලධාරී මහේෂ් විජේවර්ධන මහතා මෙම ජයග්‍රහණය පිළිබඳ ව අදහස් දක්වමින්, “බ්‍රෑන්ඩ් ෆයිනෑන්ස් ආයතනය විසින් 2023 වසරේ වටිනා ම පාරිභෝගික සන්නාමය (වෙළෙඳ) ලෙස නම් කරනු ලැබීම සහ ප්‍රබලතම සන්නාම 10 න් එකක් ලෙස සිංගර් ශ්‍රී ලංකා නම් කිරීම ගැන අපි අතිශයින් ආඩම්බර වෙනවා. මෙම ඇගයීම තුළින් අපගේ සන්නාමයේ ශක්තිය සහ පාරිභෝගික බැඳීම නැවත නැවතත් තහවුරු කරනවා.” යනුවෙන් ප්‍රකාශ කළේය.\n\nඑහි දී අදහස් දක්වමින් අලෙවි අධ්‍යක්ෂ ශනිල් පෙරේරා මහතා ප්‍රකාශ කළේ, “ප්‍රධාන වශයෙන් ඩිජිටල් අලෙවිකරණ ක්‍රියාමාර්ග හරහා සන්නාමයේ ගුණාත්මක භාවය සහ පාරිභෝගික බැඳීම අඛණ්ඩව පවත්වා ගැනීමට අපට හැකි වුණා. මෙම අඛණ්ඩ සම්බන්ධතාව අභියෝගාත්මක වෙළෙඳපොළක් තුළ අප ලැබූ සුවිශේෂී ජයග්‍රහණයක්. RED loyalty point වැඩසටහන දියත් කිරීම අපගේ පාරිභෝගික සබඳතා වර්ධනය කිරීමට වගේ ම, ඔවුන්ගේ ජීවන තත්ත්වය නැංවීමටත් ශක්තියක් වුණා.” යනුවෙනි. සිංගර් ශ්‍රී ලංකා සමාගම විසින් අඛණ්ඩව 17 වැනි වරටත් වසරේ සන්නාමයට හිමි ජනතා සම්මානය සහ වසරේ වඩාත් කල් පවතින පාරිභෝගික භාණ්ඩ සන්නාමයට හිමි ජනතා සම්මානය ද දිනා ගනු ලැබිණි.",
       "URL": "https://divaina.lk/%e0%b7%83%e0%b7%92%e0%b6%82%e0%b6%9c%e0%b6%bb%e0%b7%8a-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%b8%e0%b7%99%e0%b6%bb%e0%b6%a7/",
       "Category": "business",
       "Parent URL": "https://divaina.lk/category/ganudenu-lowa//page/9/"
}