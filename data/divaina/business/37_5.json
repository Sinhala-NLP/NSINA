{
       "Source": "divaina",
       "Timestamp": "March 29, 2023",
       "Headline": "17 වැනි වරටත් හොඳම වෙළෙඳ සන්නාමය සිංගර් ශ්‍රී ලංකා…",
       "News Content": "2023 ස්ලිම් – කැන්ටාර් මහජන සම්මාන උළෙල 17 වැනි වරටත් ඊයේ (27 දා) කොළඹ මොනාච් ඉම්පීරියල් හෝටලයේ දී උත්සවාකාරයෙන් පැවැත්විණි. එම සම්මාන උළෙලේ ප්‍රධානම සම්මානය වන වසරේ හොඳම වෙළෙඳ සන්නාමය හා කල් පවත්නා සන්නාමයට හිමි සම්මානය අඛණ්ඩව 17 වැනි වරටත් හිමිකර ගැනීමට සිංගර් ශ්‍රී ලංකා සමාගම සමත් විය.\n\nසිංගර් ශ්‍රී ලංකා සමාගමේ සභාපති මොහාන් පණ්ඩිතගේ, ප්‍රධාන විධායක නිලධාරි මහේෂ් විජයවර්ධන, අලෙවි අධ්‍යක්‍ෂ ශනිල් පෙරේරා, අලෙවි කළමනාකරු පියුමි පෙරේරා යන මහත්වරුන් සම්මාන උළෙලේ ප්‍රධාන ආරාධිතයා වූ ශ්‍රී ලංකා ටෙස්ට් ක්‍රිකට් නායක දිමුත් කරුණාරත්න මහතා අතින් සිය සම්මානය ලබාගත් අයුරු. මෙම උළෙලට විශේෂ ආරාධිත අමුත්තා ලෙස හිටපු සභාපති කළණ රත්නායක මහතා ද සහභාගි විය.\n\nඡායාරූපය – කමල් බෝගොඩ",
       "URL": "https://divaina.lk/17-%e0%b7%80%e0%b7%90%e0%b6%b1%e0%b7%92-%e0%b7%80%e0%b6%bb%e0%b6%a7%e0%b6%ad%e0%b7%8a-%e0%b7%84%e0%b7%9c%e0%b6%b3%e0%b6%b8-%e0%b7%80%e0%b7%99%e0%b7%85%e0%b7%99%e0%b6%b3-%e0%b7%83%e0%b6%b1%e0%b7%8a/",
       "Category": "business",
       "Parent URL": "https://divaina.lk/category/ganudenu-lowa//page/37/"
}