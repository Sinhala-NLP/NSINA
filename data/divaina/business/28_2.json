{
       "Source": "divaina",
       "Timestamp": "May 19, 2023",
       "Headline": "ලංකා බැංකුව මෙවර වෙසක් සමරමින් ‘මුණි ගුණ වරුණ වෙසක් බැති ගී’ ප්‍රසංගයක් පවත්වයි",
       "News Content": "ලංකා බැංකුවේ බෞද්ධ සංගමය විසින් වාර්ෂිකව සංවිධානය කරනු ලබන වෙසක් ‘මුණි ගුණ වරුණ බැති ගී ප්‍රසංගය’ මෙවරත් ලංකා බැංකු ප්‍රධාන කාර්යාල පරිශ්‍රයේදී අති සාර්ථකව පැවැත්විණි.\n\nලංකා බැංකුවේ මහා කළමනාකරු රසල් ෆොන්සේකා මහතාගේ ප්‍රධානත්වයෙන් සහ ආයතනික සහ විධායක කළමනාකාරීත්වය ඇතුළු කාර්ය මණ්ඩල සාමාජික සාමාජිකාවන්ගේ සහභාගීත්වයෙන් මෙම උත්සවය පැවැත්විණි. විශාරද කරුණාරත්න විජයවර්ධන මහතාගේ සංගීත අධ්‍යක්ෂණය යටතේ පැවැත්වුණු මෙම බැති ගී ප්‍රසංගය ලංකා බැංකුවේ වර්තමාන සේවයේ නියුතු සහ විශ්‍රාමික සාමාජික සමාජිකාවන් පිරිසක් විසින් ඉදිරිපත් කරනු ලැබූ අතර, මෙය බැංකුවේ සියලු‍ම කාර්ය මණ්ඩල සාමාජික සාමාජිකාවන්ගේ ආකර්ෂණය දිනා ගත් වාර්ෂික ප්‍රසංගයකි.",
       "URL": "https://divaina.lk/%e0%b6%bd%e0%b6%82%e0%b6%9a%e0%b7%8f-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80-%e0%b6%b8%e0%b7%99%e0%b7%80%e0%b6%bb-%e0%b7%80%e0%b7%99%e0%b7%83%e0%b6%9a%e0%b7%8a-%e0%b7%83%e0%b6%b8/",
       "Category": "business",
       "Parent URL": "https://divaina.lk/category/ganudenu-lowa//page/28/"
}