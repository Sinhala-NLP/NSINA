{
       "Source": "divaina",
       "Timestamp": "September 3, 2023",
       "Headline": "කොමර්ෂල් බැංකුව 5 වැනි වසරටත්, ශ්‍රී ලංකාවේ වඩාත් ඇගයීමට ලක් වූ සමාගම් 10 අතරට",
       "News Content": "කොමර්ෂල් බැංකුව ශ්‍රී ලංකාවේ වඩාත්ම ඇගයීමට ලක් වූ සමාගම් 10 අතරට පත්වීමේ ගෞරවය නැවතත් හිමිකර ගෙන ඇත.\n\nශ්‍රී ලංකා ජාත්‍යන්තර වාණිජ මණ්ඩලයේ (ICCSL) සම්බන්ධීකරණය යටතේ වරලත් කළමනාකරණ ගණකාධිකාරී ආයතනය (CIMA) සහ ඇමෙරිකානු සහතිකලත් ගණකාධිකාරී ආයතනය (AICPA) විසින් මෙම සුවිශේෂී තෝරා ගැනීම සිදුකර ඇත.\n\nප්‍රමාණාත්මක සහ ගුණාත්මක කාර්ය සාධන දර්ශක දැඩි ඇගයීමකින් අනතුරුව, ශ්‍රී ලංකාවේ පෞද්ගලික බැංකු ක්ෂේත්‍රයේ මිණුම් ලකුණක් ලෙස සැලකෙන කොමර්ෂල් බැංකුව, මෙම සුවිශේෂී ලැයිස්තුවේ ශ්‍රේණිගත වූ පස්වන අවස්ථාව මෙයයි.\n\nමෙම සුවිශේෂී උපහාරය පිළිබඳව අදහස් දක්වමින් කොමර්ෂල් බැංකුවේ කළමණාකාර අධ්‍යක්‍ෂ සහ ප්‍රධාන විධායක නිලධාරී සනත් මනතුංග මහතා මෙසේ පැවසීය. “තිරසාර කාර්ය සාධනය සංස්ථාපිත ආයතනයක් කෙරෙහි ප්‍රසාදය ඇති කිරීමේ මූලික සාධකයක් වන අතර, හොඳ ආයතනික පුරවැසිභාවය, පාරිසරික සහ සමාජයීය වගකීම මෙන්ම සදාචාරාත්මක අනුකූලතාවය සහ පාරිභෝගික ප්‍රතිචාරයද ඊට සමානව වැදගත් වන බව අපගේ විශ්වාසයයි. මෙම අංශ කෙරෙහි කොමර්ෂල් බැංකුව විශේෂ අවධානයක් යොමු කරනවා. එබැවින් වඩාත් ඇගයීමට ලක් වු සමාගම් සම්මානය තුළින් ලැබෙන සහතිකය දිරියක් ලෙස අපි සලකනවා.”",
       "URL": "https://divaina.lk/%e0%b6%9a%e0%b7%9c%e0%b6%b8%e0%b6%bb%e0%b7%8a%e0%b7%82%e0%b6%bd%e0%b7%8a-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80-5-%e0%b7%80%e0%b7%90%e0%b6%b1%e0%b7%92-%e0%b7%80%e0%b7%83%e0%b6%bb/",
       "Category": "business",
       "Parent URL": "https://divaina.lk/category/ganudenu-lowa//page/6/"
}