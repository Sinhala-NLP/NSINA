{
       "Source": "divaina",
       "Timestamp": "April 30, 2023",
       "Headline": "එක්සත් රාජධානියේ කැන්ටබරි ක්‍රයිස්ට් චර්ච් සරසවි නියෝජිත පිරිසක් Saegis Campus හි සුහද සංචාරයක",
       "News Content": "කොළඹ නගරය කේන්ද්‍ර කරගනිමින් ප්‍රමුඛ පෙළේ උසස් අධ්‍යාපන පහසුකම් පිරිනමන Saegis Campus, පසුගියදා එක්සත් රාජධානියේ කැන්ටබරි ක්‍රයිස් චර්ච් විශ්ව විද්‍යාලයේ නියෝජිතයින් පිරිසක් උණුසුම් ලෙස පිළිගැනීමට කටයුතු කළේය. Saegis Campus සහ කැන්ටබරි ක්‍රයිස් චර්ච් සරසවිය (CCCU) අතර පවතින දිගුකාලීන අධ්‍යාපන සහයෝගීතාව, මෙම හමුවීම මගින් තවදුරටත් ශක්තිමත් විය.\n\nCCCU හි සහයෝගීතා අධ්‍යක්ෂ ආචාර්ය ලෝර්නා තෝමස් සහ නියෝජ්‍ය අධ්‍යක්ෂ ආචාර්ය කේටි වෝඩ්න් මෙම සංචාරයට එක්ව සිටි අතර, Saegis Campus හි ව්‍යාපාර පරිපාලනවේදී පශ්චාද් උපාධි පාඨමාලාවේ සහ ව්‍යාපාර කළමනාකරණය පිළිබඳ විද්‍යාවේදී (ගෞරව) උපාධි පාඨමාලාවේ 10 වැනි ශිෂ්‍ය කණ්ඩායම්වලට අදාළ හඳුන්වාදීමේ වැඩසටහනට ද ඔවුහු එක්වූහ.\n\nතව ද මෙම සංචාරය අතරතුරදී Saegis Campus සහ ක්‍ක්‍ක්‍ඹ අතර අධ්‍යාපනික සහයෝගීතාව තවදුරටත් ප්‍රසාරණය කිරීමට ඇති හැකියාව පිළිබඳව ද සාකච්ඡාවට ලක්කෙරුණි. විශේෂයෙන්ම මගින් පිරිනමන තවත් පළමු සහ පශ්චාද් උපාධි පාඨමාලා Saegis Campus මගින් මෙරට සිසුන් වෙත හඳුන්වාදීමට ඇති හැකියාව පිළිබඳ එහිදී අවධානය යොමුවිය.",
       "URL": "https://divaina.lk/%e0%b6%91%e0%b6%9a%e0%b7%8a%e0%b7%83%e0%b6%ad%e0%b7%8a-%e0%b6%bb%e0%b7%8f%e0%b6%a2%e0%b6%b0%e0%b7%8f%e0%b6%b1%e0%b7%92%e0%b6%ba%e0%b7%9a-%e0%b6%9a%e0%b7%90%e0%b6%b1%e0%b7%8a%e0%b6%a7%e0%b6%b6%e0%b6%bb/",
       "Category": "business",
       "Parent URL": "https://divaina.lk/category/ganudenu-lowa//page/32/"
}