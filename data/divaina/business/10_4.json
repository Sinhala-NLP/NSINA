{
       "Source": "divaina",
       "Timestamp": "August 13, 2023",
       "Headline": "ශ්‍රී ලංකා ඉන්ෂුවරන්ස් රක්ෂණ ඉතිහාසයේ දැවැන්තම බෝනස් දීමනාව ලෙස රුපියල් බිලියන 10.4 ක් ප්‍රකාශයට පත් කරයි",
       "News Content": "ශ්‍රී ලංකා ඉන්ෂුවරන්ස් තම වාර්තාව අභිබවා යමින් මෙරට රක්ෂණ ඉතිහාසයේ දැවැන්තම බෝනස් දීමනාව වන රුපියල් බිලියන 10.4ක ජීවිත රක්ෂණ බෝනස් දීමනාව 2022 වසර සඳහා සිය ජීවිත රක්ෂණ ඔප්පු හිමියන් වෙනුවෙන් ප්‍රකාශ කර ඇති අතර 2006 වසරේ සිට මේ දක්වා රුපියල් බිලියන 92.8ක මුදලක් බෝනස් දීමනාව ලෙස ප්‍රකාශයට පත් කර තිබේ.\n\nශ්‍රී ලංකා ඉන්ෂුවරන්ස් මෙරට මෙතෙක් ලබාදී ඇති ඉහළම සහ විශාලතම ජීවිත රක්‍ෂණ බෝනස් දීමනාව ප්‍රකාශයට පත් කිරීම තුළින් ශ්‍රී ලංකාවේ ප්‍රබලතම රක්‍ෂණ සපයන්නා ලෙස ඔප්පුහිමියන් තබා ඇති විශ්වාසය තහවුරු කර ඇත. අභියෝගාත්මක ආර්ථික තත්ත්වයන් මධ්‍යයේ වුවද ශ්‍රී ලංකා ඉන්ෂුවරන්ස් සිය වත්කම් සම්භාරය රු. බිලියන 274 ක් සහ ජීවිත අරමුදල රු. බිලියන 156.7 ක් දක්වා ඉහළ නංවාගනිමින් සිය ස්ථානය තවදුරටත් ශක්තිමත් කර ගැනීමට සමත් වී තිබේ.\n\nමෙමගින් ශ්‍රී ලංකා ඉන්ෂුවරන්ස් හි ක්‍රමවත් ආයෝජන කළමනාකරණ ක්‍රියා පටිපාටීන් මනාව පිළිබිඹු වන අතර ශ්‍රී ලංකා ඉන්ෂුවරන්ස් එහි රක්ෂණ ඔප්පුහිමියන්ට ඉහල ප්‍රතිලාභ ලබා දීමට දක්වන කැපවීම තවදුරටත් අවධාරණය කරයි. එසේම ශ්‍රී ලංකා ඉන්ෂුවරන්ස් රක්ෂණ ආයතනයක තබිය යුතු දිගුකාලීන මුල්ය ස්ථාවරත්වය සඳහා A(lka) ෆිච් ශ්‍රේණිගත කිරීම එලෙසින්ම පවත්වා ගැනීමට සමත්ව තිබේ. තවද A(lka) ෆිච් ශ්‍රේණිගත කිරීම හිමිකරගෙන ඇති එකම ශ්‍රී ලාංකීය රක්ෂණ ආයතනය ශ්‍රී ලංකා ඉන්ෂුවරන්ස් පමණයි.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%89%e0%b6%b1%e0%b7%8a%e0%b7%82%e0%b7%94%e0%b7%80%e0%b6%bb%e0%b6%b1%e0%b7%8a%e0%b7%83%e0%b7%8a-%e0%b6%bb-2/",
       "Category": "business",
       "Parent URL": "https://divaina.lk/category/ganudenu-lowa//page/10/"
}