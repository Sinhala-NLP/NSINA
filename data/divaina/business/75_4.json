{
       "Source": "divaina",
       "Timestamp": "August 21, 2022",
       "Headline": "ලෝක නිර්මාණශීලීත්ව හා නවෝත්පාදන දිනයට ජෝන් කීල්ස් plasticcycle මගින් Bin-novate නමින් විශේෂ තරගයක්",
       "News Content": "ජෝන් කීල්ස් සමූහ ව්‍යාපාරයේ සමාජ ව්‍යවසායකත්ව ව්‍යාපෘතිය වන plasticcycle ලෝක නිර්මාණශීලීත්ව හා නවෝත්පාදන දිනය වෙනුවෙන් Bin-novate නමින් විශේෂ තරගයක් දියත් කිරීමට පසුගියදා කටයුතු කළේය. ප්‍රතිචක්‍රීකරණය කළ හැකි ප්ලාස්ටික් එකතු කිරීම පිණිස ශ්‍රී ලංකාවේ වෙරළබඩ ප්‍රදේශවල තැබීමට සුදුසු අප්‍රද්‍රව්‍ය එක්රැස් කිරීමේ බඳුන් සඳහා නිර්මාණාත්මක සැලසුම් ඉදිරිපත් කිරීමට ජනතාව දිරිගැන්වීම මෙහි අරමුණ විය.\n\nපාරිසරික තත්ත්වයන්ට ඔරොත්තු දෙන ආකාරයට තිරසාර අමුද්‍රව්‍ය යොදාගෙන නිෂ්පාදනය කළ හැකි පරිදි මෙම අපද්‍රව්‍ය බහාලන බඳුන් සැලසුම් කළ යුතුවූ අතර, උපචක්‍රීකරනය හෝ ප්‍රතිචක්‍රීකරණය කරන ලද අමුද්‍රව්‍ය භාවිතා කරමින් නිෂ්පාදනය කළ හැකි පරිදි ඉදිරිපත් කරන ලද සැලසුම් සඳහා අතිරේක ලකුණු ලබාදෙන ලදී. මුදල් ත්‍යාගවලට අමතරව කිසියම් ජයග්‍රාහී සැලසුමක් පදනම් කරගෙන අනාගතයේදී අපද්‍රව්‍ය බහාලන බඳුනක් නිෂ්පාදනවය කරන්නේ නම් එහි නිර්මාතෘට ඒ සම්බන්ධයෙන් නිසි ගෞරවය ලබාදෙනු ඇත.",
       "URL": "https://divaina.lk/%e0%b6%bd%e0%b7%9d%e0%b6%9a-%e0%b6%b1%e0%b7%92%e0%b6%bb%e0%b7%8a%e0%b6%b8%e0%b7%8f%e0%b6%ab%e0%b7%81%e0%b7%93%e0%b6%bd%e0%b7%93%e0%b6%ad%e0%b7%8a%e0%b7%80-%e0%b7%84%e0%b7%8f-%e0%b6%b1%e0%b7%80/",
       "Category": "business",
       "Parent URL": "https://divaina.lk/category/ganudenu-lowa//page/75/"
}