{
       "Source": "divaina",
       "Timestamp": "July 25, 2021",
       "Headline": "SLT-MOBITEL කුලියාපිටිය රෝහලට බහු-පරාමිති මොනිටර් යන්ත‍්‍රයක් පරිත්‍යාග කරයි",
       "News Content": "ශ‍්‍රී ලංකාවේ ජාතික තොරතුරු සන්නිවේදන තාක්ෂණ හා ජංගම දුරකථන ජාලය වන SLT-MOBITEL කුලියාපිටිය ශික්ෂණ රෝහලට බහු-පරාමිති මොනිටර් යන්ත‍්‍රයක් (Multi Para Monitor) පරිත්‍යාග කිරීමට පසුගියදා කටයුතු කළේය.මෙය ශ‍්‍රී ලංකාවට Covid-19 උවදුරෙන් මිදීමට අත්වැලක් වීම සඳහා SLT-MOBITEL දරන අඛණ්ඩ උත්සාහයේ තවත් පියවරකි. කුලියාපිටිය ශික්ෂණ රෝහල කුරුණෑගල දිස්ත‍්‍රික්කයේ දෙවැනි විශාලතම රෝහල වන අතර, මෙම නව උපකරණය එහි Covid-19 රෝගීන්ට ප‍්‍රතිකාර කිරීම සඳහා යොදාගැනෙනු ඇත. SLT-MOBITEL ප‍්‍රාදේශීය ප‍්‍රධානී රන්මල් ෆොන්සේකා සහ කලාපීය Telecom කළමනාකරු චානක උදයංග යන මහත්වරුන් විසින් මෙම උපකරණය කුලියාපිටිය ශික්ෂණ රෝහලේ අධ්‍යක්ෂ වෛද්‍යප‍්‍රභාත් වේරවත්ත මහතා වෙත භාරදෙන ලදි. මෙම අවස්ථාවට SLT-MOBITEL දිස්ත‍්‍රික් කළමනාකරු නිරෝෂ කරුණාරත්න, කුලියාපිටිය ශික්ෂණ රෝහලේ වෛද්‍ය නිලධාරී (සැලසුම්) මධුෂ සත්කුමාර සහ ප‍්‍රධාන හෙද පාලිකා එන්. එම්. ඒ. මාරසිංහ යන මහත්ම මහත්මීහුද එක්වූහ.",
       "URL": "https://divaina.lk/slt-mobitel-%e0%b6%9a%e0%b7%94%e0%b6%bd%e0%b7%92%e0%b6%ba%e0%b7%8f%e0%b6%b4%e0%b7%92%e0%b6%a7%e0%b7%92%e0%b6%ba-%e0%b6%bb%e0%b7%9d%e0%b7%84%e0%b6%bd%e0%b6%a7-%e0%b6%b6%e0%b7%84%e0%b7%94-%e0%b6%b4/",
       "Category": "business",
       "Parent URL": "https://divaina.lk/category/ganudenu-lowa//page/128/"
}