{
       "Source": "divaina",
       "Timestamp": "August 20, 2023",
       "Headline": "විස්කොන්සින් පාර්ක්සයිඩ් විශ්ව විද්‍යාලය මඟින් පිරිනමන මනෝවිද්‍යාව පිළිබඳ විද්‍යාවේදී උපාධිය AIC Campus වෙතින්",
       "News Content": "ශ්‍රී ලංකාවේ ප්‍රමුඛ පෙළේ ජාත්‍යන්තර උසස් අධ්‍යාපන ආයතනයක් වන AIC Campus, ඇමරිකාවේ විස්කොන්සින් පාක්සයිඩ් විශ්ව විද්‍යාලයේ (UW-Parkside) මනෝවිද්‍යාව පිළිබඳ විද්‍යාවේදී උපාධිය (B’Sc Psychology) ශ්‍රී ලංකාවේ සිසු සිසුවියන් වෙත පිරිනැමීම සඳහා කටයුතු සම්පාදනය කර ඇති බව එම ආයතනය සතුටින් නිවේදනය කරයි. මෙම සුවිශේෂී උපධි පාථමාලාව හඳුන්වා දීමේ උත්සවය විස්කොන්සින් පාක්සයිඩ් විශ්ව විද්‍යාලයේ පීඨාධිපති මහාචාර්ය එම්මානුවෙල් ඔටු මහතාගේ ප්‍රධානත්වයෙන් සහ AIC Campus හි ඉහළ කළමනාකාරිත්වය ඇතුළු නිලධාරීන්ගේ සහභාගිත්වයෙන්\n\nපසුගිය දා කොළඹ ගෝල්ෆේස් හෝටලයේ දී පැවැත්විණි. මෙම පාඨමාලාව මගින් මෙරට සිසු සිසුවියන්ට විදෙස්ගත වීමකින් තොරව ඇමරිකානු උපාධියක් ලබාගැනීමේ අවස්ථාව උදාවන බව ද විශේෂයෙන් සඳහන් කළ යුතු කරුණකි.\n\nවිස්කොන්සින්-පාර්ක්සයිඩ් විශ්ව විද්‍යාලයේ (UW-Parkside) මෙම මනෝවිද්‍යාව පිළිබඳ විද්‍යාවේදී උපාධිය ඇමරිකානු ප්‍රමිතියෙන් ම ක්‍රියාත්මක කිරීමට AIC Campus කටයුතු කරන අතර, එහි දී මෙරට සිසු සිසුවියන්ගේ කුසලතා සහ අවශ්‍යතා මත ඇමරිකානු ඩොලර් 45,000 දක්වා වටිනා ශිෂ්‍යත්ව ලබා දීමට ද AIC Campus ආයතනය කටයුතු කරයි. දැනට මනෝ විද්‍යාව මනෝවිද්‍යාව සම්බන්ධයෙන් ශ්‍රී ලංකාවේ දියත් කර ඇති ඇමරිකානු පාඨමාලා අතරින් ඉහළ ම ශ්‍රේණිගත කිරීමකට (High Ranked) ලක්ව ඇති පාඨමාලාව මෙය වීම සුවිශේෂී කරුණකි.\n\nවිස්කොන්සින්-පාර්ක්සයිඩ් විශ්ව විද්‍යාලය ප්‍රමිතිගත උසස් අධ්‍යාපන අවස්ථා ලබා දීම වෙනුවෙන් කීර්තිමත් උසස් අධ්‍යාපන ආයතනයක් වන අතර, එය ඇමරිකාවේ උසස් අධ්‍යාපන කොමිෂන් සභාවේ (HLC) අනුමැතිය ලබා ඇති ජාත්‍යන්තර වශයෙන් පිළිගැනීමට ලක්ව ඇති විශ්වවිද්‍යාලකි.\n\nමිනිස් හැසිරීම් සහ මානසික ක්‍රියාවලීන් පිළිබඳ විද්‍යාත්මක අධ්‍යයනයට සිසු සිසුවියන් යොමු කෙරෙන මෙම මනෝවිද්‍යාව පිළිබඳ විද්‍යාවේදී උපාධිය මගින් මිනිස් මනස සහ හැසිරීම් පිළිබඳ පුළුල් අවබෝධයක් ලබා දෙන අතර, එය ලිඛිත, පර්යේෂණ සහ විශ්ලේෂණ පිළිබඳ කුසලතා ඔප්නංවමින්, පුළුල් පරාසයක් ආවරණය වන අයුරින් නිර්මාණය කර ඇත. එමෙන් ම මෙම උපාධි පාඨමලාව හැදෑරීම මගින් සායනික, උපදේශන, ළමා විය, නව යොවුන් විය, පවුල, අධ්‍යාපන, සෞඛ්‍ය සහ ස්නායු විද්‍යාව වැනි මනෝවිද්‍යා වෘත්තීය ක්ෂේත්‍ර වෙත යොමු වීමේ හැකියාව උදා කර දෙන අතර, නීතිය, මානව සම්පත්, අලෙවිකරණය, ප්‍රචාරණය, ලාභ නොලබන ආයතන සහ පර්යේෂණ වැනි වෙනත් වෘත්තීය අවස්ථාවලට යොමු වීමේ අවස්ථාව ද හිමි වේ. තව ද, මෙම පාඨමාලාව මඟින් උපදේශනය, මනෝවිද්‍යාව, අධ්‍යාපනය, නීතිය, වෛද්‍ය විද්‍යාව සහ ව්‍යාපාර වැනි ක්ෂේත්‍ර ඔස්සේ පශ්චාත් උපාධිය හැදෑරීමට අවශ්‍ය පදනම ද නිර්මාණය කරයි.",
       "URL": "https://divaina.lk/%e0%b7%80%e0%b7%92%e0%b7%83%e0%b7%8a%e0%b6%9a%e0%b7%9c%e0%b6%b1%e0%b7%8a%e0%b7%83%e0%b7%92%e0%b6%b1%e0%b7%8a-%e0%b6%b4%e0%b7%8f%e0%b6%bb%e0%b7%8a%e0%b6%9a%e0%b7%8a%e0%b7%83%e0%b6%ba%e0%b7%92%e0%b6%a9/",
       "Category": "business",
       "Parent URL": "https://divaina.lk/category/ganudenu-lowa//page/10/"
}