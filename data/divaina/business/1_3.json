{
       "Source": "divaina",
       "Timestamp": "October 6, 2023",
       "Headline": "SLT-MOBITEL වෙතින් 2023 පාරිභෝගික සේවා සතිය වෙනුවෙන් සුවිශේෂී දීමනා",
       "News Content": "ජාතික තොරතුරු හා සන්නිවේදන තාක්ෂණ විසඳුම් සම්පාදක SLT-MOBITEL, 2023 ඔක්තෝබර් මස 02 වන දින සිට ඔක්තෝබර් මස 06 වන දින දක්වා ක්‍රියාත්මකවන පාරිභෝගික සතිය වෙනුවෙන් ඉතුරුම් හා දීමනා රාශියක් හඳුන්වා දීමට පියවර ගෙන තිබේ.\n\nස්ථාවර දුරකථන හිමියන්ට මෙන්ම ජංගම දුරකථන හිමියන්ටද මෙම දීමනා අත්විඳීමේ හැකියාව පවතී.\n\nමේ අනුව Home Broadband විසඳුම් යටතේ SLT-MOBITEL නව සම්බන්ධතා සඳහා සුවිශේෂී ඩේටා දීමනා නොමිලේ හිමි වේ. නව SLT-MOBITEL Fibre සම්බන්ධතාවක් සඳහා දින 30 ක කාලයක් වලංගු 100GB බෝනස් ඩේටා හිමිවන අතර, දින 30 ක් වලංගු 100GB Entertainments Combo Pack එකක්ද හිමි වේ. 4G LTE සඳහා දින 30 ක කාලයක් වලංගු 50GB බෝනස් ඩේටා හිමිවන අතර, දින 30 ක් වලංගු 20GB Youth Add on එකක් හිමි වනු ඇත. එමෙන්ම පාරිභෝගික සතිය පුරාම තෝරාගත් උපාංග සඳහා 50% ක් දක්වා වට්ටම් පිරිනැමීමටද පියවර ගෙන තිබේ.\n\nSLT-MOBITEL Eazy Storage සේවාව පළමු වරට ලබාගන්නා පාරිභෝගිකයන්ටද 50GB සහ ඊට ඉහළ පැකේජ සඳහා පළමු මාසයේ ඩේටා ගාස්තු අයකිරීමක් සිදු නොවනු ඇත. මේ සඳහා කොන්දේසි අදාළවන අතර, පාරිභෝගිකයන් ක්‍රෙඩිට් කාඩ්පතක් මගින් ගෙවීම සිදුකළ යුතුය.",
       "URL": "https://divaina.lk/slt-mobitel-%e0%b7%80%e0%b7%99%e0%b6%ad%e0%b7%92%e0%b6%b1%e0%b7%8a-2023-%e0%b6%b4%e0%b7%8f%e0%b6%bb%e0%b7%92%e0%b6%b7%e0%b7%9d%e0%b6%9c%e0%b7%92%e0%b6%9a-%e0%b7%83%e0%b7%9a%e0%b7%80%e0%b7%8f-%e0%b7%83/",
       "Category": "business",
       "Parent URL": "https://divaina.lk/category/ganudenu-lowa//page/1/"
}