{
       "Source": "divaina",
       "Timestamp": "November 27, 2022",
       "Headline": "ඇසට්ලයින් ෆිනෑන්ස් දැන් කළුතර නගර මධ්‍යයට",
       "News Content": "කළුතර සහ අවට ගනුදෙනුකරුවන්ගේ පහසුව තවදුරටත් තහවුරු කරමින් ඇසට්ලයින් ෆිනෑන්ස් ලිමිටඩ් කළුතර ශාඛාව නගරයට සමීපව අංක 425, ගාලු පාර, උතුරු කළුතර යන නව ස්ථානයේදී පසුගියදා විවෘත කළේය.\n\nනව මුහුණුවරකින් මෙසේ විවෘත කෙරුණු ශාඛාව හරහා දැන් කළුතර සහ අවට ගනුදෙනුකරුවන්ට සුපුරුදු ඇසට්ලයින් සුහදශීලී මූල්‍ය විසඳුම් පෙර තිබුණු මට්ටමටත් වඩා ඉහළින් ලබා ගැනීමේ හැකියාව ඇත.\n\nගනුදෙනුකරුවන්ට වඩාත් සමීප නව ස්ථානයකට ගෙන යන ලද කළුතර ශාඛාව ඇසට්ලයින් ෆිනෑන්ස් ලිමිටඩ් අධ්‍යක්ෂ සහ ප්‍රධාන විධායක නිලධාරී අශාන් නිස්සංක මහතා විසින් විවෘත කළ අතර ඇසට්ලයින් ෆිනෑන්ස් ප්‍රධාන මෙහෙයුම් නිලධාරී මහේෂ් ද සිල්වා සහ ඩේවිඩ් පීරිස් සමූහයේ නිලධාරීන් මෙන්ම ගනුදෙනුකරුවන් මෙම අවස්ථාවට එක්විය.\n\nමේ සම්බන්ධයෙන් අදහස් දක්වමින් ඇසට්ලයින් ෆිනෑන්ස් අධ්‍යක්ෂ සහ ප්‍රධාන විධායක නිලධාරී අශාන් නිස්සංක මහතා මෙසේ පැවසුවේය. “මේ වන විට ඇසට්ලයින් ෆිනෑන්ස් තම ගනුදෙනුකරුවන්ට ලබා දෙන මූල්‍ය සේවාවන් ශාඛා වැඩිදියුණු කිරීම හරහා තව තවත් සමීප කරවීමට හැකිවී තිබෙනවා. විශේෂයෙන්ම අපි කළුතර නගරය ආසන්නයට පැමිණියේ අපගේ සේවාවන් වඩාත් පහසුවෙන් කාර්යක්ෂමව අපගේ ගනුදෙනුකරුවන්ට ලබාදීමේ අරමුණින්. එමගින් ගනුදෙනුකරුවන් අප කෙරෙහි මෙතෙක් කල් තැබූ විශ්වාසය තවදුරටත් වර්ධනය කර ගැනීමට මෙන්ම පුළුල් පරාසයක් තුළ සේවා ලබා දීමට අපි බලාපොරොත්තු වනවා.”",
       "URL": "https://divaina.lk/%e0%b6%87%e0%b7%83%e0%b6%a7%e0%b7%8a%e0%b6%bd%e0%b6%ba%e0%b7%92%e0%b6%b1%e0%b7%8a-%e0%b7%86%e0%b7%92%e0%b6%b1%e0%b7%91%e0%b6%b1%e0%b7%8a%e0%b7%83%e0%b7%8a-%e0%b6%af%e0%b7%90%e0%b6%b1%e0%b7%8a/",
       "Category": "business",
       "Parent URL": "https://divaina.lk/category/ganudenu-lowa//page/59/"
}