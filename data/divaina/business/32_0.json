{
       "Source": "divaina",
       "Timestamp": "April 30, 2023",
       "Headline": "LOLC සමාගම, Health Gold Fortified Rice නිෂ්පාදන පෙළ හඳුන්වා දෙයි",
       "News Content": "LOLC හෝල්ඩිංග්ස් හි පූර්ණ අනුබද්ධිත සමාගමක් වන LOLC Advanced Technologies” Brown & Company PLC සමඟ එක්ව පෝෂ්‍ය පදාර්ථ, විටමින් සහ ශාක රසායන අඩංගු සහල් නිෂ්පාදනය කිරීම වෙනුවෙන් සුවිශේෂී සහල් වැඩිදියුණු කිරීමේ තාක්ෂණික ක්‍රමවේදයක් දේශීය වෙළෙඳපොළ වෙත හඳුන්වා දී ඇත.\n\nමෙම නව තාක්‍ෂණය මගින්, සහල් නිෂ්පාදන ක්ෂේත්‍රය තුළ දැනට භාවිත වන තාක්‍ෂණික ක්‍රමවේදයන් තුළ දක්නට ලැබෙන ප්‍රධාන දුර්වලතා හඳුනාගෙන ඒ සඳහා විසඳුම් ඉදිරිපත් කරයි. පේටන්ට් බලපත්‍ර ලාභී මෙම නවතම තාක්ෂණය උපයෝගී කර ගනිමින් විටමින් සහ පෝෂ්‍ය පදාර්ථවලින් අනූන, අද්විතීය Health Gold Fortified Rice (HGFR) නිෂ්පාදන මාලාව දේශීය වෙළඳපොළට හඳුන්වා දීමට LOLC Advanced Technologies විසින් කටයුතු කෙරිණි. වර්තමානයේ දී මෙම සුවිශේෂී සහල් නිෂ්පාදන Curcumin (කහ තුළ අඩංගු රසායනිකවල පෝෂණය), Bacopa & Centella (ගොටුකොල සහ ලු‍ණුවිල තුළ අඩංගු පෝෂණය) සහ Tea Catechin (තේවල අඩංගු ක්‍රියාකාරී ද්‍රව්‍යවල අඩංගු පෝෂණය) යන ප්‍රභේදවලින් ලබා ගත හැකි අතර, ඉදිරියේ දී එම නිෂ්පාදන ප්‍රභේද ප්‍රමාණය වැඩි කිරීමට කටයුතු කරන බව LOLC Advanced Technologies සමාගම පවසයි. මෙම සෑම නිෂ්පාදනයක් ම සුවිශේෂී සෞඛ්‍ය ප්‍රතිලාභ ලබාදීම විශේෂිතය. උදාහරණයක් ලෙස, Curcumin ප්‍රභේදය පිළිකා අවදානම අවම කිරීමත්, Catechins ප්‍රභේදය හෘද සෞඛ්‍යය වැඩි දියුණු කිරීමට උපකාරී වීමත්, Bacopa & Centella ප්‍රභේදය සංජානන ක්‍රියාකාරකම් වැඩි දියුණු කිරීමට සහ ආතතිය හා කාංසාව අවම කිරීම ඉලක්ක කර ගනිමින් නිපදවා තිබීමත් දැක්විය හැකිය.\n\nHealth Gold Fortified Rice නිෂ්පාදන 2022 අගෝස්තු මාසයේ දී මෙරට වෙළෙඳපොළ වෙත නිකුත් කෙරුණු අතර, ආහාර සුරක්ෂිතතාව වෙනුවෙන් ජාත්‍යන්තර ප්‍රමිති සහතික ලබාගැනීමෙන් පසුව එම නිෂ්පාදන දැන් පුළුල් ලෙස වෙළඳපොළ වෙත නිකුත් කෙරෙයි. මෙරට ප්‍රමුඛ පෙළේ සුපිරි වෙළෙඳසැල්වලින් ලබාගත හැකි Health Gold Fortified Rice නිෂ්පාදන පෙළ දේශීය සමාගමක් වන Brown and Company PLC විසින් අලෙවි හා බෙදා හැරීමේ කටයුතු සිදු කරන අතර, මෙම සෑම ප්‍රභේදයකින්ම ග්‍රෑම් 450 ඇසුරුම් මිල දී ගැනීමේ හැකියාව ඇත.\n\nමෙම ජයග්‍රාහී හඳුන්වා දීම පිළිබඳව අදහස් දක්වමින් LOLC Advanced Technologies සමාගමේ ප්‍රධාන විධායක නිලධාරී ධනේෂ් අබේරත්න මහතා පැවසුවේ, “ශ්‍රී ලංකාවේ දී සිදුකළ පුළුල් පර්යේෂණ හා සංවර්ධන ක්‍රියාවලියකින් පසුව Health Gold Fortified Rice නිෂ්පාදන පෙළ වෙළඳපොළට හඳුන්වා දීමට හැකි වීම ඓතිහාසික ජයග්‍රහණයක්. අපගේ මෙම නව තාක්‍ෂණය සහ නිෂ්පාදන ක්‍රියාවලිය සඳහා පේටන්ට් බලපත්‍රය හිමි වී තිබෙන බවත්, මෙම නිෂ්පාදන 100%ක් දේශීය නිෂ්පාදන බවත් සිහිපත් කරන්නේ මහත් අභිමානයෙන්. ඒ වගේ ම මෙම නිෂ්පාදන සඳහා BRCGS, HACCP, ISO 2200, GMP සහ GMO වැනි ගෝලීය ප්‍රමිතීන් හිමි වී තිබීම ශ්‍රී ලාංකේය දක්ෂතාව සහ නවෝත්පාදන හැකියාව සඳහා උදාහරණ සපයනවා.” යනුවෙනි.",
       "URL": "https://divaina.lk/lolc-%e0%b7%83%e0%b6%b8%e0%b7%8f%e0%b6%9c%e0%b6%b8-health-gold-fortified-rice-%e0%b6%b1%e0%b7%92%e0%b7%82%e0%b7%8a%e0%b6%b4%e0%b7%8f%e0%b6%af%e0%b6%b1-%e0%b6%b4%e0%b7%99%e0%b7%85-%e0%b7%84%e0%b6%b3/",
       "Category": "business",
       "Parent URL": "https://divaina.lk/category/ganudenu-lowa//page/32/"
}