{
       "Source": "divaina",
       "Timestamp": "June 11, 2023",
       "Headline": "බවර් සමාගමේ ස්විස් හෝටල් කළමනාකරණ පාසල, CIPM හා එක්ව ශ්‍රී ලංකාව තුළ පළමු ද්විත්ව සහතික පාඨමාලාව හඳුන්වාදෙයි",
       "News Content": "බවර් සමාගමට අනුබද්ධිත ස්විස් හෝටල් කළමනාකරණ ආයතනය (Swiss Hotel Management Academy-SHMA), මෙරට මානව සම්පත් වෘත්තිකයන් බිහිකිරීමට දායකවන ප්‍රමුඛතම ජාතික වෘත්තීය ආයතනයවන ශ්‍රී ලංකා වරලත් පුද්ගල කළමනාකරණ ආයතනය (CIPM) සමඟ පසුගියදා විශේෂ අවබෝධතා ගිවිසුමක් අත්සන් කළේය.\n\nමෙරට ආගන්තුක සත්කාර අංශය සඳහා ආයතන දෙකෙහිම දායකත්වය රැගත් වැඩසටහනක් හඳුන්වාදීම සහ ප්‍රචලිත කිරීම එහි අරමුණ විය.\n\nCIPM මගින් ශ්‍රී ලංකාව තුළ වඩාත් විශේෂිත මානව සම්පත් අධ්‍යාපනයක් ලබා දීමට පියවර ගන්නා ප්‍රථම අවස්ථාව මෙය වන අතර එමඟින් කෙනෙකුට ගැඹුරු සහ ප්‍රායෝගික අත්දැකීමක් සමීප කෙරේ. එමෙන්ම ශ්‍රී ලංකාව තුළ ආගන්තුක සත්කාර කර්මාන්තයේ නිපුණතා හිඟයක් පවතින මෙම වකවානුවේදී, මෙම හවුල්කාරිත්වය මතුවීම අතිශය කාලෝචිත මුලපිරීමකි. ඒ හරහා රැකියා අවස්ථා, විශේෂීකරණය සහ දැනුම ඉහළ නැංවීම සඳහා වැඩි ප්‍රවේශයක් ලබාගත හැකි වේ.",
       "URL": "https://divaina.lk/%e0%b6%b6%e0%b7%80%e0%b6%bb%e0%b7%8a-%e0%b7%83%e0%b6%b8%e0%b7%8f%e0%b6%9c%e0%b6%b8%e0%b7%9a-%e0%b7%83%e0%b7%8a%e0%b7%80%e0%b7%92%e0%b7%83%e0%b7%8a-%e0%b7%84%e0%b7%9d%e0%b6%a7%e0%b6%bd%e0%b7%8a/",
       "Category": "business",
       "Parent URL": "https://divaina.lk/category/ganudenu-lowa//page/23/"
}