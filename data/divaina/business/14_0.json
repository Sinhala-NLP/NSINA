{
       "Source": "divaina",
       "Timestamp": "July 30, 2023",
       "Headline": "ලින්ක් නැචුරල්හි සමහන්, Walmart සහ Amazon UK යන ලොව ප්‍රමුඛ පෙළේ ඊ-වාණිජ්‍යය වෙළඳපොළ වෙත ප්‍රවේශ වෙයි",
       "News Content": "ක්‍ෂක්‍ සමූහ ව්‍යාපාරය හා අනුබද්ධිත සමාගමක් වන ලින්ක් නැචුරල්හි ප්‍රමුඛතම සන්නාමය වන ලින්ක් සමහන්, ඇමරිකාවේ සහ එක්සත් රාජධානියේ පිහිටි බහුජාතීය වෙළෙඳ ජාලයන් වන Walmart සහ Amazon UK යන අන්තර්ජාලය හරහා ක්‍රියාත්මක ඔන්ලයින් වෙළඳපොළ වෙත ප්‍රවේශ වෙමින් විශිෂ්ට වූ ගෝලීය ව්‍යාපාරික ජයග්‍රහණයක් අත් කර ගෙන තිබේ.\n\nපසුගිය වසර කිහිපය තුළදී ගෝලීය ඊ-වාණිජ්‍යය වෙළඳපොළ පාරිභෝගිකයින් සඳහා අත්‍යවශ්‍ය අංගයක් බවට පත්ව තිබුණි. ගෝලීය අන්තර්ජාල ප්‍රවේශය සහ පිළිගැනීම සීඝ්‍රයෙන් වර්ධනය වන විට, අන්තර්ජාලය ඔස්සේ මිලදී ගැනීම් කරනු ලබන පුද්ගලයින් සංඛ්‍යාව දිනෙන් දින ඉහළ යමින් පවතී.\n\nලින්ක් සමහන් මේවන විටත් Amazon.com අන්තර්ජාල වෙළඳපොළ තුළට ප්‍රවේශ වී ඇති අතර එය දැන් Walmart.com සහ Amazon UK යන වෙළඳ ජාල තුළටද ඇතුළත් කිරීමත් සමඟින් එහි ව්‍යාප්තිය පුළුල් වී තිබේ. සමහන් Walmart.com වෙත ප්‍රවේශ වීම මගින් ඇමරිකා එක්සත් ජනපදය පුරා පිහිටි 4,700 කට අධික Walmart බාහිර වෙළඳ ශාඛා තුළින්ද සමහන් මිලදී ගැනීමට හැකි වේ. මෙම ප්‍රවේශය ලින්ක් නැචුරල් හට උපායමාර්ගික වශයෙන් සුවිශේෂී වැදගත් කමක් වනු ඇත.",
       "URL": "https://divaina.lk/%e0%b6%bd%e0%b7%92%e0%b6%b1%e0%b7%8a%e0%b6%9a%e0%b7%8a-%e0%b6%b1%e0%b7%90%e0%b6%a0%e0%b7%94%e0%b6%bb%e0%b6%bd%e0%b7%8a%e0%b7%84%e0%b7%92-%e0%b7%83%e0%b6%b8%e0%b7%84%e0%b6%b1%e0%b7%8a-walmart/",
       "Category": "business",
       "Parent URL": "https://divaina.lk/category/ganudenu-lowa//page/14/"
}