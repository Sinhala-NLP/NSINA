{
       "Source": "divaina",
       "Timestamp": "August 6, 2023",
       "Headline": "2022 බැංකු රක්ෂණ සම්මාන උළෙලේදී යූනියන් ඇෂුවරන්ස් සමාගමට ජයග්‍රහණ රැසක්",
       "News Content": "ශ්‍රී ලංකාවේ අංක එකේ බැංකු රක්ෂණ සේවා සපයන්නා වන යූනියන් ඇෂුවරන්ස්, 2022 බැංකු රක්ෂණ වාර්ෂික සම්මාන උළෙලේ ජයග්‍රාහකයින්ට ගෞරවය පිරිනැමීය. මොනාර්ක් ඉම්පීරියල්හි පැවති මෙම උත්කර්ෂවත් අවස්ථාව, බැංකු රක්ෂණ කණ්ඩායම සහ සහයක අංශ වසර පුරා ලැබූ සුවිශේෂී ජයග්‍රහණ අගය කිරීම වෙනුවෙන් පැවැත්විණි. “සීමාමායිම් නැති” යන තේමාව රැගත්, මෙම උත්සවය උත්කර්ෂවත් අංග රැසකින් සමන්විත වූ අතර, සබඳතා වැඩිදියුණු කරන, පුද්ගලයන් දිරිමත් කරන, තවදුරටත් ජයග්‍රහණ සඳහා පෙළඹවීම් ඇති කරන ගෞරවණීය වේදිකාවක් විය.\n\nජෝන් කීල්ස් හෝල්ඩිංස් පී.එල්.සී. සමාගමේ මූල්‍ය, තොරතුරු තාක්ෂණ සහ විනෝද කටයුතු අංශයේ සභාපති සුරේෂ් රාජේන්ද්‍ර මහතා ඇතුළු ජ්‍යෙෂ්ඨ කළමනාකාරීත්වයේ ගෞරවණීය සහභාගීත්වයෙන් පැවති මෙම උත්කර්ෂවත් අවස්ථාවට, සම්මාන ලාභීන් 150කට අධික පිරිසක් එක්ව සිටියහ.\n\nඑම රාත්‍රියේ ප්‍රධානතම සම්මානය වූ ශූරයන් අතර ශූරයා (Champion of Champions) සම්මානය යූනියන් ඇෂුවරන්ස්හි නේෂන්ස් ට්‍රස්ට් බැංකු නාලිකාවේ හර්ෂ විජේසිංහ සහ යූනියන් ඇෂුවරන්ස්හි කොමර්ෂල් බැංකු නාලිකාවේ නගුලේශ්වර ශෝභිතා දිනා ගත්හ. පළමු වාරිකය පදනම් කර ගත් කාණ්ඩයේ හොඳම ප්‍රාදේශීය කළමනාකරු වෙනුවෙන් පිරිනැමෙන සම්මානය යූනියන් ඇෂුවරන්ස්හි නේෂන්ස් ට්‍රස්ට් බැංකු නාලිකාවේ කසුන් චන්ද්‍රසිරි විසින් දිනා ගන්නා ලද අතර, වාර්ෂික නව ව්‍යාපාර වාරික පදනම් කරගත් කාණ්ඩයේ සම්මානය යූනියන් ඇෂුවරන්ස්හි කොමර්ෂල් බැංකු නාලිකාවේ ටී. සජීතන් දිනා ගත්තේය. හොඳම කලාප කළමනාකාර කාණ්ඩය යටතේ, යූනියන් ඇෂුවරන්ස්හි නේෂන්ස් ට්‍රස්ට් බැංකු නාලිකාවේ චරිත් අබේවර්ධන පළමු වාරික පදනම් වූ කාණ්ඩයේ සම්මානය දිනාගත් අතර, වාර්ෂික නව ව්‍යාපාර වාරික පදනම් වූ කාණ්ඩයේ සම්මානය යූනියන් ඇෂුවරන්ස්හි කොමර්ෂල් බැංකු නාලිකාවේ වී. ටෙම්සි විසින් දිනා ගන්නා ලදී.",
       "URL": "https://divaina.lk/2022-%e0%b6%b6%e0%b7%90%e0%b6%82%e0%b6%9a%e0%b7%94-%e0%b6%bb%e0%b6%9a%e0%b7%8a%e0%b7%82%e0%b6%ab-%e0%b7%83%e0%b6%b8%e0%b7%8a%e0%b6%b8%e0%b7%8f%e0%b6%b1-%e0%b6%8b%e0%b7%85%e0%b7%99%e0%b6%bd%e0%b7%9a/",
       "Category": "business",
       "Parent URL": "https://divaina.lk/category/ganudenu-lowa//page/12/"
}