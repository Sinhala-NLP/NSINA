{
       "Source": "divaina",
       "Timestamp": "October 9, 2022",
       "Headline": "මහින්ද්‍රා අයිඩියල් ෆිනෑන්ස් දීපව්‍යාප්ත ශාඛා ජාලයට මීගමුවත් එක්වෙයි",
       "News Content": "ශ්‍රී ලංකාවේ ආර්ථිකයට දෙවැනි වැඩිම දායකත්වය ලබාදෙන ගම්පහ දිස්ත්‍රික්කයේ ප්‍රධානතම ආර්ථික මධ්‍යස්ථානයක් වන මීගමුව නගරයේ තම ශාඛාවක් විවෘත කිරීමට මහින්ද්‍රා අයිඩියල් ෆිනෑන්ස් සමාගම පසුගියදා කටයුතු කළේය.\n\nමෙය තම ආර්ථික කටයුතු සහ ජීවනෝපාය මාර්ග සඳහා මූල්‍ය සහයක් බලාපොරොත්තු වන පුද්ගලයන්ට මෙන්ම, බැංකු හා මූල්‍ය සේවා ක්ෂේත්‍රයේ රැකියා අපේක්ෂා කරන පුද්ගලයන්ටද අතිශය වැදගත් පුවතක් වනු ඇත.\n\nදිවයින පුරා විසිරුණු, සියලු‍ පහසුකම් සහිත මහින්ද්‍රා අයිඩියල් ෆිනෑන්ස් ශාඛා ජාලයට එක්වුණු මෙම නවතම ශාඛාව අංක 293/1, ප්‍රධාන වීදිය, මීගමුව යන ලිපිනයෙහි පිහිටා තිබේ. ශ්‍රී ලංකා මහ බැංකුවේ ලියාපදිංචි, බැංකු නොවන මූල්‍ය ආයතනයක් වන මහින්ද්‍රා අයිඩියල් ෆිනෑන්ස් මේ වන විට නාගරික ප්‍රදේශ වල මෙන්ම ග්‍රාමීය ප්‍රදේශ වලද සුළු, මධ්‍යම හා මහා පරිමාණ ව්‍යාපාර වලද ප්‍රමුඛතම තේරීමක් බවට පත්වී ඇත.",
       "URL": "https://divaina.lk/%e0%b6%b8%e0%b7%84%e0%b7%92%e0%b6%b1%e0%b7%8a%e0%b6%af%e0%b7%8a%e0%b6%bb%e0%b7%8f-%e0%b6%85%e0%b6%ba%e0%b7%92%e0%b6%a9%e0%b7%92%e0%b6%ba%e0%b6%bd%e0%b7%8a-%e0%b7%86%e0%b7%92%e0%b6%b1%e0%b7%91/",
       "Category": "business",
       "Parent URL": "https://divaina.lk/category/ganudenu-lowa//page/67/"
}