{
       "Source": "divaina",
       "Timestamp": "February 12, 2023",
       "Headline": "75 වැනි නිදහස සනිටුහන් කරමින් සියලුම ශ්‍රී ලාංකිකයින්ට හච් ‘කතා නිදහස’ මඟින් සහන පිරිනමයි",
       "News Content": "ශ්‍රී ලංකාව තුළ වසර 25ක් සිය අඛණ්ඩ පැවැත්ම තහවුරු කළ පුරෝගාමී ජංගම දුරකථන ක්‍රියාකරු වන හච්, පවතින දුෂ්කර ආර්ථික වාතාවරණය සාර්ථකව කළමනාකරණය කර ගැනීම සඳහා ඉතා සුවිශේෂී ඇමතුම් පැකේජයක් හඳුන්වා දෙමින් ඔවුන් තවමත් රටේ ජනතාව සමඟ අත්වැල් බැඳගෙන සිටින බව යළිත් තහවුරු කරයි.\n\nමෙම නව පැකේජය හච් 072/078 ජාලය තුළ මසකට රු.67ක් වැනි සුළු මුදලකට අසීමිත නොමිලේ ඇමතුම් ලබාදෙන අතර තවද මාස 2 ක් සඳහා රු.123 ක් සහ මාස 3 ක් සඳහා රු.147 ක් ලෙස සුවිශේෂී දීමනා ලබා දෙයි. සිය පාරිභෝගිකයින්ගේ ආර්ථික බර ලිහිල් කිරීමට දරන උත්සාහයේදී අත්‍යවශ්‍ය සන්නිවේදන වියදම් සඳහා දැරීමට සිදුවන පිරිවැය අවම කිරීම මෙහි අරමුණ වී ඇත. මෙම සැලසුම් පෙරගෙවුම් සහ පසුගෙවුම් යන පාරිභෝගික දෙපාර්ශ්වයටම ලබාගැනීමේ හැකියාව පවතී. මේ පිළිබඳව අදහස් දක්වමින් හච් හි ප්‍රධාන විධායක නිලධාරී තිරුකුමාර් නඩරාසා මහතා සඳහන් කළේ මෙවැන්නකි. “මේ දිනවල ජනතාව මුහුණ දෙන දැවැන්ත ආර්ථික පීඩනය අපිට හොඳින් තේරුම් ගන්න පුළුවන්. වසර 25 ක් පුරාවට ශ්‍රී ලංකාව තුළ රැඳෙමින් සෑම විටම ජනතාවට දැරිය හැකි මිලකට ජංගම දුරකථන සේවා ලබාදීමට අපි කටයුතු කළා.",
       "URL": "https://divaina.lk/75-%e0%b7%80%e0%b7%90%e0%b6%b1%e0%b7%92-%e0%b6%b1%e0%b7%92%e0%b6%af%e0%b7%84%e0%b7%83-%e0%b7%83%e0%b6%b1%e0%b7%92%e0%b6%a7%e0%b7%94%e0%b7%84%e0%b6%b1%e0%b7%8a-%e0%b6%9a%e0%b6%bb%e0%b6%b8%e0%b7%92/",
       "Category": "business",
       "Parent URL": "https://divaina.lk/category/ganudenu-lowa//page/46/"
}