{
       "Source": "divaina",
       "Timestamp": "June 24, 2023",
       "Headline": "අරක්කු ඉල්ලගෙන ගිහින් ඛේදවාචයක්-කපලා මරලා ඇළට දාලා",
       "News Content": "දෙහිඕවිට ප්‍රදේශයේ නීති විරෝධී මත්පැන් අලෙවි කරන නිවසකට පැමිණ එම නීති විරෝධී මත්පැන් ඉල්ලා සිටි පුද්ගලයකු හා නිවෙස් හිමියා අතර ඇති වූ බහින්බස් වීමක් දුරදිග යෑමෙන් එම මත්පැන් ඉල්ලා සිටි පුද්ගලයා නිවෙස් හිමියාට පහර දීමට උත්සාහ ගත් අවස්ථාවේ ඒ අසල සිටි අයකු විසින් ඔහුට තියුණු ආයුධයකින් පහර දී ඝාතනය කර නිවස අසල ඇති ඇළකට ඇද දමා තිබේ.\n\nමෙලෙස ඝාතනයට ලක්ව තිබුණේ දෙහිඕවිට, කනන්ගම පදිංචිව සිටි 26 හැවිරිදි පුද්ගලයෙකි.\n\nමෙම ඝාතනය සම්බන්ධයෙන් එම ප්‍රදේශයේම පදිංචි 57 හැවිරිදි පුද්ගලයකු අත්අඩංගුවට ගෙන ඇත. අදාළ ඝාතනය සඳහා යොදාගත් පිහියක් ද පොලිස් භාරයට ගෙන තිබේ.\n\nප්‍රදීප් ප්‍රසන්න සමරකෝන් සහ ඇන්ටන් ප්‍රනාන්දු",
       "URL": "https://divaina.lk/%e0%b6%85%e0%b6%bb%e0%b6%9a%e0%b7%8a%e0%b6%9a%e0%b7%94-%e0%b6%89%e0%b6%bd%e0%b7%8a%e0%b6%bd%e0%b6%9c%e0%b7%99%e0%b6%b1-%e0%b6%9c%e0%b7%92%e0%b7%84%e0%b7%92%e0%b6%b1%e0%b7%8a-%e0%b6%9b%e0%b7%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/119/"
}