{
       "Source": "divaina",
       "Timestamp": "June 29, 2023",
       "Headline": "දකුණේ විදුහල්පති පුරප්පාඩු 323ක්",
       "News Content": "දකුණු පළාතේ පාසල්වල විදුහල්පති තනතුරේ පුරප්පාඩු 323ක් පවතින බව දකුණු පළාත් ආණ්ඩුකාර ආචාර්ය විලි ගමගේ මහතා පවසයි.\n\nවිදුහල්පතිවරුන් 1523 දෙනකු සිටිය යුතු වුවත් දැනට සිටින්නේ විදුහල්පතිවරුන් 978 දෙනකු බව ද ආණ්ඩුකාරවරයා කියයි.\n\nමෙකී පාසල්වල විදුහල්පති තනතුරු සඳහා වැඩබලන විදුහල්පතිවරුන් පත්කොට ඇති බව පවසන දකුණු පළාත් ආණ්ඩුකාරවරයා අධ්‍යාපන නිලධාරීන්ගේ පුරප්පාඩු 60ක් පමණ පවතින බව ද පවසයි. අධ්‍යාපන නිලධාරින් 223 දෙනකු සිටිය යුතු වුවත් දැනට සිටින්නේ 174 දෙනකු බව ද ආණ්ඩුකාරවරයා සඳහන් කළේය.\n\nඅධ්‍යාපන අමාත්‍යාංශය මගින් ශ්‍රේණිධාරී විදුහල්පතිවරුන් පත්කොට පළාත් සභාව වෙත මුදා හැරියහොත් විදුහල්පති පුරප්පාඩු වී ඇති පාසල් සඳහා එම විදුහල්පතිවරුන් පත්කළ හැකි බව ද ආණ්ඩුකාර ආචාර්ය විලි ගමගේ මහතා වැඩිදුරටත් සඳහන් කළේය.ලලිත් චාමින්ද සහ එස්.කේ. කළුආරච්චි – ගාල්ල",
       "URL": "https://divaina.lk/%e0%b6%af%e0%b6%9a%e0%b7%94%e0%b6%ab%e0%b7%9a-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%8a%e0%b6%b4%e0%b6%ad%e0%b7%92-%e0%b6%b4%e0%b7%94%e0%b6%bb%e0%b6%b4%e0%b7%8a%e0%b6%b4%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/114/"
}