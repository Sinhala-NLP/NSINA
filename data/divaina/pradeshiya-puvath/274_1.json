{
       "Source": "divaina",
       "Timestamp": "January 9, 2023",
       "Headline": "හැටනව ලක්ෂයේ පෙත්සමට කටුවාපිටියෙනුත් අත්සන් දැනට ලක්ෂය පනී",
       "News Content": "විදුලිබිල යළිත් වරක් වැඩි කිරීමට කැබිනට් මණ්ඩලයට ගෙන ඒමට නියමිත යෝජනාවට එරෙහිව විදුලිය පාවිච්චි කරන්නන්ගේ සංගමය මගින් සූදානම් කරන ලක්ෂ හැට නවයක මහජන පෙත්සමට අත්සන් ගැනීමේ කටයුතු ඊයේ 8 වැනි දිනටත් සිදු කෙරිණි.\n\nමීගමුව පොළ මධ්‍යයේදී සහ කටුවාපිටිය පල්ලිය ඉදිරිපිට දී ඊයේ දිනයේදී අත්සන් ගැනීම් සිදු කෙරිණි.\n\nවිදුලිය පාවිච්චි කරන්නන්ගේ සංගමයේ මව් ශාඛාව වෙත පමණක් මේ වන විට අත්සන් ලක්ෂයක ප්‍රමාණයක් ලැබී ඇතැයි එම සංගමයේ ලේකම් සංජීව ධම්මික මහතා පැවසීය. ප්‍රාදේශීය මට්ටමින් ද අත්සන් ගැනීමේ කටයුතු සිදු කෙරෙන බව ද ඔහු කීය.අනුරාධ හිරිපිටියගේ",
       "URL": "https://divaina.lk/%e0%b7%84%e0%b7%90%e0%b6%a7%e0%b6%b1%e0%b7%80-%e0%b6%bd%e0%b6%9a%e0%b7%8a%e0%b7%82%e0%b6%ba%e0%b7%9a-%e0%b6%b4%e0%b7%99%e0%b6%ad%e0%b7%8a%e0%b7%83%e0%b6%b8%e0%b6%a7-%e0%b6%9a%e0%b6%a7%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/274/"
}