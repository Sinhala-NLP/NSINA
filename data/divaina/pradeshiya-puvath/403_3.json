{
       "Source": "divaina",
       "Timestamp": "August 12, 2022",
       "Headline": "පෙට්‍රල් හොරාට එවලේම කරුමෙ පළිසන් දීලා",
       "News Content": "මුලතිව් පුදුකුඩිඉරිප්පු වල්ලුවාර් ප්‍රදේශයේ නිවසක් ඉදිරිපිට නවතා තිබූ යතුරුපැදියකින් රාත්‍රී කාලයේ හොර රහසේ පෙට්‍රල් අදිමින් සිටි තරුණයකු යතුරුපැදිය එක්වරම ගිනි ගැනීම නිසා ඇති වූ ගින්නකින් පිළිස්සී 10 දා රෝහල් ගත කොට තිබේ.\n\nයතුරුපැදියට ගිනි ඇවිලී සැකකරුද ගින්නට හසු වී පිළිස්සීමෙන් පසුව ඔහු දිව ගොස් වල්ලුවාර් ගම්මානයේ පාලු නිවසක සැඟ වී ඇත.\n\nයතුරු පැදිය ගිනි ගැනීම නිසා එම ස්ථානයට පැමිණි අසල්වැසියෝ ඒ අවට ප්‍රදේශය සෝදීසි කිරීමෙන් පසුව සැඟවී සිටි සැකකාර තරුණයා සොයාගෙන රෝහල් ගත කොට තිබේ. මුලතිව් පුදුකුඩීඉරිප්පු පොලිසියේ නිලධාරීන් පිරිසක් පැමිණ\n\nගිනිගෙන හානියට පත් යතුරුපැදිය පරීක්ෂණ කටයුතු සඳහා රැගෙන ගොස් ඇති අතර රෝහල් ගතව සිටින තරුණයාද අත්අඩංගුවට ගෙන තිබේ.\n\nහොරෙන් පෙට්‍රල් ඇදීමට ගොස් සිටි තරුණයා වයස අවුරුදු 17ක අයෙකු වන අතර පොලිසිය සිද්ධිය සම්බන්ධයෙන් පරීක්ෂණ පවත්වයි.\n\nදිනසේන රතුගමගේ",
       "URL": "https://divaina.lk/%e0%b6%b4%e0%b7%99%e0%b6%a7%e0%b7%8a%e0%b6%bb%e0%b6%bd%e0%b7%8a-%e0%b7%84%e0%b7%9c%e0%b6%bb%e0%b7%8f%e0%b6%a7-%e0%b6%91%e0%b7%80%e0%b6%bd%e0%b7%9a%e0%b6%b8-%e0%b6%9a%e0%b6%bb%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/403/"
}