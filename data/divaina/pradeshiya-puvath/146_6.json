{
       "Source": "divaina",
       "Timestamp": "May 27, 2023",
       "Headline": "පුංචි ළිඳේ වැටුණු අලි පැටවා ගොඩගන්න පැය විස්සක මෙහෙයුමක්",
       "News Content": "අවුරුද්දක් පමණ වයසැති වන අලි පැටවෙකු වවුනියාවේ මඩුකන්ද ප්‍රදේශයේ අනාරක්ෂිත ළිඳකට වැටී සිටි අයුරු ගම්වාසින් විසින් ඉකුත් 24 දා දැක තිබේ.\n\nවන අලි පැටවා වැටී ඇත්තේ එම ළිඳේ මැද තවත් ගැඹුරු කරන ලද කුඩා වළකට වීම නිසා ඌව ගොඩ ගැනීමට ගම්වාසීන්ට හා වනජීවී නිලධාරීන්ට දැඩි පරිශ්‍රමයක් දැරීමට සිදු වුණි. පැය විස්සක පමණ කාලයක් මේ සඳහා ගත වූ අතර බැකෝ යන්ත්‍රයක හා ගම්වාසීන්ගේ සහාය මත ළිඳේ සිර වී සිටි වන අලි පැටවා මුදාගෙන වනජීවී නිලධාරීන් විසින් ඌව කැලයට මුදාහැර තිබේ.\n\nදිනසේන රතුගමගේ",
       "URL": "https://divaina.lk/%e0%b6%b4%e0%b7%94%e0%b6%82%e0%b6%a0%e0%b7%92-%e0%b7%85%e0%b7%92%e0%b6%b3%e0%b7%9a-%e0%b7%80%e0%b7%90%e0%b6%a7%e0%b7%94%e0%b6%ab%e0%b7%94-%e0%b6%85%e0%b6%bd%e0%b7%92-%e0%b6%b4%e0%b7%90%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/146/"
}