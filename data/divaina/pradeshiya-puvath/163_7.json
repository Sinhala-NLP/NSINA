{
       "Source": "divaina",
       "Timestamp": "May 9, 2023",
       "Headline": "තන්තිරිමලේදී වලස් ප්‍රහාරයට ලක්වූ සිවිල් ආරක්‍ෂකයා රෝහලේ",
       "News Content": "තන්තිරිමලේ වනයේ සිටි වලසකු විසින් සිවිල් ආරක්‍ෂක භටයකුට ප්‍රහාරයක් එල්ල කිරීමේ සිද්ධියක් තන්තිරිමලේ පොලිසියෙන් වාර්තා වෙයි.\n\nමෙම වලස් ප්‍රහාරයෙන් තුවාල ලැබූ ජී. චන්ද්‍රපාල නමැති සිවිල් ආරක්‍ෂක භටයා මේ වනවිට අනුරාධපුර රෝහලේ ප්‍රතිකාර ලබයි.\n\nමෙම සිවිල් ආරක්‍ෂක භටයා තමාට අයත් කුඹුර අසල පිහිටි කැලෑවේ ලී කැපීමට යද්දී සැඟවී සිටි වලසා ඔහුගේ මුහුණට පැන සිරුරට තුවාල සිදුකර ඇති බව තන්තිරිමලේ පොලිසියේ ප්‍රධාන පොලිස් පරීක්‍ෂක සන්තක එදිරිසිංහ මහතා ‘දිවයින’ ට පැවැසීය.\n\nසිවිල් ආරක්‍ෂක භටයාගේ කෑගැසීම නිසා වලහා පලාගොස් ඇති අතර මෙම කැලෑවේ වලසුන් සිටින බවට මීට පෙර ද ප්‍රදේශවාසීන් විසින් වගකිවයුත්තන්ට දැනුම්දී තිබුණි.නෝමන් පලිහවඩන, මිහින්තලේ – රංග චතු",
       "URL": "https://divaina.lk/%e0%b6%ad%e0%b6%b1%e0%b7%8a%e0%b6%ad%e0%b7%92%e0%b6%bb%e0%b7%92%e0%b6%b8%e0%b6%bd%e0%b7%9a%e0%b6%af%e0%b7%93-%e0%b7%80%e0%b6%bd%e0%b7%83%e0%b7%8a-%e0%b6%b4%e0%b7%8a%e0%b6%bb%e0%b7%84%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/163/"
}