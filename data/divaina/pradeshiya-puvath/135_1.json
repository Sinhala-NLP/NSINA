{
       "Source": "divaina",
       "Timestamp": "June 7, 2023",
       "Headline": "කොළඹ සිට කින්නියා ගිය වෑන් රිය හබරණදී කන්ටේනරයක ගැටී 2ක් මරුට – එක් අයකුට බරපතළ තුවාල",
       "News Content": "කොළඹ සිට කින්නියා ප්‍රදේශයට ගමන් කරමින් තිබූ වෑන් රථයක් ඊයේ (6දා) උදෑසන 6ට පමණ හබරණ 146 – 147 සැතපුම් කණු අතරදී ත්‍රිකුණාමලයේ සිට කොළඹ බලා ගමන් කරමින් තිබූ කන්ටේනර් රථයක මුහුණට මුහුණ ගැටීමෙන් වෑන් රථයේ ගමන් ගත් දෙදෙනකු මියගොස් තවත් අයකු බරපතළ තුවාල ලබා රෝහල් ගතකොට ඇතැයි හබරණ පොලිසිය කියයි.\n\nමෙලෙස මියගොස් ඇත්තේ වෑන් රථයේ රියදුරු මුස්තපා අලබ්දීන් (49) හා විදේශගතව සිට පැමිණෙමින් සිටි කාන්තාවක වූ සුදෙයිදු උම්මා (45) යන කින්නියා නඩතිව්වල පදිංචි දෙදෙනෙකි. රථයේ පැමිණි මියගිය කාන්තාවගේ සැමියා ද බරපතළ තුවාල ලබා ත්‍රිකුණාමල මහ රෝහලේ දැඩිසත්කාර ඒකකයේ ප්‍රතිකාර ලබමින් සිටින බව හා අනතුරට හේතුව රියදුරුට නින්ද යෑම බවට සැකකරන බවත් පොලිසිය පවසයි.\n\nහබරණ පොලිස් ස්ථානයේ ස්ථානාධිපති ප්‍රධාන පොලිස් පරීක්ෂක පාලිත ඉලංගසේකර මහතාගේ උපදෙස් මත රථවාහන අංශයේ ස්ථානාධිපති ප්‍රධාන පොලිස් පරීක්ෂක හේරත් මහතා ඇතුළු නිලධාරිහු වැඩිදුර පරීක්ෂණ මෙහෙයවති.\n\nකන්තලේ – ඩබ්. එම්. වික්‍රමසිංහ",
       "URL": "https://divaina.lk/%e0%b6%9a%e0%b7%9c%e0%b7%85%e0%b6%b9-%e0%b7%83%e0%b7%92%e0%b6%a7-%e0%b6%9a%e0%b7%92%e0%b6%b1%e0%b7%8a%e0%b6%b1%e0%b7%92%e0%b6%ba%e0%b7%8f-%e0%b6%9c%e0%b7%92%e0%b6%ba-%e0%b7%80%e0%b7%91%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/135/"
}