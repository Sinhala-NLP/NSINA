{
       "Source": "divaina",
       "Timestamp": "March 29, 2023",
       "Headline": "රා ලොරියේ ගැටුණු යතුරුපැදිකරු එතැනමයි",
       "News Content": "ලොරි රථයක් සහ යතුරුපැදියක් ගැටී සිදු වූ අනතුරකින් යතුරුපැදිකරු එම ස්ථානයේදීම ජීවිතක්ෂයට පත් වී ඇති බව වටවල පොලිසිය පැවසීය.\n\nමෙම අනතුරෙන් මියගොස් ඇත්තේ වන්නිආරච්චි කම්කානන්ගේ ප්‍රදීප් කුමාර අල්විස් (30) නමැති වීරපිටිය මොරගහපල්ලම ප්‍රදේශයේ පදිංචි තරුණයෙකි.\n\nකුලියාපිටිය ප්‍රදේශයේ සිට හැටන් දක්වා රා ප්‍රවාහනය කළ ලොරි රථයක් සහ හැටන් සිට ගිනිගත්හේන දක්වා ධාවනය කළ යතුරුපැදියක් ගැටී මෙම අනතුර සිදු වී ඇති බවත්, මෙම අනතුරු 28 දින පස්වරු 3.30 ට පමණ හැටන් කොළඹ ප්‍රධාන මාර්ගයේ වටවල දියගල ප්‍රදේශයේදී සිදු වී ඇති බවත් අනතුර පිළිබඳ පරීක්ෂණ පවත්වන වටවල පොලිසිය කියා සිටියේය.\n\nඅනතුර හේතුවෙන් එම මාර්ගයේ රථ වාහන ගමනාගමනයට ද බාධා එල්ල වී තිබුණි.\n\nඡායාරූප හා සටහන නුවරඑලිය නාලක රත්නායක",
       "URL": "https://divaina.lk/%e0%b6%bb%e0%b7%8f-%e0%b6%bd%e0%b7%9c%e0%b6%bb%e0%b7%92%e0%b6%ba%e0%b7%9a-%e0%b6%9c%e0%b7%90%e0%b6%a7%e0%b7%94%e0%b6%ab%e0%b7%94-%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/200/"
}