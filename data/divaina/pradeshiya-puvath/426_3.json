{
       "Source": "divaina",
       "Timestamp": "July 15, 2022",
       "Headline": "නතර නොකළ බසයට ගල් ප්‍රහාරයක් එල්ල කළ කාන්තාව අත්අඩංගුවට",
       "News Content": "යාපනයේ සිට වවුනියාව බලා ධාවනය වෙමින් තිබූ ලංගම බස් රථයකට ගල් ප්‍රහාරයක් එල්ලකළ 28 හැවිරිදි කාන්තාවක් පුලියන්කුලම පොලිසිය විසින් පෙරේදා (13 දා) අත්අඩංගුවට ගෙන තිබේ.\n\nඇය මෙම බස් රථයට ප්‍රහාරයක් එල්ල කළේ තමන්ට එම බසය ඊට පෙර දිනයේදී නතර නොකළ නිසා බව ඇය පොලිසියට ප්‍රකාශ කොට ඇති අතර ඇය විසින් එල්ල කළ ගල් ප්‍රහාරයෙන් බසයේ ඉදිරිපස වීදුරුවට දැඩි ලෙස හානි සිදුව තිබේ.\n\nසිද්ධිය සම්බන්ධයෙන් බස් රථයේ රියැදුරු වවුනියාව පොලිසියට පැමිණිලි කිරීමෙන් පසුව පොලිසිය පරීක්ෂණ ආරම්භ කොට සැකකාරිය අත් අඩංගුවට ගෙන ඇති අතර ඇයව වවුනියාව අධිකරණය වෙත ඉදිරිපත් කිරීමට පියවර ගෙන තිබේ.\n\nදිනසේන රතුගමගේ",
       "URL": "https://divaina.lk/%e0%b6%b1%e0%b6%ad%e0%b6%bb-%e0%b6%b1%e0%b7%9c%e0%b6%9a%e0%b7%85-%e0%b6%b6%e0%b7%83%e0%b6%ba%e0%b6%a7-%e0%b6%9c%e0%b6%bd%e0%b7%8a-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/426/"
}