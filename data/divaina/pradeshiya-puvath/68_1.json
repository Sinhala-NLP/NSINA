{
       "Source": "divaina",
       "Timestamp": "August 10, 2023",
       "Headline": "පුතාගෙන් අතවර වූ දැරිය නිවසක රඳවාගෙන සිටි කොස්තාපල් අත්අඩංගුවට",
       "News Content": "තම පුතා 14 දැරියකට සිදු කළ අපයෝජනයක් පිළිබඳව සිදුකරන පොලිස් විමර්ශන කටයුතු යටපත් කිරීම සඳහා එම දැරිය රැගෙන ගොස් බිබිලේ පිහිටි නිවසේ රඳවාගෙන සිටි කොස්තාපල්වරයකු මොනරාගල පොලිසිය මගින් පෙරේදා (08 දා) අත්අඩංගුවට ගෙන ඇත.\n\nමෙම අපයෝජනයට ලක්වූ දැරිය මොනරාගල රෝහලේ ප්‍රතිකාර ලබමින් සිටියදී කොස්තාපල්වරයා දැරිය මෙසේ කැඳවා ගෙන ගොස් ඇති බව මොනරාගල පොලිසිය කියයි.\n\nමේ අනුව මෙම අපයෝජනය සිදු කළ කොස්තාපල්වරයාගේ පුත්‍රයා ද පොලිසිය මගින් අත්අඩංගුවට ගෙන තිබේ.\n\n“අනේ මේ ප්‍රශ්නය මෙච්චර දුරදිග යයි කියා සිතුවේ නැහැ යැයි කොස්තාපල්වරයා පොලිස් විමර්ශන නිලධාරීන්ට පවසා ඇත.\n\nමොනරාගල පොලිසිය කියන අන්දමට මෙම කොස්තාපල්වරයා මෙම ප්‍රශ්නය දුරදිග නොයවන ලෙස දැරියට බලපෑම් කර ඇත.\n\nමෙම දැරියගේ පවුලේ පාර්ශ්වය දිගින් දිගටම මේ පිළිබඳව සිදුකරන විරෝධතා සහ පොලිස් පැමිණිලි යටපත් කිරීමේ අරමුණින් අදාළ පොලිස් කොස්තාපල්වරයා දැරිය පැහැරගෙන මෙසේ ඔහුගේ නිවසේ රඳවා ගෙන ඇත.නෝමන් පලිහවඩන",
       "URL": "https://divaina.lk/%e0%b6%b4%e0%b7%94%e0%b6%ad%e0%b7%8f%e0%b6%9c%e0%b7%99%e0%b6%b1%e0%b7%8a-%e0%b6%85%e0%b6%ad%e0%b7%80%e0%b6%bb-%e0%b7%80%e0%b7%96-%e0%b6%af%e0%b7%90%e0%b6%bb%e0%b7%92%e0%b6%ba-%e0%b6%b1%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/68/"
}