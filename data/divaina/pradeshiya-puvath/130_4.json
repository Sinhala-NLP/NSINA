{
       "Source": "divaina",
       "Timestamp": "June 12, 2023",
       "Headline": "සීයේ මම තණකොළ කපන මාමාත් එක්ක පරිස්සමින් ඉන්නම් සීයා ගිහින් එන්න’",
       "News Content": "ඒ පුංචි ජොනතන් තමාව අමතන අවසන් අවස්ථාව වේ යැයි පියසිරි සිහිනෙකින්වත් සිතන්නට නැතග ඒ අනුව සිය සොහොයුරෙකුගේ අවමඟුල් අවස්ථාවට සහභාගි වීමට මේ සීයා ගියේ සිය මුණුපුරාව තණකොළ කපන තැනැත්තාට භාර කිරීමෙන් අනතුරුවය.\n\nතලාහේන මහා විසාලයේ පළමු ශ්‍රේණියේ ඉගෙනුම ලබන ජොනතන් මාර්ක් ෆොන්සේකා වයස අවුරුදු පහමාරක සුරතල් දරුවෙකිග ඔවුන්ගේ පදිංචිය මාලබේ බතලවත්ත ප්‍රදේශයේ කුලී නිවසකයග ජොනතන්ගේ පියා පවුලේ වගකීම් පැහැර හරින නිසා ඔහුගේ මව වන නෙරංජලාටද රැකියාවකට යෑමට සිදුවන්නේ අග හිඟකම් අහස උසට තිබෙන නිසායග ඒ අනුව පුංචි ජොනතන් බලාගන්නේ ඔහුගේ සීයා වන පියසිරියග පියසිරි මාලබේ හල්බරාව ප්‍රදේශයේ රජයේ ඉඩමක මුරුකරු ලෙස කටයුතු කරන අතර එහි තාවකාලික වාඩියක නතර වී සිටියිග මෙම ඉඩම පරමාණුක බලශක්ති අධිකාරියේ අත්හැර දමන ලද පරීක්‍ෂණ භූමියකිග මෙහි සමහර ඉදිකිරීම් ද කොට ඇති නමුත් එල්ල වූ ජනතා විරෝධය මැද එය අත්හැර දැමුනිග ජොනතන් තණකොළ කපන්නා අසල සිටිමින් එය නරඹන අතර නොසිතූ දෙයක් සිදුවියග එක්වරම තණකොළ අස්සේ තිබූ වීදුරු බෝතලයක කැපුම් යන්ත්‍රය ගැටීම නිසා ඔහු එය ඉක්මනින් ඔසවා හැරවීමේදී දරුවාගේ උදරයේ වැදී බරපතළ ලෙස කැපුම් තුවාල ලැබීය,\n\nකරන්නේ කුමක්දැයි තේරුමක් නොතිබූ තණකොළ කපන්නා අසල්වාසියෙක් සොයා දුවගොස් දරුවා බෝතලයක් මත වැටී තුවාල ලබා ඇතැයි පවසා තිබේග සිද්ධිය පිළිබඳව මුල්ලේරියාව පොලිසිය කරනු ලැබූ දීර්ඝ විමර්ශනය සහ වෛස පරීක්‍ෂණය මත සියලු තොරතුරු හෙළි කර ගැනීමට සමත් වියග මේ වන විට මෙම සිදුවීම අත්වැරැද්දක් නිසා සිදුවූ මරණයක් ලෙස සැලකිය හැකි වුවත් සිදුවීම සැඟවීමට තැත් කිරීම සහ දරුවා ප්‍රතිකාර සඳහා යොමු කිරීමට අපොහොසත් වීම යන කාරණා මත තණකොළ කපන්නා අලුත්කඩේ අධිකරණයට ඉදිරිපත් කිරීමෙන් අනතුරුව ජුනි 15 දින දක්වා රක්‍ෂිත බන්ධනාගාරගත කර ඇතග තම ආදරණීය පුත්‍රයාගේ මෙම අකල් වියෝව දරාගත නොහැකිව හඬා වැටෙන මව වන නෙරංජලා මහත්මිය හැඬු කඳුළින් පැවසුවේ මෙවැන්නක්,\n\nඅනේ මගේ අහිංසකයා මාව දාලා ගිහින්ග ලොකුවෙලා අම්මව බලා ගන්නව කියලා කිව්වා නේද මගේ රත්තරන්ග ඒව ඔක්කොම හීන වගේම මැකිලා ගියා,\n\nමෙම පුංචි දරු පැටියා ඉගෙනගත් තලාහේන මහා විසාලයේ විදුහල්පතිනි කේග පීග හෙට්ටිගේ මහත්මිය පැවසුවේ මෙම දරුවා හොඳ අනාගතයක් තිබූ දරුවෙක් බවයග ඔහුගේ පන්ති භාර ගුරුතුමිය වන නිරෝෂා විමලසූරිය මහත්මිය හැඬූ කඳුළින් මෙසේ පැවසුවාය,\n\nඅනේ මේ මැණිකක් වගේ දරුවාග දරුවා මාර්තු 27 තමයි මගේ පන්තියට ආවේග හරි හුරුබුටියිග දැන් ඉස්කෝලේ පටන් ගත්තහම එයාගේ පුටුව හිස්ග මට මේක දරා ගන්න අපහසුයිග මගේ දරුවෙක් නැති වුණා වගෙයි මට දැනෙන්නේ,\n\nදැන් සියල්ල සිදුවී හමාරයග අහිංසක දරුවකුට ජීවිතය අහිමිව තිබේග සියල්ල සිදුවූයේ ඇහිපිය ගහන ඉක්මනින්යග තම දරුවන් ඇහේ තබාගෙන හැදිය යුතු යැයි පැරණි කියමනක් තිබේග ඇත්තෙන්ම එය ඇත්තයග පුංචි අත් වැරැද්දක් නිසා ජීවිතයෙන් වන්දි ගෙවීමට දරුවන්ට සිදුවනු ඇතග ඒ වගේම අනතුර සිදුවූ විගස රෝහලකට ගෙන ගියේ නම් ඇතැම් විට මේ කතාව මීට වඩා වෙනස් වන්නට ඉඩ තිබිණග මේ හැම දෙයකින්ම කියවෙන්නේ එක දෙයකිග දරුවන් ගැන මීට වඩා බලන්නට ඇවැසි බවයග තම යහළුවන් සමග චිත්‍ර පාට කරන්නටල එකල දෙකල තුනල හතර ගනින්නටල සීයාගේ ඉඩම පුරා දුව පනින්නටල කුරුල්ලන් සමග කතා කරන්නට ආපසු පුංචි ජොනතන් එන්නේ නැතග ඔහු සුර කුමරුවන් හා එක්වී තිබේග කඳුළු කැට ගංගා මැද ඉරිදා දින හැන්දෑවේ තලාහේන පොදු සුසාන භූමියේදී පුංචි ජොනතන් සියලු දෙනාගෙන් සමුගෙන යළි නොඑන්නටම ගියේය.කඩුවෙල – සුගත් ප්‍රේමතිලකල ප්‍රියන්ත මද්දුමආරච්චි-මුල්ලේරියාව",
       "URL": "https://divaina.lk/%e0%b7%83%e0%b7%93%e0%b6%ba%e0%b7%9a-%e0%b6%b8%e0%b6%b8-%e0%b6%ad%e0%b6%ab%e0%b6%9a%e0%b7%9c%e0%b7%85-%e0%b6%9a%e0%b6%b4%e0%b6%b1-%e0%b6%b8%e0%b7%8f%e0%b6%b8%e0%b7%8f%e0%b6%ad%e0%b7%8a-%e0%b6%91/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/130/"
}