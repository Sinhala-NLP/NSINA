{
       "Source": "divaina",
       "Timestamp": "February 23, 2022",
       "Headline": "බිරිඳගේ අනියම් සැමියාට ඇදේ දී ගිනිතබා මැරූ සැකකරු රිමාන්ඩ්",
       "News Content": "බළන්ගොඩ පින්නවල ප‍්‍රදේශයේදී පෙට‍්‍රල් දමා ගිනිතබා පුද්ගලයෙකු ඝාතනය කිරීමේ චෝදනාව මත එම්. ඒ. ධර්මපාල නමැති සිව්දරු පියකු සැකපිට පොලිසිය මගින් අත්අඩංගුවට ගෙන බළන්ගොඩ මහේස්ත‍්‍රාත් ජයරුවන් දිසානායක මහතා හමුවට ඉදිරිපත් කිරීමෙන් අනතුරුව ලබන මස 07 වැනිදා දක්වා රක්‍ෂිත බන්ධනාගාර ගතකිරීමට නියෝග කෙරිණි.\n\nමෙම සැකකරුගේ බිරිඳ හා අනියම් ඇසුරක් පැවැත් වූ බවට සැක කරන්නා වූ 36 හැවිරිදි පුද්ගලයා සිය බිරිඳ සමඟ (19) නිදි යහනේ සිටියදී වහලයට නැග පෙට‍්‍රල් වක්කර ගිනිතැබූ බවට පොලිසියට තොරතුරු ලැබී ඇත.\n\nපින්නවල පොලිසිය වැඩිදුර පරීක්‍ෂණ සිදු කරයි.\n\nබළන්ගොඩ – එන්. එච්. පියසේන",
       "URL": "https://divaina.lk/%e0%b6%b6%e0%b7%92%e0%b6%bb%e0%b7%92%e0%b6%b3%e0%b6%9c%e0%b7%9a-%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b7%83%e0%b7%90%e0%b6%b8%e0%b7%92%e0%b6%ba%e0%b7%8f%e0%b6%a7-%e0%b6%87/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/539/"
}