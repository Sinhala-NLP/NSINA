{
       "Source": "divaina",
       "Timestamp": "January 27, 2023",
       "Headline": "සිසු දරුවන්ට දස වධදෙන නරුම ගුරා ප්‍රදේශයෙන් පැනගිහින්",
       "News Content": "පොලිසියට හා බලධාරීන්ට ඉබි ගාය…\n\nමුලතිව් ප්‍රදේශයේ ගුරුවරයකු සිය නිවස තුළදී සිසුවෙකුට ඉතා අමානුෂික අන්දමට පහර දෙන සිද්ධීන් ඇතුළත් වීඩියෝවක් මුලතිව් ජනතාව විසින් වගකිව යුත්තන් වෙත යොමු කොට තිබේ.\n\nමෙම ගුරුවරයා සිය නිවසට සිසුන් කැඳවා නිතරම පහර දෙන බව ප්‍රකාශ කරන මුලතිව් වැසියෝ සාක්කි සහිතව ඇති මෙම සිද්ධිය සම්බන්ධයෙන් පරීක්ෂණයක් පවත්වන ලෙස මුලතිව් මානව හිමිකම් නිලධාරීන්ගෙන් වෙනමම ඉල්ලීමක් කොට තිබේ. සිද්ධියට සම්බන්ධ බව කියන ගුරුවරයා මේ වනවිට සිය නිවස අතහැර පලා ගොස් ඇති බව පැවසූ මුලතිව් ප්‍රදේශවාසීන් ඔහුව සොයා අත්අඩංගුවට ගැනීමට මුලතිව් පොලිසියේ නිලධාරීන් උත්සාහ කළ යුතු බවද කියා සිටියේය.\n\nදිනසේන රතුගමගේ",
       "URL": "https://divaina.lk/%e0%b7%83%e0%b7%92%e0%b7%83%e0%b7%94-%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a%e0%b6%a7-%e0%b6%af%e0%b7%83-%e0%b7%80%e0%b6%b0%e0%b6%af%e0%b7%99%e0%b6%b1-%e0%b6%b1%e0%b6%bb%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/255/"
}