{
       "Source": "divaina",
       "Timestamp": "February 12, 2022",
       "Headline": "අංගොඩින් පැන්න 6දෙනෙක් නැවත රෝහලට",
       "News Content": "සෞඛය වැඩ වර්ජන අස්සේ අංගොඩ ජාතික මානසික විද්‍යාතනයෙන් පලාගිය රෝගින් 6 දෙනකු එම නිවැසියන් මාර්ගයෙන් නැවත රෝහලට ගෙන්වා ගැනීමට කටයුතු කරන බව එම රෝහල් ප‍්‍රකාශකයෙක් ‘දිවයින’ට පැවසීය.\n\nමොවුන් රෝහලෙන් පලායෑම සම්බන්ධයෙන් දැනටමත් මුල්ලේරියාව පොලිසියට පැමිණිලි කර ඇතැයි ද හෙතෙම කීය.\n\nමෙම රෝගීන් පලාගොස් තිබුණේ පසුගිය 09 වැනිදාය.\n\nසෞඛ්‍ය වෘත්තිය සමිති වැඩ වර්ජනයක් කි‍්‍රයාත්මක කර තිබෙන මොහොතක මෙම රෝගීන් හොර රහසේ පැන ගොස් තිබිණි.\n\nමේ අතර, ඊයේ (11 දා) දිනයේ ද අංගොඩ ජාතික මානසික සෞඛ්‍ය විද්‍යාතනයේ සේවයට පැමිණ සිටියේ හෙද නිලධාරීන් 40 දෙනකුටත් අඩු සංඛ්‍යාවක් බව ද හේ සඳහන් කළේය.\n\nරෝගීන්ගේ වැඩ කටයුතු වෛද්‍යවරුන් හා රෝහල් කනිෂ්ට කාර්ය සහායකයින් එක්ව සිදුකරනු ලැබූ බව ද හෙතෙම කියා සිටියේය.\n\nප‍්‍රදීප් ප‍්‍රසන්න සමරකෝන්",
       "URL": "https://divaina.lk/%e0%b6%85%e0%b6%82%e0%b6%9c%e0%b7%9c%e0%b6%a9%e0%b7%92%e0%b6%b1%e0%b7%8a-%e0%b6%b4%e0%b7%90%e0%b6%b1%e0%b7%8a%e0%b6%b1-6%e0%b6%af%e0%b7%99%e0%b6%b1%e0%b7%99%e0%b6%9a%e0%b7%8a-%e0%b6%b1%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/548/"
}