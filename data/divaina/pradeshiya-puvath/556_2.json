{
       "Source": "divaina",
       "Timestamp": "February 3, 2022",
       "Headline": "1100000ක විදෙස් මුදල් රට පන්නන්න හදලා – කොළඹ දෙදෙනෙක් ගුවන්තොටේදී අත්අඩංගුවට",
       "News Content": "රුපියල් එක් කෝටි දස ලක්ෂයක් වටිනා විදේශ මුදල් තොගයක් නීතිවිරෝධී ලෙස ඩුබායි බලා රැුගෙන යෑමට තැත් කළ, ශ‍්‍රී ලාංකික ජාවාරම්කරුවන් දෙදෙනකු ඊයේ (02 වැනිදා* අලූයම කටුනායක ගුවන් තොටුපළ පිටත්වීමේ පර්යන්තයේ දී රේගු මත්ද්‍රව්‍ය පාලන අංශයේ නිලධාරීන් පිරිසක විසින් අත්අඩංගුවට ගෙන ඇති බව රේගු මාධ්‍ය ප‍්‍රකාශක, නියෝජ්‍ය රේගු අධ්‍යක්ෂ (නීති කටයුතු) සුදත්ත සිල්වා මහතා ප‍්‍රකාශ කළේය.මෙම ජාවාරම්කරුවෝ කොළඹ ප‍්‍රදේශයේ පදිංචිකරුවෝය.ඔවුන් ඊයේ (02 දා) අලූයම 02.55ට ඩුබායි බලා පිටත්ව යෑමට නියමිතව තිබූ එමිරේට්ස් ගුවන් සේවයේ ඊ.කේ.- 649 දරන ගුවන් යානයට ප‍්‍රවේශ වීම සඳහා කටුනායක ගුවන් තොටුපළ වෙත පැමිණ තිබුණි.ඔවුන් විසින් ගෙනැවිත් තිබූ ගමන් මලූ තුළ ඉතා සූක්ෂම ආකාරයට මෙම යූරෝ 46,000ක මුදල් තොගය සඟවා ගෙන සිටියදී රේගු නිලධාරීන් විසින් සොයාගෙන අත්අඩංගුවට ගෙන තිබුණි.මොවුන් පිළිබඳව දීර්ඝ කාලයක් තිස්සේ රේගු මත්ද්‍රව්‍ය පාලන අංශයේ නිලධාරීන් විසින් සිදු කරන ලද නිරීක්ෂණ සහ විමර්ශනවලින් අනතුරුව මෙම අත්අඩංගුවට ගැනීම සිදු කර තිබේ.මේ පිළිබඳව විධිමත් රේගු පරීක්ෂණය නියෝජ්‍ය රේගු අධ්‍යක්ෂ ජී. එම්. බී. ගජනායක මහතා විසින් පවත්වන ලදී. එහිදී මෙම විදේශ මුදල් තොගය රාජසන්තක කර, මෙම ජාවාරම්කරුවන් දෙදෙනාට එක් අයකුට රුපියල් තිස්දහස බැගින් රුපියල් හැටදහසක දඩ මුදලක් ගෙවන ලෙස ද නියෝග කර තිබේ.\n\nප‍්‍රභාත් විතාන,  ගුවන්තොටුපොළ  ටී. කේ. ජී. කපිල",
       "URL": "https://divaina.lk/1100000%e0%b6%9a-%e0%b7%80%e0%b7%92%e0%b6%af%e0%b7%99%e0%b7%83%e0%b7%8a-%e0%b6%b8%e0%b7%94%e0%b6%af%e0%b6%bd%e0%b7%8a-%e0%b6%bb%e0%b6%a7-%e0%b6%b4%e0%b6%b1%e0%b7%8a%e0%b6%b1%e0%b6%b1%e0%b7%8a%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/556/"
}