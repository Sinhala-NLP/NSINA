{
       "Source": "divaina",
       "Timestamp": "September 28, 2023",
       "Headline": "ගැබිනි බිරිඳගේ පැමිණිල්ලෙන් සිසුවියට අතවර කළ සැමියා කොටු",
       "News Content": "තම සැමියා විසින් තමා සහ බාල දරුවා මෑතක සිට මඟහරිමින් රාත්‍රී 12 පසුවී නිවසට පැමිණෙන බවට ගැබිනි බිරියක් සිදුකළ පැමිණිල්ලක් විභාග කිරීමේදී එම සැමියා බාලවයස්කාර පාසල් දැරියක් ස්ත්‍රී දූෂණයට ලක් කිරීමේ සිද්ධියක් සම්බන්ධයෙන් අත්අඩංගුවට ගත් බව මහවිලච්චිය පොලිසිය පවසයි.\n\nමෙලෙස අත්අඩංගුවට පත්ව ඇත්තේ දැරිය පදිංචි ප්‍රදේශයේම පදිංචි 27 හැවිරිදි තරුණයෙකි. මාස හයක ගැබිනියක් වන සැකකරුගේ බිරිඳ විසින් සිදුකළ පැමිණිල්ලකට අනුව විමර්ශන මෙහෙයවා සැකකරු අත්අඩංගුවට ගත් බව පොලිසිය කියයි.\n\nසැකකාර සැමියා පොලිසියට කැඳවා සිදුකළ ප්‍රශ්න කිරීම්වල දී අදාළ දැරිය ගැන කරුණු අනාවරණය වී එම දැරිය මව සමඟ පොලිසියට කැඳවා සිදුකළ වැඩිදුර ප්‍රශ්න කිරීම්වලදී තම පෙම්වතා වන සැකකරු අතින් තමා අතවරයට ලක්වූ බව ප්‍රකාශ කළ බව පොලිසිය කියයි.\n\nඅනතුරුව බාලවයස්කාර දැරියක් අපයෝජනයට ලක් කිරීම සම්බන්ධයෙන් සැකකරු අත්අඩංගුවට ගෙන ඇත.\n\nසිද්ධිය සම්බන්ධයෙන් මහවිලච්චිය පොලිසියේ නිලධාරීහු පිරිසක් වැඩිදුර විමර්ශන සිදු කරති.මිහින්තලේ – රංග චතූ",
       "URL": "https://divaina.lk/%e0%b6%9c%e0%b7%90%e0%b6%b6%e0%b7%92%e0%b6%b1%e0%b7%92-%e0%b6%b6%e0%b7%92%e0%b6%bb%e0%b7%92%e0%b6%b3%e0%b6%9c%e0%b7%9a-%e0%b6%b4%e0%b7%90%e0%b6%b8%e0%b7%92%e0%b6%ab%e0%b7%92%e0%b6%bd%e0%b7%8a%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/11/"
}