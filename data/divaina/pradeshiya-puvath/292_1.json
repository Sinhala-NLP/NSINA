{
       "Source": "divaina",
       "Timestamp": "December 21, 2022",
       "Headline": "පාසල් සිසුන්ට විකිණීමට ගෙනා ගංජා මිශ්‍ර මාවා බුලත්විට තොගයක් සමග සැකකරු අත්අඩංගුවට",
       "News Content": "යාපනයේ පාසල් සිසුන්ට අලෙවි කිරීමට සූදානම් කොට තිබූ ගංජා මිශ්‍ර මාවා බුලත්විට කිලෝ ග්‍රෑම් තුනහමාරක් සමග සැකකරුවකු යාපනය පොලිසියේ මත්ද්‍රව්‍ය නාශක අංශය විසින් 19 දා අත්අඩංගුවට ගෙන තිබේ.\n\nයාපනයේ ප්‍රසිද්ධ පාසලක් පිටුපස පිහිටි නිවසක තිබිය දී මෙම මාවා තොගය හමු වී ඇති අතර සැකකරු මීට පෙර ද මත්ද්‍රව්‍ය අලෙවිය සම්බන්ධයෙන් චෝදනා ලැබ සිටින පුද්ගලයෙකි.\n\nඔහු පාසල් සිසුන්ට මෙම මාවා බුලත්විටක් රුපියල් 100 බැගින් අලෙවි කිරීමට සූදානම් කොට තිබේ.\n\nඑම මිලට ලබාදෙන මාවා බුලත්විට පැකැට් කිපයක් ද සැකකරුගේ නිවසේ තිබී හමු වී ඇත.\n\nයාපනය පොලිසියට ලැබුණු තොරතුරක් මත අත්අඩංගුවට ගත් සැකකරු යාපනය අධිකරණය වෙත ඉදිරිපත් කිරීමට පියවර ගෙන තිබේ.\n\nදිනසේන රතුගමගේ",
       "URL": "https://divaina.lk/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94%e0%b6%b1%e0%b7%8a%e0%b6%a7-%e0%b7%80%e0%b7%92%e0%b6%9a%e0%b7%92%e0%b6%ab%e0%b7%93%e0%b6%b8%e0%b6%a7-%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/292/"
}