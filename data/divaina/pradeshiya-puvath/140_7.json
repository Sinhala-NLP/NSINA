{
       "Source": "divaina",
       "Timestamp": "June 1, 2023",
       "Headline": "මීගමුව ප්‍රාදේශීය ලේකම්ගේ මරණය අභිරහසක් – මළ සිරුර කාමරයේ එල්ලෙයි",
       "News Content": "මීගමුව ප්‍රාදේශීය ලේකම්වරයා සිය නිවස තුළ අභිරහස් අන්දමින් මියයෑම සම්බන්ධයෙන් මීගමුව මූලස්ථාන පොලිසිය පුළුල් පරීක්‍ෂණයක් ආරම්භ කර තිබේ.\n\nමෙලෙස මියගොස් ඇත්තේ අයේෂ් පෙරේරා නමැති 42 හැවිරිදි විවාහකයෙකි.\n\nඊයේ උදෑසන හදිසි රාජකාරියක් සඳහා පිටත්ව යෑමට සේවකයකු ඔහුගේ නිල නිවසට පැමිණ ඇති අතර එහි කාමරයක් තුළ ප්‍රාදේශීය ලේකම්වරයා ගෙල වැලලාගෙන සිටිනු දැක පොලිසියට දැනුම් දී තිබේ.\n\nඒ අනුව එම ස්ථානයට පැමිණි පොලිසිය විමර්ශන ආරම්භ කළේය.\n\nප්‍රාදේශීය ලේකම්වරයාගේ දේපළ කොල්ලකෑමට පැමිණි කිසියම් අයකු ඔහුව ඝාතනය කර එල්ලුවේ ද? එසේත් නොමැතිනම් මෙය සියදිවි නසාගැනීමක් ද? යන්න සම්බන්ධයෙන් පොලිසිය පැති කිහිපයක් ඔස්සේ පරීක්‍ෂණ සිදුකරයි.\n\nසිද්ධිය සම්බන්ධයෙන් මීගමුව මූලස්ථාන පොලිසිය වැඩිදුර පරීක්‍ෂණ සිදුකරයි.විමල් කීර්ති – මීගමුව සහ ප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%b8%e0%b7%93%e0%b6%9c%e0%b6%b8%e0%b7%94%e0%b7%80-%e0%b6%b4%e0%b7%8a%e0%b6%bb%e0%b7%8f%e0%b6%af%e0%b7%9a%e0%b7%81%e0%b7%93%e0%b6%ba-%e0%b6%bd%e0%b7%9a%e0%b6%9a%e0%b6%b8%e0%b7%8a%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/140/"
}