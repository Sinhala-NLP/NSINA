{
       "Source": "divaina",
       "Timestamp": "December 29, 2021",
       "Headline": "ළිඳට වැටුණු බෝලය ගැනීමට ගිය 9 හැවිරිදි දරුවා ළිඳට වැටී මරුට",
       "News Content": "මැදිරිගිරිය, කුසුම්පොකුණ ප‍්‍රදේශයේ නව හැවිරිදි පිරිමි දරුවකු අනාරක්ෂිත ළිඳකට වැටී පෙරේදා (27 දා) මියගොස් තිබේ.\n\nබෝලයක් රැගෙන සෙල්ලම් කරමින් සිටියදී බෝලය ළිඳට වැටී ඇත. එය ගැනීමට උත්සාහ කිරීමේදී දරුවා ළිඳට වැටී තිබේ.\n\nදරුවන් දෙදෙනකුගෙන් යුත් පවුලක දෙවන දරුවා ලෙස උපන් ඔහු පාසලේ හතරවැනි වසරේ ඉගෙනුම ලබමින් සිට ඇත.\n\nමැදිරිගිරිය පොලිසියේ ස්ථානාධිපති ප‍්‍රධාන පොලිස් පරීක්ෂක ඩබ්ලිව්. ඒ. එල්. විතානගේ මහතාගේ උපදෙස් මත සැරයන් හේරත් (20875) කොස්තාපල් නිමල් යන නිලධාරීහු සිද්ධිය පිළිබඳ පරීක්ෂණ සිදු කළහ.\n\nශිරාන් රණසිංහ",
       "URL": "https://divaina.lk/%e0%b7%85%e0%b7%92%e0%b6%b3%e0%b6%a7-%e0%b7%80%e0%b7%90%e0%b6%a7%e0%b7%94%e0%b6%ab%e0%b7%94-%e0%b6%b6%e0%b7%9d%e0%b6%bd%e0%b6%ba-%e0%b6%9c%e0%b7%90%e0%b6%b1%e0%b7%93%e0%b6%b8%e0%b6%a7-%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/585/"
}