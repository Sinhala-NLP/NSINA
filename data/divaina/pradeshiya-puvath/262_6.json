{
       "Source": "divaina",
       "Timestamp": "January 20, 2023",
       "Headline": "පාසල් සිසුවකු හා සිසුවියකගේ මළ සිරුරු පාළු ගෙදරක…. පැන ගිහින් වහ බීලාද?",
       "News Content": "බාල වයස්කාර පාසල් දැරියකගේ සහ දාහත් හැවිරිදි තරුණයකුගේ සිරුරු දෙකක් ගලේවෙල පාළු නිවසක තිබී පොලිසිය මගින් ඊයේ (19දා) සොයාගෙන තිබේ.\n\nමොවුන් දෙදෙනා සියදිවි නසාගෙන ඇතැයි මූලික පොලිස් පරීක්‍ෂණවලදී අනාවරණය වී ඇති අතර ඝාතනයක්ද යන්න පිළිබඳ සෙවීමට පුළුල් විමර්ශනයක් ආරම්භ කර ඇත.\n\nමොවුන් දෙදෙනා අතර ප්‍රේම සම්බන්ධතාවක් තිබී ඇති අතර වයස අවුරුදු 14 ක් වන දැරිය මීට ටික දිනකට පෙර දාහත් හැවිරිදි තරුණයා සමග නිවසින් පැනගොස් සිටියදී ඔවුන් දෙදෙනා සොයාගෙන ඇත. ඒ අනුව අධිකරණය මගින් බාල වයස්කාර දැරිය දෙමාපියන්ට භාර දී ඇත.\n\nඑම සිද්ධියෙන් පසු යළිත් වතාවක් මොවුන් දෙදෙනා නිවසින් පලාගොස් තරුණයාගේ ගම් ප්‍රදේශය වන ආදාවල පාළු නිවසකට ගොස් ගෙල වැලලාගෙන ඇතැයි පොලිසිය පවසයි.\n\nසිද්ධිය පිළිබඳව ගලේවෙල පොලිසිය වැඩිදුර විමර්ශන සිදු කරයි.\n\nහේමන්ත රන්දුණු",
       "URL": "https://divaina.lk/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94%e0%b7%80%e0%b6%9a%e0%b7%94-%e0%b7%84%e0%b7%8f-%e0%b7%83%e0%b7%92%e0%b7%83%e0%b7%94%e0%b7%80%e0%b7%92%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/262/"
}