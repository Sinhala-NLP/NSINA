{
       "Source": "divaina",
       "Timestamp": "September 26, 2023",
       "Headline": "සුසිරිගම වෙල්යායේදී විදුලිසර වද්දා වන අලියකු මැරූ කත රිමාන්ඩ්",
       "News Content": "පොලොන්නරුව වැලිකන්ද සුසිරිගම වෙල්යායේ විදුලිසර වැදීමෙන් අවුරුදු 40 ක පමණ වන අලියෙකු මියගොස් ඇති බව වැලිකන්ද වනජීවි නිලධාරීන් කියයි. විදුුලි රැහැන් ඇද විදුලිසර වැදීමෙන් අලියකු මියයෑමේ චෝදනාවක් මත සැකපිට සුසිරිගම පදිංචි 64 හැවිරිදි කාන්තාවක් වනජීවි නිලධාරීන් විසින් අත්අඩංගුවට ගෙන ඇති බව වැලිකන්ද අඩවි සහකාර කේ. ඩී. ජානක මහතා පැවසීය. නිවෙසේ සිට කුඹුර රැකගැනීම සඳහා ඇද තිබූ විදුලි රැහැනක ගැටී මෙම වන අලියා\n\nමියගොස් ඇති බව වනජීවී නිලධාරීන් කියයි. විදුලි රැහැන් ඇද අලියකු මැරීමේ චෝදනාවක් මත අත්අඩංගුවට ගත් සැකකාරිය පොලොන්නරුව මහෙස්ත්‍රාත් අධිකරණය වෙත ඉදිරිපත් කළ පසු ලබන මස 3 වෙනි දින දක්වා රක්ෂිත බන්ධනාගාර ගත කර ඇති බව පොලොන්නරුව වනජීවි අඩවි සහකාර ආරක්ෂක අමිත ශ්‍රී නාලක මහතා පැවසීය.ඇලහැර නිශ්ශංක වෙලගෙදර",
       "URL": "https://divaina.lk/%e0%b7%83%e0%b7%94%e0%b7%83%e0%b7%92%e0%b6%bb%e0%b7%92%e0%b6%9c%e0%b6%b8-%e0%b7%80%e0%b7%99%e0%b6%bd%e0%b7%8a%e0%b6%ba%e0%b7%8f%e0%b6%ba%e0%b7%9a%e0%b6%af%e0%b7%93-%e0%b7%80%e0%b7%92%e0%b6%af%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/14/"
}