{
       "Source": "divaina",
       "Timestamp": "July 20, 2023",
       "Headline": "ආබාධිත දියණියට වැසිකිළියක් සාදා දීමට දෙමාපියෝ ආධාරයක් පතති",
       "News Content": "මොනරාගල, කුමාරදොළපාර, ගලඋඩ ප්‍රදේශයේ පදිංචි කේ.එම්.බී. ශ්‍යාමාට උපතින්ම ඇවිදීමට නොහැකිය.\n\n24 වැනි වියෙහි පසුවන ඇය අත්වාරුවකින් ඇවිද යයි.\n\nඇයට වැසිකිළි යාමට සිදුවී ඇත්තේ අබලන්ව පවතින වැසිකිළියකටය.\n\nමව හෝ පියාට ඇය ඔසවා ගොස් වැසිකිළියේ තැබීමට සිදුවී ඇත. එබැවින් නිවසට යාබදව කොමඩ් සහිත වැසිකිළියක් ඉඳිකරගැනීම සඳහා කුලීවැඩ කරමින් ජීවත්වෙන දෙමව්පියන්ට නොහැක. වැසිකිළිය ඉඳිකිරීම සඳහා වැලි සහ ගල් පරිත්‍යාගශීලියකු ලබාදී ඇත. වැසිකිළියට අවශ්‍ය අනෙකුත් උපකරණ ලබාගැනීමට ආධාර උපකාර කරන ලෙස ඇය පරිත්‍යාගශීලීන්ගෙන් ඉල්ලා සිටී. ඇයගේ මවගේ නමින් ඇති අංක 068200166782504 දරණ මහජන බැංකුවේ මොනරාගල ශාඛාවේ ගිණුමට මුදල් බැරකළ හැක.බඩල්කුඹුර – රවිඳු ගුණතිලක",
       "URL": "https://divaina.lk/%e0%b6%86%e0%b6%b6%e0%b7%8f%e0%b6%b0%e0%b7%92%e0%b6%ad-%e0%b6%af%e0%b7%92%e0%b6%ba%e0%b6%ab%e0%b7%92%e0%b6%ba%e0%b6%a7-%e0%b7%80%e0%b7%90%e0%b7%83%e0%b7%92%e0%b6%9a%e0%b7%92%e0%b7%85%e0%b7%92%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/93/"
}