{
       "Source": "divaina",
       "Timestamp": "July 15, 2023",
       "Headline": "කැනයුලාවෙන් විෂබීජ ශරීරගත වී පානදුර රෝහලේදී ඖෂධ අධිකාරියේ සේවකයා මරුට",
       "News Content": "සේලයින් ලබාදීම සඳහා භාවිත කළ කැනියුලා එකක් ආසාදනය වී පානදුර මූලික රෝහලේ ප්‍රතිකාර ලබමින් සිටි ඖෂධ නියාමන අධිකාරියේ කළමනාකාර සහායක වරයෙක් පෙරේදා (13 දා) මියගොස් ඇති බව පානදුර රෝහල් ප්‍රකාශකයෙක් පැවසීය.\n\nමියගොස් ඇති තැනැත්තා සති දෙකකට පමණ පෙර උණ රෝගය වැළඳී ගාල්ල ප්‍රදේශයේ රජයේ රෝහලකට ඇතුළත් කර ඇති බවත්, එහිදී සේලයින් ලබාදීම සඳහා කැනියුලා එකක් භාවිත කර ඇති අතර එය ආසාදනය වී විෂබීජ ශරීරගතව ඇති බවත් උසස් සෞඛ්‍ය බලධාරියෙක් පැවසීය.\n\nඒ අනුව සේලයින් ලබාදීම සඳහා භාවිත කළ කැනි්‍යුලාව මගින් සිදුවූ ආසාදනය මරණය සඳහා හේතුවන්නට ඇති බවට සැක පළකරන බව රෝහල් ආරංචි මාර්ග සඳහන් කරයි.\n\nසිද්ධිය සම්බන්ධයෙන් අදහස් දැක්වූ පානදුර මූලික රෝහලේ ජ්‍යෙෂ්ඨ ප්‍රකාශිකාවක් සඳහන් කළේ රෝගියා තම රෝහලට ඇතුළත් කිරීමට පෙර කැනියුලා එක ලබාදී ඇති බවත්, ඔහු හදවත් රෝගියෙකු බැවින් වෙනත් රෝහලකට මාරුකර යැවීමට උත්සාහ කළ නමුදු එවැනි රෝහලක් සොයා ගැනීම අපහසු වූ බවත්ය.\n\nආර්. ඒ. එස්. ප්‍රේමතිලක – බණ්ඩාරගම",
       "URL": "https://divaina.lk/%e0%b6%9a%e0%b7%90%e0%b6%b1%e0%b6%ba%e0%b7%94%e0%b6%bd%e0%b7%8f%e0%b7%80%e0%b7%99%e0%b6%b1%e0%b7%8a-%e0%b7%80%e0%b7%92%e0%b7%82%e0%b6%b6%e0%b7%93%e0%b6%a2-%e0%b7%81%e0%b6%bb%e0%b7%93%e0%b6%bb%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/97/"
}