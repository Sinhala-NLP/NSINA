{
       "Source": "divaina",
       "Timestamp": "June 2, 2023",
       "Headline": "යාපනයේ පාළු නිවසක කඩු කිනිසි තොගයක්",
       "News Content": "යාපනයේ සංවිධානාත්මක අපරාධ කල්ලියක් විසින් අච්චුවේලි සෙල්වනායකපුරම් ප්‍රදේශයේ සඟවා තිබූ දේශීය වශයෙන් නිපදවන ලද අවි ආයුධ කිහිපයක් පොලිස් විශේෂ කාර්ය බළකායේ නිලධාරීන් පිරිසක් විසින් පෙරේදා (31 දා) සොයා ගෙන තිබේ.\n\nපොලිස් විශේෂ කාර්ය බළකායේ නිලධාරීන්ට ලැබුණු තොරතුරක් මත පාළු නිවසක් සෝදිසියට ලක් කළ අවස්ථාවේදී මෙම ආයුධ කීපය හමු වී තිබේ.\n\nඑම ආයුධ අතර දේශීය වශයෙන් තනන ලද කඩු 2 ක්, කිරිච්චියක්, කෙටේරියක්, වෙනත් ආයුධ හතරක් තිබූ බව අච්චුවේලි පොලිසිය සඳහන් කළේය.\n\nපොලිස් විශේෂ කාර්ය බළකාය විසින් එම ආයුධ අච්චුවේලි පොලිසිය වෙත භාරදී ඇති අතර යාපනයේ සිදු වූ අපරාධ හා සසඳා බලා එම ආයුධවල අයිතිකරුවන් සොයා ගැනීමට අච්චුවේලි පොලිසිය පියවර ගෙන තිබේ.\n\nදිනසේන රතුගමගේ",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%b4%e0%b7%8f%e0%b7%85%e0%b7%94-%e0%b6%b1%e0%b7%92%e0%b7%80%e0%b7%83%e0%b6%9a-%e0%b6%9a%e0%b6%a9%e0%b7%94-%e0%b6%9a%e0%b7%92%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/140/"
}