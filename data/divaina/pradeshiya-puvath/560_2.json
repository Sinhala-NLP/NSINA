{
       "Source": "divaina",
       "Timestamp": "January 29, 2022",
       "Headline": "ලිවින් ටුගෙදර් ක‍්‍රමයට පවුල් කෑ රූමත් ඇඟලුම් සේවිකාව මුදලට විකුණලා",
       "News Content": "සැකකාර තරුණයා සහ පාසල් සිසුහු දෙදෙනා අත්අඩංගුවට\n\nරූමත් 17 හැවිරිදි තරුණියක සමග ලිවින්ටුගෙදර් ක‍්‍රමයට පවුල් කමින් ඇයව තවත් පුද්ගලයන්ට රුපියල් 3500 වැනි මුදලකට විකුණමින් මුදල් ඉපයූ තරුණයකු සහ කීප අවස්ථාවක ඇයව ඒ අන්දමින් මිලදීගත් පාසල් සිසුන් දෙදෙනකුද සැකපිට අත්අඩංගුවට ගත් බව ජාඇල පොලිසිය පවසයි.\n\nමෙසේ අත්අඩංගුවට ගෙන ඇත්තේ ජාඇල, ඒකල ප‍්‍රදේශයේ කර්මාන්ත ශාලාවක සේවයේ නියතුව සිටි 22 හැවිරිදි තරුණයකු සහ මිනුවන්ගොඩ ප‍්‍රදේශයේ 19 හැවිරිදි සිසුන් දෙදෙනෙකි.\n\nසිද්ධියට මුහුණ පා ඇත්තේ පිය සෙනෙහස අහිමිවූ කඩයප්පන් විකුණා රැකුණ මවකගේ රැකවරණය යටතේ සිටි 17 හැවිරිදි ඇඟලූම් සේවිකාවක් බවට තොරතුරු ලැබී ඇති බව පොලිසිය පවසයි.\n\nසිද්ධියට සම්බන්ධ 17 හැවිරිදි තරුණිය ඇඟලූම් කම්හලක සේවය කරමින් සිටියදී 22 හැවිරිදි ප‍්‍රධාන සැකකරු සමග පෙමින් වෙළී ඇති අතර පසුව ඇය තම පෙම්වතා සමග ඒකල කුලී නිවසක සිට එකට පවුල් කෑමට පටන් ගෙන ඇති බව වැඩිදුර පරීක්ෂණ කටයුතුවලදී අනාවරණය වූ බව පොලිසිය පවසයි.\n\nඇය විසින් පොලිසියට ලබාදී ඇති කටඋත්තරයේ සඳහන් වන පරිදි, ටික කලකින් පසු තමාගේ පෙම්වතාගේ බලකිරීම මත ඇයට වෙනත් පුද්ගලයන් සමගද ලිංගිකව හැසිරීමට සිදුව ඇත. තම සැමියා විසින් තමා එක් එක් ස්ථානවලට රැුගෙන යන අතර යතුරුපැදිවලින් පැමිණෙන විවිධ පුද්ගලයන් තමන්ව රැුගෙන යන බවද ඇය සඳහන් කර ඇත. මෙසේ කාලය ගෙවී යද්දී තමා ගැබ්ගෙන ඇති බව වැටහීමෙන් අනතුරුව පෙම්වතා විසින් ඇයව හැකි ඉක්මනින් කසාද බඳිනවා යැයි පවසා ඇගේ මවට භාරදී ඇත.\n\nමසක කාලයක් තුළ එක්දිනක් වත් තම පෙම්වතා තමා බැලීමට නොපැමිණි නිසා තමාට ඔහු සොයා යෑමට සිදුවූ අතර එහිදී ලද තොරතුරු මත ඔහු දරුවෙකුද ඇති විවාහකයෙකු බව දැන ගැනීමට ලැබුණ නිසාත්, ඔහු සිටින තැනක් සොයා ගැනීමට බැරිවූ නිසාත්, තමාට සිදුවී ඇති අසාධාරණයට පිහිට පතා තමා ජාඇල පොලිසියට පැමිණිල්ලක් ඉදිරිපත් කළ බවද ඇය පැමිණිල්ලේ සඳහන් කර ඇත.\n\nබී. ටී. කේ – ජාඇල අතිරේක",
       "URL": "https://divaina.lk/%e0%b6%bd%e0%b7%92%e0%b7%80%e0%b7%92%e0%b6%b1%e0%b7%8a-%e0%b6%a7%e0%b7%94%e0%b6%9c%e0%b7%99%e0%b6%af%e0%b6%bb%e0%b7%8a-%e0%b6%9a%e0%b7%8a%e0%b6%bb%e0%b6%b8%e0%b6%ba%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/560/"
}