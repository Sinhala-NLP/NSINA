{
       "Source": "divaina",
       "Timestamp": "September 24, 2022",
       "Headline": "කැබිතිගොල්ලෑවේදී අතරමං වී දෙහිවලට ගෙනා ‘බන්දුල’ මියයයි",
       "News Content": "දෙහිවල ජාතික සත්වෝද්‍යානයේ ‘බන්දුල’ නමැති අලියා ඊයේ (23 වැනිදා) අලුයම මියගොස් ඇතැයි එම සත්වෝද්‍යානයේ ප්‍රකාශකයෙක් ‘දිවයින’ට පැවසීය.\n\nඅඩි 9 ක් උසැති ‘බන්දුල’ අලියා මියයන විට 79 වැනි වියේ පසුවිය.\n\nහදිසියේ ඇතිවූ අසනීප තත්ත්වයත් සමග දෙපා අප්‍රාණිකව බිම ඇදවැටී තිබේ. එහිදී සත්වෝද්‍යානයේ පශු වෛiවරුන් අලියාට ප්‍රතිකාර කරමින් බේරා ගැනීමට දැඩි උත්සාහයක නිරත වුවත් එය අසාර්ථක විය.\n\n1946 වර්ෂයේදී අනුරාධපුර කැබිතිගොල්ලෑවේ කැලෑවක අලි රංචුවෙන් අමරමං ව සිටි මෙම අලියා වනජීවී නිලධාරීන් විසින් අල්ලා දෙහිවල සතුන් වත්තට භාරදී තිබේ. එවිට මෙම අලියාට වයස අවුරුදු 3ක් බව එම ප්‍රකාශකයා කීය.\n\nඑවකට සත්වෝද්‍යානයේ අධ්‍යක්‍ෂවරයා ලෙස කටයුතු කර ඇත්තේ මේජර් ඕබ්‍රි වයමන් මහතාය. එදා ඒ මහතා අලියාව ආදරයෙන් භාරගෙන තිබේ.\n\nඅවුරුදු තුනක් වැනි කුඩා වයසේ සිට දෙහිවල සත්වෝද්‍යානයේ සේවකයන්ගේ ආදර රැකවරණයේ මත හැදුණු වැඩුණු ‘බන්දුල’ අලියා නරඹන්නන් අතරේද ජනප්‍රිය චරිතයක් බවට පත්වූයේය.\n\nකුඩා දරුවන් ද ‘බන්දුල’ අලියාගේ හැසිරීම් රටාවන් නැරඹීමට ප්‍රියතාවයක් දැක්වූයේය.\n\nප්‍රදීප් ප්‍රසන්න සමරකෝන් සහ එස්. පී. ආරියරත්න – රත්මලාන, ඥාණතිස්ස ජයවර්ධන බොරැලැස්ගමුව",
       "URL": "https://divaina.lk/%e0%b6%9a%e0%b7%90%e0%b6%b6%e0%b7%92%e0%b6%ad%e0%b7%92%e0%b6%9c%e0%b7%9c%e0%b6%bd%e0%b7%8a%e0%b6%bd%e0%b7%91%e0%b7%80%e0%b7%9a%e0%b6%af%e0%b7%93-%e0%b6%85%e0%b6%ad%e0%b6%bb%e0%b6%b8%e0%b6%82-%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/368/"
}