{
       "Source": "divaina",
       "Timestamp": "August 7, 2023",
       "Headline": "ලයිසන් එකට පන්දාහක් පගාව ඉල්ලූ අක්මීමන සාජන්ගේ වැඩ තහනම්",
       "News Content": "තමාට රුපියල් පන්දහසක් දෙනතුරු රියැදුරු බලපත්‍රය ලබා නොදෙන බවට බීමත් රියදුරකුට තර්ජනය කළ සැරයන්වරයකුගේ සේවය පසුගිය 5දා තහනම් කර ඇත.\n\nමෙම පොලිස් සැරයන්වරයා රත්‍රී ජංගම සංචාරයේ යෙදී සිටියදී යතුරුපැදිකරුවකු නවතා ප්‍රශ්නකර ඇත.\n\nඑම පුද්ගලයා බීමතින් සිටි බව හැඟීගිය සැරයන්වරයා එම යතුරුපැදිකරුගේ රියැදුරු බලපත්‍රය ලබාගෙන ඇත.\n\nයතුරුපැදිකරු රියැදුරු බලපත්‍රය ඉල්ලා සිටි අවස්ථාවේ තමාට රුපියල් පන්දහසක් ලබා දෙන්නේ නම් රියැදුරු බලපත්‍රය යළි දෙන බව සැරයන්වරයා ඔහුට දැනුම් දී තිබේ.\n\nමෙම තත්ත්වය නිසා ඉතා අසරණ වූ යතුරුපැදිකරු මේ බව පොලිස් ප්‍රධානීන්ට පැමිණිලි කිරීමෙන් පසු සැරයන්වරයා සතුව තිබූ රියැදුරු බලපත්‍රය පොලිසිය මගින් සොයාගෙන ඇති අතර පසුව පොලිස් සැරයන්වරයාගේ සේවය තහනම් කර ඇත.\n\nනෝමන් පලිහවඩන",
       "URL": "https://divaina.lk/%e0%b6%bd%e0%b6%ba%e0%b7%92%e0%b7%83%e0%b6%b1%e0%b7%8a-%e0%b6%91%e0%b6%9a%e0%b6%a7-%e0%b6%b4%e0%b6%b1%e0%b7%8a%e0%b6%af%e0%b7%8f%e0%b7%84%e0%b6%9a%e0%b7%8a-%e0%b6%b4%e0%b6%9c%e0%b7%8f%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/71/"
}