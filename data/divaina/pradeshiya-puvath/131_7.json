{
       "Source": "divaina",
       "Timestamp": "June 10, 2023",
       "Headline": "කොළඹ – අවිස්සාවේල්ල පරණ පාරේ සිමෙන්ති ලොරියක් හා ලංගම බසයක් මුහුණට මුහුණ ගැටී 30 ක් රෝහලේ",
       "News Content": "කොළඹ – අවිස්සාවේල්ල පරණ පාරේ හංවැල්ල ඇඹුල්ගම ප්‍රදේශයේදී ඊයේ (09 දා) අලුයම 4ට පමණ සිමෙන්ති පැටවූ ලොරියක් හා ලංගම බස් රථයක් මුහුණට මුහුණ ගැටීමෙන් සිදුවූ අනතුරකින් 30 දෙනකු තුවාල ලබා රෝහල් ගතකර ඇතැයි හංවැල්ල පොලිසිය පවසයි.\n\nතුවාල ලැබූ පිරිස අතරේ ලංගම බස්රථ රියැදුරු හා ලොරි රථ රියැදුරුද සිටින බව පොලිසිය කියයි. තුවාලකරුවන් හෝමාගම හා නවගමුව යන රෝහල්වලට ඇතුළත් කර තිබේ.\n\nකොළඹ දෙස සිට අවිස්සාවේල්ල දෙසට ධාවනය වූ ලොරි රථයක් හා අක්කරෙයිපත්තුව සිට කොළඹ බලා ධාවනය වූ ලංගම බස් රථයක් මෙලෙස මුහුණට මුහුණ ගැටී ඇතැයි හෙළිවූ බවද පොලිසිය කියයි. මේ පිළිබඳව හංවැල්ල පොලිසියේ ස්ථානාධිපති පොලිස් පරීක්ෂක ජේ. එච්. වසන්ත කුමාර මහතාගේ උපදෙස් මත නිලධාරීහු කණ්ඩායමක් වැඩිදුර පරීක්ෂණ සිදු කරති.\n\nප්‍රදීප් ප්‍රසන්න සමරකෝන්, යූ. කේ. අබේරත්න, ඇන්ටන් ප්‍රනාන්දු, රජිත ප්‍රනාන්දු – හඳපාන්ගොඩ සහ ඩේවිඩ් අමරසිංහ -ලබුගම",
       "URL": "https://divaina.lk/%e0%b6%9a%e0%b7%9c%e0%b7%85%e0%b6%b9-%e0%b6%85%e0%b7%80%e0%b7%92%e0%b7%83%e0%b7%8a%e0%b7%83%e0%b7%8f%e0%b7%80%e0%b7%9a%e0%b6%bd%e0%b7%8a%e0%b6%bd-%e0%b6%b4%e0%b6%bb%e0%b6%ab-%e0%b6%b4%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/131/"
}