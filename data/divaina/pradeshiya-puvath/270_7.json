{
       "Source": "divaina",
       "Timestamp": "January 12, 2023",
       "Headline": "මහින්දට-ගෝඨාට කැනඩාවෙන් සම්බාධක පැනවීම:",
       "News Content": "කැනඩා රජය ශ්‍රී ලංකාවේ හිටපු ජනපතිවරුන් වන මහින්ද රාජපක්ෂ සහ ගෝඨාභය රාජපක්ෂ යන මහත්වරුන්ට සම්බාධක පනවා ඇත්තේ ජිනීවා මානව හිමිකම් කවුන්සිලය හෝ ලොව කිසිදු අධිකරණයක් හෝ කැනඩා අධිකරණය හෝ ඔවුන්ට එරෙහි පරීක්ෂණ පවත්වා වරදකරුවන් යයි තීන්දු කර නැති විටෙක බව හෙළි වී ඇත.\n\nඔවුන් දෙදෙනාට එරෙහිව මෙතෙක් කිසිදු අධිකරණයක නඩුවක් ගොනු වී නැත.\n\nඑසේම මෙම සම්බාධක පැනවීම කැනඩාවේ ශ්‍රී ලංකා මහකොමසාරිස් වෙත දැනුම් දීමක් කර නැති අතර සම්බාධක පනවන බව කැනඩා ද්‍රවිඩ ඩයස්පෝරාව කල්තියා දැනගෙන තිබිණි.\n\nඩයිලන් රොබට්සන් නමැති කැනඩා මාධ්‍යවේදියා පැවසුවේ කැනඩා රජය සම්බාධක පැනවීම ගැන ශ්‍රී ලංකා මහකොමසාරිස්ට සෘජුව දැනුම් නොදීම ප්‍රශ්නයක් බවයි.\n\nමේ අතර මහින්ද රාජපක්ෂ සහ ගෝඨාභය බරපතළ ලෙස මානව හිමිකම් උල්ලංඝනය කර ඇති බව තීරණය කර ඇත්තේ කැනඩා රජයයි. එම දෙදෙනාට ඇති මුක්තිය පිළිනොගන්නා බව කැනඩා රජය කියා සිටියි.කීර්ති වර්ණකුලසූරිය",
       "URL": "https://divaina.lk/%e0%b6%b8%e0%b7%84%e0%b7%92%e0%b6%b1%e0%b7%8a%e0%b6%af%e0%b6%a7-%e0%b6%9c%e0%b7%9d%e0%b6%a8%e0%b7%8f%e0%b6%a7-%e0%b6%9a%e0%b7%90%e0%b6%b1%e0%b6%a9%e0%b7%8f%e0%b7%80%e0%b7%99%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/270/"
}