{
       "Source": "divaina",
       "Timestamp": "August 19, 2022",
       "Headline": "වඩමරච්චි දේව මෑණි ප්‍රතිමාවේ ලක්‍ෂ 30ක රන් ආභරණ උස්සලා",
       "News Content": "යාපනය වඩමරච්චි කට්ටෙයිකාඩු ප්‍රදේශයේ පිහිටි දේවස්ථානයේ දේව මෑණියන්ගේ ප්‍රතිමාවට පළඳවා තිබූ රන් මාල හා ආභරණ පෙරේදා (17 දා) රාත්‍රී සොරකම් කොට තිබේ.\n\nපසුගිය 14 හා 15 යන දිනවලදී මෙම දේවස්ථානයේ දේව මෑණියන්ගේ වාර්ෂික මංගල්ලය පවත්වා ඇති අතර ඊට සහභාගී වූ කිසියම් පිරිසක් රන් ආභරණ පිළිබඳව විමසිල්ලෙන් සිට ඒවා පැහැර ගන්නට ඇතැයි මරදන්කේණී පොලිසිය සැක පහළ කරයි.\n\nදේවස්ථානයේ පාලක පියතුමා විසින් සිද්ධිය පිළිබඳව මරදන්කේණී පොලිසියට පැමිණිලි කොට ඇති අතර සොරා ගන්නා ලද රන්මාල හා ආභරණවල වටිනාකම රුපියල් ලක්ෂ තිහක් පමණ වන බවට ගණන් බලා තිබේ. මරදන්කේණී පොලිසිය සොරකම පිළිබඳ පරීක්ෂණ අරඹා ඇත.\n\nදිනසේන රතුගමගේ",
       "URL": "https://divaina.lk/%e0%b7%80%e0%b6%a9%e0%b6%b8%e0%b6%bb%e0%b6%a0%e0%b7%8a%e0%b6%a0%e0%b7%92-%e0%b6%af%e0%b7%9a%e0%b7%80-%e0%b6%b8%e0%b7%91%e0%b6%ab%e0%b7%92-%e0%b6%b4%e0%b7%8a%e0%b6%bb%e0%b6%ad%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/397/"
}