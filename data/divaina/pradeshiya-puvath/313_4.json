{
       "Source": "divaina",
       "Timestamp": "November 28, 2022",
       "Headline": "පවුල් ආරවුලක් දුරදිග ගොස් සැමියා බිරිඳට තුවාල වෙන්නම ගහලා – නංගී බලන්න රෝහලට පැමිණි අයියා රෝහලේම කතුරකින් මස්සිනාට හතර පොළකට ඇනලා",
       "News Content": "රෝහල් ගතවන්නට සිය නැගනියට පහරදීම සම්බන්ධයෙන් උරණවූ පුද්ගලයෙකු රෝහලේදීම එහි කතුරක් රැගෙන මස්සිනාගේ උදරයට සහ පිටට ඇන පලාගොස් ඇතැයි රෝහල් ප්‍රකාශයකයෙක් පැවසීය.\n\nපින්වත්ත ප්‍රදේශයේ පදිංචි තරුණ යුවළක් අතර ඉකුත් 25 දා පස්වරුවේ ආරවුලක් සිදුව ඇති අතර එහිදී පහරදීමකින් තුවාල ලැබූ බිරිඳ ප්‍රතිකාර ගැනීම සඳහා රෝහලට පැමිණ ඇති බවත් ඇය සමග පහරදීම කළ ස්වාමිපුරුෂයාද පැමිණ ඇති බවත් සඳහන් වේ.\n\nඔවුන් දෙදෙනා රෝහලේ මූලික ප්‍රතිකාර අංශයේ සිටියදී ආරවුල පිළිබද දැනගත් කාන්තාවගේ වැඩිමහල් සොහොයුරෙකු රෝහලට පැමිණ ඇත. එහිදී සිය නැගණියට පහරදීම සම්බන්ධයෙන් උරණ වූ සැකකරු රෝහලේ තිබූ කතුරක් ගෙන මස්සිනාගේ උදරයට සහ පිට ප්‍රදේශයට ඇන තිබේ. රෝහල් කාර්ය මණ්ඩලය සහ ආරක්ෂක අංශ මැදිහත්ව ගැටුම පාලනය කර ඇතැයි ද පොලිසිය පවසයි.\n\nඋදරය සහ පිට ප්‍රදේශයේ ස්ථාන හතරකට එල්ලවූ තුවාල සහිතව ලේ පෙරාගෙන ඇදවැටුණ තරුණයා නේවාසිකව ප්‍රතිකාර ලබන බවත් පහරදීම සිදුකළ පුද්ගලයා පලාගිය බවත් රෝහල් ප්‍රකාශයකයෙක් පැවසීය .මූලස්ථාන පොලිස් පරීක්ෂක චාමින්ද පින්තු මහතාගේ උපදෙස් පරිදි අපරාධ අංශ නිලධාරීහු පරීක්ෂණ පවත්වති.ආර්. ඒ. එස්. ප්‍රේමතිලක බණ්ඩාරගම",
       "URL": "https://divaina.lk/%e0%b6%b4%e0%b7%80%e0%b7%94%e0%b6%bd%e0%b7%8a-%e0%b6%86%e0%b6%bb%e0%b7%80%e0%b7%94%e0%b6%bd%e0%b6%9a%e0%b7%8a-%e0%b6%af%e0%b7%94%e0%b6%bb%e0%b6%af%e0%b7%92%e0%b6%9c-%e0%b6%9c%e0%b7%9c%e0%b7%83-2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/313/"
}