{
       "Source": "divaina",
       "Timestamp": "September 9, 2023",
       "Headline": "යකැදුරු දුම් අල්ලන විට සිහිසුන් වී කාන්තාවක් මියයයි",
       "News Content": "යකැදුරෙකු විසින් ශාන්තිකර්මයක් සිදුකරන අතරතුර දුම් ඇල්ලීම හේතුවෙන් සිහිසුන් වූ කාන්තාවක් රෝහල්ගත කිරීමෙන් අනතුරුව මියගොස් තිබේ.\n\nමෙලෙස මියගොස් ඇත්තේ බේරුවල කම්කානම්ගොඩ පදිංචිව සිටි විසි හැවිරිදි කාන්තාවකි.\n\nමෙම කාන්තාවට ඇති වූ අසනීප තත්ත්වයක් නිසා පසුගියදා ඇයට තිහාරිය ප්‍රදේශයේදී ශාන්තිකර්මයක් සිදුකර ඇති අතර එහිදී සිදුකළ දුම් ඇල්ලීම හේතුවෙන් එම කාන්තාව සිහිසුන් වී ඇත. පසුව පුද්ගලික රෝහලකින් ප්‍රතිකාර ලබා දී නැවත රැගෙන එන අවස්ථාවේදී මරණයට පත්ව ඇතැයි පොලිසිය පවසයි.\n\nඅධිකරණ වෛද්‍ය නිලධාරියා සිදුකළ පශ්චාත් මරණ පරීක්‍ෂණයේදී සිරුරේ කොටස් රජයේ රස පරීක්‍ෂකවයා වෙත යොමුකර ඇත.නෝමන් පලිහවඩන",
       "URL": "https://divaina.lk/%e0%b6%ba%e0%b6%9a%e0%b7%90%e0%b6%af%e0%b7%94%e0%b6%bb%e0%b7%94-%e0%b6%af%e0%b7%94%e0%b6%b8%e0%b7%8a-%e0%b6%85%e0%b6%bd%e0%b7%8a%e0%b6%bd%e0%b6%b1-%e0%b7%80%e0%b7%92%e0%b6%a7-%e0%b7%83%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/30/"
}