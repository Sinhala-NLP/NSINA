{
       "Source": "divaina",
       "Timestamp": "May 4, 2023",
       "Headline": "කුඩු අංජු ආනාථයෙක් හැටියට ලියාපදිංචි වෙලා",
       "News Content": "ප්‍රංශ පොලිසිය විසින් අත්අඩංගුවට ගනු ලැබූ කුඩු අංජු නමැත්තා එරට ඔප්රා නමැති දේශපාලන අනාථයන් පිළිබඳ ආයතනයේ ලියාපදිංචි වීම නිසා ඔහු මෙරටට එවීමට අසීරු බව ප්‍රංශ ආරංචිමාර්ග කියා සිටියි.\n\nඅංජු නමැත්තා ප්‍රංශ කාන්තාවක් සමග විවාහ වී සිටී. මොහුට එරෙහිව පැරීසියේ ඉන්ටර්පෝල් පොලිසිය වරෙන්තුවක් නිකුත් කර නැතැයිද වාර්තාවේ.\n\nප්‍රංශ ආරංචිමාර්ග පවසන්නේ අංජු වෙනුවෙන් ඉහළම නීතිවේදීන් පිරිසක් පෙනී සිටින බවයි. ඔහුව ශ්‍රී ලංකාවට යවනු ලැබුවොත් ඝාතනය වන බවට එම නීතිවේදීන් කරුණු ඉදිරිපත් කර ඇත.\n\nප්‍රංශ පොලිසිය අංජු නමැත්තා අද (4) අධිකරණයට ඉදිරිපත් කිරීමට නියමිතය.කීර්ති වර්ණකුලසූරිය",
       "URL": "https://divaina.lk/%e0%b6%9a%e0%b7%94%e0%b6%a9%e0%b7%94-%e0%b6%85%e0%b6%82%e0%b6%a2%e0%b7%94-%e0%b6%86%e0%b6%b1%e0%b7%8f%e0%b6%ae%e0%b6%ba%e0%b7%99%e0%b6%9a%e0%b7%8a-%e0%b7%84%e0%b7%90%e0%b6%a7%e0%b7%92%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/169/"
}