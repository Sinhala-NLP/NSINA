{
       "Source": "divaina",
       "Timestamp": "October 12, 2022",
       "Headline": "ගුරුවරියගේ රන් මාලය කඩාගත් හොරා පාර වැරදී පොලිසියටම දුවලා",
       "News Content": "ගුරුවරියකගේ ගෙලබැඳි රන් මාලයක් ඊයේ (11 වැනිදා) දහවල් දෙනෝදාහක් බලාගෙන සිටියදී කඩාගෙන පලාගිය අයකු කලබලයට මග වැරදී බොරැල්ල පොලිසිය වෙතම දිවගොස් තිබේ.\n\nමෙසේ පොලිසිය දෙසට පුද්ගලයෙක් දිවඑනු දුටු පොලිස් නිලධාරියෙක් එම පුද්ගලයා ගැන සැක සිතී අල්ලාගත් විට ඔහු අත රන් දම්වැලක් ද තිබී ඇත.\n\nසැණින් කාරණය තේරුම්ගත් පොලිස් නිලධාරීන් සැකකරු අල්ලා ප්‍රශ්න කර තිබේ. මොහු මත් ලෝලියකු බව පොලිසිය පැවසීය.\n\nපසුව ගුරුවරිය ද පැමිණ බොරැල්ල පොලිසියට පැමිණිල්ලක් කර ඇත. සිද්ධිය පිළිබඳ පොලිසිය වැඩිදුර විමර්ශන සිදු කරයි.\n\nනෝමන් පලිහවඩන",
       "URL": "https://divaina.lk/%e0%b6%9c%e0%b7%94%e0%b6%bb%e0%b7%94%e0%b7%80%e0%b6%bb%e0%b7%92%e0%b6%ba%e0%b6%9c%e0%b7%9a-%e0%b6%bb%e0%b6%b1%e0%b7%8a-%e0%b6%b8%e0%b7%8f%e0%b6%bd%e0%b6%ba-%e0%b6%9a%e0%b6%a9%e0%b7%8f%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/354/"
}