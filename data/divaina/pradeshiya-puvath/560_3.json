{
       "Source": "divaina",
       "Timestamp": "January 29, 2022",
       "Headline": "සැමියාගේ දරු පැටියා දැක ලතාගේ හිත කඩා වැටිලා",
       "News Content": "පේ‍්‍රමතිලක කැබිතිගොල්ලෑවට කිට්ටු ප‍්‍රදේශයක පදිංචිකරුවෙකි. කලක් යුදහමුදා සෙබළෙකු ලෙස උතුරු නැගෙනහිර සටන් වැදුන සෙබළා වසර දොළහකට පසු හමුදා ජීවිතයට ආයුබෝවන් කීවේ නිදහසේ ජීවත්වීමේ අරමුණිනි.\n\nමොහුගේ අතගත් ලතා පේ‍්‍රමතිලකට අයත් නිවසක ජීවත් වුවත් දෙදෙනා විවාහ වූ දින සිට එක වහලයක් යට සිටියේ හාවා හඳ දකින ආකාරයටයි.\n\nපේ‍්‍රමතිලක ආවත් නාවත් ලතාට වගේ වගක් නැත. මගේ පවුල් ජීවිතය මෙලෝ රහක් නැතැයි ඇය කිහිප දෙනෙකුට කීවේ හේතු ඇතුවය.\n\nමේ අතර පේ‍්‍රමතිලකට කොළඹ ප‍්‍රදේශයේ සිකුයුරිටි රැකියාවක් ලැබිණි. මාස ගණනකට පසු කැබිතිගොල්ලෑවේ නිවසට යන ඔහු ගම්මු දකින්නේද යලට මහටය.\n\nමේ අතර ඊයේ පෙරේදා දිනක කොළඹ මහරගම සිට තරුණියක කැබිතිගොල්ලෑවට ආවේ පේ‍්‍රමතිලකගේ නිවස සොයා ගෙනය.\n\nපේ‍්‍රමතිලකගේ ගෙදරද? ඔයා කවුද නිවසේ සිටි පේ‍්‍රමතිලකගේ බිරිඳ ඇහුවේ සිතට නැගුන බලවත් සැකය නිසාය.\n\nමේ දරුවා එයාගෙ අක්කෙ. එයා නැවතිලා උන්නෙ අපේ දිහා. මම එයා ගැන ඔක්කොම දන්නවා අක්කෙ. මට දරුවත් එක්ක යන්න එන්න තැනක් නෑ. ලතාගේ හිත කඩා වැටිණි.\n\nනංගියේ අපිටත් දරුවො නෑනේ ඔයා මේ ගෙදර නවතින්න ලතා කිරිකැටි බිළිඳා දෝතට ගත්තේ ආශාවෙනි. ඒ දෙස බලා සිටි තරුණ මවගේ නෙතිත් කඳුළු බිඳු කඩා හැලිණි.\n\nඅක්කේ ඔයා බුදුවෙන්න ඕනේ. ඒ තරුණ මව දණ ගසා වැන්දේ ජීවිතය යළි ලැබුණ නිසාය.\n\nපේ‍්‍රම්",
       "URL": "https://divaina.lk/%e0%b7%83%e0%b7%90%e0%b6%b8%e0%b7%92%e0%b6%ba%e0%b7%8f%e0%b6%9c%e0%b7%9a-%e0%b6%af%e0%b6%bb%e0%b7%94-%e0%b6%b4%e0%b7%90%e0%b6%a7%e0%b7%92%e0%b6%ba%e0%b7%8f-%e0%b6%af%e0%b7%90%e0%b6%9a-%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/560/"
}