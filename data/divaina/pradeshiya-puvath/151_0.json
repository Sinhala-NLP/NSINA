{
       "Source": "divaina",
       "Timestamp": "May 23, 2023",
       "Headline": "හෝමාගම රෝහලේ ඔක්සිජන් කාමරය වැසුවේ රෝහලේම භූතයෙක් !",
       "News Content": "හෝමාගම රජයේ රෝහලේ ඔක්සිජන් සැපයුම් කාමරය කිසිම් අයකු විසින් වසා දැමීම නිසා එහි ප්‍රතිකාර ලබන රෝගීන්ට ඔක්සිජන් සැපයුම අඩාලවීමට යද්දී වෛi කාර්ය මණ්ඩලයේ කැපවීමෙන් එම තත්ත්වය මැඬ පවත්වාගෙන ඇත.\n\nහෝමාගම පොලිසිය පවසන්නේ ඔක්සිජන් කාමරය වසා ඇති බව රෝහලේ හදිසි අනතුරු නළාව නාද වීමෙන් දැනුම් දී ඇති බවයි. කිසියම් පුද්ගලයකු මෙම ඔක්සිජන් සැපයුම් කාමරය හිතාමතාම වසා ඇති බවට පොලිසියට සැක පහළ වී තිබේ.\n\nමෙම කාමරයේ දොර වසා දැමීමට පිටතින් කිසිවෙකු නොපැමිණෙන බවත් එය රෝහලේ ඇතුළෙන්ම සිදුවී තිබෙන බවත් ජ්‍යෙෂ්ඨ පොලිස් නිලධාරියෙක් ‘දිවයින’ට ඊයේ (22දා) පැවසීය.\n\nනෝමන් පලිහවඩන",
       "URL": "https://divaina.lk/%e0%b7%84%e0%b7%9d%e0%b6%b8%e0%b7%8f%e0%b6%9c%e0%b6%b8-%e0%b6%bb%e0%b7%9d%e0%b7%84%e0%b6%bd%e0%b7%9a-%e0%b6%94%e0%b6%9a%e0%b7%8a%e0%b7%83%e0%b7%92%e0%b6%a2%e0%b6%b1%e0%b7%8a-%e0%b6%9a%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/151/"
}