{
       "Source": "divaina",
       "Timestamp": "July 8, 2022",
       "Headline": "බෝට්ටුවකින් ඔස්‌ට්‍රේලියාවට පනින්න ගිය සිව්දෙනෙක් වැල්වෙටිතුරේදී අත්අඩංගුවට",
       "News Content": "යාපනයේ වැල්වෙටිතුරෙයි මුහුදු සීමාව හරහා බෝට්ටුවකින් ඔස්‌ට්‍රේලියාවට යෑමේ අරමුණින් යාපනයේ තොණ්ඩමානාරු ප්‍රදේශයේ නවාතැන් ගෙන සිටි පුද්ගලයන් හතර දෙනෙකු යුද හමුදාවේ නිලධාරීන් පිරිසක් විසින් 6 දා අත්අඩංගුවට ගෙන තිබේ.\n\nඑම පුද්ගලයන් හතර දෙනා වවුනියාව හා ත්‍රිකුණාමළය යන පළාත්වල පදිංචිකරුවන් වන අතර අදාළ තැරැව්කරුට ඔස්‌ට්‍රේලියාවට යෑම සඳහා රුපියල් ලක්ෂ 13 ක මුදලක් ගෙවීමට පොරොන්දු වී ඇති අතර ඉන් අත්තිකාරම් වශයෙන් රුපියල් ලක්ෂ 3 ක් බැගින් ගෙවා ඇති බවද යුද හමුදාව විසින් කළ ප්‍රශ්න කිරීම්වලදී හෙළි වී තිබේ. අදාළ සැකකරුවන් හතර දෙනා ඉදිරි විමර්ශන කටයුතු සඳහා යාපනයේ වැල්වෙටිතුරෙයි පොලිසිය වෙත බාර දී තිබේ.\n\nදිනසේන රතුගමගේ",
       "URL": "https://divaina.lk/%e0%b6%b6%e0%b7%9d%e0%b6%a7%e0%b7%8a%e0%b6%a7%e0%b7%94%e0%b7%80%e0%b6%9a%e0%b7%92%e0%b6%b1%e0%b7%8a-%e0%b6%94%e0%b7%83%e0%b7%8a%e0%b6%a7%e0%b7%8a%e0%b6%bb%e0%b7%9a%e0%b6%bd%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/432/"
}