{
       "Source": "divaina",
       "Timestamp": "January 26, 2022",
       "Headline": "නිදහස් වෙන්න මාස තුනයි තිබුණේ: තාත්තාට පැනල යන්න ඕනෑකමක් නෑ – මියගිය ඇඹිලිපිටිය සිරකරුගේ දියණිය කියයි",
       "News Content": "ඇඹිලිපිටිය එළිමහන් සිරක`දවුරේදී මියගිය රැඳවියාගේ මරණය සැක සහිත බව ඔහුගේ බිරි`ද සහ දියණිය ඇඹිලිපිටිය මහෙස්ත‍්‍රාත් අධිකරණයේදී ඊයේ (25දා) සාක්ෂි දෙමින් කියා සිටියහ.ඇඹිලිපිටිය කඳුරුගස්ආර එළිමහන් වැඩ සිරක`දවුරේදී පහරදීමෙන් මියගිය බවට ඥාතීන් චෝදනා කරන ලලිත් චමින්ද හෙට්ටිගේ නමැති රැඳවියාගේ මරණය සම්බන්ධයෙන් වන මහෙස්ත‍්‍රාත් පරීක්ෂණය හෙවත් මූලික සාක්ෂි විමසීම ඊයේ ඇඹිලිපිටිය මහෙස්ත‍්‍රාත් අධිකරණයේදී සිදු කෙරිණි. එහිදී මියගිය අයගේ දියණිය වන හෙට්ටිගේ දිලානි මංජුලා සහ බිරි`ද වන එම්. ජී. සෝමලතා ඇඹිලිපිටිය මහෙස්ත‍්‍රාත් ලක්මිණී විදානගමගේ මහත්මිය ඉදිරියේ සාක්‍ෂි දුන්හ.\n\nමෙම අවස්ථාවට සිරකරු අයිතීන් සුරැුකීමේ කමිටුවේ ලේකම් සුදේශ් නන්දිමාල් සිල්වා මහතා ඇතුළු නිලධාරීහු පිරිසක් අධිකරණය වෙත පැමිණ සිටියහ. පැමිණිල්ල මෙහෙයවීම නීතිඥ සේනක පෙරේරා සහ නීතිඥ ප‍්‍රබෝධ රත්නායක යන මහත්වරුන් විසින් සිදු කරන ලදී.\n\nමාතර කනංකේ කන්දවත්ත ප‍්‍රදේශයේ පදිංචි විවාහකයකු වන මෙම රැඳවියාට පසුගිය වසරේ මාර්තු මාසයේදී මාතර මහෙස්ත‍්‍රාත් අධිකරණය මගින් බරපතළ වැඩ සහිත සිරදඩුවම් නියම වන්නේ රුපියල් දසදහසක් සොරකම් කිරීමේ වරදටය. පසුව දඩුවම් සදහා ලලිත් චමින්ද අගුණකොළපැලැස්ස බන්ධනාගාරයටත් ඉන් අනතුරුව ඇඹිලිපිටිය කදුරුගස්ආර එළිමහන් වැඩ කදවුර වෙතත් ගෙන ගොස් ඇත.\n\nසිර කදවුරේදී මියගිය රැඳවියා තමන්ට විදින්නට සිදුවූ කටුක අත්දැකීම් විස්තර කළ බව මියගිය අයගේ ඥාතීන් කියා සිටින අතර බන්ධනාගාරයෙන් කියා තිබුණේ මෙම රැඳවියා කඳවුරෙන් පලා යෑම නිසා ගම්මුන් පහරදී ඇති බවත්, ඒ හේතුවෙන් ඇඹිලිපිටිය මහ රෝහලට ඇතුළත් කළ බවත්ය. ගම්වාසීන්ද මෙම ප‍්‍රකාශය ප‍්‍රතික්ෂේප කරන අතර එළිමහන් සිර ක`දවුරේදී පහරදීම හේතුවෙන් මෙම රැඳවියා මියගිය බව ඔහුගේ ඥාතීහු මාධ්‍ය හමුවක් පවත්වමින් පසුගියදා කියා සිටියහ.\n\nමේ සම්බන්ධයෙන් බන්ධනාගාර බුද්ධි අංශ සහකාර අධිකාරිවරයකු යටතේ පරීක්ෂණයක් සිදු කරන බව\n\nබන්ධනාගාර මාධ්‍ය ප‍්‍රකාශකවරයා කියා සිටියේය.\n\nමියගිය ලලිත් චමින්ද නමැත්තාගේ දියණිය වන හෙට්ටිගේ දිලානි මංජුලා අධිකරණයෙන් පිටතදී මාධ්‍යයට අදහස් දක්වමින් මෙසේ පැවසුවාය.\n\n‘‘මගේ තාත්තා ගල් කඩමින් අපිව ජීවත් කළා. රුපියල් දසදහසක සිද්ධියක් සම්බන්ධයෙන් තමයි බන්ධනාගාරගත වෙන්න වුණේ. අගුණකොළපැලැස්ස බන්ධනාගාරයේ සිට දැනට මාස දෙකකට පමණ පෙර තාත්තා ඇඹිලිපිටිය එළිමහන් වැඩ කදවුරට යොමුකර තිබුණා. තාත්තා බලන්න අපි නිතර ආවා. මෙහිදී බන්ධනාගාර නිලධාරීන් තාත්තාට බොහොම සමීපව සිටියා. මගේ පියා සම්බන්ධව බන්ධනාගාර නිලධාරීන් වරින්වර කතා කරමින් මට තොරතුරු කිව්වා. ඒ අතර විවිධ අයුතු බලපෑම් ද එන්න පටන් ගත්තා. මේ පිළිබදව දැනගත් පසු මගේ තාත්තා දැඩි වේදනාවකින් සිටියා. තාත්තාට නිදහස් වෙන්න තව මාස තුනයි තිබුණේ. එයාට පැනල යන්න අවශ්‍යතාවක් තිබුණේ නැහැ. ඒ පිළිබදව ඇතිවූ විරෝධය මත මගේ පියාට පහරදී ඝාතනය කර ඇති බව තමයි මට කියන්න වෙන්නේ. අපි හරි අමාරුවෙන් ජීවත් වෙන්නේ. ඒ නිසා මගේ පියාගේ ඝාතනය සම්බන්ධයෙන් සාධාරණය ඉෂ්ඨ කරදෙන මෙන් ඉල්ලා සිටිනවා.\n\nමීළ`ග සාක්ෂි විභාගය පෙබරවාරි පළමුවෙනිදා (1දා) දක්වා කල්තැබිණි.\n\nඕමල්පේ – ප‍්‍රගීත් ජනක",
       "URL": "https://divaina.lk/%e0%b6%b1%e0%b7%92%e0%b6%af%e0%b7%84%e0%b7%83%e0%b7%8a-%e0%b7%80%e0%b7%99%e0%b6%b1%e0%b7%8a%e0%b6%b1-%e0%b6%b8%e0%b7%8f%e0%b7%83-%e0%b6%ad%e0%b7%94%e0%b6%b1%e0%b6%ba%e0%b7%92-%e0%b6%ad%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/562/"
}