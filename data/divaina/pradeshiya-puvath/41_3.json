{
       "Source": "divaina",
       "Timestamp": "September 1, 2023",
       "Headline": "හොර ලේඛන හදලා කෝටි 5ක වාහන දෙකක් ගෙන්වලා",
       "News Content": "ව්‍යාජ ලිපිලේඛන සකස්කර නීතිවිරෝධී අන්දමින් ආනයනය කරන ලද රුපියල් කෝටි 5 කට අධික වටිනාකමෙන් යුත් අතිසුඛෝපභෝගී ජීප් රථ දෙකක් සමඟ ධනවත් කාන්තාවක වලාන දූෂණ මර්දන ප්‍රහාරක බළකාය මගින් ඊයේ (31 වැනිදා) අත්අඩංගුවට ගෙන ඇත.\n\nකහතුඩුව ප්‍රදේශයේ ධනවත් ව්‍යාපාරිකයකුගේ නිවසේ සඟවා තිබූ මෙම ජීප් රථ දෙක අත්අඩංගුවට ගත් පොලිස් නිලධාරීන් එය රැගෙන ගොස් තිබේ.\n\nමෝටර් රථ අමතර කොටස් ආනයනය කර විකිණීමේ ව්‍යාපාරය කරගෙන යන ධනවත් ව්‍යාපාරිකයකු විසින් මෙම ජීප් රථ දෙක මෙරටට ගෙන්වා ඇති බව විමර්ශනවලින් හෙළිවී තිබේ.\n\nමෙම ව්‍යාපාරිකයාගේ බිරිඳගේ නමට ව්‍යාජ ලිපි ලේඛන සකස් කර මෙම වාහන ලියාපදිංචි කර ඇති බවද අනාවරණය වී ඇත.\n\nවාහන ආනයනය කළ සැකකාර ව්‍යාපාරිකයා අතුරුදන්ව ඇති අතර ඔහු අත්අඩංගුවට ගැනීමට විමර්ශන ආරම්භ කර තිබේ.\n\nවලාන දූෂන මර්දන ප්‍රහාරක බළකායේ අධ්‍යක්‍ෂ සහකාර පොලිස් අධිකාරි උදය කුමාර මහතාගේ උපදෙස් මත එහි ස්ථානාධිපති ප්‍රධාන පොලිස් පරීක්‍ෂක ඉන්දික වීරසිංහ මහතාගේ මෙහෙයවීමෙන් මෙම වැටලීම කර තිබේ.\n\nහේමන්ත රන්දුණු",
       "URL": "https://divaina.lk/%e0%b7%84%e0%b7%9c%e0%b6%bb-%e0%b6%bd%e0%b7%9a%e0%b6%9b%e0%b6%b1-%e0%b7%84%e0%b6%af%e0%b6%bd%e0%b7%8f-%e0%b6%9a%e0%b7%9d%e0%b6%a7%e0%b7%92-5%e0%b6%9a-%e0%b7%80%e0%b7%8f%e0%b7%84%e0%b6%b1-%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/41/"
}