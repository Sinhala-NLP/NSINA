{
       "Source": "divaina",
       "Timestamp": "November 24, 2022",
       "Headline": "කැනඩා යවනවා යැයි කියා තරුණයන් දෙදෙනාගේ රුපියල් කෝටියකට විද්ද කාන්තාව අතුරුදන්",
       "News Content": "කැනඩාවේ රැකියා ලබාදෙන බව පවසමින් යාපනයේ තරුණයන් දෙදෙනකුගෙන් රුපියල් කෝටියක් වංචා කළ කාන්තාවක් පොලිසිය විසින් අත්අඩංගුවට ගැනීමට යෑමේදී ඇය අතුරුදහන් වී ඇති බව යාපනයේ ඉලවාලී පොලිසිය ප්‍රකාශ කළේය.\n\nයාපනයේ ඉලවාලෙයි බණ්ඩිතරිප්පූ හා මනිපායි සංගානෙයි යන ප්‍රදේශවල පදිංචි පුද්ගලයන් දෙදෙනකු පොලිසියට පැමිණිලි දෙකක් ඉදිරිපත් කරමින් පවසා ඇත්තේ ඔවුන්ට කැනඩාවේ රැකියා ලබා දෙන බව පවසමින් ඔවුන්ගෙන් රුපියල් කෝටියක මුදලක් ලබාගත් බවයි.\n\nපසුගිය අප්‍රේල් මාසයේදී මේ අන්දමට මුදල් හා ඔවුන්ගේ ගමන් බලපත්‍ර එම කාන්තාව විසින් ලබා ගත් නමුත් මේ දක්වාම ඔවුන්ට රැකියාවන් ලබා නොදී ඔවුන්ව මග අරින බව තරුණයන් දෙදෙනා පොලිසියට පැමිණිලි කොට තිබේ. ලැබුණු පැමිණිලි මත පොලිසිය පරීක්ෂණ අරම්භ කොට ඇතත් අදාළ කාන්තාව පළාතෙන් අතුරුදන් වී ඇති බව පොලිසිය කළ විමර්ශන වලදී හෙළි වී තිබේ. මෙම කාන්තාව විසින් තවත් පුද්ගලයන් විශාල ිරිසකගෙන්\n\nරැකියා ලබා දෙන බව පවසමින් මුදල් ලබාගෙන ඇති නමුත් ඒ සම්බන්ධයෙන් මෙතෙක් පොලිසිවලට පැමිණිලි ලැබී නොමැත. යාපනය පොලිසිය හා ඉලවාලි පොලිසිය මෙම වංචාව සම්බන්ධයෙන් පරීක්ෂණ ආරම්භ කොට තිබේ.දිනසේන රතුගමගේ",
       "URL": "https://divaina.lk/%e0%b6%9a%e0%b7%90%e0%b6%b1%e0%b6%a9%e0%b7%8f-%e0%b6%ba%e0%b7%80%e0%b6%b1%e0%b7%80%e0%b7%8f-%e0%b6%ba%e0%b7%90%e0%b6%ba%e0%b7%92-%e0%b6%9a%e0%b7%92%e0%b6%ba%e0%b7%8f-%e0%b6%ad%e0%b6%bb%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/317/"
}