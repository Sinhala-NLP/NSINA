{
       "Source": "divaina",
       "Timestamp": "February 21, 2022",
       "Headline": "මිනියක් වළදාන්න වළවල් දෙකක්ම කපලා",
       "News Content": "නිමලූයි විමලූයි සම වයසේ දෙදෙනෙකි. කුඩා කළ සිටම පාසල් ගියේත්, ඇළ දොළට පැන සෙල්ලම් ලෙල්ලම් කළෙත් එකටය. දෙදෙනාම ඕනෑම වැඩකට දක්ෂය.විදුලි කාර්මික, ජලනළ වැඩද මෝටර් කාර්මික දැනුමද කලා කටයුතු ආදී වැඩට නිපුණයන්ය.වෙනසකට තිබුණේ ඌ කියන දේ මූ පිළිනොගෙනීමත්, මූ කියන දේවල් ඌ පිළිනොගැනීමත් පමණි. ඒ කියන්නේ දෙදෙනාම පණ්ඩිතයින් ය.ඉකුත් දිනක ගමේ තරුණයකු මළේ හදිසි අනතුරකිනි.ගමේ සොහොනේම අවසන් කටයුතු කළ යුතු යැයි කාගෙ කාගෙත් තීරණයට ඉඩ ලැබිණි.නිමල් සොහොනේ කටයුතුවල නායකයා ය. විමල් ද නිල නොලත් නායකයා ය. පදම ද, කටගැස්මද මැදගමේ පිරිස සොහොනේ වැඩය.‘පොඞ්ඩක් ඉඳපන් මම පෙට්ටිය මැනගෙන එන්නම්’ කන සාක්කුවේ දාගෙන සිටි විමල් කීවේ නිමල්ටය.වළේ දිග, පළල ලකුණු කළේ නිමල්ගේ විරෝධය මැදය. වළ කැපිණි.‘යකෝ මිනී පෙට්ටි දෙකක් දාන්න පුළුවන්නේ‘ සිහි කල්පනාවෙන් එතැනට ආ අයකු කීය.‘මචං මට වැරැුදිලා. මිනීපෙට්ටියෙ පියන් දිග ඇරලා තියන් දුර පළල මම මැනලා තියෙන්නේ…’ මළ ගෙදරට ගිය විමල් යළි පැමිණ නිමල් ඇතුළු පිරිසට කීවේ ඇඟිලිවල නියපොතු කමින්ය.පේ‍්‍රම්",
       "URL": "https://divaina.lk/%e0%b6%b8%e0%b7%92%e0%b6%b1%e0%b7%92%e0%b6%ba%e0%b6%9a%e0%b7%8a-%e0%b7%80%e0%b7%85%e0%b6%af%e0%b7%8f%e0%b6%b1%e0%b7%8a%e0%b6%b1-%e0%b7%80%e0%b7%85%e0%b7%80%e0%b6%bd%e0%b7%8a-%e0%b6%af%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/541/"
}