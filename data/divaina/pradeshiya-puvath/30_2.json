{
       "Source": "divaina",
       "Timestamp": "September 11, 2023",
       "Headline": "පොලිස් නිලධාරියා කැබ් රථයට යටවී මරුට",
       "News Content": "වවුනියාවේ පුලියන්කුලම ප්‍රදේශයේදී පොලිස් නිලධාරියකු කැබ් රථයකට යට වීම නිසා සිද්ධිය වූ ස්ථානයේදීම 9 දා මියගොස් තිබේ.\n\nවවුනියාව පුලියන්කුලම පොලිසියේ සේවය කළ මෙම නිලධාරියා යතුරුපැදියකින් ගමන් කරමින් සිටියදී යාපනය දෙස සිට අධික වේගයෙන් පැමිණි කැබ් රථයක් රියැදුරුට වේගය පාලනය කර ගැනීමට නොහැකිව යතුරුපැදියේ ගැටීමෙන් මෙම අනතුර සිදුව තිබේ.\n\nමෙම සිද්ධියෙන් මියගොස් ඇත්තේ මහනුවර ප්‍රදේශයේ පදිංචි 55 හැවිරිදි කරුණාතිලක නැමති පොලිස් නිලධාරියාය.\n\nවවුනියාව ඕමන්ත පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.දිනසේන රතුගමගේ",
       "URL": "https://divaina.lk/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%b1%e0%b7%92%e0%b6%bd%e0%b6%b0%e0%b7%8f%e0%b6%bb%e0%b7%92%e0%b6%ba%e0%b7%8f-%e0%b6%9a%e0%b7%90%e0%b6%b6%e0%b7%8a-%e0%b6%bb%e0%b6%ae/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/30/"
}