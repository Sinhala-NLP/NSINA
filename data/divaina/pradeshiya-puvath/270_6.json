{
       "Source": "divaina",
       "Timestamp": "January 13, 2023",
       "Headline": "නාවලපිටියේ මහ රෝහල ඉදිරිපිට උද්ඝෝෂණයට රෝගීන්ගෙනුත් තල්ලුවක්",
       "News Content": "නාවලපිටිය දිස්ත්‍රික් මහ රෝහල ඉදිරිපිට එම රෝහලේ සේවය කරන සමස්ත ලංකා හෙද සංගමයේ සමාජිකයෝ (12) දින දහවල් කෑම පැයේ උද්ඝෝෂණයක නිරත වූහ.\n\nබැංකු ණය පොලි අනුපාත අඩු කිරීම, උපයන විට ගෙවන බද්දෙන් සෞඛ්‍ය සේවය නිදහස් කිරීම, විදුලි බිල අඩු කිරීම, රාජ්‍ය සේවා කොමිසමේ නිර්දේශ ලබාදී හෙද උසස්වීම් විෂමතා ඉවත් කිරීම, රෝගීන්ට ඖෂධ, ඖෂධ උපකරණ, ආහාර සහ පරීක්ෂණ ප්‍රමාණවත්ව ලබාදීම සහ වැඩ පීඩනය අඩු කිරීම යන කරුණු මුල් කරගෙන එම හෙද සංගමය රෝහල ඉදිරිපිට උද්ඝෝෂණයක නිරත විය.\n\nසමස්ත ලංකා හෙද සංගමයේ සමාජිකයන් කළ එම උද්ඝෝෂණයට නාවලපිටිය දිස්ත්‍රික් මහ රෝහලට ප්‍රතිකාර ලබා ගැනීමට පැමිණි රෝගීන්ද එකතු විය.\n\nනුවරඑලිය – නාලක රත්නායක",
       "URL": "https://divaina.lk/%e0%b6%b1%e0%b7%8f%e0%b7%80%e0%b6%bd%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b6%b8%e0%b7%84-%e0%b6%bb%e0%b7%9d%e0%b7%84%e0%b6%bd-%e0%b6%89%e0%b6%af%e0%b7%92%e0%b6%bb%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/270/"
}