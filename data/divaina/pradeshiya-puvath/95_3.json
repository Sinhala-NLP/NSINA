{
       "Source": "divaina",
       "Timestamp": "July 18, 2023",
       "Headline": "වවුනියාවේ කණ්ඩායම් දෙකක් ගැටී 5කට බරපතළ තුවාල",
       "News Content": "වවුනියාවේ පට්ටානිච්චපුළියන්කුලම් ප්‍රදේශයේ තරුණ කණ්ඩායම් දෙකක් අතර ඇති වූ ගැටුමකින් පස් දෙනකු බරපතළ ලෙස තුවාල ලබා වවුනියාව මහ රෝහලට 16 දා ඇතුළත් කොට තිබේ.\n\nමෙසේ ඇතුළත් කළ පස් දෙනාගෙන් එක් තරුණයෙකුගේ තත්ත්වය බරපතළ බැවින් ඔහුව රෝහලේ දැඩි සත්කාර ඒකකයේ ප්‍රතිකාර ලබයි.\n\nමෙම පහරදීමට හේතුව කුමක්දැයි වාර්තා වී නොමැති අතර තරුණයන් පිරිසක් මෝටර් රථයකින් යමින් සිටියදී පට්ටානිච්චපුලියන්කුලම හන්දිය දක්වා යතුරුපැදි වලින් හඹා ආ පිරිසක් මෝටර් රථයේ සිටි තරුණයන්ට පහර දී තිබේ.\n\nඔවුන්ද රථයෙන් බිමට බැස ප්‍රහාර එල්ල කළ තරුණයන්ට ප්‍රති ප්‍රහාර එල්ල කිරීමට පටන් ගැනීම නිසා ගැටුම දුරදිග ගොස් තිබේ.\n\nනෙලුකුලම් පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.දිනසේන රතුගමගේ",
       "URL": "https://divaina.lk/%e0%b7%80%e0%b7%80%e0%b7%94%e0%b6%b1%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%9a%e0%b6%ab%e0%b7%8a%e0%b6%a9%e0%b7%8f%e0%b6%ba%e0%b6%b8%e0%b7%8a-%e0%b6%af%e0%b7%99%e0%b6%9a%e0%b6%9a%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/95/"
}