{
       "Source": "divaina",
       "Timestamp": "September 5, 2023",
       "Headline": "ප්‍රතිජීවක ඖෂධයක් දීමෙන් පසු මියගිය පුද්ගලයාගේ ජෛව සාම්පල ඉන්දියාවට",
       "News Content": "ප්‍රතිජීවක ඖෂධයක් ලබාදීමෙන් පසු කොළඹ ජාතික රෝහලේදී මියගිය පුද්ගලයාගේ ජෛව සාම්පල වැඩිදුර විමර්ශන කටයුතු සඳහා ඉන්දියාවට යවා තිබේ.\n\nඑම විමර්ශනවල ප්‍රතිඵල ලැබීමෙන් පසු ඒ සම්බන්ධයෙන් තීරණයක් ගැනීමට හැකිවනු ඇතැයි නියෝජ්‍ය සෞඛ්‍ය සේවා අධ්‍යක්‍ෂ ජනරාල්, වෛද්‍ය ජී. විජේසූරිය මහතා ‘දිවයින’ ට ඊයේ (04 දා) පැවැසීය.\n\nඑම රෝගියාට ලබාදුන් AMOXYCLAV නමැති ප්‍රතිජීවක ඖෂධයේ සාම්පල ද වැඩිදුර විමර්ශන සඳහා ඔස්ටේ්‍රලියාව වෙත යවා ඇත. කැපුම් තුවාලයකට ප්‍රතිකාර ලබාගැනීමට කොළඹ ජාතික රෝහලට පැමිණි පුද්ගලයකුට මෙම ප්‍රතිජීවක ඖෂධය ලබාදීමෙන් පසු ඔහු මරණයට පත්ව තිබේ.සුජීව තත්සර",
       "URL": "https://divaina.lk/%e0%b6%b4%e0%b7%8a%e0%b6%bb%e0%b6%ad%e0%b7%92%e0%b6%a2%e0%b7%93%e0%b7%80%e0%b6%9a-%e0%b6%96%e0%b7%82%e0%b6%b0%e0%b6%ba%e0%b6%9a%e0%b7%8a-%e0%b6%af%e0%b7%93%e0%b6%b8%e0%b7%99%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/36/"
}