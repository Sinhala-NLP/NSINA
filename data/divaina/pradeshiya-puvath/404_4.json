{
       "Source": "divaina",
       "Timestamp": "August 10, 2022",
       "Headline": "අපද්‍රව්‍ය ආහාරයට ගෙන අජීර්ණ වී අසාධ්‍ය තත්ත්වයෙන් සිටි අලියෙක් මරුට",
       "News Content": "මැදවච්චිය, ඉසින්බැස්සගල වැවේ දින ගණනාවක් අසාධ්‍ය තත්ත්වයකට පත්ව ප්‍රථිකාර ලබමින් සිටි වල් අලියකු පෙරේදා (08දා) සවස මියගොස් ඇත.\n\nමෙලෙස මියගොස් ඇතිතේ අඩි 10 ක් පමණ උසැති අවුරුදු 20 ත් 25 ක් පමණ වයසැති වල් අලියෙකි.\n\nමෙම වල් අලියා මැදවච්චිය අවට ප්‍රදේශවල අපද්‍රව්‍ය දමන ස්ථානවලට ගොස් විවිධ අපද්‍රව්‍ය ආහාරයට ගැනීම හේතුවෙන් ඇති වූ අජීර්ණ තත්ත්වයක් හා අසාධ්‍ය තත්ත්වයක් මත මෙලෙස එක්තැන්ව ඇති බවත් ඒ සඳහා අවශ්‍ය ප්‍රථිකාර සිදුකරමින් සිටි බව වෛද්‍ය චන්දන ජයසිංහ මහතා අප කළ විමසීමකදී පැවැසීය.\n\nඑසේ ප්‍රතිකාර ලබමින් සිටියදී මෙම වල් අලියා පෙරේදා දින මියගිය අතර ගත වූ මාස අටක කාලය තුළදී මැදවච්චිය ප්‍රාදේශීය ලේකම් බල ප්‍රදේශයේ පමණක් වල් අලි මරණ 08 ක් වාර්තා වී ඇත.\n\nමැදවච්චිය – ගයාන්",
       "URL": "https://divaina.lk/%e0%b6%85%e0%b6%b4%e0%b6%af%e0%b7%8a%e0%b6%bb%e0%b7%80%e0%b7%8a%e0%b6%ba-%e0%b6%86%e0%b7%84%e0%b7%8f%e0%b6%bb%e0%b6%ba%e0%b6%a7-%e0%b6%9c%e0%b7%99%e0%b6%b1-%e0%b6%85%e0%b6%a2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/404/"
}