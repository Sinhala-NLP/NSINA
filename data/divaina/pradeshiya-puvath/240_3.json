{
       "Source": "divaina",
       "Timestamp": "February 14, 2023",
       "Headline": "මහණ වී සතියයි බිම අමදින්න කිව්වැයි නායක හිමි මරන්න හදලා",
       "News Content": "පැමිණිල්ලට මාසයයි – හම්බන්තොට පොලිසිය නිහඬයි\n\nහම්බන්තොට කුඩා ඉඳිවැව වලගම්බා මහරජ විසින් කරවන ලද ඓතිහාසික තම්මැන්නාගල විහාරාධිපති හබරකඩ කුසලානන්ද නාහිමියන් ඉකුත් දින භික්ෂුවක විසින් පිහියෙන් ඇන මරා දැමීමට තැත්කර ඇත. මේ පිළිබඳ හම්බන්තොට පොලීසියට පැමිණිලි කර ඇතත් මාසයකට ආසන්න කාලයක් ගතවී ගියද ඒ පිළිබඳ කිසිදු පියවරක් ගෙන නොමැති බවද උන් වහන්සේ කියා සිටී.\n\nගම්පහ ප්‍රදේශයේ හිතවත් අයෙකු විසින් මහණ කිරීමට පුද්ගලයෙකු බාරකර ඇත. ඔහුගේ වයස අවුරුදු 43කි. බාර දී සතියකින් පසු නායක හිමිගේ ගෝලයෙකු ලෙස පැවිදි කොට ඇත. ඉකුත් දින දහවල දාන ශාලාව පිරිසිදු කරන ලෙස පැවසීමත් සමග පිහියක් රැගත්\n\nගෝලයා නායක හිමිට ගහන්න හදනවිට උන් වහන්සේ දුව ගොස් පණ බේරාගෙන ඇත. මොහු පිළිබඳව සොයා බැලීමේදී දූදරුවන් සිටින ගංජා හා කුඩුවලට හසුව වසර 3ක් බන්ධනාගාරගතව සිටි අයෙක් බවට හඳුනාගෙන ඇත.ඇඹිලිපිටියේ සේන වී ගමගේ",
       "URL": "https://divaina.lk/%e0%b6%b8%e0%b7%84%e0%b6%ab-%e0%b7%80%e0%b7%93-%e0%b7%83%e0%b6%ad%e0%b7%92%e0%b6%ba%e0%b6%ba%e0%b7%92-%e0%b6%b6%e0%b7%92%e0%b6%b8-%e0%b6%85%e0%b6%b8%e0%b6%af%e0%b7%92%e0%b6%b1%e0%b7%8a%e0%b6%b1-2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/240/"
}