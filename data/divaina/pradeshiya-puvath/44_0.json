{
       "Source": "divaina",
       "Timestamp": "August 30, 2023",
       "Headline": "කැලණිය උපකුලපති ලෙස මහාචාර්ය නිලන්ති ද සිල්වා යළි වැඩ භාරගනී",
       "News Content": "කැලණිය විශ්වවිද්‍යාලයේ උපකුලපති ලෙස ජ්‍යෙෂ්ඨ මහාචාර්ය නිලන්ති ද සිල්වා මහත්මිය 24 වැනිදා සිට නැවතත් වැඩ භාර ගත්තාය.\n\nමේ ඇයගේ දෙවැනි ධුර කාලය වේ.\n\n2020 වසරේදී කැලණිය විශ්වවිද්‍යාලයේ පළමු කාන්තා උපකුලපති වශයෙන් පත්වීම් ලැබූ ඇය කැලණිය විශ්වවිද්‍යාලයීය වෛද්‍ය පීඨයේ පීඨාධිපති වශයෙන් ද කටයුතු කරනු ලැබුවාය.\n\nජ්‍යෙෂ්ඨ මහාචාර්ය නිලන්ති ද සිල්වා මහත්මිය කොළඹ වෛද්‍ය පීඨයෙන් වෛද්‍ය උපාධිය ද, ලන්ඩන් හයිජින් විශ්වවිද්‍යාලයෙන් පශ්චාත් උපාධිය ද ලබාගෙන ඇති අතර, පරපෝෂිත විද්‍යාව පිළිබඳ කථිකාචාර්යවරියක වශයෙන් පේරාදෙණිය විශ්වවිද්‍යාලයේ වෛද්‍ය පීඨයේ සේවය කර ඇත.\n\nඇය ශ්‍රී ලංකා වෛද්‍ය සභාවේ නියෝජ්‍ය සභාපතිනි ලෙස ද, විශ්වවිද්‍යාල ප්‍රතිපාදන කොමිෂන් සභාවේ තනතුරු රැසක ද කටයුතු කරමින් වෛද්‍ය විද්‍යාවේ අභිවෘද්ධිය වෙනුවෙන් කැපවී කටයුතු කළ මහාචාර්යවරියක ද වන්නීය.\n\nප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%9a%e0%b7%90%e0%b6%bd%e0%b6%ab%e0%b7%92%e0%b6%ba-%e0%b6%8b%e0%b6%b4%e0%b6%9a%e0%b7%94%e0%b6%bd%e0%b6%b4%e0%b6%ad%e0%b7%92-%e0%b6%bd%e0%b7%99%e0%b7%83-%e0%b6%b8%e0%b7%84%e0%b7%8f%e0%b6%a0/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/44/"
}