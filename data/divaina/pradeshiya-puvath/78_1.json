{
       "Source": "divaina",
       "Timestamp": "August 1, 2023",
       "Headline": "උණවටුන වැල්ල දේවාලයේ වාර්ෂික ඇසළ උත්සවය අද සිට 07 දක්වා",
       "News Content": "උණවටුන වැල්ල දේවාල මහා විහාරයේ වාර්ෂික ඇසළ උත්සවය අද (01 දා) සිට 07 වැනි දින දක්වා පැවැත්වේ. 01 වැනි දින උදෑසන 7.00ට සධාතුක කරඬුව වැඩමවීමේ මහා පෙරහැර අමරසිංහාරාමයේ සිට වැල්ල දේවාලය දක්වා ගමන් ගන්නා අතර 03 වැනි දින සවස උණවටුන යටගල රජමහා විහාරයේ සිට ආරම්භ වන මහ පෙරහැරද වැල්ල දේවාල මහා විහාරය දක්වා ගමන් කරනු ඇත. 06 වැනි දින රාත්‍රිය පුරා සැමට සෙත්පතා දෙවොල් යාගය පැවැත්වීමෙන් පසු 07 වැනි දින දෙවියන්ගේ නාමයෙන් පිදෙන කිරි දානයෙන් උත්සවය අවසන් වන බව වැල්ල දේවාල මහා විහාරාධිපති තල්පේ අරියජෝති හිමියෝ පැවසූහ.අහංගම – සුගතපාල දීයගහගේ, වංචාවල – ගැමුණු චන්ද්‍රලාල්",
       "URL": "https://divaina.lk/%e0%b6%8b%e0%b6%ab%e0%b7%80%e0%b6%a7%e0%b7%94%e0%b6%b1-%e0%b7%80%e0%b7%90%e0%b6%bd%e0%b7%8a%e0%b6%bd-%e0%b6%af%e0%b7%9a%e0%b7%80%e0%b7%8f%e0%b6%bd%e0%b6%ba%e0%b7%9a-%e0%b7%80%e0%b7%8f%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/78/"
}