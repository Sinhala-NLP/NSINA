{
       "Source": "divaina",
       "Timestamp": "August 23, 2023",
       "Headline": "දංකොටුවේ මාළු අපනයන ආයතනයක විෂ දුමාරයක්",
       "News Content": "දංකොටුව, හාල්දඬුවන ප්‍රදේශයේ පිහිටි මාළු අපනයනය කරන කර්මාන්ත ශාලාවක හදිසියේ ඇති වූ කිසියම් විෂ දුමාරයක් හේතුවෙන් සේවක සේවිකාවන් 31 දෙනකු ප්‍රතිකාර සඳහා රෝහල්ගත කර ඇත.\n\nමාළු තොග ගබඩා කර ඇති අධිශීතකරණ ආශ්‍රිතව පෙරේදා (21 වැනිදා) පස්වරුවේ මෙම විෂ දුමාරය හටගෙන තිබේ.\n\nඑහිදී ඇති වූ හුස්ම ගැනීමේ අපහසුතාවය හේතුවෙන් මෙම සේවක සේවිකාවන් රෝහල්ගත කර තිබිණි.\n\nවෙන්නප්පුව සහ ලුණුවිල ප්‍රාදේශීය රෝහල් වෙත ඇතුළත් කළ සේවක පිරිසගේ තත්ත්වය බරපතළ නොවන බවත්, එයින් සේවිකාවන් 20 දෙනෙකු පෙරේදා රාත්‍රි වන විට ප්‍රතිකාර ලබාගෙන පිටව ගොස් ඇති බවත් රෝහල් ආරංචි මාර්ග සඳහන් කළේය.\n\nප්‍රදීප් ප්‍රසන්න සමරකෝන් සහ සුජීව තත්සර",
       "URL": "https://divaina.lk/%e0%b6%af%e0%b6%82%e0%b6%9a%e0%b7%9c%e0%b6%a7%e0%b7%94%e0%b7%80%e0%b7%9a-%e0%b6%b8%e0%b7%8f%e0%b7%85%e0%b7%94-%e0%b6%85%e0%b6%b4%e0%b6%b1%e0%b6%ba%e0%b6%b1-%e0%b6%86%e0%b6%ba%e0%b6%ad%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/52/"
}