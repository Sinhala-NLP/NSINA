{
       "Source": "divaina",
       "Timestamp": "February 14, 2023",
       "Headline": "බාල වයස්කාරියකට ලිංගික අතවර කර නඩුව විභාග වෙද්දී – දැරිය හා 55 වියැති",
       "News Content": "බාල වයස්කාරියකට ලිංගික අතවර කිරීමේ චෝදනා ලැබ අධිකරණයේ නඩු කටයුත්ත විභාග වන අතරතුර වින්දිත දැරිය හා සැකකරු පලාගොස් ඇතැයි පන්නල පොලිසිය කියයි.\n\nඑලෙස පලාගොස් ඇත්තේ පන්නල ඇලබඩගම උඩකයාමුල්ල ප්‍රදේශයේ පදිංචිකරුවෙකු වූ 55 හැවිරිදි දැරියන් තිදෙනෙකුගේ පියෙකු බවත් 2022 වසරේදී එම සැකකරු විසින් එවකදී වයස අවුරුදු 14ක බාලවයස්කාර දැරියක් දැරියගේ නිවසේදීම ලිංගිකව අපයෝජනය කර ඇති බවත් පොලිසිය පැවසීය.\n\nඅදාළ සැකකාර පුද්ගලයා අත්අඩංගුවට ගෙන අධිකරණයට ඉදිරිපත් කර තිබියදී අධිකරණයෙන් වෛද්‍ය පරීක්‍ෂණයකට යොමුකර ලබාගැනීමට නියම කර තිබූ සමාජරෝග වාර්තාව අනුව එම සැකකරු දැඩි අවධානමකින් සිටි බවට තොරතුරු අනාවරණයව තිබිණ.\n\n2022 වසරේදී දැරියගේ පියා සමගින් මත්පැන් පානය කර පියාට නින්ද ගොස් සිටියදී එසේ දැරිය ලිංගික අපයෝජනයකට ලක්කර තිබූ බවත් පොලිසිය ඒ පිළිබඳව පරීක්‍ෂණ කිරීමේදී කිහිපවරක් එසේ හැසිරී ඇති බවට අනාවරණය වූ බවත් පොලිසිය පවසයි.\n\nඉනික්බිතිව දැරිය අධිකරණය මාර්ගයෙන් මව භාරයට පත්කර තිබූ අතර එහිදී ඉකුත් 05 දින දැරිය අදාළ සැකකාර පුද්ගලයා සමගින් පලාගොස් ඇති අතර දැරියගේ මව විසින් සිදුකළ පැමිණිල්ල අනුව පන්නල පොලිසියේ ස්ථානාධිපති පොලිස් පරීක්‍ෂක උපුල් ආරියරත්න මහතාගේ උපදෙස් මත ළමා හා කාන්තා කාර්යාංශයේ ස්ථානාධිපතිනි පොලිස් පරීක්‍ෂිකා සාවිත්‍රී සිරිමාන්න, කාන්තා පොලිස් කොස්තාපල් ශ්‍යාමලී (8812) යන නිලධාරීන් ඇතුලු පිරිසක් පරීක්‍ෂණ මෙහෙයවති.කුලියාපිටිය උපේන්ද්‍ර සේරසිංහ",
       "URL": "https://divaina.lk/%e0%b6%b6%e0%b7%8f%e0%b6%bd-%e0%b7%80%e0%b6%ba%e0%b7%83%e0%b7%8a%e0%b6%9a%e0%b7%8f%e0%b6%bb%e0%b7%92%e0%b6%ba%e0%b6%9a%e0%b6%a7-%e0%b6%bd%e0%b7%92%e0%b6%82%e0%b6%9c%e0%b7%92%e0%b6%9a-%e0%b6%85/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/240/"
}