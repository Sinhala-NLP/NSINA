{
       "Source": "divaina",
       "Timestamp": "August 26, 2023",
       "Headline": "වඩමරච්චියේදී යතුරුපැදි ටිපර් මුහුණට මුහුණ ගැටී 14 හැවිරිදි පාසල් ශිෂ්‍යයා මරු තුරුළට",
       "News Content": "යාපනයේ වඩමරච්චි කොට්ටාවත්ත ප්‍රදේශයේදී යතුරුපැදියක් ටිපර් රථයක ගැටීම නිසා යතුරුපැදියේ ගමන් කළ දාහතර හැවිරිදි පාසල් ශිෂ්‍යයෙකු එම ස්ථානයේදීම මියගොස් තවත් තරුණයෙකු තුවාල ලබා තිබේ. පෙරේදා (24 දා) මෙම සිද්ධිය සිදුවී තිබේ.\n\nකොට්ටාවත්ත ගණපති හාල් මෝල අසල පිහිටි වංගුවේදී යතුරුපැදිය ටිපර් රථය සමග මුහුණට මුහුණ ගැටීම නිසා මෙම අනතුර සිදුව ඇති අතර අනතුරෙන් පසුව යතුරුපැදිය ගිනිගෙන විනාශ වී ගොස් තිබේ.\n\nමෙම අනතුරෙන් මියගොස් ඇත්තේ කේ. සාහිත්‍යයන් නමැති පාසල් සිසුවකු වන අතර ඔහු පේදුරුතුඩුවේ පාසලක 9 වැනි වසරේ ඉගෙනුම ලබන අයෙකි.\n\nඅනතුරෙන් තුවාල ලැබූ 24 හැවිරිදි අනෙක් තරුණයා ඉතා අසාධ්‍ය මට්ටමේ පසුවන අතර ඔහු ප්‍රතිකාර සඳහා ඇතූළත් කොට ඇත්තේ යාපනය පේදුරුතුඩුව රෝහලටය.\n\nඅනතුර සිදුකළ ටිපර් රථයේ රියැදුරාව අත් අඩංගුවට ගත් පේදුරුතුඩුව පොලිසිය ඔහුව අධිකරණය වෙත ඉදිරිපත් කිරීමට පියවර ගෙන තිබේ.\n\nඅනතුර සම්බන්ධයෙන් පේදුරුතුඩුව පොලිසිය වැඩිදුර පරීක්ෂණ සිදු කරයි.\n\nදිනසේන රතුගමගේ",
       "URL": "https://divaina.lk/%e0%b7%80%e0%b6%a9%e0%b6%b8%e0%b6%bb%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a%e0%b6%af%e0%b7%93-%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af%e0%b7%92-%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/48/"
}