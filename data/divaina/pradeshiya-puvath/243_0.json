{
       "Source": "divaina",
       "Timestamp": "February 11, 2023",
       "Headline": "දේව වරමක් දෙන්නම් කියා දැරියගේ හිරිඔතප් බිඳලා",
       "News Content": "අවුරුදු 11 මාස 10ක් වියැති බාලවයස්කාර දැරියක් දුෂණය කිරීම සහ පහළොස් හැවිරිදිවියේ පසුවන පාසල් සිසුවියක් පැහැරගෙන ගොස් අතවර කිරීම සම්බන්ධයෙන් කට්ටඩියකු අත්අඩංගුවට ගත්බැව් ඕපාත පොලිසිය පවසයි.\n\nඅත්අඩංගුවට ගෙන ඇත්තේ තවලම, 4 කණුව ප්‍රදේශයේ පදිංචි 29 හැවිරිදිවියේ පසුවන විවාහකයෙකි. මෙකී කට්ටඩියා ශාස්තර කීම සඳහා වරමක් ලබාදෙන බව පවසමින් ඇයගේ\n\nනිවස තුළදීම අවුරුදු 11ක් සහ මාස 10ක් වියැති දැරියක් දුෂණය කොට තිබුණි. මෙකී දැරියගේ පියා දැඩි ලෙස මත්පැන් පානයට ඇබ්බැහිවීම නිසා එය නතර කිරීම සඳහා ගුරුකමක් කිරීමට දැරියගේ මව විසින් කට්ටඩියා ගෙන්වා තිබුණි. දැරියගේ නිවසට පැමිණි කට්ටඩියා දැරිය දැක අයට දේවවරමින් ශාස්තර කීම සඳහා වරමක් ලබාදියහැකි බව පවසා ඇත. පසුව කට්ටඩියා විසින් දැරියගේ දෙම්ව්පියන් නිවසේ පිටතින් තබා දැරියට ආරූඩය ලබාදීමට බව පවසමින් ඇය නිවස තුළට රැගෙන ගොස් අතවර කර තිබේ. එම අවස්ථාවේ විදුලිය ද විසන්ධි වී ඇති අතර කට්ටඩියා විසින් නිවස තුළදී දැරිය දුෂණයට ලක්කොට ඇත. පසුව මේ පිළිබඳ දැරිය මවට පවසා ඇති අතර පොලිසියට කරනු ලැබූ පැමිණිල්ලකට අනුව කට්ටඩියා අත්අඩංගුවට ගනු ලැබීය. මෙකී කට්ටඩියා අවුරුදු 15ක් මාස 10ක් වියැති පාසල් සිසුවියක් නෙළුව ප්‍රදේශයට රැගෙන ගොස් ඇයටද අතවර කොට තිබූ බව පොලිසිය පවසයි.\n\nඕපාත පොලිස් ස්ථානාධිපති චන්දිමාල් ද සිල්වා මහතා ඇතුළු නිලධාරින් තණ්ඩායමක් විසින් සැකකරු අත්අඩංගුවට ගනු ලැබීය.\n\nලලිත් චාමින්ද සහ එස්. කේ. කළුආරච්චි – ගාල්ල, හිනිදුම – රවීන්ද්‍ර චන්ද්‍රලාල්",
       "URL": "https://divaina.lk/%e0%b6%af%e0%b7%9a%e0%b7%80-%e0%b7%80%e0%b6%bb%e0%b6%b8%e0%b6%9a%e0%b7%8a-%e0%b6%af%e0%b7%99%e0%b6%b1%e0%b7%8a%e0%b6%b1%e0%b6%b8%e0%b7%8a-%e0%b6%9a%e0%b7%92%e0%b6%ba%e0%b7%8f-%e0%b6%af%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/243/"
}