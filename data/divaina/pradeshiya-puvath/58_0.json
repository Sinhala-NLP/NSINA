{
       "Source": "divaina",
       "Timestamp": "August 18, 2023",
       "Headline": "කැනඩාවේ සිටි යාපනයේ තරුණයා මහල් නිවසකින් පැන සියදිවි නසාගෙන",
       "News Content": "යාපනයේ සිට කැනඩාවට ගොස් සිටින දෙමළ ජාතික තරුණයෙකු මහල් නිවසකින් බිමට පැන ඉකුත් 16 දා සියදිවි හානි කරගෙන තිබේ.\n\nසිද්ධියෙන් මියගොස් ඇත්තේ යාපනයේ වැල්වෙට්ටිතුරේ තිරුවිල් ප්‍රදේශයේ පදිංචි රඝුපති ආනන්ද් නමැති 31 හැවිරිදි තරුණයෙකි.\n\nයාපනයේ වඩමරච්චි ප්‍රදේශයේ පදිංචි මොහු කැනඩාවේ කාන්තාවක් සමග එම මහල් නිවසේ එකට ජීවත් වී ඇති අතර පවුලේ ඇති වූ රණ්ඩුවක් මත කාන්තාව මහල් නිවාසයෙන් බිමට තල්ලුකොට ඔහුද ඉන් පැන සිය දිවි හානි කරගැනීමට උත්සහ කොට තිබේ.\n\nනමුත් කාන්තාව තල්ලු කළ අවස්ථාවේදී ඇය ඉහළ මහලේ බැල්කනියේ වැටක සිරවී ඇති අතර තරුණයා පමණක් බිමට වැටී තිබේ.\n\nමහල් නිවසින් බිමට වැටුණු ඔහුගේ මළසිරුර මහල් නිවාසයේ මිදුලක තිබී හමු වී කැනඩා පොලිසිය විසින් රැගෙන ගොස් ඇති අතර සිද්ධිය සම්බන්ධයෙන් පරීක්ෂණ පවත්වයි.\n\nදිනසේන රතුගමගේ",
       "URL": "https://divaina.lk/%e0%b6%9a%e0%b7%90%e0%b6%b1%e0%b6%a9%e0%b7%8f%e0%b7%80%e0%b7%9a-%e0%b7%83%e0%b7%92%e0%b6%a7%e0%b7%92-%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%ad%e0%b6%bb%e0%b7%94%e0%b6%ab/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/58/"
}