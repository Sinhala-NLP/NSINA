{
       "Source": "divaina",
       "Timestamp": "May 25, 2022",
       "Headline": "දැරියකට අතවර කළ මවගේ දෙවැනි සැමියා අත්අඩංගුවට!",
       "News Content": "සැකකරුගේ පුතාට දැරිය හැමදේම කියලා\n\nවයස අවුරුදු 13ක බාලවයස්කාර දැරියකට අවස්ථා කිහිපයක දී ලිංගික අපයෝජන කළ පුද්ගලයකු පෙරේදා\n\n(23 දා) අත්අඩංගුවට ගත් බව තඹුත්තේගම පොලිසිය පවසයි.\n\nමෙලෙස අත්අඩංගුවට පත්ව ඇත්තේ වින්දිත දැරියගේ මවගේ දෙවැනි සැමියා වන හතළිස් හත් හැවිරිදි අයෙකි.\n\nමෙම වින්දිත දැරිය, සිය මව, සහෝදරිය, මවගේ දෙවැනි සැමියා සහ ඔහුගේ පළමු විවාහයේ පිරිමි දරුවා සමග 2017 වසරේ සිට එකට පදිංචිව සිටින අතරවාරයේ, මවගේ දෙවැනි සැමියාගේ පිරිමි දරුවා සමග ප්‍රේම සම්බන්ධතාවයක් ඇති කරගෙන එම නිවසින් පැන ගොස් තිබූ බව පොලිසිය කියයි.\n\nපෙම්වතාගේ පියා වයස අවුරුදු 13 දී තමාට ලිංගික අපයෝජනයක් සිදු කළ බවට අදාළ දැරිය විසින් තම පෙම්වතාට දැනුවත් කිරීමෙන් අනතුරුව මව විසින් පෙරේදා (23 දා) තඹුත්තේගම පොලිසියට පැමිණිල්ලක් සිදු කර තිබේ. අනතුරුව සැකකරු අත්අඩංගුවට ගත් බව පොලිසිය කියයි.\n\nවින්දිත දැරියට, වයස අවුරුදු 13 සිට අවස්ථා කීපයකදී සැකකරු (මවගේ දෙවන සැමියා) විසින්\n\nලිංගික අපයෝජනය සිදුකර ඇති බවත්, එම දැරියට මේ වනවිට වයස අවුරුදු 18ක් බවත් පොලිසිය කියයි.\n\nඅත්අඩංගුවට ගත් සැකකරු ඊයේ (24 දා) අධිකරණයට ඉදිරිපත් කිරීමට නියමිතව තිබුණි.\n\nතඹුත්තේගම මූලස්ථාන ප්‍රධාන පොලිස් පරීක්ෂක එන්. ජේ අතුකෝරල මහතාගේ මෙහෙයවීමෙන් පොලිස් නිලධාරීහු කණ්ඩායමක් සැකකරු අත්අඩංගුවට ගත්හ.\n\nමිහින්තලේ – රංග චතූ",
       "URL": "https://divaina.lk/%e0%b6%af%e0%b7%90%e0%b6%bb%e0%b7%92%e0%b6%ba%e0%b6%9a%e0%b6%a7-%e0%b6%85%e0%b6%ad%e0%b7%80%e0%b6%bb-%e0%b6%9a%e0%b7%85-%e0%b6%b8%e0%b7%80%e0%b6%9c%e0%b7%9a-%e0%b6%af%e0%b7%99%e0%b7%80%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/470/"
}