{
       "Source": "divaina",
       "Timestamp": "April 19, 2022",
       "Headline": "‘ජන පීඩක ආණ්ඩුව පන්නමු’ – ජවිපෙ විරෝධතා පෙළපාලිය වාද්දුවෙන් ඇරඹෙයි",
       "News Content": "රටේ පවතින ආර්ථික අර්බුදය හේතුවෙන් ‘ජන පීඩක ආණ්ඩුව පන්නමු’ යන මැයෙන් බේරුවල නගරයෙන් ආරම්භ කර වාද්දුව නගරයට පැමිණ සිටි ජවිපෙ දැවැන්ත විරෝධතා පෙළපාලිය ඊයේ (18 දා) උදෑසන වාද්දුව නගරයේදී පාර්ලිමේන්තු මන්ත්‍රී විජිත හේරත් මහතාගේ ප්‍රධානත්වයෙන් ආරම්භ කරන ලදී.\n\nරටේ පවතින ආර්ථික තත්ත්වය හේතුවෙන් ජනතා වාදී ආණ්ඩුවක් පත්කර ගැනීම අරමුණ කරගනිමින් දින තුනක් අඛණ්ඩව ගමන් ගැනීමට නියමිතව ඇති අතර වාද්දුවෙන් ඇරැඹි පෙළපාලිය මොරටුව දක්වා ගමන් කරන ලදී. පෙළපාලියේ ආරම්භක මොහොතට පා. ම. හරිනි වික්‍රමසූරිය, වෛද්‍ය නලින්ද ජයතිස්ස, කේ. ඩී. ලාල්කාන්ත, සුනිල් හඳුන්නෙත්ති ඇතුළු පක්ෂ ක්‍රියාකාරීන් අට දහසකට ආසන්න පිරිසක් සහභාගි වී සිටින අතර ඔවුන් ආණ්ඩු විරෝධී පාඨ ඇතතිව විවිධ විරෝධතා පාඨ කියමින් දස දහසකට ආසන්න පිරිසක් පෙළපාලියේ ගමන් කළහ.\n\nපෙළපාලිය දින තුනක් පුරාවට පැවැත්වෙන අතර , එය අද (19 දා) මොරටුව නගරයෙන් ආරම්භ කර කොළඹ ලිප්ටන් වටරවුම දක්වා ගමන් ගැනීමට නියමිතය.\n\n\n\nආර්. ඒ. එස්. ප්‍රේමතිලක – බණ්ඩාරගම, කැස්බෑව – ජයසිංහ",
       "URL": "https://divaina.lk/%e0%b6%a2%e0%b6%b1-%e0%b6%b4%e0%b7%93%e0%b6%a9%e0%b6%9a-%e0%b6%86%e0%b6%ab%e0%b7%8a%e0%b6%a9%e0%b7%94%e0%b7%80-%e0%b6%b4%e0%b6%b1%e0%b7%8a%e0%b6%b1%e0%b6%b8%e0%b7%94-%e0%b6%a2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/499/"
}