{
       "Source": "divaina",
       "Timestamp": "January 15, 2022",
       "Headline": "විවාහ කරගන්නවා යැයි පොරොන්දු ලබාදී 17 තරුණියට අතවර කළ 21 තරුණයා අල්ලයි",
       "News Content": "විවාහ කර ගන්නා බවට පොරොන්දුවක් ලබා දී දාහත් හැවිරිදි තරුණියකට අතවර කළ බව කියන විසිඑක් හැවිරිදි තරුණයකු බියගම පොලිසිය මගින් පෙරේදා (13 වැනිදා) පස්වරුවේ අත්අඩංගුවට ගෙන ඇත.\n\nමෙම තරුණයා විසින් තමා සේවය කරන මල්වානේ, වල්ගම ප‍්‍රදේශයේ පුද්ගලික දුරකථන සේවා ආයතනයට එම තරුණිය ගෙනැවිත් ඇයට මේ අපරාධය සිදු කර ඇතැයි කියති.\n\nමෙම තරුණයා හා තරුණිය රාගම මහ රෝහලට ඇතුළත් කොට වෛද්‍ය පරීක්ෂණයකටද යොමු කර තිබේ.\n\nතරුණිය නුවරඑළිය ප‍්‍රදේශයේ පදිංචි දමිළ තරුණියකි. තරුණයා මල්වානේ පදිංචි මුස්ලිම් තරුණයෙක් වන අතර ඔහු මහර මහෙස්ත‍්‍රාත් අධිකරණයට ඉදිරිපත් කිරීමට නියමිතය.\n\nබියගම පොලිස් ස්ථානාධිපති ප‍්‍ර.පො.ප. අජන්ත පුෂ්පකුමාර මහතාගේ උපදෙස් අනුව අපරාධ විමර්ශන අංශයේ ස්ථානාධිපති පො.ප. ධනංජය රාජපක්ෂ, කා.උ.පො.ප. හේවගේ, සැරයන් අල්විස් (26942), චන්දන (63767) හා කා.පො.කො. සමීරා (10622) යන නිලධාරීහු මේ පිළිබඳ වැඩිදුර පරීක්ෂණ පවත්වති.\n\nදෙල්ගොඩ – ඩබ්ලිව්. ඞී. විතාන හා බියගම – සුදත් පුබුදු කීර්ති",
       "URL": "https://divaina.lk/%e0%b7%80%e0%b7%92%e0%b7%80%e0%b7%8f%e0%b7%84-%e0%b6%9a%e0%b6%bb%e0%b6%9c%e0%b6%b1%e0%b7%8a%e0%b6%b1%e0%b7%80%e0%b7%8f-%e0%b6%ba%e0%b7%90%e0%b6%ba%e0%b7%92-%e0%b6%b4%e0%b7%9c%e0%b6%bb%e0%b7%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/571/"
}