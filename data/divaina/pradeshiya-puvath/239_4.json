{
       "Source": "divaina",
       "Timestamp": "February 15, 2023",
       "Headline": "දහතුනේ දැරිය සමඟ මසක් දීග කා කෙල්ල ගෙදර යවා කොල්ලා පළාගිහින්",
       "News Content": "සියඹලාණ්ඩුව පොලිස් වසමට අයත් රුහුණුදනව්ව ප්‍රදේශයේ පදිංචි අවුරුදු දහතුනයි මාස අටක් වයසැති දැරියක් කැඳවාගෙන ගොස් මාසයකට ආසන්න කාලයක් එකට ජීවත්වී දැරිය ඇයගේ නිවසට පිටත්කර යවා තරුණයා ප්‍රදේශයෙන් පළාගොස් ඇතැයි සියඹලාණ්ඩුව පොලීසිය පවසයි.\n\n2022/11/13 වෙනි දින දැරියව ඇයගේ පෙම්වතා විසින් නිවසට කැඳවාගෙන ගොස් ඇතත් තරුණයාගේ දෙමව්පියන් විසින් ඔවුන් භාරගෙන නොමැත.\n\nපසුව තරුණයා අසල්වැසි නිවසක ඇය සමඟ අඹුසැමියන් ලෙස මාසයක පමණ කාලයක් ජීවත්ව සිට ඇත.\n\nඉකුත් 13 වෙනි දින තරුණයා විසින් යතුරුපැදියකින් දැරිය ඇයගේ නිවස අසල දමා පළාගොස් ඇත.\n\nදැරියගේ පියා විසින් සිද්ධිය පිළිබඳ සියඹලාණ්ඩුව පොලිසියට පැමිණිල්ලක් සිදුකර ඇත.\n\nදැරිය වෛද්‍ය පරීක්ෂණයක් සඳහා සියඹලාණ්ඩුව මූලික රෝහලට ඇතුළත් කර ඇති අතර සැකකරු අත්අඩංගුවට ගැනීමට පොලීසිය පරීක්ෂණ ආරම්භ කර ඇත.\n\nසියඹලාණ්ඩුව පොලිස් ස්ථානාධිපති රවීන්ද්‍ර හේරත් මහතා පරීක්ෂණ පවත්වයි.\n\nබඩල්කුඹුර රවිඳු ගුණතිලක",
       "URL": "https://divaina.lk/%e0%b6%af%e0%b7%84%e0%b6%ad%e0%b7%94%e0%b6%b1%e0%b7%9a-%e0%b6%af%e0%b7%90%e0%b6%bb%e0%b7%92%e0%b6%ba-%e0%b7%83%e0%b6%b8%e0%b6%9f-%e0%b6%b8%e0%b7%83%e0%b6%9a%e0%b7%8a-%e0%b6%af%e0%b7%93%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/239/"
}