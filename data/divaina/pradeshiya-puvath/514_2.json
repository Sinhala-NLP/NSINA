{
       "Source": "divaina",
       "Timestamp": "March 25, 2022",
       "Headline": "‘මිස්ටර් මැජික්’ට එරෙහිව අපචාර නඩු 2ක්",
       "News Content": "මීගමුවේ ප‍්‍රධාන පාසල් රැසක බාලවයස්කාර ළා බාල සිසුනට මැජික් කලාව ප‍්‍රගුණ කරවන බවට රවටා තම නිවසට කැඳවාගෙන ගොස් එම සිසුන්ට අතවර කිරීම සම්බන්ධයෙන් අධිචෝදනා 10 ක් ලබා සිටින මීගමුවේ ‘මිස්ටර් මැජික්’ නමැති මැජික් ශිල්පියාට එරෙහිව නීතිපතිවරයා විසින් පවරා ඇති නඩු 5න් නඩු 2 ක් මීගමුව මහාධිකරණ විනිසුරු ආර්. ඞී. පී. පී. රත්නායක මහතා හමුවේ 23 දා විභාගයට ගන්නා ලද අවස්ථාවේ සිද්ධියට අදාළ වෛi වාර්තා කැඳවීමට නියෝග කෙරෙණි.\n\nමැජික් ශිල්පියාගේ ළමා අපචාර ක‍්‍රියා සම්බන්ධයෙන් මීගමුව ප‍්‍රදේශයේ කිතුනු පියවරුන් විසින් ජාතකි ළමා ආරක්ෂක අධිකාරිය වෙත කළ පැමිණිල්ල අනුව ළමා අපචාර කළ බව කියන මැජික් ශිල්පියාට සහ ඔහුට ආධාර අනුබල දුන් මිතුරන් දෙදෙනාට එරෙහිව නීතිපතිවරයා විසින් අපචාර නඩු පහක් පවරා තිබූ අතර ඉන් නඩු 2 ක් (23 දා) විභාගයට ගැණින. ඒ අපචාර ක‍්‍රියා සිදුවී වසර 14 කට පසුවයි.\n\nරජයේ අධිනීතිඥ අනුශිකා ප‍්‍රනාන්දු මහත්මිය පැමිණිල්ල මෙහෙයවයි. විත්තිය වෙනුවෙන් නීතිඥ සරානි ප‍්‍රනාන්දු මහත්මිය සමග ජ්‍යෙෂ්ඨ නීතිඥ අමිත ආරියරත්න මහතා පෙනී සිටියේය. වැඩිදුර විභාගය අගෝස්තු 20 වැනි දින පැවැත්වේ.\n\nමීගමුව සමූහ – විමල් කීර්ති",
       "URL": "https://divaina.lk/%e0%b6%b8%e0%b7%92%e0%b7%83%e0%b7%8a%e0%b6%a7%e0%b6%bb%e0%b7%8a-%e0%b6%b8%e0%b7%90%e0%b6%a2%e0%b7%92%e0%b6%9a%e0%b7%8a%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/514/"
}