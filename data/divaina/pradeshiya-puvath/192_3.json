{
       "Source": "divaina",
       "Timestamp": "April 7, 2023",
       "Headline": "කෑමට නුසුදුසු අල වර්ගයක් බයිට් එකට ගත් තිදරු පියා මරුට",
       "News Content": "මත්පැන් පානය කිරීම සඳහා කෑමට නුසුදුසු අල වර්ගයක් බයිට් එකට ලබාගත් තිදරු පියකු එම අල කෑම නිසා වූ සංකුලතා හේතුවෙන් මියගොස් ඇති බැව් ගාල්ල කරාපිටිය ශික්ෂණ රෝහලේ දී පැවැති හදිසි මරණ පරීක්ෂණයේ දී අනාවරණය විය.\n\nමිය ගොස් ඇත්තේ අක්මීමන, කපුහෙම්පළ, ප්‍රදේශයේ පදිංචි 67 හැවිරිදි වියේ පසුවන අයෙකි. මොහු කාලයක සිට කොන්දේ ඇති වූ රෝගී තත්ත්වයකින් පෙලී ඇත. මොහු අරක්කු කාලක්ද රැගෙන එම අල බයිට් එකට ගෙන මත්පැන් පානය කොට ඇති බව හදිසි මරණ පරීක්ෂණයේ සාක්ෂි විභාගයේ දී අනාවරණය විය.\n\nමිය ගිය තිදරු පියාගේ හදිසි මරණ පරීක්ෂණය ගාල්ල නාගරික හදිසි මරණ පරීක්ෂක මහේෂ් ධර්මරත්න මහතා විසින් සිදුකළ අතර, පශ්චාත් මරණ පරීක්ෂණය සහකාර අධිකරණ වෛද්‍ය නිලධාරි ඩී.සී. ප්‍රියනාත් මහතා විසින් සිදුකරණු ලැබීය. ඉදිරිපත් වූ සාක්ෂි හා වෛද්‍ය වාර්තා සැලකිල්ලට ගත් මරණ පරීක්ෂකවරයා එම අල කෑම නිසා ඇතිවූ සංකුලතා හේතුවෙන් මරණය වී ඇති බවට තීන්දු කළේය.\n\nලලිත් චාමින්ද සහ එස්.කේ. කළුආරච්චි – ගාල්ල",
       "URL": "https://divaina.lk/%e0%b6%9a%e0%b7%91%e0%b6%b8%e0%b6%a7-%e0%b6%b1%e0%b7%94%e0%b7%83%e0%b7%94%e0%b6%af%e0%b7%94%e0%b7%83%e0%b7%94-%e0%b6%85%e0%b6%bd-%e0%b7%80%e0%b6%bb%e0%b7%8a%e0%b6%9c%e0%b6%ba%e0%b6%9a%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/192/"
}