{
       "Source": "divaina",
       "Timestamp": "December 24, 2021",
       "Headline": "ඔන්ලයින්වලට අරන්දුන් දුරකථනය විකුණා බාලවයස්කාර පෙම්වතිය සමග හෝටල් ගිය ශිෂ්‍යයා රැඳවුම් භාරයට",
       "News Content": "ඔන්ලයින් පාඩම් සඳහා දෙමාපියන් රැගෙන දුන් ජංගම දුරකථනය රුපියල් හත්දහසකට විකුණා අයියගේ හැඳුනුම්පතින් නුවරඑළිය හෝටල් කාමරයක දින දෙකක් පුරා බාලවයස්කාරියක් තබා ගත් පහළොස් හැවිරිදි පාසල් සිසුවකු ලබන 29 දින දක්වා උඩුනුවර වෙලම්බොඩ ළමා රැඳවුම් මධ්‍යස්ථානයේ තබන ලෙස ගම්පොල මහෙස්ත‍්‍රාත් හා දිසා විනිසුරු ශිනිත් විජේසේකර මහතා නියම කළේය.\n\nගම්පොළ නගරයේ ප‍්‍රසිද්ධ පාසලක 10 වසර සිසුවකු නගරයේ තවත් බාලිකා පාසලක 10 වසර ශිෂ්‍යාවක් මෙසේ හෝටල් කාමරයකට රැුගෙන ගොස් ඇති බව පොලිසිය පැවැසීය.\n\nමොවුන් මාස 8ක පෙම්වතුන් වන අතර පසුගිය 19 වන දින අතිරේක පන්තියකට යන බව පවසා දෙදෙනාම නාවලපිටිය ප‍්‍රදේශයේ දිය ඇල්ලකට ගොස් සවස් වන තුරු එහි කාලය ගත කර ඇත. අනතුරුව එදිනම දෙදෙනා නුවරඑළිය ප‍්‍රදේශයට ගොස් ඇත.\n\nමෙහිදී පාසල් සිසුවා මෙම ගමනට මුදල් සොයාගෙන ඇත්තේ ඔන්ලයින් පාඩම් සඳහා දෙමව්පියන් ගෙනදුන් ජංගම දුරකථන රුපියල් 7000 කට විකුණා දැමීමෙනි.\n\nබාලවයස්කරුවන්ට හෝටල් කාමර නොදෙන බව දන්නා මොහු තමාගේ පෙනුම ඇති වැඩිමහල් සොයුරාගේ ජාතික හැඳුනුම්පත සොරාගෙන ඇත්තේ එය එම හෝටල් කාමරයට ලබාදීම සඳහාය.\n\nමේ අයුරින් හෝටල් කාමරය රැගෙන මොවුන් දෙදෙනා එහි නතර වුව ද පාසල් ශිෂ්‍යාවගේ මව එම ශිෂ්‍යාව නිවසට නොපැමිණි බව පවසා දුව අතුරුදහන් බවට ගම්පොල පොලිසියට පැමිණිල්ලක් දමා ඇත.\n\nඒ සම්බන්ධයෙන් පොලිස් පරීක්ෂණ අරඹා තිබියදී දින 2කට පසු එම ශිෂ්‍යාව යළි නිවසට පැමිණීම සමග පොලිසිය සිදු කළ ප‍්‍රශ්න කිරීමක දී මේ බව හෙළි වී තිබේ.\n\nපහළොස් හැවිරිදි මෙම දැරිය ¥ෂණයට ලක්ව ඇතැයි ඇයගෙන් හෙළිවීම නිසා මෙම සිසුවා අත්අඩංගුවට ගෙන මෙසේ අධිකරණය වෙත ඉදිරිපත් කිරීමට පොලිසිය කටයුතු යොදා තිබුණි. වෛද්‍ය පරීක්ෂණය සඳහා එම ශිෂ්‍යයාව ගම්පොල රෝහලට ඇතුළත් කොට ඇත.\n\nගම්පොල මූලස්ථාන පොලිසියේ ස්ථානාධිපති ප‍්‍රධාන පොලිස් පරීක්ෂක ලක්සිරි ප‍්‍රනාන්දු මහතාගේ උපදෙස් මත ළමා හා කාන්තා කාර්යාංශයේ ස්ථානාධිපති ප‍්‍රධාන පොලිස් පරීක්ෂක වෙලගෙදර උප පොලිස් පරීක්ෂක පාලිත පොලිස් සැරයන් 45 211 ජයවීර කාන්තා පොලිස් සැරයන් 9205 මුදන්නායක යන නිලධාරීහු පරීක්ෂණ පැවැත්වූහ.\n\nගම්පොළ -සුරංග දිල්හාන්",
       "URL": "https://divaina.lk/%e0%b6%94%e0%b6%b1%e0%b7%8a%e0%b6%bd%e0%b6%ba%e0%b7%92%e0%b6%b1%e0%b7%8a%e0%b7%80%e0%b6%bd%e0%b6%a7-%e0%b6%85%e0%b6%bb%e0%b6%b1%e0%b7%8a%e0%b6%af%e0%b7%94%e0%b6%b1%e0%b7%8a-%e0%b6%af%e0%b7%94%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/590/"
}