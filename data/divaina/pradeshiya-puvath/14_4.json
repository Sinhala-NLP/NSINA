{
       "Source": "divaina",
       "Timestamp": "September 25, 2023",
       "Headline": "සමෘද්ධි බැංකුවේ අශෝභන වැඩ බුකිය කලඹයි",
       "News Content": "අකුරැස්ස ප්‍රදේශයේ සමෘද්ධි බැංකුවක තැන්පත් කළ මුදල් ලබා ගැනීමට ගිය දුප්පත් සමෘද්ධිලාභී මවකට ඉතාමත් අශීලාචාර ලෙස බැණ වදින ආකාරය මේ දිනවල සමාජ මාධ්‍යවල ප්‍රචාරය වෙමින් ඇත.\n\nසමෘද්ධි බැංකුවේ තැන්පත් කර ඇති මුදල් ලබා ගැනීමට ගිය කිහිපදෙනකුම බැංකු නිලධාරිනියක ප්‍රමුඛ නිලධාරීන් කිහිප දෙනකුගේ අශෝභන හැසිරීම් හමුවේ අසරණ තත්ත්වයට පත්වන අයුරු ද එම සමාජ මාධ්‍ය දර්ශනවල දැක්වෙයි.\n\nමවක සිය දරුවාට බෙහෙත් ගැනීම සඳහා තමන්ට අයත් ගිණුමේ ඇති රුපියල් 61,000 ක මුදලින් යම් මුදලක් ඉල්ලා සිටියත් නිලධාරීන් එය ලබා නොදෙන අතර තමන්ගේ අසීරු තත්ත්වය පැවසීමෙන් පසු රුපියල් 5,000 ක් ලබා දීමට කටයුතු කළ බව එම මව සමාජ මාධ්‍ය ඔස්සේ ප්‍රකාශ කර තිබේ.\n\nමෙවැනි සිදුවීම් නිසා සමෘද්ධිලාභීන් මහත් අසරණභාවයට පත්වන බවත්, මේ ගැන බලධාරීන් වහා අවධානය යොමුකරනු ඇතැයි බලාපොරොත්තු වන බවත් ජනතාව සමාජ මාධ්‍ය ඔස්සේ ඉල්ලා සිටිති.",
       "URL": "https://divaina.lk/%e0%b7%83%e0%b6%b8%e0%b7%98%e0%b6%af%e0%b7%8a%e0%b6%b0%e0%b7%92-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80%e0%b7%9a-%e0%b6%85%e0%b7%81%e0%b7%9d%e0%b6%b7%e0%b6%b1-%e0%b7%80%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/14/"
}