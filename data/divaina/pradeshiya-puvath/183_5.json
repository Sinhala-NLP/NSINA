{
       "Source": "divaina",
       "Timestamp": "April 18, 2023",
       "Headline": "බීමත් රියැදුරෙක් මරදන්කඩවලදී යතුරුපැදිකරුවකු යටකර මරයි",
       "News Content": "මරදන්කඩවල පොලිස් බල ප්‍රදේශයේ ඒ නවය මාර්ගයේ 101 කිලෝමීටර් කණුව ආසන්නයේ දී සිදු වූ රිය අනතුරකින් පුද්ගලයෙකු මියගොස් කාන්තාවක් හා දරුවෙකූ තුවාල ලබා රෝහල්ගත කර ඇතැයි මරදන්කඩවල පොලීසිය පවසයි.\n\nමෙලෙස මියගොස් ඇත්තේ මිදිවත්ත, යොවුන් ගම්මානයේ පදිංචි දෙදරු පියෙකු වන හතලිස් දෙහැවිරිදි පී.ඩබ්. බංඩාර නමැති අයෙකි.\n\nඅවුරුදු නෑගම් ගොස් නැවත තම නිවස වෙත යතුරුපැදියෙන් ගමන් කරමින් සිටියදී යතුරුපැදියට පිටුපසින් පැමිණි ඇල්ටෝ වර්ගයේ මෝටර් රථයක් යතුරුපැදියේ ගැටීමෙන් මෙම මාරක රිය අනතුර සිදුවී ඇත.\n\nඅනතුරින් බරපතළ තුවාල ලැබූ යතුරුපැදිකරු මරදන්කඩවල රෝහලට ඇතුළත් කිරීමෙන් පසූ\n\nමියගොස් ඇති අතර පසු පැදිකාරියන් වූ මිය ගිය අයගේ බිරිඳ හා දියණිය බරපතළ තුවාල ලබා වැඩිදුර ප්‍රතිකාර සඳහා අනුරාධපුර ශික්ෂණ රෝහල වෙත යවා ඇත. කාන්තාවගේ තත්වය බරපතළ බව රෝහල් ආරංචි මාර්ග කීය.\n\nමෝටර් රථයේ රියැදුරු ආරක්ෂක අංශයේ සේවයේ නියුතුවූවකු වන අතර මෝටර් රථය සමඟ ඔහු අත්අඩංගුවට ගෙන ඇත. අධික වේගය හා බීමත් රිය ධාවනය අනතුරට හේතූ වී ඇතැයි මූලික පරීක්ෂණවල දී අනාවරණය වූ බව ද පොලිසිය කීය. සැකකාර රියැදුරු කැකිරාව මහෙස්ත්‍රාත් අධිකරණය වෙත ඉදිරිපත් කිරීමට නියමිතව තිබිණ.\n\nමරදන්කඩවල පොලිස් ස්ථානාධිපති පොලිස් පරීක්ෂක මධුසංඛ දිසානායක මහතාගේ උපදෙස් පරිදි රථවාහන අංශයේ ස්ථානාධිපති ඇතුළු පොලිස් නිලධාරීන් වැඩිදුර විමර්ශන කටයුතු සිදු කරයි.තිරප්පනේ සමන් පෙරේරා",
       "URL": "https://divaina.lk/%e0%b6%b6%e0%b7%93%e0%b6%b8%e0%b6%ad%e0%b7%8a-%e0%b6%bb%e0%b7%92%e0%b6%ba%e0%b7%90%e0%b6%af%e0%b7%94%e0%b6%bb%e0%b7%99%e0%b6%9a%e0%b7%8a-%e0%b6%b8%e0%b6%bb%e0%b6%af%e0%b6%b1%e0%b7%8a%e0%b6%9a%e0%b6%a9/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/183/"
}