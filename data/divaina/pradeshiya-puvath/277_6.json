{
       "Source": "divaina",
       "Timestamp": "January 5, 2023",
       "Headline": "යාපනයේ දැරියට අතවර කළ සැකකාර කොස්තාපල් අත්අඩංගුවට",
       "News Content": "යාපනය, පේදුරුතුඩුව ප්‍රදේශයේදී දැරියක් වසර දෙකක් තිස්සේ දූෂණය කළ බව කියන පොලිස් කොස්තාපල්වරුන් දෙදෙනාගෙන් එක් අයෙකු පෙරේදා (3 දා) පේදුරුතුඩුව පොලිසිය විසින් අත්අඩංගුවට ගෙන තිබේ.\n\nදැරිය දූෂණය කළ පොලිස් කොස්තාපල්වරු දෙදෙනා එම දර්ශන වීඩියෝ කොට පසුව ඒවා දැරියට පෙන්වමින් වසර දෙකක් තිස්සේම එම දැරියට අතවරකොට තිබේ.\n\nමෙම පොලිස් නිලධාරීන් දෙදෙනා පේදුරුතුඩුව පොලිසියේ රථවාහන අංශයට අනුබද්ධිතව සේවය කර තිබේ. වයස අවුරුදු 16 දී මෙම දැරිය දූෂණය කිරීමට පටන්ගෙන ඇති අතර ඇයගේ දැන් වයස අවුරුදු 18 කි.\n\nපොලිසිය සිදුකළ මූලික පරීක්ෂණවලදී දැරිය මුල් වරට දූෂණය කළ අවස්ථාවේ ගත් වීඩියෝ පටය එක් පොලිස් නිලධාරියකු ළඟ තිබී හමු වී ඇති අතර එම පොලිස් කොස්තාපල්වරයා අත්අඩංගුවට ගෙන අධිකරණයෙන් ලබාගත් රැඳවුම් නියෝගයක් මත ඔහුව රඳවාගෙන ප්‍රශ්න කරගෙන යයි. යාපනය සහ පේදුරුතුඩුව පොලිසි සිද්ධිය සම්බන්ධව පරීක්‍ෂණ පවත්වයි.දිනසේන රතුගමගේ",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%af%e0%b7%90%e0%b6%bb%e0%b7%92%e0%b6%ba%e0%b6%a7-%e0%b6%85%e0%b6%ad%e0%b7%80%e0%b6%bb-%e0%b6%9a%e0%b7%85-%e0%b7%83%e0%b7%90%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/277/"
}