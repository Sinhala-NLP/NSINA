{
       "Source": "divaina",
       "Timestamp": "April 4, 2023",
       "Headline": "පෙම් සබඳතා බිඳ වැටී යාපනයේ දෙතැනක දෙදෙනෙක් ගෙල වැලලාගෙන මරුට",
       "News Content": "පෙම් සබඳතා බිඳ වැටීම නිසා සිත් තැවුලට පත් යාපනයේ ප්‍රදේශ දෙකක තරුණයන් දෙදෙනකු 2දා ගෙල වැලලාගෙන මියගොස් තිබේ.\n\nයාපනයේ සංගානෙයි සුෂිපුරම් පණ්ඩවත්තෙයි ගම්මානයේ පදිංචිව සිටි විසිහත් හැවිරිදි රවීන්ද්‍රරාසා කිරුපාකරන් නමැති තරුණයා වසර හතරක් පෙම් කළ පෙම්වතිය ප්‍රේමයෙන් ඉවත්වීම නිසා ගෙල වැලලාගෙන මියගොස් තිබුණි. සංගානෙයි පොලිසිය මියගිය අයගේ මළ සිරුර පරීක්ෂණ කටයුතු සඳහ යාපනය ශීක්ෂණ රෝහල වෙත බාර දී ඇති අතර සිද්ධිය සම්බන්ධයෙන් පරීක්ෂණ පවත්වා ගෙන යයි. මේ අතර, යාපනය, වඩමරච්චි උඩුපිටිය ප්‍රදේශයේ 26 හැවිරිදි ආරියරත්නම් ශිවකාන්තන් නමැති තරුණයා පෙම්වතිය අහිමි වීමේ සිත් තැවුලක් නිසා ගෙල වැලලාගෙන\n\nමියගොස් තිබේ. මියගිය තරුණයාගේ මළ සිරුර පේදුරුතුඩුව පොලිසිය විසින් පරීක්ෂණ කටයුතු සඳහා පේදුරුතුඩුව රෝහල වෙත බාර දී තිබේ.\n\nපේදුරුතුඩුව පොලිසිය සිද්ධිය පිළිබඳව පරීක්ෂණ පවත්වා ගෙන යයි.දිනසේන රතුගමගේ",
       "URL": "https://divaina.lk/%e0%b6%b4%e0%b7%99%e0%b6%b8%e0%b7%8a-%e0%b7%83%e0%b6%b6%e0%b6%b3%e0%b6%ad%e0%b7%8f-%e0%b6%b6%e0%b7%92%e0%b6%b3-%e0%b7%80%e0%b7%90%e0%b6%a7%e0%b7%93-%e0%b6%ba%e0%b7%8f%e0%b6%b4%e0%b6%b1%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/195/"
}