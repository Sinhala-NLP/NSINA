{
       "Source": "divaina",
       "Timestamp": "January 1, 2022",
       "Headline": "ළිඳට පැන දිවි නසාගත් සිසුවියට කොරෝනා",
       "News Content": "කරුවලගස්වැව සියඹලෑව ගම්මානයේ ළිඳකට පැන ඉකුත් 29 දා සියදිවි නසාගත් පාසල් සිසුවියට කොරෝනා ආසාදනය වී ඇති බව සිදුකළ පීසීආර් පරීක්ෂණයකදී සනාථ වී ඇති බව කරුවලගස්වැව පරිපාලන මහජන සෞඛ්‍ය පරීක්ෂක ඒ. එච්. එම්. ජේ. කේ. අබේරත්න මහතා පවසයි.\n\nමෙසේ කොරෝනා ආසාදනය වී ඇත්තේ කරුවලගස්වැව ඞී. එස්. සේනානායක විද්‍යාලයේ අධ්‍යාපනය හදාරමින් සිටි 15 හැවිරිදි එච්. එම්. සෙහානි සෙව්වන්දි නමැති දැරියටය.\n\nදැරිය ඉගෙනුම ලැබූ පංතියේ සිසු සිසුවියන් කීප දෙනකු කොරෝනා ආසාදිතයන් ලෙස වාර්තා වූ බව සෞඛ්‍ය අංශ පවසයි.\n\nතම මව විසින් මාර්ගගත අධ්‍යාපනය වෙනුවෙන් මිලදී ගෙන දී තිබූ ජංගම දුරකථනයෙන් කරුවලගස්වැව ප‍්‍රදේශයේ තරුණයකු සමග මෙම දැරිය රහසේ පේ‍්‍රම සම්බන්ධතාවක් පවත්වාගෙන ගොස් තිබූ බවත්, එම පේ‍්‍රම සම්බන්ධතාව හේතුවෙන් දැරිය අදාළ තරුණයා සමග දුරකථනයෙන් කථාබහ කිරීමේදී ආරවුලක් ඇතිකර ගෙන තිබූ බවද මේ වනවිට සිදුකළ පරීක්ෂණ වලදී සනාථ වී ඇති බව කරුවලගස්වැව පොලිසිය පවසයි.\n\nදැරියගේ මව හා පියා ආශ‍්‍රිතයන් ලෙස නම්කර නිවසේ නිරෝධායනයට ලක් කිරීමට කටයුතු කර ඇත.\n\nඅමරනන්ද විජේසේකර – මහවැව",
       "URL": "https://divaina.lk/%e0%b7%85%e0%b7%92%e0%b6%b3%e0%b6%a7-%e0%b6%b4%e0%b7%90%e0%b6%b1-%e0%b6%af%e0%b7%92%e0%b7%80%e0%b7%92-%e0%b6%b1%e0%b7%83%e0%b7%8f%e0%b6%9c%e0%b6%ad%e0%b7%8a-%e0%b7%83%e0%b7%92%e0%b7%83%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/584/"
}