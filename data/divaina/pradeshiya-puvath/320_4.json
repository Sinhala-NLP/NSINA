{
       "Source": "divaina",
       "Timestamp": "November 19, 2022",
       "Headline": "ඉහළගම මාරක අනතුරින් මේජර් ඇතුළු තිදෙනෙක් මරුට",
       "News Content": "දෙදෙනෙක් රෝහලේ… වාහනය තාප්පයක ගැටේ\n\nගල්ගමුව ඉහළගම ප්‍රදේශයේදී පෙරේදා (17 දා) රාත්‍රි සිදුවූ මාරක රිය අනතුරකින් යුද හමුදා මේජර්වරයකු ඇතුළු තිදෙනකු මියගොස් තවත් දෙදෙනකු බරපතළ තුවාල ලබා රෝහල් ගත කර ඇත.\n\nආණමඩුව ප්‍රදේශයේ සිට ගල්ගමුව බලා අධික වේගයෙන් ධාවනය වූ ජීප් රථය පාලනය කරගත නොහැකිව ගොස් මාර්ගයෙන් ඉවතට පැන තාප්පයක ගැටීමෙන් මෙම අනතුර සිදුවී ඇති බව පොලිසිය පවසයි.\n\nමෙම අනතුරින් මියගොස් ඇත්තේ ගල්ගමුව ප්‍රදේශයේ පදිංචිකරුවන් පිරිසකි. මරුමුවට පත්වූ 35 හැවිරිදි යුද හමුදා මේජර් දිනේෂ් විජිත කුමාර ඉලංගරත්න මහතා සාලියපුර ප්‍රදේශයේ කඳවුරක රාජකාරි කරන නිලධාරියෙකි.\n\nමෙහිදී මරුමුවට පත්වූ සෙසු අය වන්නේ 30 හැවිරිදි චතුර සුභාෂණ ප්‍රේමලාල් සහ 36 හැවිරිදි රුවන් සාරංග ගුණසේකර බව පොලිසිය පවසයි.\n\nබරපතළ තුවාල ලැබූ 22 හැවිරිදි හර්ෂණ සංදීප (රියැදුරු) සහ 52 හැවිරිදි කේ. රන්බණ්ඩා යන අය ඉතා අසාධ්‍ය තත්ත්වයෙන් රෝහල් ගත කර සිටිති.හේමන්ත රන්දුණු",
       "URL": "https://divaina.lk/%e0%b6%89%e0%b7%84%e0%b7%85%e0%b6%9c%e0%b6%b8-%e0%b6%b8%e0%b7%8f%e0%b6%bb%e0%b6%9a-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%92%e0%b6%b1%e0%b7%8a-%e0%b6%b8%e0%b7%9a%e0%b6%a2%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/320/"
}