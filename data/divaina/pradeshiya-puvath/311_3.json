{
       "Source": "divaina",
       "Timestamp": "December 1, 2022",
       "Headline": "ගම්පහත් ඒඩ්ස් වැඩිවෙලා",
       "News Content": "ගම්පහ දිස්ත්‍රික්කයේ එච්.අයි.වී. ආසාදිතයින් 86දෙනකු හඳුනාගෙන ඇති බවට ගම්පහ දිස්ත්‍රික් ලිංගාශ්‍රිත රෝග පිළිබඳ විශේෂඥ වෛද්‍ය මංජුලා රාජපක්ෂ මහත්මිය පැවසුවාය.\n\nගම්පහ දිස්ත්‍රික්කයේ පමණක් වයස අවුරුදු 15 – 24 ත් අතර පිරිස අතරේ එච්.අයි.වී. ආසාදිතයන්ගේ වර්ධනයක් දක්නට ලැබෙන බව එම මහත්මිය සඳහන් කරයි. 2021 වසරේ සිදු කළ පරීක්ෂණවලින් අනතුරුව දිවයින පුරා නව ආසාදිතයින් 410දෙනකු හඳුනා ගැනීමට හැකි වී ඇති බවත් ඒ අතුරින් 59දෙනකු අවුරුදු 15 – 24 ත් වයසේ පසුවන්නන් බවත් 210ක් බස්නාහිර පළාතෙන් හඳුනාගෙන ඇති බවත් ඇය වැඩිදුරටත් සඳහන් කළාය. මෙම වසරේ දෙවැනි කාර්තුව වන විට ආසාදිතයින් 25දෙනකු මියගොස් ඇති බව ද ඇය සඳහන් කරයි.ගම්පහ සමූහ සුසිල් රණමුක\n\n",
       "URL": "https://divaina.lk/%e0%b6%9c%e0%b6%b8%e0%b7%8a%e0%b6%b4%e0%b7%84%e0%b6%ad%e0%b7%8a-%e0%b6%92%e0%b6%a9%e0%b7%8a%e0%b7%83%e0%b7%8a-%e0%b7%80%e0%b7%90%e0%b6%a9%e0%b7%92%e0%b7%80%e0%b7%99%e0%b6%bd%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/311/"
}