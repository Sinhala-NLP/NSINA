{
       "Source": "divaina",
       "Timestamp": "May 24, 2023",
       "Headline": "පෙම්වතිය හැර ගියැයි ගාල්ලේදී මුහුදට පනින්න ගිය චීනා රිමාන්ඩ්",
       "News Content": "ගාල්ලේ ප්‍රදීපාගාරය අසල කොටුබැම්මට නැග මුහුදට පැන දිවිනසා ගැනීමට තැත් කළ චීන ජාතිකයකු ගාල්ල පොලිසිය මගින් අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන මස 06 වැනිදා දක්වා රක්‍ෂිත බන්ධනාගාරගත කර ඇත.\n\nමෙම චීන ජාතිකයා හන්ජින් නමැති 33 හැවිරිදි තරුණයකු වන අතර සංචාරයක් සඳහා ශ්‍රී ලංකාවට පැමිණි අයකු බවත් ඔහුගේ වීසා අවලංගු වී ඇති බවත් පොලිසිය කියයි.\n\nමෙම චීන ජාතිකයාගේ පෙම්වතිය ඔහු අතහැරයෑම නිසා සිත් තැවුලට පත්ව දිවිනසා ගැනීමට තීරණය කර ඇති බවටද හෙළි වී ඇත.\n\nනෝමන් පලිහවඩන",
       "URL": "https://divaina.lk/%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%92%e0%b6%ba-%e0%b7%84%e0%b7%90%e0%b6%bb-%e0%b6%9c%e0%b7%92%e0%b6%ba%e0%b7%90%e0%b6%ba%e0%b7%92-%e0%b6%9c%e0%b7%8f%e0%b6%bd%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/149/"
}