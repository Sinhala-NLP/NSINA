{
       "Source": "divaina",
       "Timestamp": "September 2, 2023",
       "Headline": "උසාවි නියෝගය අනුව භාර වූ ලේකම්ට ඇප දෙකක්",
       "News Content": "අභියාචනාධිකරණය විසින් පෙරේදා (31) කරන ලද නියෝගය අනුව ඊයේ (01 දා) නීතිඥවරුන් මගින් අධිකරණය හමුවේ පෙනී සිටි කම්කරු අමාත්‍යාංශයේ ලේකම් ආර්. පී. ඒ. විමලවීර මහතා රුපියල් 50,000 ක මුදල් හා රුපියල් ලක්‍ෂ 20 බැගින් වූ ශරීර ඇප දෙකක් මත මුදා හැරීමට හොරණ දිසා විනිසුරු සුරංග මුණසිංහ මහතා නියෝග කළේය.\n\nමින් ඉදිරියට නඩුව කැඳවන සෑම දිනකදීම අධිකරණය හමුවේ පෙනී සිටීමට වගබලා ගන්නා ලෙසට සැකකාර අමාත්‍යාංශ ලේකම්වරයාට අවවාද කළ දිසා විනිසුරුවරයා නඩුවට පාදක වූ සිද්ධිය සම්බන්ධයෙන් විමර්ශනය කරන පොලිසිය කැඳවන සෑම දිනකම පෙනී සිට විමර්ශනවලට සහාය දක්වන ලෙසට ද අවවාද කළේය.\n\nඒ. ජේ. ඒ. අබේනායක",
       "URL": "https://divaina.lk/%e0%b6%8b%e0%b7%83%e0%b7%8f%e0%b7%80%e0%b7%92-%e0%b6%b1%e0%b7%92%e0%b6%ba%e0%b7%9d%e0%b6%9c%e0%b6%ba-%e0%b6%85%e0%b6%b1%e0%b7%94%e0%b7%80-%e0%b6%b7%e0%b7%8f%e0%b6%bb-%e0%b7%80%e0%b7%96-%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/39/"
}