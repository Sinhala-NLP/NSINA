{
       "Source": "divaina",
       "Timestamp": "April 6, 2023",
       "Headline": "අනියම් පෙමට උරණ වූ මාමාගේ සවල් පහරින් බෑණා මරුට",
       "News Content": "කිළිනොච්චියේ, ක්‍රිෂ්ණපුරම් ප්‍රදේශයේදී මාමණ්ඩිය සිය බෑනාට සවලකින් පහර දී මරා දමා තිබේ.\n\nබෑනා අනියම් පෙමක පැටලී ඇති අතර ඔහු අනියම් බිරිය හමුවීමට යාමට සූදානම් වූ අවස්ථාවේදී මාමණ්ඩිය හා බෑනා අතර බහින්බස් වීමක් සිදුව තිබේ.\n\nමේ අවස්ථාවේදී රණ්ඩුව දුර දිග යාමත් සමගම මාමණ්ඩිය සිය බෑනාට වැලි ගොඩ දැමීමට භාවිත කරන සවලකින් පහර දීම නිසා ඔහු බරපතල ලෙස තුවාල ලබා ඇති අතර තුවාලකරු කිළිනොච්චිය රෝහලට ඇතුළත් කිරීමෙන් පසුව මිය ගොස් තිබේ. මෙසේ මියගොස් ඇත්තේ දෙදරු පියකු වන ආරුමුකම්පිල්ලේ දුස්‍යන්තන් (34) නැමැති අයෙකි.\n\nකිළිනොච්චිය පොලිසිය සැකකාර මාණ්ඩිය අත් අඩංගුවට ගෙන පරීක්ෂණ පවත්වා ගෙන යයි.දිනසේන රතුගමගේ",
       "URL": "https://divaina.lk/%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b6%b4%e0%b7%99%e0%b6%b8%e0%b6%a7-%e0%b6%8b%e0%b6%bb%e0%b6%ab-%e0%b7%80%e0%b7%96-%e0%b6%b8%e0%b7%8f%e0%b6%b8%e0%b7%8f%e0%b6%9c%e0%b7%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/192/"
}