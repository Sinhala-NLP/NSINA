{
       "Source": "divaina",
       "Timestamp": "December 12, 2022",
       "Headline": "මැන්ඩවුස් සුළි කුණාටුවෙන් මන්නාරමට කෝටියක අලාභයක්",
       "News Content": "බෝට්ටු 11ක් අතුරුදන්: තවත් 50කට අලාභහානි: නිවාස 68 කටත් හානි\n\nමැන්ඩවුස් සුළි කුණාටුව හේතුවෙන් මන්නාරමේ ධීවරයන්ට රුපියල් කෝටියක පමණ අලාභයක් සිදුව තිබේ.\n\nමන්නාරම එක්සත් ධීවර සංගමය සඳහන් කළේ එම සුළි කුණාටුව හේතුවෙන් බෝට්ටු 11 ක් පමණ අස්ථානගත වී ඇති බවත් දැල් ආම්පන්න විශාල තොගයක්ද මුහුදට ගසා ගෙන ගොස් ඇති බවයි.\n\nතවත් බෝට්ටු පනහකට පමණ අලාහ හානි සිදුව ඇති බව පවසන ධීවර සංගම් නායකයෝ අධික සුළං සහිත තත්ත්වය නිසා මන්නාරමේ ධීවර නිවාස 68 කට පමණ හානි සහ අර්ධ හානි සිදුව ඇති බවයි.\n\nනිවාස අහිමි වීමෙන් මන්නාරමේ පවුල් 52 කට අයත් පුද්ගලයන් 187 දෙනකු විපතට පත්ව සිටින අතර විවිධ ආපදාවන්ට ලක් වූ ප්‍රමාණය කෙමෙන් කෙමෙන් වැඩි වන බව ආපදා කළමනාකරණ මධ්‍යස්ථානයේ මන්නාරම කාර්යාලයේ නිලධාරීන් සඳහන් කරයි.දිනසේන රතුගමගේ",
       "URL": "https://divaina.lk/%e0%b6%b8%e0%b7%90%e0%b6%b1%e0%b7%8a%e0%b6%a9%e0%b7%80%e0%b7%94%e0%b7%83%e0%b7%8a-%e0%b7%83%e0%b7%94%e0%b7%85%e0%b7%92-%e0%b6%9a%e0%b7%94%e0%b6%ab%e0%b7%8f%e0%b6%a7%e0%b7%94%e0%b7%80%e0%b7%99%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/300/"
}