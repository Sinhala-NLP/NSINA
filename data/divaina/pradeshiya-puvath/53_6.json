{
       "Source": "divaina",
       "Timestamp": "August 22, 2023",
       "Headline": "සුජය කැන්ඩොස් BOC‍ රන් කැකුළු ශිෂ්‍යත්ව සම්මන්ත්‍රණය අද බැද්දවල ප්‍රාථමික විද්‍යාලයේදී",
       "News Content": "සුජය ශිෂ්‍යත්ව පුවත්පත මගින් සංවිධානය කරනු ලබන ශිෂ්‍යත්ව සම්මන්ත්‍රණ මාලාවේ 2023 වර්ෂයේ තිස්දෙවැනි ශිෂ්‍යත්ව සම්මන්ත්‍රණය අගෝස්තු මස 22 වැනි අඟහරුවාදා (අද) කෑ/මාව/බැද්දවල ප්‍රාථමික විද්‍යාලයේදී පැවැත්වීමට නියමිතය. අනාගතයට අධ්‍යාපනයෙන් පිරිපුන් දරු පරපුරක් බිහිකිරීමට පුරෝගාමීව කටයුතු කරන උපාලි පුවත්පත් සමාගමේ සුජය ශිෂ්‍යත්ව පුවත්පතේ මෙම සත්කාරයට මාවනැල්ල අධ්‍යාපන කලාපයේ ආරාධිත පාසල් කිහිපයක සිසු සිසුවියන් සහභාගි වේ. මාවනැල්ල කලාප අධ්‍යාපන අධ්‍යක්‍ෂිකා ප්‍රියංකා ප්‍රියදර්ශනී මහත්මිය, සබරගමු පළාත් ප්‍රාථමික විෂය භාර අධ්‍යක්ෂ සුමුදු කෝරලේගෙදර මහත්මියගේ අනුමැතියෙන් සහ බැද්දවල ප්‍රාථමික විද්‍යාලයේ විදුහල්පති ප්‍රසාද් විජේරත්න මහතාගේ මූලිකත්වයෙන් මෙම සුජය, කැන්ඩොස්, BOC රන් කැකුළු ශිෂ්‍යත්ව සම්මන්ත්‍රණය පැවැත්වීමට නියමිතය.\n\nBOC රන් කැකුළු පූර්ණ අනුග්‍රාහක දායකත්වයෙන් හා සීමාසහිත සිලෝන් චොක්ලට් (කැන්ඩොස්) සමාගමේ අනුග්‍රාහක දායකත්වයෙන් පැවැත්වෙන මෙම ශිෂ්‍යත්ව සම්මන්ත්‍රණයේ දේශන මෙහෙයවීම ර/කිරිඇල්ල ශ්‍රී දේවරක්ඛිත ප්‍රාථමික විද්‍යාලයේ ආචාරිණී සබරගමු පළාත් අධ්‍යාපන දෙපාර්තමේන්තුවේ සිසු සවිය ප්‍රශ්න පත්‍ර සම්පාදිකා, ප්‍රවීණ ශිෂ්‍යත්ව දේශිකා මධුරි කෝකිලා දමයන්ති ගුරුතුමිය විසින් සිදුකිරීමට නියමිතය. ශිෂ්‍යත්ව සම්මන්ත්‍රණයට සමගාමීව පැවැත්වෙන දෙමාපියන් දැනුම්වත් කිරීමේ දේශනය ගුරු උපදේශිකා ප්‍රවීණ නාට්‍යවේදිනී ප්‍රියංවදා ගොඩගේ මහත්මිය විසින් සිදුකෙරේ.",
       "URL": "https://divaina.lk/%e0%b7%83%e0%b7%94%e0%b6%a2%e0%b6%ba-%e0%b6%9a%e0%b7%90%e0%b6%b1%e0%b7%8a%e0%b6%a9%e0%b7%9c%e0%b7%83%e0%b7%8a-boc-%e0%b6%bb%e0%b6%b1%e0%b7%8a-%e0%b6%9a%e0%b7%90%e0%b6%9a%e0%b7%94%e0%b7%85/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/53/"
}