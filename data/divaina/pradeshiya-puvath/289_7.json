{
       "Source": "divaina",
       "Timestamp": "December 24, 2022",
       "Headline": "ලක්‍ෂ 51ක රට සිගරැට් ජාඇලදී අත්අඩංගුවට",
       "News Content": "නීති විරෝධී ආකාරයට රුපියල් ලක්‍ෂ පනස් එකක් පමණ වටිනා විදේශීය දුම්වැටි සන්තකයේ තබා ගෙන සිටි පුද්ගලයකු ජාඇල සුරාබදු ස්ථානයේ නිලධාරීන් විසින් ජාඇලදී අත්අඩංගුවට ගෙන තිබේ.\n\nමෙම පුද්ගලයා සන්තකයේ තිබී රුපියල් පනස්එක් ලක්‍ෂයකට අධික වටිනාකමින් යුත් විදේශීය දුම්වැටි හැටදහසක් (කාටූන් 300) තිබී අත්අඩංගුවට ගන්නා ලදී.\n\nබස්නාහිර පළාත් (iii) සහකාර සුරාබදු කොමසාරිස් උපුල් කුමාර මහතාගේ උපදෙස් මත සුරාබදු අධිකාරි ආර්. ඒ. ඩී. ඉන්ද්‍රනාත් මහතාගේ අධීක්‍ෂණය යටතේ ජාඇල සුරාබදු ස්ථානයේ ස්ථානාධිපති වජිර විජේසිංහ මහතාගේ මෙහෙයවීමෙන් ජාඇල සුරාබදු ස්ථානයේ සුරාබදු පරීක්‍ෂක සුදර්ශන, සුරාබදු සැරයන් ලොකුපිටිය, සුරාබදු කෝප්‍රල්වරුන් වන (928) හේමන්ත, (970) රොඩි්‍රගු, (995) සාලිත සහ සුරාබදු රියැදුරු රවීන්ද්‍ර යන නිලධාරීහු මෙම වැටලීම කළහ.\n\nප්‍රභාත් විතාන",
       "URL": "https://divaina.lk/%e0%b6%bd%e0%b6%9a%e0%b7%8a%e0%b7%82-51%e0%b6%9a-%e0%b6%bb%e0%b6%a7-%e0%b7%83%e0%b7%92%e0%b6%9c%e0%b6%bb%e0%b7%90%e0%b6%a7%e0%b7%8a-%e0%b6%a2%e0%b7%8f%e0%b6%87%e0%b6%bd%e0%b6%af%e0%b7%93/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/289/"
}