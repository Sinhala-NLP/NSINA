{
       "Source": "divaina",
       "Timestamp": "June 10, 2022",
       "Headline": "පෙට්‍රල් බෝතලයට ගිනි ඇවිලී ළිප දැල්වීමට ගිය යාපනයේ ගුරුවරිය මරුට",
       "News Content": "ළිප දැල්වීමට යෑමේදී සිරුරට ගිනි ඇවිලීමෙන් යාපනය, වඩමරච්චි නැගෙනහිර ප්‍රදේශයේ කාන්තාවක් පෙරේදා (08 දා) මියගොස් තිබේ.\n\nඇය ළිප දල්වන අවස්ථාවේදී මුළුතැන්ගෙයි මුල්ලක පෙට්‍රල් බෝතලයක් තිබී ඇති අතර එයට ගිනි ඇවිලීමෙන් ඇය පිළිස්සුම් තුවාල සහිතව පේදුරුතුඩුව රෝහලට ඇතුළත් කොට තිබේ. නමුත් ඇයව රෝහල් ගතකොට ස්වල්ප වේලාවකදී මියගොස් තිබේ.\n\nඇය යාපනයේ, උඩුතුරෙයි ප්‍රදේශයේ පදිංචි 49 හැවිරිදි ප්‍රභාකරන් ප්‍රීම්ලතා නමැති ගුරුවරියක් වන අතර විවාහයෙන් පසුව පේදුරුතුඩුවේ පදිංචියට පැමිණ ඇත. මරදන්කේණී පොලිසිය සිද්ධිය පිළිබඳ පරීක්ෂණ පවත්වයි.\n\nදිනසේන රතුගමගේ",
       "URL": "https://divaina.lk/%e0%b6%b4%e0%b7%99%e0%b6%a7%e0%b7%8a%e0%b6%bb%e0%b6%bd%e0%b7%8a-%e0%b6%b6%e0%b7%9d%e0%b6%ad%e0%b6%bd%e0%b6%ba%e0%b6%a7-%e0%b6%9c%e0%b7%92%e0%b6%b1%e0%b7%92-%e0%b6%87%e0%b7%80%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/457/"
}