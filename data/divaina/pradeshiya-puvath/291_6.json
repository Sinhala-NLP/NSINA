{
       "Source": "divaina",
       "Timestamp": "December 21, 2022",
       "Headline": "දෙන්නම පදමට රත්වී රණ්ඩුවී සැමියාගේ උදලු මිටි පහරින් බිරිඳ මරුට",
       "News Content": "මඩකලපුව කරදියනාරු පොලිස් වසමේ කරුප්පට්ටි මලේ නෙවුන්ඩමලියමඩු වෙල්යායේ දී බිරිඳට උදලු‍ මිටෙන් පහරදී ඝාතනය කළ සැමියාව අත්අඩංගුවට ගෙන ඇත.\n\nකරඩියන්කුලමේ පදිංචි දරුවන් තිදෙනෙකුගේ මව වන ජෙයකුමාර් පුවනේස්වරි (28) යන අයගේ දේහය සොයාගෙන ඇත.\n\nබීමත්ව සිට ඇති සැමියා බිරිඳට මෙසේ පහරදී ඇත.\n\nගොවි බිමට ආරක්ෂාව සඳහා වල්ලිපුරම් ජෙයකුමාර් ඔහුගේ 10 වියේ දරුවා මවගේ නිවසේ නතර කර බිරිඳ හා 5, 3 වයස්වල දරුවන් සමග වෙල්යායේ තනන ලද පැලේ පදිංචි සිටි ඇති සිද්ධිය වූ දිනයේ වල්ලිපුරම් ජෙයකුමාර් හා ඔහුගේ බිරිඳ දෙදෙනාම මත්පැන් පානය කර ඇත.\n\nමෙසේ දෙදෙනා බීමත්ව සිටියදී ඇතිවූ රණ්ඩුවක් දුරදිග යාමෙන් උදලු‍ මිටෙන් බිරිඳට පහර දීමෙන් බිරිඳ එම ස්ථානයේදීම ජීවිතක්ෂයට පත්ව ඇති බව පොලීසිය කළ විමර්ශනවලින් අනාවරණය විය.\n\nමියගිය කාන්තාවගේ සැමියා අඩංගුවට ගෙන ඇත. දේහය පශ්වාත් මරණ පරීක්ෂණය සදහා යොමුකිරීමට අධිකරණයේ අවසර ලබාගැනීමට සියලු‍ කටයුතු සිදු කර ඇති අතර කරදියනාරු පොලීසිය වැඩිදුර විමර්ශන සිදු කරයි.\n\nමඩකලපුව සමූහ වාර්තාකරු ටී. එල්. ජ්ව්ෆර්කාන්",
       "URL": "https://divaina.lk/%e0%b6%af%e0%b7%99%e0%b6%b1%e0%b7%8a%e0%b6%b1%e0%b6%b8-%e0%b6%b4%e0%b6%af%e0%b6%b8%e0%b6%a7-%e0%b6%bb%e0%b6%ad%e0%b7%8a%e0%b7%80%e0%b7%93-%e0%b6%bb%e0%b6%ab%e0%b7%8a%e0%b6%a9%e0%b7%94%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/291/"
}