{
       "Source": "divaina",
       "Timestamp": "November 10, 2022",
       "Headline": "මිල්ලනියේ දෙමාපියන්ට තර්ජන",
       "News Content": "පැමිණිලි අස්කරවන්න කරන වැඩක්ළමා රක්‍ෂක අධිකාරිය කියයි\n\nවිදුහල්පතිවරියකගේ සහ පොලිස් නිලධාරීන් කීපදෙනෙකුගේ පහරකෑමට ලක්වූ බව කියන මිල්ලනිය ප්‍රදේශයේ කනිෂ්ඨ පාසලක සිසු දරුවන්ගේ දෙමාපියන්ට ඇතැම් පාර්ශ්ව බලපෑම් හා තර්ජන එල්ල කරමින් තිබෙන බවට දැනගන්නට ඇතැයි ජාතික ළමා ආරක්‍ෂක අධිකාරියේ සභාපති ජ්‍යෙෂ්ඨ කථිකාචාර්ය උදයකුමාර අමරසිංහ මහතා ‘දිවයින’ට ඊයේ (09 වැනිදා) පැවැසීය.\n\nඑම පහරකෑමට ලක්වූ එක් වින්දිත දරුවකුගේ දෙමාපියන් බණ්ඩාරගම පොලිසියට ගොස් පැමිණිල්ලක් කර ඇති බවද දැනගන්නට ඇතැයි ද හෙතෙම කීය.\n\nඅදාළ පැමිණිලි ඉල්ලා අස්කරගැනීමේ අරමුණින් මෙම බලපෑම් තර්ජන එල්ල කර ඇති බවට දැනගන්නට ඇතැයි ද ඒ මහතා කීය.\n\nඅප මේ සම්බන්ධයෙන් බණ්ඩාරගම පොලිසියේ ස්ථානාධිපතිවරයාගෙන් ඊයේ (09 දා) උදේ විමසූවිට කියා සිටියේ එම පහරකෑමට ලක්වූ එක් දරුවකුගේ මවක් මාර්ගයේ ගමන් කරනවිට තවත් පාර්ශ්වයක පිරිසක් උඹලා අපේ ඉස්කෝලේ කෑවා යනුවෙන් පැවසීම නිසා එම දෙමාපියන් පොලිසියට පැමිණ පැමිණිල්ලක් කර ඇති බවයි.ප්‍රදීප් ප්‍රසන්න සමරකෝන්, සුජීව තත්සර සහ හඳපාන්ගොඩ රජිත",
       "URL": "https://divaina.lk/%e0%b6%b8%e0%b7%92%e0%b6%bd%e0%b7%8a%e0%b6%bd%e0%b6%b1%e0%b7%92%e0%b6%ba%e0%b7%9a-%e0%b6%af%e0%b7%99%e0%b6%b8%e0%b7%8f%e0%b6%b4%e0%b7%92%e0%b6%ba%e0%b6%b1%e0%b7%8a%e0%b6%a7-%e0%b6%ad%e0%b6%bb%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/329/"
}