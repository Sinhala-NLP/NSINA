{
       "Source": "divaina",
       "Timestamp": "February 27, 2023",
       "Headline": "ළමා නිවාසයේ දැරියන් 10කට හදි කළ පාලිකාවගේ සැමියා අත්අඩංගුවට",
       "News Content": "රත්නපුර පළාතේ ප්‍රසිද්ධ ළමා නිවාසයක දැරියන් දසදෙනෙකුට වරින්වර අතවර කළ බව කියන එම ළමා නිවාසයේ පාලිකාවගේ සැමියා රත්නපුර කාන්තා සහ ළමා කාර්යාංශය මගින් අත්අඩංගුවට ගෙන ඇත.\n\nඑම ළමා නිවාසයේ පාලිකාව ඊයේ (26 දා) වනතුරුත් පොලිසිය මඟහරිමින් සිටින බව රත්නපුර කොට්ඨාස භාර ජ්‍යෙෂ්ඨ පොලිස් අධිකාරි ඩී. වීරසිංහ මහතා පැවසීය.\n\nළමා නිවාසයේ පාලිකාව එහි දැරියන් ඇගේ නිවසේ සේවය සඳහා වරින්වර යොදාගෙන ඇති බව ද පොලිස් ආරංචිමාර්ග කියයි. මෙම ළමා නිවාසයේ දැරියන් 17 දෙනකු සිටින අතර සැකකරු විසින් එක් දැරියක අතවරයට ලක් කිරීමෙන් පසු තවත් දැරියන් දසදෙනකු වරින්වර අතවරයට ලක්ව ඇති බව හෙළි වී තිබේ.\n\nළමා නිවාසයේ සිට පාසල් යන මෙම දැරියන් එහි පාලිකාව සිය නිවසේ සේවයට යොදවා ගෙන ඇති අතර එහිදී සැකකාර සැමියා විසින් දැරියන් අතවරයට ලක්කර තිබෙන බව පොලිස් විමර්ශනවලදී හෙළි වී තිබේ.නෝමන් පලිහවඩන",
       "URL": "https://divaina.lk/%e0%b7%85%e0%b6%b8%e0%b7%8f-%e0%b6%b1%e0%b7%92%e0%b7%80%e0%b7%8f%e0%b7%83%e0%b6%ba%e0%b7%9a-%e0%b6%af%e0%b7%90%e0%b6%bb%e0%b7%92%e0%b6%ba%e0%b6%b1%e0%b7%8a-10%e0%b6%9a%e0%b6%a7-%e0%b7%84%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/229/"
}