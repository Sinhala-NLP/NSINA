{
       "Source": "divaina",
       "Timestamp": "March 3, 2022",
       "Headline": "දරුවන් ජීවත් කර ගන්න බැරිව  දිවි නසාගත් නාගරාජන්ගේ  බිරිඳත් දරුවෝත් දැන් තවත් අනාථයි",
       "News Content": "පිහිටක් වෙනවා නම් ලොකු පිනක්වැලිපැන්න බටහිර ග‍්‍රාම සේවා වසමෙහි දී ආර්ථික අපහසුතාවයන් හේතුවෙන් එල්ලී දිවි නසාගත් නාගරාජන් රංජන්ගේ (36) බිරිඳ තම දරුවන් සිව්දෙනා ජීවත් කර ගැනීමට ඔබගේ සහාය පතයි.\n\nවැලිපැන්න නැගෙනහිර ග‍්‍රාම සේවා වසමෙහි හොලින්බෝන් වත්තේ දී සිව්දරු පියකු වූ නාගරාජන් රංජන් නමැති අය ආර්ථික අපහසුතාවන් හේතුවෙන් තම දරුවන් පෝෂණය කිරීමට නොහැකිවීම හේතුවෙන් අසල රබර් වත්තක දී දිවි නසාගෙන තිබුණි. නාගරාජන්ගේ දරුවන් 13, 8, 3, 2 හැවිරිදි වියෙහි පසුවන අතර වැඩිමල් පුතු හෘද රෝගී තත්ත්වයක ද පසුවෙයි.මතුගම කළුතර නාගොඩ මහරෝහලේ පැවැති මරණ පරීක්ෂණයේ දී හෙළිවූයේ නාගරාජන්ගේ දේහයට කොවිඞ් ආසාදිත බවය. ඒ නිසා සිරුර ආදාහනය කෙරිණි.එහිදී නාගරාජන්ගේ බිරිඳ වන මාඩසාමි මංජුලා මහත්මිය හඬාවැටෙමින් ඉල්ලා සිටියේ තමන්ට හා දරුවන් සිව්දෙනාට මේ වන විට කිසිදු හව්හරණක් නොමැති බවය. හිසට වහලක් හා ජීවත් වීමට ආදායම් මගක් සකස් කර දෙන ලෙස තමන් ඉල්ලා සිටිනා බව ද ඇය කීවාය. 0718514355 දුරකථන අංකයෙන් ඔවුන් පිළිබඳ විස්තර දැනගත හැකිය.\n\nමතුගම විශේෂ – අනුර ජයසේකර",
       "URL": "https://divaina.lk/%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a-%e0%b6%a2%e0%b7%93%e0%b7%80%e0%b6%ad%e0%b7%8a-%e0%b6%9a%e0%b6%bb-%e0%b6%9c%e0%b6%b1%e0%b7%8a%e0%b6%b1-%e0%b6%b6%e0%b7%90%e0%b6%bb%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/533/"
}