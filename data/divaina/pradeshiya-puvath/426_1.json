{
       "Source": "divaina",
       "Timestamp": "July 15, 2022",
       "Headline": "පරණ කොටස් එකතු කරගෙන පාපැදියක් තනාගන්න වෙර දරන උතුරේ වැසියෝ!",
       "News Content": "යාපනයේ පාපැදියක් රු. ලක්‍ෂයත් ඉක්මවලා\n\nයාපනයේ පාපැදියක මිල මේ වනවිට රුපියල් ලක්ෂය ඉක්මවා ගොස් තිබේ.\n\nයාපන වැසියන්ගේ ගමනාගමන පහසුකම් ලබා ගැනීමේ ඉතාම ජනප්‍රිය වාහනය පාපැදිය වූයේ වර්තමානයේ රටේ උද්ගතව ඇති ඉන්ධන අර්බුදය සමගම නොව මීට වසර ගණනාවකට ඉහත සිටය.\n\nමේ වනවිට රුපියල් ලක්ෂයකට පාපැදියක් මිලට ගැනීමට නොහැකි යාපනයේ ජනතාව තැන් තැන්වල පිහිටි පරණ යකඩ එකතු කරන වෙළෙඳ සැල්වලින් පරණ පාපැදිවල කොටස් මිලටගෙන පාපැදියක් එකලස් කර ගැනීමට මේ දිනවල දරන්නේ අපමණ වෙහෙසකි.\n\nඑම පරණ පාපැදියක මළකඩ කෑ රාමුවක් වුවද මේ දිනවල අලෙවි වන්නේ රුපියල් 20,000 ත් 25,000 ත් අතර මිලකටය.\n\nදිනසේන රතුගමගේ",
       "URL": "https://divaina.lk/%e0%b6%b4%e0%b6%bb%e0%b6%ab-%e0%b6%9a%e0%b7%9c%e0%b6%a7%e0%b7%83%e0%b7%8a-%e0%b6%91%e0%b6%9a%e0%b6%ad%e0%b7%94-%e0%b6%9a%e0%b6%bb%e0%b6%9c%e0%b7%99%e0%b6%b1-%e0%b6%b4%e0%b7%8f%e0%b6%b4%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/426/"
}