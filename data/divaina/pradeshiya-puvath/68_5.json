{
       "Source": "divaina",
       "Timestamp": "August 10, 2023",
       "Headline": "යාපනයේ කෝටිපති ව්‍යාපාරිකයාගේ බිරිඳ සැමියාට හොරෙන් කුඩු විකුණලා",
       "News Content": "යාපනයේ සුප්‍රසිද්ධ හා ධනපති ස්වර්ණාභරණ වෙළෙන්ඳෙකුගේ බිරිඳක් ස්වාමියාට හොරෙන් නිවස තුළ හෙරොයින් අලෙවි කරමින් සිටියදී පොලිස් කණ්ඩායමක් විසින් ඇයව පෙරේදා (08 දා) අත් අඩංගුවට ගෙන තිබේ.\n\nඇයගේ නිවසේ තිබී හෙරොයින් ග්‍රෑම් 80ක්ද පොලිසිය විසින් සොයා ගෙන තිබේ.\n\nහෙරොයින් අලෙවි කළ කාන්තාව පොලිසියට රැගෙන යෑමෙන් පසුව සිද්ධිය සැලවූ ඇයගේ ස්වාමියා පොලිසියට පැමිණ කාන්තාවට පහර දෙන්නට පටන්ගත් අවස්ථාවේදී පොලිසිය මැදිහත් වී එය නතර කරගෙන ඇත.\n\nමෙම කාන්තාව ස්වාමියාට හොරෙන් නිවස තුළ හෙරොයින් ජාවාරම කාලයක් තිස්සේ කරගෙන ගොස් ඇති බව පොලිස් විමර්ශනවලදී හෙළි වී තිබේ.\n\nයාපනයේ ආනේකෝට්ටේ පාලම් පාරේ පිහිටි නිවසේ සිටි 36 හැවිරිදි කාන්තාවක් මේ අන්දමට හෙරොයින් අලෙවි කිරීමේ නිරතව සිට ඇති අතර ඇය පොලිසියට පවසා ඇත්තේ තමන් ස්වාමියාට හොරෙන් ලබාගෙන ඇති විශාල ණය මුදලක් පියවීම සඳහා මෙම ජාවාරමේ නිරත වූ බවයි.\n\nසැකකාරිය යාපනය අධිකරණය වෙත ඉදිරිපත් කිරීමට යාපනය පොලිසිය පියවර ගෙන තිබේ.දිනසේන රතුගමගේ",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%9a%e0%b7%9d%e0%b6%a7%e0%b7%92%e0%b6%b4%e0%b6%ad%e0%b7%92-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/68/"
}