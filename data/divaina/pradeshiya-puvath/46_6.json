{
       "Source": "divaina",
       "Timestamp": "August 28, 2023",
       "Headline": "මාමා එල්ල කළ වෙඩි පහරින් බෑණා මරුට – ආරවුලක් කළ හදියක්",
       "News Content": "මින්නේරිය පොලිස් වසමට අයත් රොටවැව ගල්ඔය හන්දිය ප්‍රදේශයේදී පෙරේදා (26දා) රාත්‍රියේ සිදුකළ වෙඩි තැබීමකදී 27 හැවිරිදි එක්දරු පියෙකු මියගොස් ඇතැයි මින්නේරිය පොලීසිය කියයි.\n\nඑම සිද්ධියෙන් මියගොස් ඇත්තේ රොටවැව, ගල්ඔය හන්දිය අංක 33/3 ලිපිනයේ පදිංචිව සිටි වනසිංහ මුදියන්සේලාගේ සම්පත් කුමාර නොහොත් සංජු යන අයෙකි.\n\nමෙම පුද්ගල ඝාතනය සම්බන්‍ධයෙන් මරණකරුගේ බිරි`ඳගේ පියා (මාමා) පොලීසිය විසින් අත්අඩංගුවට ගෙන ඇත.\n\nමාමා සහ බෑණා යන දෙදෙනා අතර පැවැති ආරවුලක් දුරදිග යාමෙන් පසු මෙම වෙඩි තැබීම සිදුකර ඇති බව පොලීසිය සිදුකළ විමර්ශනවලදී අනාවරණය වී තිබේ.\n\nවෙඩි තැබීම සඳහා යොදාගත් බව කියන මෙරට සාදන ලද ගල්කටස් වර්ගයේ ගිනි අවියක්ද පොලිසිය විසින් සොයාගෙන ඇත.\n\nමින්නේරිය පොලීසිය මේ පිළිබ`ඳ පරීක්‍ෂණ පවත්වයි.\n\nකරුණාරත්න ගමගේ, අතුල සූරියබණ්ඩාර හිඟුරක්ගොඩ",
       "URL": "https://divaina.lk/%e0%b6%b8%e0%b7%8f%e0%b6%b8%e0%b7%8f-%e0%b6%91%e0%b6%bd%e0%b7%8a%e0%b6%bd-%e0%b6%9a%e0%b7%85-%e0%b7%80%e0%b7%99%e0%b6%a9%e0%b7%92-%e0%b6%b4%e0%b7%84%e0%b6%bb%e0%b7%92%e0%b6%b1%e0%b7%8a-%e0%b6%b6/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/46/"
}