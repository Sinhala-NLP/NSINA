{
       "Source": "divaina",
       "Timestamp": "May 9, 2023",
       "Headline": "වන අලියකු මැදවච්චියේ යකා නටයි",
       "News Content": "මන්නාරම මැදවච්චිය මාර්ගයේ මුරුන්කන් ප්‍රදේශයට කඩා වැදුණු වන අලියකු මහමග ගමන් ගත් වාහන හා පුද්ගලයන් පසුපස පැන්නීම නිසා 7 දා දහවල් විශාල කලබලයක් හට ගෙන තිබුණි.\n\nවන අලියා ප්‍රධාන මාර්ගයේ කිලෝ මීටර් දෙකක පමණ දුරක් දිව යමින් මාර්ගය දෙපස වූ දේපළවලට හානි කොට ඇත.\n\nබියට පත් වාහන හිමියෝ සහ ජනතාව ආපසු හැරී වවුනියාව මන්නාරම මාර්ගයේ දෙපසට දිව ගොස් දිවි ගලවා ගෙන තිබේ.\n\nවන අලියාටම මේ ක්‍රියාව ඇති වූ පසුව වන අලියා මුරුන්කන් යෝධ වැව කණ්ඩියට නැග වනයට පලා ගොස් තිබේ.\n\nඑතෙක් ගම්වාසීන් හා මග දෙපස සිටි පිරිස වන අලියාව පලවාහැරීමට ගත් සියලුම උත්සාහයන් නිෂ්පල වී ඇත්තේ වන අලියා ඒ කිසිවකට යටත් නොවූ නිසාවෙනි.\n\nමන්නාරම මුරුන්කන් මාර්ගයට මෙම වන අලියා පැමිණි දෙවන අවස්ථාව මෙය වන අතර ප්‍රදේශවාසීන් ඉල්ලා සිටින්නේ මෙම වන අලියාගෙන් ජනතවට විශාල කරදරයක් සිදු වීමට පෙර ඌව මහ වනයට පලවා හැරීමට පියවර ගන්නා ලෙසයි.දිනසේන රතුගමගේ",
       "URL": "https://divaina.lk/%e0%b7%80%e0%b6%b1-%e0%b6%85%e0%b6%bd%e0%b7%92%e0%b6%ba%e0%b6%9a%e0%b7%94-%e0%b6%b8%e0%b7%90%e0%b6%af%e0%b7%80%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a-%e0%b6%ba%e0%b6%9a%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/164/"
}