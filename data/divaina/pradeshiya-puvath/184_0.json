{
       "Source": "divaina",
       "Timestamp": "April 18, 2023",
       "Headline": "යාපනයේ නාග පූෂණී අම්මාන් ප්‍රතිමාව ඉවත් කරන්න",
       "News Content": "යාපනයේ පන්නෙයි මාර්ගයේ මාර්ගය අවහිර වන පරිදි ඉදි කොට ඇති නාග පූෂණී අම්මාන් ප්‍රතිමාව ඉවත් කරණ ලෙස යාපනය අධිකරණය මගින් නියෝගයක් නිකුත් කොට තිබේ.\n\nමෙම ප්‍රතිමාවට අයිතිවාසිකම් කියන කවරෙකු හෝ සිටීනම් වහාම අයිතිය තහවුරු කරන ලෙසත් එසේ නොමැතිනම් පොලිසියට එම ප්‍රතිමාව ඉවත් කිරීමට සිදුවන බවත් අධිකරණ නියෝගය උපුටා දක්වමින් පොලිසිය යාපනයේ ජනතාවට දැණුම් දීමක් කොට තිබේ.\n\nමෙම ප්‍රතිමාව ඉදි කිරීම සඳහා කිසිදු ආයතනයකින් අවසර ලබා ගෙන නොමැති අතර එය යපනය පන්නෙයි මාර්ගයේ වාහන ගමනාගමනයට විශාල බාධවක් වන ලෙස ඉදිකොට තිබේ.\n\nඑම ප්‍රතිමාව ඉවත් කිරීමට අධිකරණයෙන් නියෝගයක් ලැබීමත් සමගම එය ඉවත් කරන තුරු ඊට ආරක්ෂාව සපයා දීමට යාපනය පොලිසිය පියවර ගෙන තිබේ.\n\nකෙසේ වෙතත් මෙම ප්‍රතිමාව ඉවත් කිරීමට පියවර ගැනීම සම්බන්ධයෙන් යාපනයේ පාර්ශ්ව රැසකින් විරෝධයක් එල්ල වී ඇතත් එම විරෝධය එතරම් දැඩි වීමක් නොමැති තත්ත්වයකට පත්ව තිබේ.දිනසේන රතුගමගේ",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%b1%e0%b7%8f%e0%b6%9c-%e0%b6%b4%e0%b7%96%e0%b7%82%e0%b6%ab%e0%b7%93-%e0%b6%85%e0%b6%b8%e0%b7%8a%e0%b6%b8%e0%b7%8f%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/184/"
}