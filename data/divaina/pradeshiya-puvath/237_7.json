{
       "Source": "divaina",
       "Timestamp": "February 16, 2023",
       "Headline": "මාවනැල්ල සභාපතිගේ තනතුර අත්හිටුවයි",
       "News Content": "මාවනැල්ල ප්‍රාදේශීය සභාවේ සභාපති ලෙස කටයුතු කළ ආර්. පී. එන්. ස්ටීවන් මහතා එම ධුරයෙන් තාවකාලිකව ඉවත් කිරීමට සබරගමුව පළාත් ආණ්ඩුකාර ටිකිරි කොබ්බෑකඩුව මහතා පියවර ගෙන තිබේ.\n\nඒ අනුව ඒ මහතාගේ ධුරය පෙබරවාරි මස 14 වන දින සිට ක්‍රියාත්මක වන පරිදි තාවකාලිකව අත්හිටුවා ඇත.\n\nසබරගමු පළාත් ආණ්ඩුකාරවරයා විසින් ඔහුට පැවරී ඇති බලතල ප්‍රකාරව 2023/02/14 දින අංක 2319/38 දරණ අතිවිශේෂ ගැසට් පත්‍රය මගින් මාවනැල්ල ප්‍රාදේශීය සභා සභාපතිවරයාගේ ධුරය මෙලෙස තාවකාලිකව අත්හිටුවා ඇත.\n\nඉන්පසුව ඇති වූ පුරප්පාඩුව සඳහා ආණ්ඩුකාර ටිකිරි කොබ්බෑකඩුව මහතා විසින් වහාම ක්‍රියාත්මක වන පරිදි උප සභාපති ලෙස කටයුතු කළ කෝරලේ ගෙදර පියතිස්ස මහතා පත් කර ඇත.\n\nසබරගමුව පළාත් ආණ්ඩුකාරවරයා විසින් ආර්. පී. එන්. ස්ටීවන් මහතා එම ධුරයෙන් තාවකාලිකව ඉවත් කර ඇත්තේ සබරගමු පළාත් පාලන කොමසාරිස්වරයා විසින් පහත කරුණු පිළිබඳව සිදුකරන ලද විමර්ශනයකට අනුවය. ඒ අනුව ඔහුට එරෙහිව ඇති චෝදනා වනුයේ\n\n2018 පැවති පළාත් පාලන මැතිවරණයට එක්සත් ජාතික පක්ෂය නියෝජනය කරමින් ඉදිරිපත් වූ චන්දන ජගත් කුමාර මහතා සභාපති ලෙස පත් විය.\n\n2022 මාවනැල්ල ප්‍රාදේශීය සභාවේ අයවැය පරාජයට පත්වීම හේතුවෙන් චන්දන ජගත් කුමාර මහතා සබරගමු පළාත් ආණ්ඩුකාරවරයා විසින් ඉවත් කරනු ලැබීය.\n\nඉන් අනතුරුව ශ්‍රී ලංකා පොදුජන පෙරමුණ නියෝජනය කරමින් එම මැතිවරණයට තරග වැදී ජයග්‍රහණය කළ ආර්. පී. එන්. ස්ටීවන් මහතා සභාපති ධුරය සඳහා පත් විය.මාවනැල්ල – ජයන්ත සේනානායක",
       "URL": "https://divaina.lk/%e0%b6%b8%e0%b7%8f%e0%b7%80%e0%b6%b1%e0%b7%90%e0%b6%bd%e0%b7%8a%e0%b6%bd-%e0%b7%83%e0%b6%b7%e0%b7%8f%e0%b6%b4%e0%b6%ad%e0%b7%92%e0%b6%9c%e0%b7%9a-%e0%b6%ad%e0%b6%b1%e0%b6%ad%e0%b7%94%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/237/"
}