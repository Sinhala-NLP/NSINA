{
       "Source": "divaina",
       "Timestamp": "February 12, 2022",
       "Headline": "දෙනෝදාහක් බලා සිටියදී  මතුගම මූල්‍යායතනයට පහරදුන් සැකකරු නිදැල්ලේ",
       "News Content": "මතුගම නගරයේ පිහිටි මූල්‍ය ආයතනයකට කඩුවකින් පහරදී අලාභහානි සිදුකර පළාගිය සැකකරු අත්අඩංගුවට ගැනීමට පුළුල් පරීක්‍ෂණයක් අරඹා ඇතැයි මතුගම මූලස්ථාන පොලිසිය පවසයි.\n\nමෙම සිද්ධිය 09 වැනිදා සවස 6.00 ට පමණ දෙනෝදාහක් දෙනා බලා සිටියදී සිදුවී තිබේ.\n\nමෙම පහර දීමට සම්බන්ධ පුද්ගලයා පානදුර පදිංචි අයකු බවත්, ඔහු අත්අඩංගුවට ගැනීමට විශේෂ පොලිස් කණ්ඩායමක් එම ප‍්‍රදේශයට පිටත් කර හැරි බවත් මතුගම මූලස්ථාන පොලිසියේ ජ්‍යෙෂ්ඨ නිලධාරියෙක් ‘දිවයින’ට ඊයේ (11 වැනිදා) පැවසීය.\n\nප‍්‍රදීප් ප‍්‍රසන්න සමරකෝන්",
       "URL": "https://divaina.lk/%e0%b6%af%e0%b7%99%e0%b6%b1%e0%b7%9d%e0%b6%af%e0%b7%8f%e0%b7%84%e0%b6%9a%e0%b7%8a-%e0%b6%b6%e0%b6%bd%e0%b7%8f-%e0%b7%83%e0%b7%92%e0%b6%a7%e0%b7%92%e0%b6%ba%e0%b6%af%e0%b7%93-%e0%b6%b8%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/548/"
}