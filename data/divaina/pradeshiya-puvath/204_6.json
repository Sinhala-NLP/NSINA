{
       "Source": "divaina",
       "Timestamp": "March 23, 2023",
       "Headline": "කොළඹ නාට්ටාමිලා දසදහසකට ‘හතේ හත’",
       "News Content": "කොළඹට පැමිණෙන ගැනුම්කරුවන්ගේ අඩුව නිසා නාට්ටාමිවරුන් දසදහසක් පමණ අන්ත අසරණ වී ඇතැයි නාට්ටාමිවරුන්ගේ සංගමයේ සභාපති අනුරුද්ධ කොතලාවල මහතා ‘දිවයින’ට ඊයේ (22 වැනිදා) පැවසීය.\n\nසමහර නාට්ටාමිවරුන් ජීවිතය ගැන කලකිරීමට පත්ව ඇතැයි ද හෙතෙම කීය.\n\nපසුගිය කොවිඩ් පැවැති වසර දෙකක කාලයේදී කිසිදු වැඩකටයුත්තක් සිදුනොවීම නිසා ඔවුන් වඩාත් අන්ත අසරණ වූ බව ද ඔහු කියා සිටියේය. කොළඹ නාට්ටාමිවරුන් 4000ක් ද, පෑලියගොඩ නාට්ටාමිවරුන් 6000ක් ද සේවාවල නිරත වන බව ද හෙතෙම සඳහන් කළේය.\n\nවගකිවයුතු මැති ඇමැතිවරුන්ට මෙම ගැටලුව ගැන දැනුම්දී සිටියත් මෙතෙක් කිසිදු සහනයක් ලබාදී නැතැයි ද ඔහු කියා සිටියේය.ප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%9a%e0%b7%9c%e0%b7%85%e0%b6%b9-%e0%b6%b1%e0%b7%8f%e0%b6%a7%e0%b7%8a%e0%b6%a7%e0%b7%8f%e0%b6%b8%e0%b7%92%e0%b6%bd%e0%b7%8f-%e0%b6%af%e0%b7%83%e0%b6%af%e0%b7%84%e0%b7%83%e0%b6%9a%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/204/"
}