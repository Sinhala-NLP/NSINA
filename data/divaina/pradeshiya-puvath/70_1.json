{
       "Source": "divaina",
       "Timestamp": "August 9, 2023",
       "Headline": "සුජය, කැන්ඩොස්, BOC රන් කැකුළු ශිෂ්‍යත්ව සම්මන්ත්‍රණය අද මීගමුව පිටිපන මහා විද්‍යාලයේදී",
       "News Content": "සුජය ශිෂ්‍යත්ව පුවත්පත මගින් සංවිධානය කරනු ලබන ශිෂ්‍යත්ව සම්මන්ත්‍රණ මාලාවේ 2023 වර්ෂයේ විසිහත්වැනි ශිෂ්‍යත්ව සම්මන්ත්‍රණය අගෝස්තු මස 09 වැනි බදාදා (අද) බප/මීග/පිටිපන මහා විද්‍යාලයේදී පැවැත්වීමට නියමිතය. අනාගතයට අධ්‍යාපනයෙන් පිරිපුන් දරු පරපුරක් බිහිකිරීමට පුරෝගාමීව කටයුතු කරන උපාලි පුවත්පත් සමාගමේ සුජය ශිෂ්‍යත්ව පුවත්පතේ මෙම සත්කාරයට මීගමුව අධ්‍යාපන කලාපයේ ආරාධිත පාසල් කිහිපයක සිසු, සිසුවියන් සහභාගි වේ. බස්නාහිර පළාත් අධ්‍යාපන අධ්‍යක්ෂ ඒ. ජී. නිමල් ජයවීර මහතාගේ අනුමැතියෙන් සහ මීගමුව කලාප අධ්‍යාපන අධ්‍යක්ෂ ඩී.එෆ්.පී.එස්.ඩී. පෙරේරා මහතා, මීගමුව කොට්ඨාස අධ්‍යාපන අධ්‍යක්ෂිකා ඒ.ඒ.එම්.එස්. තුෂාරි මෙනවිය, පිටිපන මහා විද්‍යාලයේ විදුහල්පතිනි ඉනෝකා දමයන්ති රාජපක්ෂ මෙනෙවිය සහ දයාන් ලන්සා අධ්‍යාපනික පදනමේ මූලිකත්වයෙන් මෙම සුජය, කැන්ඩොස්, BOC රන් කැකුළු ශිෂ්‍යත්ව සම්මන්ත්‍රණය පැවැත්වීමට නියමිතය.\n\nBOC රන් කැකුළු පූර්ණ අනුග්‍රාහක දායකත්වයෙන් සහ සිලෝන් චොක්ලට් (කැන්ඩොස්) සමාගමේ අනුග්‍රාහක දායකත්වයෙන් පැවැත්වෙන මෙම ශිෂ්‍යත්ව සම්මන්ත්‍රණයේ දේශන මෙහෙයවීම අනුරාධපුර පැනස ප්‍රාථමික විද්‍යාලයේ ආචාරිනී, ප්‍රවීණ ශිෂ්‍යත්ව දේශිකා ප්‍රදීපා මධුවන්ති රාජකරුණා ගුරුතුමිය විසින් සිදු කිරීමට නියමිතය. ශිෂ්‍යත්ව සම්මන්ත්‍රණයට සමගාමීව පැවැත්වෙන දෙමාපිය දැනුවත් කිරීමේ දේශනය ප්‍රවීණ දේශක, කළුතර පොලිස් විද්‍යාලයේ සොකො පුහුණු අංශයේ ස්ථානාධිපති පොලිස් පරීක්ෂක චාමර විජේරත්න මහතා විසින් සිදු කෙරේ.",
       "URL": "https://divaina.lk/%e0%b7%83%e0%b7%94%e0%b6%a2%e0%b6%ba-%e0%b6%9a%e0%b7%90%e0%b6%b1%e0%b7%8a%e0%b6%a9%e0%b7%9c%e0%b7%83%e0%b7%8a-boc-%e0%b6%bb%e0%b6%b1%e0%b7%8a-%e0%b6%9a%e0%b7%90%e0%b6%9a%e0%b7%94%e0%b7%85%e0%b7%94-3/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/70/"
}