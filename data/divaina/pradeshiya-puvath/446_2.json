{
       "Source": "divaina",
       "Timestamp": "June 22, 2022",
       "Headline": "5000ට මිනී මරයි",
       "News Content": "රුපියල් 5000ක මුදල් ගනුදෙනුවක් මත ඇති වූ ආරවුලක් නිසා යාපනයේ කීරමලෙයි ප්‍රදේශයේ වයෝවෘද්ධ පුද්ගලයකුගේ ගෙළ සිර කර 20 වැනිදා මරා දමා තිබේ.\n\nමේ සිද්ධිය සම්බන්ධයෙන් පුද්ගලයන් දෙදෙනකු යාපනය කන්කසන්තුරේ පොලිසිය විසින් අත්අඩංගුවට ගෙන තිබේ.\n\nහැටතුන් හැවිරිදි එස්. නඩරාජා නමැති පුද්ගලයාගෙන් පළාතේ පුද්ගලයන් දෙදෙනකු රුපියල් 5000ක මුදලක් ණයට ඉල්ලා ඇති අතර එම මුදල ලබා දීම ප්‍රතික්ෂේප කළ අවස්ථාවේ දී වයෝවෘද්ධ පුද්ගලයාගේ ගෙල සිර කර ඔහු මරා දමා ඇත.\n\nකන්කසන්තුරේ පොලිසිය සිද්ධිය පිළිබඳව පරීක්ෂණ පවත්වයි.දිනසේන රතුගමගේ",
       "URL": "https://divaina.lk/5000%e0%b6%a7-%e0%b6%b8%e0%b7%92%e0%b6%b1%e0%b7%93-%e0%b6%b8%e0%b6%bb%e0%b6%ba%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/446/"
}