{
       "Source": "divaina",
       "Timestamp": "October 16, 2021",
       "Headline": "පාරිභෝගික අධිකාරිය කෝ…? දෙහිඅත්තකණ්ඩිය සහ දිඹුලාගල සිමෙන්ති කොට්ටයක් රු. 1450 යි",
       "News Content": "දෙහිඅත්තකණ්ඩිය සහ දිඹුලාගල ප‍්‍රාදේශීය ලේකම් කොට්ඨාසවල කළුකඩවල මේ දිනවල සිමෙන්ති කිලෝ පනහේ කොට්ටයක් අලෙවි වන්නේ රුපියල් 1450/= වැනි ඉහළ මිලකටය. ප‍්‍රදේශයේ ගොඩනැඟිලි ද්‍රව්‍ය අලෙවිසැල්වල පවතින සිමෙන්ති හිඟය නිසා වෙළෙන්දා කියන මිලක් ගෙවා පාරිභෝගිකයා සිමෙන්ති ගෙනයයි.මිලදී ගන්නා සිමෙන්ති සඳහා බිලක් ඉල්ලා සිටින අයට වෙළෙඳ සැලෙන් සිමෙන්ති ලබා නොදෙයි. සලාක ක‍්‍රමයට ගොඩනැඟිලි ද්‍රව්‍ය අලෙවි සැල්වලට ලැබෙන සිමෙන්ති පැයක් දෙකක් ඇතුළත ඉවර වෙන බව වෙළෙන්දෝ පවසති. සිමෙන්ති ගැටළුව ගැනපාරිභෝගික සේවා අධිකාරියේ විශේෂ අවධානය යොමු විය යුතු බව ජනතාව පවසති.දිඹුලාගල – ප‍්‍රසන්න සිලවා, දෙහිඅත්තකණ්ඩිය – රණතුංග",
       "URL": "https://divaina.lk/%e0%b6%b4%e0%b7%8f%e0%b6%bb%e0%b7%92%e0%b6%b7%e0%b7%9d%e0%b6%9c%e0%b7%92%e0%b6%9a-%e0%b6%85%e0%b6%b0%e0%b7%92%e0%b6%9a%e0%b7%8f%e0%b6%bb%e0%b7%92%e0%b6%ba-%e0%b6%9a%e0%b7%9d-%e0%b6%af%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/653/"
}