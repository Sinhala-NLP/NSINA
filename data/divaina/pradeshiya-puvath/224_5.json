{
       "Source": "divaina",
       "Timestamp": "March 3, 2023",
       "Headline": "අත්වැඩට පැමිණි අල්ලපු ගෙදර තරුණයාට නිවසේ හිමිකරු උදැල්ලෙන් ඔළුවට ගහලා",
       "News Content": "අපරාධය යටගහන්න බොරු කියූ අටදෙනෙක් අත්අඩංගුවට\n\nනිවසේ අත්වැඩට පැමිණි අල්ලපු ගෙදර තරුණයාට නිවසේ හිමිකරු විසින් උදැල්ලෙන් ඔළුවට ගසා බරපතළ තුවාල සිදුකර පලංචියෙන් වැටී උදැල්ල ඔලුවෙ වැදී තුවාල සිදු වූ බවට පොලිසියට මුසාබස් පැවසු පුද්ලයින් 8 දෙනකු තිස්සමහාරාම පොලිසිය විසින් අත්අඩංගුවට ගෙන අධිකරණයට ඉදිරිපත් කර තිබේ.\n\nබෙරලිහෙල සද්ධාතිස්සපුර ප්‍රදේශයේ 24 හැවිරිදි යම් සපුගේ සනෙල් සාමෙන්ද්‍ර නමැති තරුණයකුටමෙලෙස තුවාල සිදුව ඇති අතර ඔහුගේ මොළය අභ්‍යන්තරයේ සිදුවූ බරපතළ තුවාල හේතුවෙන්මාළේ කොටසක් අක්‍රීයව පෙබරවාරි පළමුවෙනිදා සිට අද දක්වා මාසයක් තිස්සේ කරාපිටිය රෝහලේ දැඩි සත්කාර ඒකකයේ සිහිසුන්ව ප්‍රතිකාර ලබන බව රෝහල් ආරංචි මාර්ග පවසයි. පෙබරවාරි පළවෙනි දින පලංචියෙන් වැටී තුවාල සිදුවූ බව මෙම තරුණයාගේ මවට නිවසේ හිමිකරු පැවසුවද මව විසින් මෙම සිද්ධිය සැක සහිත බවට තිස්සමහාරාම පොලිසියට පැමිණිලි කර තිබිණි. එම අවස්ථාවේ වහාම ක්‍රියාත්මක වූ පොලිසිය එම ස්ථානයට ගොස් සෝදිසි කිරීමේ දී පලිංචි ඉවත් කර ලේ පැල්ලම් පවා මකා දැමීමට සැකකරුවන් කටයුතු කර තිබූ බව පොලිස්\n\nස්ථානාධිපති ජ්‍යෙෂ්ඨ පොලිස් පරීක්‍ෂක යසස් කුඩාගොඩගේ මහතා සඳහන් කළේය. එම සැකකරුවන්ගෙන් දීර්ඝ වශයෙන් ප්‍රශ්න කිරීමේ දී බහින්බස්වීමක් හේතුවෙන් නිවසේ හිමිකරු උදැල්ලෙන් පහරදුන් බව එම නිවසේ හිමිකරු පොලිසියට පාපොච්චාරණය කරති. පහරදුන් පුද්ගලයා කතරගම ඩිපෝවේ කොන්දොස්තරවරයෙකි.\n\nතිස්සමහාරාම – අමිල සම්පත් ශ්‍රී",
       "URL": "https://divaina.lk/%e0%b6%85%e0%b6%ad%e0%b7%8a%e0%b7%80%e0%b7%90%e0%b6%a9%e0%b6%a7-%e0%b6%b4%e0%b7%90%e0%b6%b8%e0%b7%92%e0%b6%ab%e0%b7%92-%e0%b6%85%e0%b6%bd%e0%b7%8a%e0%b6%bd%e0%b6%b4%e0%b7%94-%e0%b6%9c%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/224/"
}