{
       "Source": "divaina",
       "Timestamp": "October 7, 2021",
       "Headline": "සැමියා කඩේට ගිය අතරේ දැරියගේ ගෙල පොරවකින් කපා තරුණ මව පොලිසියට භාරවෙලා",
       "News Content": "අනුරාධපුර ශ‍්‍රාවස්තිපුර අළුත්වැව ප‍්‍රදේශයේ දී දින පනහක් වයසැති සිය දැරියගේ ගෙල පොරවකින් කපා ඝාතනය කොට නිවසින් බැහැරව ගොස් ගල්නෑව පොලිසිය වෙත භාර වු විසි නව හැවිරිදි තරුණ මවක් අත්ඩංගුවට ගෙන ඇත.එම සැකකාරිය විසින් ටී. එම්. අරුලි ද පුණ්‍යා තෙන්නකෝන් නමැති දැරියක් මෙසේ ඝාතනය කොට ඇත.පෙරේදා (05) දිවා කාලයේ සැකකාරියගේ නැන්දණිය සහ මාමණ්ඩිය විහාරස්ථානයට ගොස් සිටි අවස්ථාවේ සැකකාරිය තම ජංගම දුරකථනයට පෙර ගෙවුම් කාඞ්පතක් රැුගෙන එන ලෙසට දන්වා සිය සැමියා නිවස අසල පිහිටි වෙළෙඳ සැලක් වෙත යවා පසුව ඇය සිය දියණියගේ ගෙල පොරවකින් කපා නිවසින් පිටව ගොස් ඇත.සැමියා වෙළෙඳ සැලට ගොස් නැවත නිවසට පැමිණි අවස්ථාවේ සැකකාර බිරිඳ නිවසේ සිට නොමැති අතර අනතුරුව සැමියා බිම වැතිරි සිටි සිය දියණිය වඩා ගැනීමට සුදානම් වූ විට ඇගේ නාසයෙන් ලේ වහනය වන බව දැක තිබේ. අනතුරුව ඔහු දියණිය වඩා ගත් අවස්ථාවේ ඇගේ ගෙල ප‍්‍රදේශයේ කැපුම් තුවාලයක් දැක ගැනීමට ලැබීමෙන් පසු අසල්වාසීන්ගේද සහය ඇතිව දැරිය ප‍්‍රතිකාර සඳහා අනුරාධපුර ශික්ෂණ රෝහල වෙත රැුගෙන ගොස් ඇති අතර රෝහල් ගත කරනවිටත් ඇය මියගොස් සිට ඇත.පසුව දැරියගේ පියා සිද්ධිය සම්බන්ධව අනුරාධපුර පොලිසිය වෙත පැමිණිලි කොට ඇත. ඉන් මඳ වේලාවකට පසු ඇතිවූ මානසික වේදනාවක් හේතු කොට ගෙන සිය දැරියගේ ගෙල කපා ඝාතනය කළ අනුරාධපුර ශ‍්‍රාවස්තිපුර අළුත්වව ප‍්‍රදේශයේ මව නිවසින් බැහරව බස් රථයකින් පැමිණ තම පොලිස් ස්ථානයට භාරවී සිටින බව ගල්නෑව පොලිසිය මගින් අනුරාධපුර පොලිසිය වෙත දැනුම්දී තිබිණි.ඒ අනුව අනුරාධපුර පොලිස් ස්ථානයේ නිලධාරීන් කණ්ඩායමක ගොස් සැකකාරිය සිය භාරයට ගෙන තිබිණි. සැකකාර කාන්තාව ඊයේ (06* අනුරාධපුර පොලිසිය විසින් අනුරාධපුර මහෙස්ත‍්‍රාත් අධිකරණය හමුවට ඉදිරිපත් කිරීමට නියමිතව තිබිණි.\n\nඅනුරාධපුර විශේෂ – පර්සි කුරුනේරු",
       "URL": "https://divaina.lk/%e0%b7%83%e0%b7%90%e0%b6%b8%e0%b7%92%e0%b6%ba%e0%b7%8f-%e0%b6%9a%e0%b6%a9%e0%b7%9a%e0%b6%a7-%e0%b6%9c%e0%b7%92%e0%b6%ba-%e0%b6%85%e0%b6%ad%e0%b6%bb%e0%b7%9a-%e0%b6%af%e0%b7%90%e0%b6%bb%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/667/"
}