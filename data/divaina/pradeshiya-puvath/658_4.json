{
       "Source": "divaina",
       "Timestamp": "October 12, 2021",
       "Headline": "15 හැවිරිදි දරුවකුට කොස්සෙන් දෙසාබෑ වරෙන්තුකාර විහාරාධිපති අත්අඩංගුවට",
       "News Content": "වයස අවුරුදු 15 ක්වූ දරුවකුට කොස්සකින් පහර දීමේ සිද්ධියක සැකකරුවකු හා මතුගම මහෙස්ත‍්‍රාත් අධිකරණයේ විභාග වන නඩුවක වරෙන්තුකරු බව කියන මීගම බොන්දුපිටිය ප‍්‍රදේශයේ විහාරස්ථානයක විහාරාධිපති හිමි නමක් පෙරේදා (10 දා) වැලිපැන්න පොලිසිය මගින් අත්අඩංගුවට ගෙන ඇත.අංක 28443 දරන නඩුව සඳහා අධිකරණයේ පෙනී නොසිටීම හේතුකොටගෙන මෙම හිමිනම අත්අඩංගුවට ගැනීම සඳහා මතුගම මහෙස්ත‍්‍රාත් අධිකරණය මගින් වරෙන්තු නිකුත් කර තිබුණි.මේ අතර බොන්දුපිටිය හේනගංගොඩ ප‍්‍රදේශයේ පදිංචි 15 හැවිරිදි දරුවකුට මෙම හිමිනම කොස්සකින් පහරදී ඇති බව කියමින් එම දරුවාගේ පියාද වැලිපැන්න පොලිසියට පැමිණිල්ලක් ඉදිරිපත් කර තිබුණි.සැකකාර විහාරාධිපති හිමි නම ඊයේ (11දා) මතුගම මහෙස්ත‍්‍රාත් අධිකරණයට ඉදිරිපත් කරන බව වැලිපැන්න පොලිසියේ ප‍්‍රකාශකයෙක් කීය.\n\nවිජයසිරි විද්‍යාසේකර – කළුතර සමූහ",
       "URL": "https://divaina.lk/15-%e0%b7%84%e0%b7%90%e0%b7%80%e0%b7%92%e0%b6%bb%e0%b7%92%e0%b6%af%e0%b7%92-%e0%b6%af%e0%b6%bb%e0%b7%94%e0%b7%80%e0%b6%9a%e0%b7%94%e0%b6%a7-%e0%b6%9a%e0%b7%9c%e0%b7%83%e0%b7%8a%e0%b7%83%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/658/"
}