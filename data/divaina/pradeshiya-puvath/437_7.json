{
       "Source": "divaina",
       "Timestamp": "July 2, 2022",
       "Headline": "සරණාගතභාවය ගන්න ශ්‍රී ලංකාවේ 4 දෙනකු බෝට්ටුවකින් ඉන්දියාවට ගිහිල්ලා",
       "News Content": "වවුනියාවේ සහ කිළිනොච්චියේ පුද්ගලයන් හතර දෙනකු බෝට්ටුවක ආධාරයෙන් ඉන්දියාවේ රාමේස්වරන් ප්‍රදේශයට ගොස් එහි සරණාගතභාවය ඉල්ලා තිබේ.\n\nරාමේස්වරන් වෙරළාරක්ෂක නිලධාරීන් සහ පොලිසිය ඔවුන්ව අත්අඩංගුවට ගෙන ප්‍රශ්න කරගෙන යන අතර ඉන් අනතුරුව ඔවුන් සම්බන්ධයෙන් තීරණයක් ගැනීමට නියමිතය.\n\nමේ පිරිස මන්නාරමේදී බෝට්ටුවකට මුදල් ගෙවා ඉන්දියාවට පලා ගොස් ඇති බවට තොරතුරු හෙළි වී තිබේ. ඉන්දියාවට පලා ගිය පිරිස අතර පිරිමි දෙදෙනෙක්” කාන්තාවක් සහ පිරිමි ළමයකු සිටින අතර මේ වන විට උතුරු ප්‍රදේශය අතහැර සරණාගතභාවය අපේක්ෂාවෙන් පුද්ගලයන් 126 දෙනකු ඉන්දියාවට බෝට්ටු මඟින් පලා ගොස් ඇත.\n\nදිනසේන රතුගමගේ",
       "URL": "https://divaina.lk/%e0%b7%83%e0%b6%bb%e0%b6%ab%e0%b7%8f%e0%b6%9c%e0%b6%ad%e0%b6%b7%e0%b7%8f%e0%b7%80%e0%b6%ba-%e0%b6%9c%e0%b6%b1%e0%b7%8a%e0%b6%b1-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/437/"
}