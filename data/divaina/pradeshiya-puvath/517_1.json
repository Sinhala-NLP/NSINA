{
       "Source": "divaina",
       "Timestamp": "March 22, 2022",
       "Headline": "සැමරුම් දෙකක් වෙනුවෙන් රු. 20 නව සමරු කාසි දෙකක්",
       "News Content": "කොළඹ විශ්වවිද්‍යාලයේ වෛද්‍ය පීඨයට හා මෙරට ප‍්‍රථම ජන හා නිවාස සංගණනයට වසර 150ක් පිරීම නිමිත්තෙන් රුපියල් 20ක මුහුණත වටිනාකමින් යුත් නව සමරු කාසි දෙකක් නිකුත් කර ඇත.කොළඹ විශ්වවිද්‍යාලයේ උප කුලපති මහාචාර්ය චන්ද්‍රිකා එල්. විජේරත්න මහත්මිය සහ ජනලේඛන හා සංඛ්‍යාලේඛන දෙපාර්තමේන්තුවේ අධ්‍යක්ෂ ජනරාල් පී. එම්. පී. අනුර කුමාර මහතා විසින් ඊයේ (21ද) පෙරවරුවේ ජනාධිපති කාර්යාලයේදී ජනාධිපති ගෝඨාභය රාජපක්ෂ මහතා වෙත සමරු කාසි පිළිගන්වනු ලැබූහ.මහ බැංකු අධිපති අජිත් නිවාඞ් කබ්රාල්, නියෝජ්‍ය අධිපති එන්. ඞී. ජී. ආර්. ධම්මික නානායක්කාර, මුදල් අධිකාරී කේ. එම්. අබේකෝන් යන මහත්වරු ද මේ අවස්ථාවට එක්ව සිටියහ.",
       "URL": "https://divaina.lk/%e0%b7%83%e0%b7%90%e0%b6%b8%e0%b6%bb%e0%b7%94%e0%b6%b8%e0%b7%8a-%e0%b6%af%e0%b7%99%e0%b6%9a%e0%b6%9a%e0%b7%8a-%e0%b7%80%e0%b7%99%e0%b6%b1%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/517/"
}