{
       "Source": "divaina",
       "Timestamp": "April 2, 2022",
       "Headline": "රාජ්‍ය ඇමති ශෂේන්ද්‍ර සෙවණගල ඔප්පු බෙදාදීමට නොපැමිණෙයි",
       "News Content": "ප‍්‍රදේශවාසීන්ට ඔප්පු බෙදාදීමේ උත්සවයක් සඳහා රාජ්‍ය ඇමැති ශෂේන්ද්‍ර රාජපක්ෂ ඊයේ (01 දා) පෙරවරුවේ සහභාගී වීමට නියමිතව තිබුණු අතර රටේ පවතින ආර්ථික අර්බුදය හේතුවෙන් ඇමැතිවරයාගේ පැමිණීමට විරෝධය පළකරමින් ජනතාව ප‍්‍රදේශයේ කලු කොඩි ප‍්‍රදර්ශනය කර තිබුණි.\n\nකෙසේ වෙතත් රාජ්‍ය ඇමැතිවරයා එම ස්ථානයට පැමිණෙන බව දැනුම් දී තිබුණත් ඔහු එම ස්ථානයට නොපැමිණියේය.\n\nරාජ්‍ය ඇමතිවරයා එම ස්ථානයට නොපැමිණියත් ඇමැතිවරයාට අයත් කිරිඉබ්බන්ආර ප‍්‍රදේශයේ නිවසක ඔහු සිටින බව දැන මාධ්‍යවේදීන් ඇමැතිවරයාගෙන් ප‍්‍රකාශයක් ලබා ගැනීමට එම නිවසට ගියද, ඇමති ආරක්ෂකයන් හරහා මාධ්‍යවේදීන්ට දැනුම් දුන්නේ ප‍්‍රකාශයක් ලබාදිය නොහැකි බවයි.\n\nසූරියවැව – රොෂාන් ගුණසේකර",
       "URL": "https://divaina.lk/%e0%b6%bb%e0%b7%8f%e0%b6%a2%e0%b7%8a%e0%b6%ba-%e0%b6%87%e0%b6%b8%e0%b6%ad%e0%b7%92-%e0%b7%81%e0%b7%82%e0%b7%9a%e0%b6%b1%e0%b7%8a%e0%b6%af%e0%b7%8a%e0%b6%bb-%e0%b7%83%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/508/"
}