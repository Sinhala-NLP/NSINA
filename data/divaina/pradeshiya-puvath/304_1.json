{
       "Source": "divaina",
       "Timestamp": "December 8, 2022",
       "Headline": "ප්‍රියමාලිට අතවර කියන සිද්ධිය ගැන සොයනවා – ඇමැති විජේදාස රාජපක්‍ෂ",
       "News Content": "රිමාන්ඩ් භාරයේ පසුවෙන තිළිනි ප්‍රියමාලිට ලිංගික අතවරයන් සිදුවෙන බවට කියවෙන සිද්ධියට අදාළ කරුණු තමා සොයා බලාගෙන යන බව බන්ධනාගාර පුනරුත්ථාපන ඇමැති විජේදාස රාජපක්‍ෂ මහතා ‘දිවයින’ ඊයේ (7දා) පැවැසීය.\n\nමෙම සිද්ධිය පිළිබඳව තමාට මාධ්‍ය මගින් දැන ගැනීමට ලැබූ බවද කී ඇමැතිවරයා මේ පිළිබඳව කරුණු සොයා බලා පරීක්‍ෂණයක් ආරම්භ කරන බවද පැවැසීය.\n\nමේ අතර දැන ගැනීමට ලැබෙන කරුණු අනුව තිළිනි ප්‍රියමාලි රඳවා සිටින කාන්තා සිරමැදිරිය අසලට බන්ධනාගාර රැකවරණයන් යොදවා ඇත.\n\nමේ අතර බන්ධනාගාර වෛද්‍යවරයකු කීවේ තිළිනි ප්‍රියමාලි රඳවා සිටින කාන්තා වාට්ටුවට යෑමට අවසරය ඇත්තේ බන්ධනාගාර වෛද්‍යවරුන් මෙන්ම හෙදියන්ට පමණක් බවය. මෙම කාන්තා සිරමැදිරියේ නොයෙකුත් ආකාරයේ සැකකාරියන් රඳවා සිටින බවත් ඔහු පැවැසීය.නෝමන් පලිහවඩන",
       "URL": "https://divaina.lk/%e0%b6%b4%e0%b7%8a%e0%b6%bb%e0%b7%92%e0%b6%ba%e0%b6%b8%e0%b7%8f%e0%b6%bd%e0%b7%92%e0%b6%a7-%e0%b6%85%e0%b6%ad%e0%b7%80%e0%b6%bb-%e0%b6%9a%e0%b7%92%e0%b6%ba%e0%b6%b1-%e0%b7%83%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/304/"
}