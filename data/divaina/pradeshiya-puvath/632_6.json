{
       "Source": "divaina",
       "Timestamp": "November 3, 2021",
       "Headline": "අධික වේගයෙන් ආ වාහන දෙකකට යටවී මුන්දලම ට‍්‍රැපික් ඕඅයිසීට බරපතලයි",
       "News Content": "මුන්දලම පොලීසියේ රථවාහන අංශයේ ස්ථානාධිපතිවරයා මාර්ගයේ ගමන් ගත් වාහන දෙකකට යටවී බරපතළ තත්ත්වයෙන් ප‍්‍රතිකාර ස`දහා හලාවත මහා රෝහලට ඇතුළත් කර තිබේ.\n\nපුත්තලම – කොළඹ ප‍්‍රධාන මාර්ගයේ මුන්දලම පොලීසිය ඉදිරිපිට රථවාහන රාජකාරී සිදු කරමින් සිටි මුන්දලම පොලීසියේ රථ වාහන අංශයේ නිලධාරීන් අධික වේගයෙන් ධාවනය වන වාහන අත්අඩංගුවට ගැනීමේ මෙහෙයුමක් අතරතුර මෙම අනතුර සිදුවී තිබේ.\n\nහලාවත දෙස සිට අධික වේගයෙන් පැමිණ කුඩා ලොරි රථයක් නවත්වන ලෙසට උප පොලිස් පරීක්ෂකවරයා සංඥා කර ඇති අතර ලොරි රථ රියදුරුට වේගය පාලනය කර ගැනීමට නොහැකිව උප පොලිස් පරීක්ෂකවරයාවද යට කරගෙන ගොස් තිබේ. එම ලොරි රථය පසුව ඉදිරියෙන් පැමිණ ඇති මෝටර් රථයක වැදී නැවතී ඇත. මාර්ගයේ රාජකාරියේ නිරතව සිටි රථවාහන අංශයේ ස්ථානාධිපතිවරයා වාහන දෙකේම වැදී තුවාල ලබා මුන්දලම රෝහලටත් එතනින් හලාවත මහා රෝහලටත් ඇතුළත් කර ඇත.\n\nමෙම අනතුරට සම්බන්ධ වාහන 02 පොලිස් බාරයට ගෙන ඇති අතර,ඒවායේ රියදුරන් අත්අඩංගුවට ගෙන තිබේ. මුන්දලම පොලීසිය රථවාහන අංශය සිද්ධිය පිළිබදව වැඩිදුර විමර්ශණ කටයුතු සිදු කරණු ලබයි.\n\nපුත්තලම / නලින් හෙන්දුරුගොඩ",
       "URL": "https://divaina.lk/%e0%b6%85%e0%b6%b0%e0%b7%92%e0%b6%9a-%e0%b7%80%e0%b7%9a%e0%b6%9c%e0%b6%ba%e0%b7%99%e0%b6%b1%e0%b7%8a-%e0%b6%86-%e0%b7%80%e0%b7%8f%e0%b7%84%e0%b6%b1-%e0%b6%af%e0%b7%99%e0%b6%9a%e0%b6%9a%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/632/"
}