{
       "Source": "divaina",
       "Timestamp": "March 16, 2023",
       "Headline": "දැරියට අතවර කිරීමට අනුබල දුන් මව රිමාන්ඩ්",
       "News Content": "තම බාල වයස්කාර ශ්‍රවණාබාධිත දැරියකට අතවර සිදු කිරීම සඳහා අනියම් සැමියාට ආධාර අනුබල දුන් දෙදරු මවක් ලබන 28 වෙනිදා දක්වා රිමාන්ඩ් බාරයේ තබන ලෙසට මිනුවන්ගොඩ මහෙස්ත්‍රාත් ටීග තේනබදු මහත්මිය 14 වෙනිදා නියම කළාය.\n\nකොටදෙනියාව පොලිසිය මගින් අත්අඩංගුවට ගෙන අධිකරණය හමුවට ඉදිරිපත් කෙරුණු 41 හැවිරිදි දෙදරු මවක් මෙසේ රිමාන්ඩ් බාරයට පත් කෙරිණි.\n\nඅවුරුදු 15 ක් වයසැති බාල වයස්කාර ශ්‍රවණාබාධිත දැරිය ළමා සුරැකුම් මධ්‍යස්ථානයක රඳවා ඇති බවත් සැකකරු අධිකරණ නියමයෙන් රිමාන්ඩ් බාරයේ පසුවන බවටත් අධිකරණයේ දී සඳහන් විය. සැකකාර මව දරු දෙදෙනා සහ අනියම් සැමියා සමග කොටදෙනියාව ල බාදුරාගොඩ, වත්තේමුල්ල ප්‍රදේශයෙන් නිවසක් කුලියට ගෙන පදිංචි වී සිටියදී සැකකාරියගේ අනියම් සැමියා විසින් දැරියට අතවර කර ඇති බව පොලිසිය පැවසීය.\n\nදැරියට සිදුවන කරදර සම්බන්ධව දැරිය තම මවට පවසා ඇතත් මව ඊට ආධාර අනුබල දී ඇති බවට අනාවරණය වී ඇතැයි පොලිසිය අධිකරණය හමුවේ වැඩිදුරටත් සඳහන් කළේය. කොටදෙනියාව පොලිසියේ ළමා සහ කාන්තා කාර්යාංශයේ ස්ථානාධිපතිනි උප පො. ප. ආර්. පී. ඒ. රන්දුනු නිලධාරිනිය පැමිණිල්ල මෙහෙය වුවාය.මිනුවන්ගොඩ – ටෝනි කරුණානායක",
       "URL": "https://divaina.lk/%e0%b6%af%e0%b7%90%e0%b6%bb%e0%b7%92%e0%b6%ba%e0%b6%a7-%e0%b6%85%e0%b6%ad%e0%b7%80%e0%b6%bb-%e0%b6%9a%e0%b7%92%e0%b6%bb%e0%b7%93%e0%b6%b8%e0%b6%a7-%e0%b6%85%e0%b6%b1%e0%b7%94%e0%b6%b6%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/212/"
}