{
       "Source": "divaina",
       "Timestamp": "October 16, 2021",
       "Headline": "විහිළුවේ… තල්ලුව දුරදිග ගොස් පස්දරු පියා මියගිහින්",
       "News Content": "අනතුර සිදුවූ ස්ථානයේ පොලිස් ආරක්ෂාව යොදා ඇති අයුරු….\n\nවයෝවෘද්ධ පුද්ගලයකු සහ තරුණයකු අතර ඇතිවූ විහිළුවක් දුරදිග යෑමෙන් සිදුවූ තල්ලූ කිරීමකින් පස්දරු පියෙකු මියගොස් ඇතැයි එගොඩ උයන පොලිසිය කියයි.\n\nමෝදර, එගොඩඋයන 308/2, ලිපිනයේ පදිංචිව සිටි ටී. ඩිල්මන් පීරිස් නමැති ධීවරයකු මෙහිදී මියගොස් ඇතැයි පොලිසිය කීය.\n\n71 හැවිරිදි වියේ පසු වූ මියගිය තැනැත්තාට වරාය මාවතේදී තරුණයකු විහිළු කර ඇති අතර එය බහින් බස් වීමක් දක්වා දුරදිග ගොස් තිබේ. පසුව තරුණයා පිටව ගොස් නැවත පැමිණ ඔහුව තල්ලූකිරීමේදී හිස කාණුවක ගැටී තිබේ.\n\nබරපතළ තුවාල සහිතව ත‍්‍රිරෝද රථයකින් පානදුර මූලික රෝහල කරා රැුගෙන යෑමේදී මියගොස් ඇති බවට මෙතෙක් කළ පරීක්ෂණවලදී තහවුරුව ඇතැයි පොලිසිය කීය.\n\nසැකකාර තරුණයා අත්අඩංගුවට ගෙන ඇති අතර මොරටුව මහෙස්ත‍්‍රාත් අධිකරණයට ඉදිරිපත් කිරීමට නියමිතව තිබිණි.\n\nඑගොඩඋයන ස්ථානාධිපති පොලිස් පරීක්ෂක අනිල් මාසකෝරාල මහතාගේ ප‍්‍රධානත්වයෙන් අපරාධ අංශ නිලධාරීහු පරීක්ෂණ පවත්වති.\n\nආර්. ඒ. එස්. පේ‍්‍රමතිලක – බණ්ඩාරගම",
       "URL": "https://divaina.lk/%e0%b7%80%e0%b7%92%e0%b7%84%e0%b7%92%e0%b7%85%e0%b7%94%e0%b7%80%e0%b7%9a-%e0%b6%ad%e0%b6%bd%e0%b7%8a%e0%b6%bd%e0%b7%94%e0%b7%80-%e0%b6%af%e0%b7%94%e0%b6%bb%e0%b6%af%e0%b7%92%e0%b6%9c-%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/653/"
}