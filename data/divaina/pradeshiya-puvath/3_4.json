{
       "Source": "divaina",
       "Timestamp": "October 5, 2023",
       "Headline": "යාපනයේ කරඹගමේ ගෙවත්තක බෝම්බයක් සහ උණ්ඩයක්",
       "News Content": "යාපනයේ, කොඩිගාමම්, මුරුසවිල්, කරඹගම් ප්‍රදේශයේ ගෙවත්තකින් ජීව අත් බෝම්බයක් හා මෝටාර් උණ්ඩයක් කොඩිගාමම් පොලිසිය විසින් ගොඩගෙන තිබේ.\n\nඉඩම් හිමියා වත්ත සුද්ධ පවිත්‍ර කරණ අවස්ථාවේදී සැක සහිත යමක් දැක ඒ පිළිබඳ පොලිසියට දැණුම් දීමෙන් පසුව පොලිසිය පැමිණ එම බෝම්බ ගොඩ ගෙන තිබේ.\n\nසිද්ධිය සම්බන්ධයෙන් චාවාකච්චේරී අධිකරණයට තොරතුරු වාර්තා කිරීමෙන් පසු පොලිසිය එම බෝම්බ නිෂ්ක්‍රීය කිරීමට අධිකරණ නියෝගයක් ලබා ගෙන ඇත. ඒ අනුව ඉඩමෙන් සොයා ගන්නා ලද බෝම්බ, පොලිස් විශේෂ කාර්ය බලකායේ නිලධාරීන් ලවා පුපුරවා විනාශ කරවීමට කොඩිගාමම් පොලිසිය පියවර ගෙන ඇත.\n\nදිනසේන රතුගමගේ",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%9a%e0%b6%bb%e0%b6%b9%e0%b6%9c%e0%b6%b8%e0%b7%9a-%e0%b6%9c%e0%b7%99%e0%b7%80%e0%b6%ad%e0%b7%8a%e0%b6%ad%e0%b6%9a-%e0%b6%b6%e0%b7%9d/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/3/"
}