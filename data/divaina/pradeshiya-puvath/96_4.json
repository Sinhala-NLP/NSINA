{
       "Source": "divaina",
       "Timestamp": "July 17, 2023",
       "Headline": "ආලේපන කුප්පියක මූඩියක් උගුරේ සිරවී අකුරැස්සේ බිළිඳියක් ජීවිතක්ෂයට",
       "News Content": "කුඩා ආලේපන කුප්පියක මූඩියක් උගුරේ සිරවීමෙන් අකුරැස්සේ කුඩා බිළිඳියක් මියගොස් තිබේ.\n\nමෙලෙස කුප්පියක් සිරවී ඇත්තේ, තලහගම, කජ්ජුහේන, නොම්මර 195 නිවසේ සිටි වයස අවුරුදු 01 යි දින 15 ක් වයසැති කේ.ජී. නෙහෙන්සා සේනාධීර නමැති බිළිඳියකි.\n\nසිද්ධිය වන අවස්ථාවේ ඇයගේ මව මුළුතැන්ගෙයි සිට ඇති අතර අවුරුදු 07 ක් වන වැඩිමහල් සොයුරා සමග ඇය නිවස තුළ සිට ඇත. ඇයගේ මිත්තනිය නිවස ආසන්නයේ ඉඩමක තේ දළු නෙලීමට ගොස් සිට තිබේ.\n\nනැගණිය විසින් මුව තුළට දමා ගත් ආලේපන කුප්පියක් උගුරේ සිරවී ඇති බව දැක ගත් සොයුරා එය ඉවත්කර ගැනීමට උත්සාහ ගත්තද එය අසාර්ථක වූ විට එම දරුවා කෑ ගසා කී විට මව, පියා සහ මිත්තනිය පැමිණ ‍උගුරේ සිරවූ බෝතල් මූඩිය ගැනීමට උත්සාහ ගත්තද එයද අසාර්ථකවූ බැවින් දැරිය කඹුරුපිටිය මූලික රෝහල වෙත ගෙන ගොස් තිබුණි. රෝහලට ගෙන එන විටත් බිළිඳිය මියගොස් සිටි බව රෝහල් ආරංචි මාර්ග පවසයි.\n\nමරණය සම්බන්ධව පශ්චාත් මරණ පරීක්ෂණය පැවැත්වීමට නියමිතව ඇත.සමන් උපුල් පිනිදිය",
       "URL": "https://divaina.lk/%e0%b6%86%e0%b6%bd%e0%b7%9a%e0%b6%b4%e0%b6%b1-%e0%b6%9a%e0%b7%94%e0%b6%b4%e0%b7%8a%e0%b6%b4%e0%b7%92%e0%b6%ba%e0%b6%9a-%e0%b6%b8%e0%b7%96%e0%b6%a9%e0%b7%92%e0%b6%ba%e0%b6%9a%e0%b7%8a-%e0%b6%8b/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/96/"
}