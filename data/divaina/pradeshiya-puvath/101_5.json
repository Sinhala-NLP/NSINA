{
       "Source": "divaina",
       "Timestamp": "July 12, 2023",
       "Headline": "නිවසේ නිදා සිටි තරුණයාට වෙඩි තබා ඝාතනය කරලා",
       "News Content": "මුලතිව් මල්ලාවී බාලිනගර් ප්‍රදේශයේ නිවසකට ඇතුළු වී තරුණයකු වෙඩි තබා ඝාතනය කළ සිද්ධියට සම්බන්ධ බවට සැකපිට තරුණයකු පොලිසිය විසින් 10 දා අත්අඩංගුවට ගෙන තිබේ.\n\nපසුගිය ඉරිදා රාත්‍රී 10ට පමණ මල්ලාවී බාලිනගර් ප්‍රදේශයේ නිවසක නිදා සිටි තරුණයකුට නිදිපැදුරේම වෙඩි තබා ඝාතනය කොට සැකකරු පලා ගොස් තිබුණි.\n\nමෙම වෙඩිතැබීමෙන් මියගොස් ඇත්තේ ල්ලාවි බාලිනගර් ප්‍රදේශයේ පදිංචිව සිටි 23 හැවිරිදි මහේන්ද්‍රන් දිලක්සන් නැමති තරුණයෙකි.\n\nපැරණි කෝන්තරයක් මත මෙම වෙඩි තැබීම සිදු කොට ඇති අතර මියගිය අයගේ මළ සිරුර පරීක්ෂණ කටයුතු සඳහා කිළිනොච්චිය රෝහල වෙත රැගෙන විත් තිබූ අතර පශ්චාත් මරණ පරීක්ෂණ කටයුතුවලින් පසුව අධිකරණ නියෝග මත මළ සිරුර ඥාතීන් වෙත භාර දී ඇත.\n\nමල්ලාවී පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.\n\nදිනසේන රතුගමගේ",
       "URL": "https://divaina.lk/%e0%b6%b1%e0%b7%92%e0%b7%80%e0%b7%83%e0%b7%9a-%e0%b6%b1%e0%b7%92%e0%b6%af%e0%b7%8f-%e0%b7%83%e0%b7%92%e0%b6%a7%e0%b7%92-%e0%b6%ad%e0%b6%bb%e0%b7%94%e0%b6%ab%e0%b6%ba%e0%b7%8f%e0%b6%a7-%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/101/"
}