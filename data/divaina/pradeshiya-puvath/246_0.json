{
       "Source": "divaina",
       "Timestamp": "February 7, 2023",
       "Headline": "නිදහසේ වියදම කප් ගසයි – එදා කෝටි 9 1/2යි – මෙදා කෝටි 40යි",
       "News Content": "ජාතික නිදහස් උත්සවය සැමරීම සඳහා පසුගිය වසරේදී (2022) රුපියල් කෝටි නවය හමාරක් පමණ මුදලක් වියදම් වුවද මෙම වසරේදී පවතින ආර්ථික ගැටලු ද හමුවේ එම වියදම රුපියල් කෝටි 40කට ආසන්න වී ඇත.\n\nපසුගිය වසරේදී නවකෝටි හතළිස්හත්ලක්‍ෂ හැටපන්දහස් පන්සිය හැටහතරයි ශත හැත්තෑපහක මුදලක් ජාතික නිදහස් උත්සවය සැමරීම සඳහා වැයවී තිබේ.\n\nජාතික නිදහස් දින සැමරුම වෙනුවෙන් 2021 දී 80,662,000.36 ක්ද, 2020 දී 63,214,561.99 ක්ද, 2019 දී 68,130,091.15 ක්ද, 2018 දී 86,805,319.35 ක්ද ලෙස මුදල් වැයවී ඇත.\n\nකෙසේ වෙතත් මෙම වසරේදී පසුගිය වසර (2022)ට වඩා වියදම සිව් ගුණයක වැඩිවීමක් සිදුව ඇති අතර ඊට හේතුව වී ඇත්තේ දැනට රට තුළ පවතින අධි උද්ධමනකාරී වාතාවරණය බව රජයේ ඉහළ නිලධාරීන්ගේ මතය වී තිබේ.\n\nප්‍රධාන වශයෙන් ඉන්ධන මිල ඉහළ යෑම සහ වෙනත් භාණ්ඩ හා සේවා වියදම් ද විශාල වශයෙන් ඉහළ යෑම මත මෙවර එම වියදම් වැඩිවී ඇතැයි එම නිලධාරීහු පවසති.අකිත පෙරේරා",
       "URL": "https://divaina.lk/%e0%b6%b1%e0%b7%92%e0%b6%af%e0%b7%84%e0%b7%83%e0%b7%9a-%e0%b7%80%e0%b7%92%e0%b6%ba%e0%b6%af%e0%b6%b8-%e0%b6%9a%e0%b6%b4%e0%b7%8a-%e0%b6%9c%e0%b7%83%e0%b6%ba%e0%b7%92-%e0%b6%91%e0%b6%af%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/246/"
}