{
       "Source": "divaina",
       "Timestamp": "July 31, 2023",
       "Headline": "මොනරාගල කොළඔ බසය පාරෙන් පැන පෙරළිලා – 14ක් රෝහලේ",
       "News Content": "කොළඹ සිට මොණරාගල දක්වා ධාවනය කළ පෞද්ගලික බස්රථයක් ඊයේ 30 වනදා අ`ඵයම ගොඩකවෙල ගලහිටිය ප්‍රදේශයේදී මාර්ගයෙන් ඉවතට පැන පෙරලී යාමෙන් තුවාල වූ බස් රථයේ ගමන් ගත් 14 දෙනෙකු කහවත්ත මූලික රෝහලට ඇතුළත් කර තිබේ.\n\nබස්රථය අනතුරට ලක්වන විට බස්රථයේ 54 දෙනෙකු පමණ ගමන්කර ඇති බවත් රියදුරු පොලිස් භාරයට ගෙන විමර්ශන සිදුකරන බව රක්වාන පොලීසිය පවසයි. රෝහල් ගත කළ පිරිසට අමතරව තවත් පුද්ගලයින් හය දෙනෙකු කහවත්ත මුලික රෝහලේ බාහිර ප්‍රතිකාර ගෙන පිටවී ගොස්ඇත. මෙමපුද්ගලික බසය කොළඹ ඇඹිලිපිටිය ප්‍රධාන මාර්ගයේ ගොඩකවෙල ගලහිටියේදී මාර්ගයෙන් ඉවතට ගොස් පාර අයිනේ නිවෙසකට යන මාර්ගයක් ඔස්සේ ගමන් කර එම මාර්ගයේ බැම්මකින් පෙරළී ඇතැයි රක්වාන පොලිසිය පවසයි.\n\nගම්වාසීන් එක්ව සුවසැරිය ගිලන් රථයකට අමතා තුවාලකරුවන් රෝහල් ගතකර තිබේ.\n\nරෝහල් ගත කළ අයගෙන් දෙදෙනෙකුගේ පාද වලට බරපතළ හානි සිදුව ඇති බව පොලීසිය කියයි.කහවත්ත සමරවීර නිරෝෂණ",
       "URL": "https://divaina.lk/%e0%b6%b8%e0%b7%9c%e0%b6%b1%e0%b6%bb%e0%b7%8f%e0%b6%9c%e0%b6%bd-%e0%b6%9a%e0%b7%9c%e0%b7%85%e0%b6%94-%e0%b6%b6%e0%b7%83%e0%b6%ba-%e0%b6%b4%e0%b7%8f%e0%b6%bb%e0%b7%99%e0%b6%b1%e0%b7%8a-%e0%b6%b4/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/79/"
}