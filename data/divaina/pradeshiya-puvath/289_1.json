{
       "Source": "divaina",
       "Timestamp": "December 24, 2022",
       "Headline": "කොළඹ 7න් කෝට්ටෙට උමං පාරක්? ඇමැති විදුර බලන්න යයි",
       "News Content": "කොළඹ 7 ජාවත්ත සුසාන භූමියෙහි, කෝට්ටේ යුගයේ උමං මාර්ගයක් පැවැති බවට අනුමාන කෙරෙන ස්ථානයක් ඇමැති විදුර වික්‍රමනායක මහතා විසින් පසුගියදා නිරීක්‍ෂණය කරන ලදී.\n\nකෝට්ටේ රාජධානියේ සිට, වර්තමාන ජාවත්ත ආදාහනාගාරයේ මෙම ස්ථානයට එම කාලයේදී උමං මාර්ගයක් පැවති බවට අනුමාන කෙරේ. අදාළ ස්ථානය නිරීක්‍ෂණය කිරීමට පසුගියදා විදුර වික්‍රමනායක ඇමැතිවරයා ගියේය. පෘතුගීසි සමයේ තුවාල වූ පෘතුගීසීන් සුවපත් කිරීම සඳහා මෙහි තිබූ ශුද්ධ වූ ජලය සහිත ළිඳෙන් ශුද්ධ වූ ජලය ලබාගෙන ඇති බවත්, ඒ සඳහා කෝට්ටේ රාජධානියේ සිට මෙතැනට උමං මාර්ගයෙන් පැමිණ ඇති බවටත් අනුමාන කෙරේ. මෙම ඓතිහාසික ස්ථානය වර්තමාන ජාවත්ත ආදාහනාගාරය තුළ පිහිටා තිබේ. ජාවත්ත සුසානභූමි පාලකවරිය ද මෙම නිරීක්‍ෂණ කටයුතු සඳහා සහභාගි වූවාය.\n\nචමින්ද සිල්වා",
       "URL": "https://divaina.lk/%e0%b6%9a%e0%b7%9c%e0%b7%85%e0%b6%b9-7%e0%b6%b1%e0%b7%8a-%e0%b6%9a%e0%b7%9d%e0%b6%a7%e0%b7%8a%e0%b6%a7%e0%b7%99%e0%b6%a7-%e0%b6%8b%e0%b6%b8%e0%b6%82-%e0%b6%b4%e0%b7%8f%e0%b6%bb%e0%b6%9a%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/289/"
}