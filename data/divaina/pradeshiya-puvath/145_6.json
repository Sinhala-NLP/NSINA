{
       "Source": "divaina",
       "Timestamp": "May 27, 2023",
       "Headline": "ඩෙංගු ශ්‍රමදානය මැද අලකලංචියක්: කසළ ගොඩට ගිනි තැබුවාම කාන්තාවකට වෙඩි වදී",
       "News Content": "ගෝනගංආර පොලිස් වසමේ ඉකුත් 25 වැනිදා ක්‍රියාත්මක කළ ඩෙංගු මර්දන ශ්‍රමදානයක දී කසළ ගොඩක් ගිනි තැබීමේ දී එහි තිබූ බෙහෙත් කොටන තුවක්කුවක් පත්තු වී කාන්තාවකට තුවාල සිදුවී ඇතැයි ගෝනගංආර පොලිසිය පවසයි.\n\nමෙලෙස තුවාල ලබා ඇත්තේ ගෝනගංආර දියකිරිත්ත පදිංචි ටී.එම්. මාලනී (42) නමැති සිව්දරු මවකි.\n\nඑදින පැවැති ඩෙංගු මර්දන ශ්‍රමදානයේ දී ඇයගේ නිවස අසල තිබූ කසළ ගොඩකට ගිනි තබා ඇති අතර කිසියම් අයකු විසින් එහි සඟවා තිබූ බෙහෙත් කොටන තුවක්කුවක් එහිදී පත්තු වී ඇයගේ වම්පාදයට තුවාල සිදුවී ඇත.\n\nමේ වන විට ඇය මොනරාගල දිස්ත්‍රික් මහ රෝහලේ ප්‍රතිකාර ලබමින් පසුවෙයි.\n\nඇයගේ පවුලේ සාමාජිකයකු බෙහෙත් කොටන තුවක්කුව කසළ ගොඩේ සඟවා තබන්නට ඇතැයි පොලිසිය විශ්වාසය පළ කරයි.\n\nගෝනගංආර පොලිස් ස්ථානාධිපති වසන්ත බණ්ඩාර මහතා පරීක්ෂණ පවත්වයි.\n\nබඩල්කුඹුර රවිඳු ගුණතිලක",
       "URL": "https://divaina.lk/%e0%b6%a9%e0%b7%99%e0%b6%82%e0%b6%9c%e0%b7%94-%e0%b7%81%e0%b7%8a%e0%b6%bb%e0%b6%b8%e0%b6%af%e0%b7%8f%e0%b6%b1%e0%b6%ba-%e0%b6%b8%e0%b7%90%e0%b6%af-%e0%b6%85%e0%b6%bd%e0%b6%9a%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/145/"
}