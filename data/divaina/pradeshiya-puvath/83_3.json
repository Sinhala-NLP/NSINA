{
       "Source": "divaina",
       "Timestamp": "July 27, 2023",
       "Headline": "ඇමැතිගේ සුරතලා ගෙනගිය සුපිරි බසය පෙරළෙයි",
       "News Content": "ප්‍රබල ඇමැතිවරයකුට අයත් සුඛෝපභෝගී බස් රථයක් ඊයේ (26 වැනිදා) අළුයම 3.00 ට පමණ හපුතලේ නගරයේදී ප්‍රපාතයකට පෙරළී අනතුරක් සිදුව තිබේ.\n\nමෙම අනතුර සිදුවන අවස්ථාවේදී බස් රථයේ රියදුරු හා ඇමැතිවරයාට අයත් සුරතල් බලු පැටවා පමණක් සිට ඇතැයි හපුතලේ පොලිසිය කියා සිටී.\n\nඅනතුරින් බස් රථයට සුළු හානි සිදුවී තිබුණත් රියදුරාට හෝ සුරතල් බලු පැටවාට අනතුරක් වී නැතැයි ද පොලිසිය සඳහන් කළේය.\n\nසුරතල් බලු පැටවාට ඇති වී තිබෙන අසනීපයකට ප්‍රතිකාර ලබාගෙන කොළඹ සිට බණ්ඩාරවෙල දක්වා ගමන් කරමින් තිබියදී බස් රථය පෙරළී ගොස් ඇත්තේ රියදුරුට නින්දයෑම නිසාය.\n\nඇමැතිවරයාට අයත් මෙම සුඛෝපභෝගී බස් රථය වෙන්කර ඇත්තේ සුරතල් බලු පැටවුන් ප්‍රවාහනය සඳහා යැයි රියදුරු පවසා ඇත. ඇමැතිවරයාට සුරතල් බලු පැටවුන් රැසක් ඇතැයිද පැවැසේ.ශිරාන් රණසිංහ, හපුතලේ – බුවනෙක",
       "URL": "https://divaina.lk/%e0%b6%87%e0%b6%b8%e0%b7%90%e0%b6%ad%e0%b7%92%e0%b6%9c%e0%b7%9a-%e0%b7%83%e0%b7%94%e0%b6%bb%e0%b6%ad%e0%b6%bd%e0%b7%8f-%e0%b6%9c%e0%b7%99%e0%b6%b1%e0%b6%9c%e0%b7%92%e0%b6%ba-%e0%b7%83%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/83/"
}