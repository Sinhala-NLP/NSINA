{
       "Source": "divaina",
       "Timestamp": "July 19, 2023",
       "Headline": "ලු‍නුගල ජාතික පාසලේ 10 ශ්‍රේණියේ සිසුන් දෙදෙනෙක් ගුටි ඇනගෙන අයෙකුට බරපතළයි",
       "News Content": "දහවන ශ්‍රේණියේ ශිෂ්‍යයින් දෙදෙනෙකු 17 දින පාසල් දිවා කාලයේදී ඇති කර ගත් ආරවුලකින් පසු ගුටි ඇන ගැනීමකදී එක් ශිෂ්‍යයෙක් අනෙක් ශිෂ්‍යයාට උළු කැටයකින් පහරදී දැඩි ලෙස තුවාල සිදු කිරීම නිසා තුවාලකරු ලු‍නුගල දිසා රෝහලට ඇතුළත් කිරීමෙන් පසු බරපතළ තත්වය මත බදුල්ල ඌව පළාත් ශික්ෂණ රෝහලට ඇතුළත් කළ බව පොලීසිය පවසයි. මෙලෙස තුවාල ලබා ප්‍රතිකාර ලබමින් සිටින්නේ ලු‍නුගල ජාතික පාසලේ ශිෂ්‍යයෙකි. මේ සම්බන්ධව තුවාලකරුගේ සීයා කෙනෙකු කළ පැමිණිල්ලක් අනුව ලු‍නුගල පොලීසිය පරීක්ෂණ කටයුතු කරමින් සිටී.\n\nතුවාලකරු රෝහලේ නේවාසිකව ප්‍රතිකාර ලබන බවත් වම් අත වැලමිට පහළ අස්ථි දෙකට බරපතළ ලෙස හානි සිදුවී ඇති බවත් හදිසි ප්‍රතිකාර ඒකකයේ ප්‍රධානි රජයේ වෛද්‍යවරුන්ගේ සංගමයේ සහකාර ලේකම් සහ මාධ්‍ය කමිටු සාමාජික වෛද්‍ය පාලිත රාජපක්ෂ මහතා පැවැසීය.\n\nබදුල්ල එච්.එම්.සමරකෝන් බණ්ඩාර",
       "URL": "https://divaina.lk/%e0%b6%bd%e0%b7%94%e0%b6%b1%e0%b7%94%e0%b6%9c%e0%b6%bd-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b4%e0%b7%8f%e0%b7%83%e0%b6%bd%e0%b7%9a-10-%e0%b7%81%e0%b7%8a%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/94/"
}