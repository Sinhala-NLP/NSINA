{
       "Source": "divaina",
       "Timestamp": "September 9, 2022",
       "Headline": "මෝල්ලු – කැෂිනෝ-රේස් බදුවලින් රිංගලා ලොකුම මෝල් හිමියා සත පහක් ගෙවලා නෑ",
       "News Content": "ලක්‍ෂ පහක් ලිපිගොනු ඇතත් බදු ගෙවන්නේ 30000යිමහින්දානන්ද මැතිසබයේදී කියයිආදායම් බදු ගෙවීම සඳහා බදු ලිපිගොනු පන්ලක්‍ෂය හත්දහසක ප්‍රමාණයක් තිබුණද මෙම වසරේ (2022) මේ වන තෙක් බදු ගෙවා ඇත්තේ පුද්ගලයන් තිස්දහසක් පමණක් බව මන්ත්‍රී මහින්දානන්ද අලුත්ගමගේ මහතා පාර්ලිමේන්තුවේදී ඊයේ (08දා) සඳහන් කළේය.තනි පුද්ගලයන් දෙලක්‍ෂ අනූදහසක් මෙරටට ආදායම් බදු ගෙවීම සිදුකිරීමට යටත්ව සිටින නමුත් මෙම වසරේ ගෙවා ඇත්තේ ඉහත ප්‍රමාණය පමණක් බවද කාර්මික ආරවුල් සංශෝධන පනත් කෙටුම්පත් සම්බන්ධයෙන් විවාදයට එක් වෙමින් හෙතෙම කීවේය.මෙරට ප්‍රධානතම, මහා පරිමාණ වීමෝල් හිමියා පසුගිය අවුරුදු 05ටම ශත පහක්වත් බදු ගෙවා නැති බවද වීමෝල් හිමියන් අතර දෙවැනියා ගෙවා ඇත්තේ රුපියල් ලක්‍ෂ 09ක ආදායම් බද්දක් පමණක් වන බවද පාර්ලිමේන්තුව නියෝජනය කරන අනෙක් වීමෝල් හිමියා මිලියන 50ක බද්දක් ගෙවා ඇති බවද හෙතෙම පැවසීය.මේ අතර කැසිනෝ, රේස් බයිරේස් ව්‍යාපාර සිදුකරන ව්‍යාපාරිකයකයින් ආදායම් බදු ගෙවා නැතැයිද, ඊට අමතරව ප්‍රබල වෙළඳ ආයතනද බදුගෙවීම පැහැර හැර ඇතැයිද මන්ත්‍රීවරයා කීය.මෙරට ආදායම් බදු ආදායම මේවනවිට රුපියල් මිලියන 600 දක්වා පහත වැටී ඇතැයිද නිසි ලෙස එකතු කරන්නේ නම් බදු ආදායම රුපියල් මිලියන 3000 දක්වා වැඩිකර ගත හැකි බවද කී ඒ මහතා එසේ කරන්නේ නම් ජාත්‍යන්තර මූල්‍ය අරමුදලෙන් හෝ ලෝක බැංකුවෙන් ණය ගැනීමට අවශ්‍ය නොවන බවද කියා සිටියේය.ආදායම් බදු දෙපාර්තමේන්තුව තුළ නිසි නියාමන ඒකකයක් පිහිටුවා අවංක නිලධාරීන් 50 දෙනකු යොදවන්නේ නම් මෙම බදු මුදල් අඩුවකින් තොරව එකතු කර ගැනීමේ හැකියාව පවතින බවද හෙතෙම කීය.මේ අතර මෙරට රාජ්‍ය බැංකුවක රුපියල් ලක්‍ෂ 12කට වැඩි මාසික වැටුපක් උපයන නිලධාරියකු පෞද්ගලිකව ගෙවිය යුතු ආදායම් බදු එම බැංකුව විසින් ගෙවා ඇති බවට අනාවරණය වී ඇතැයිද මන්ත්‍රීවරයා වැඩිදුරටත් පැවැසීය.\n\nඅකිත පෙරේරා, රනිල් ධර්මසේන",
       "URL": "https://divaina.lk/%e0%b6%b8%e0%b7%9d%e0%b6%bd%e0%b7%8a%e0%b6%bd%e0%b7%94-%e0%b6%9a%e0%b7%90%e0%b7%82%e0%b7%92%e0%b6%b1%e0%b7%9d-%e0%b6%bb%e0%b7%9a%e0%b7%83%e0%b7%8a-%e0%b6%b6%e0%b6%af%e0%b7%94%e0%b7%80%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/381/"
}