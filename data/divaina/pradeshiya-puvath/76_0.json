{
       "Source": "divaina",
       "Timestamp": "August 3, 2023",
       "Headline": "ග්‍රේට් වෙස්ටර්න් කඳු මුදුනේ කාන්තා මළ සිරුර රැගෙන ඒමට ගිය කෝප්‍රල්වරයෙක් හදිසියේම මරුට",
       "News Content": "ග්‍රේට් වෙස්ටර්න් කඳු මුදුනේදී අභිරහස් ලෙස මියගිය කාන්තා මළ සිරුර රැගෙන ඒමට ගිය යුද හමුදා කෝප්‍රල්වරයෙක් හදිසියේ ඇති වූ රෝගි තත්ත්වයක් හේතුවෙන් රක්ෂිතය තුළදී ජීවිතක්ෂයට පත් වූ බව ලිදුල පොලිසියේ ස්ථානාධිපති පොලිස් පරීක්ෂක සිසිර කුමාර මහතා පැවසීය.\n\nමෙසේ මියගොස් ඇත්තේ නුවරඑළිය ශ්‍රී ලංකා තුන්වන සිංහ රෙජිමේන්තුවේ රාජකාරි කරමින් සිටි කෝප්‍රල් කේ. එන්. එස්. කේ. හේරත් (36) නමැති අනුරාධපුර ප්‍රදේශයේ පදිංචි අයෙකි.\n\nකාන්තා මළ සිරුර රැගෙන ඒම සඳහා පොලිස් නිලධාරීන්, යුද හමුදා නිලධාරීන්, පොලිස් විශේෂ කාර්ය බළකායේ නිලධාරීන් රක්ෂිතය තුළට පිවිසෙන අවස්ථාවේ යුද හමුදා කෝප්‍රල්වරයා පසුපසින් ගමන් ගෙන තිබේ. පසුව ඊට පසු පසින් පැමිණි පුද්ගලයන් දෙදෙනකු යුද හමුදා නිලධාරියකු රක්ෂිතය තුළ වැටී සිටින බවට කළ දැනුම් දීමක් මත යුද හමුදා භට පිරිස් වහාම ක්‍රියාත්මක වී කෝප්‍රල්වරයා නුවරඑළිය දිස්ත්‍රික් මහ රෝහල වෙත ඇතුළත් කරන අවස්ථාවේ කෝප්‍රල්වරයා ජීවිතක්ෂයට පත් වී ඇති බව නුවරඑළිය දිස්ත්‍රික් මහ රෝහලේ වෛද්‍යවරුන් තහවුරු කළ බව ලිදුල පොලිස් ස්ථානාධිපතිවරයා කියා සිටියේය.නුවරඑළිය – නාලක රත්නායක",
       "URL": "https://divaina.lk/%e0%b6%9c%e0%b7%8a%e0%b6%bb%e0%b7%9a%e0%b6%a7%e0%b7%8a-%e0%b7%80%e0%b7%99%e0%b7%83%e0%b7%8a%e0%b6%a7%e0%b6%bb%e0%b7%8a%e0%b6%b1%e0%b7%8a-%e0%b6%9a%e0%b6%b3%e0%b7%94-%e0%b6%b8%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/76/"
}