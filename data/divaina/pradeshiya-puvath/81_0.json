{
       "Source": "divaina",
       "Timestamp": "July 29, 2023",
       "Headline": "බිරිඳට කළ සිසේරියන් සැත්කමින් පසු කිලෝ එකක ගෝස් කැබැල්ලක් බඩේ තිබියදී තුවාලය මහලා",
       "News Content": "මුලතිව් රෝහලේදී සිදුකළ සැත්කමකින් පසුව මවකගේ උදරයේ තිබී කිලෝග්‍රෑම් එකක් පමණ බර ගෝස් කැබැල්ලක් හමුවීමේ සිද්ධියක් සම්බන්ධයෙන් වහාම පරීක්ෂණයක් පවත්වන ලෙස ස්වාමි පුරුෂයකු උතුරු පළාත් සෞඛ්‍ය සේවා අධ්‍යක්ෂවරයාගෙන් 27 දා ඉල්ලීමක් කොට තිබේ.\n\nදරු ප්‍රසූතියක් සදහා මුලතිව් රෝහලට ඇතුළත් කළ තම බිරිඳ රෝහලේදී සිසේරියන් සැත්කමකට භාජනය කළ බවත්, ඉන් පසුව ඇගේ උදරයේ හටගත් වේදනාව දින\n\nගණනාවක් යන තුරුත් පහව ගොස් නොමැති නිසා ඇයව වාර 12 ක්ම මුලතිව් රෝහලට රැගෙන ගිය බව ස්වාමිපුරුෂයා සඳහන් කරයි.\n\nපසුව එක්ස්රේ පරීක්ෂණයකින් පසුව උදරයේ කිලෝග්‍රෑම් එකක පමණ ගෝස් කැබැල්ලක් තිබියදී සිය බිරිඳගේ උදරය මසා ඇති බව හෙළිවීමෙන් පසුව එම ගෝස් කැබැල්ල ගැනීමට යළි ශල්‍ය කර්මයක් කළ බව පවසන ස්වාමිපුරුෂයා, වෛද්‍යවරුන්ගේ නොසැලකිල්ල නිසා තමාටත් තම බිරිඳටත් සිදු වූ මානසික කම්පනය හා බිරිඳගේ ශාරීරික වේදනාව වෙනුවෙන් වහාම පරීක්ෂණයක් පවත්වා ඊට වග කිව යුතු වෛද්‍යවරුන්ට කිසියම් දඬුවමක් ලබාදිය යුතු බව එම ස්වාමිපුරුෂයා විසින් කළ පැමිණිල්ලෙන් ඉල්ලීමක් කොට තිබේ.\n\nමෙම පැමිණිල්ල සම්බන්ධයෙන් පරීක්ෂණයක් පැවැත්වීමට වෛද්‍යවරු තුන්දෙනකුගෙන් සමන්විත කණ්ඩායමක් උතුරු පළාත් සෞඛ්‍ය සේවා අධ්‍යක්ෂ කාර්යාලය විසින් පත්කොට තිබේ.\n\nදිනසේන රතුගමගේ",
       "URL": "https://divaina.lk/%e0%b6%b6%e0%b7%92%e0%b6%bb%e0%b7%92%e0%b6%b3%e0%b6%a7-%e0%b6%9a%e0%b7%85-%e0%b7%83%e0%b7%92%e0%b7%83%e0%b7%9a%e0%b6%bb%e0%b7%92%e0%b6%ba%e0%b6%b1%e0%b7%8a-%e0%b7%83%e0%b7%90%e0%b6%ad%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/81/"
}