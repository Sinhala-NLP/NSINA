{
       "Source": "divaina",
       "Timestamp": "March 7, 2023",
       "Headline": "ලංකාවේ දරුවන්ගේ කෑමවේල අඩුවෙලා එදිනෙදා වියදමට ගෙදර බඩුමුට්ටුත් විකුණනවා",
       "News Content": "බරපතළ ආර්ථික අර්බුදය නිසා ශ්‍රී ලංකාව තුළ සාගින්න වර්ධනය වී පවුල්වලින් අඩකට සිය දරුවන්ට ලබාදෙන ආහාර අඩු කිරීමට සිදුවී ඇති බවට ‘සේව් ද චිල්ඩ්රන්’ නමැති ජගත් සංවිධානය අනතුරු අඟවා ඇත.\n\nසිය අලුත්ම වාර්තාවෙන් එම සංවිධානය දක්වන්නේ සාමාන්‍ය ගෘහස්ථ වියදම සියයට 18 කින් වැඩිවී ආහාර ද්‍රව්‍ය ඇතුළු අනිකුත් භාණ්ඩ ලබාගැනීමට නොහැකි සංඛ්‍යාව සියයට 23 කින් වැඩිවී ඇති බවයි.\n\nආහාර මිලදී ගැනීම සඳහා ණයට මුදල් ගන්නා සංඛ්‍යාව සියයට 24 කින්ද, එදිනෙදා වියදමට මුදල් ලබාගැනීමට සිය ගෘහභාණ්ඩ පවා විකුණන පිරිස සියයට 28 කින්ද වැඩිවී ඇතැයි සේව් ද චිල්ඩ්රන් අලුත්ම වාර්තාවේ දක්වා ඇත.\n\nදරුවන්ට ආහාර ලබාදීම සඳහා වැඩිහිටියන් ආහාර වේල අඩුකරන බවද බිත්තර සහ යෝගට් පවා දරුවෙකුට ලබාදීමට නොහැකිවී තිබෙන බවද එම වාර්තාවේ දැක්වේ.\n\nඑසේම සෑම නිවාස 10 කින් නවයක්ම පවසා ඇත්තේ තම දරුවන්ට ආහාරවේලක් ලබාදීම සහතික කළ නොහැකි බවයි.කීර්ති වර්ණකුලසූරිය",
       "URL": "https://divaina.lk/%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%9a-%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a%e0%b6%9c%e0%b7%9a-%e0%b6%9a%e0%b7%91%e0%b6%b8%e0%b7%80%e0%b7%9a%e0%b6%bd-%e0%b6%85/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/220/"
}