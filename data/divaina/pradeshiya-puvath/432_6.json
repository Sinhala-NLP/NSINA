{
       "Source": "divaina",
       "Timestamp": "July 7, 2022",
       "Headline": "අධිබලැති ස්කෑනරයක් අරන් නාගඉලුප්පකුලම් ඉපැරැණි දාගැබේ  නිධන් ගන්න පැමිණි පිරිස  මාට්ටු",
       "News Content": "වවුනියාවේ නාගඉලුප්පකුලම් රක්ෂිත වනය මැද පිහිටි ඉපැරැණි දාගැබක ඇති නිධානයක් හෑරීම සඳහා දකුණේ සිට වවුනියාවට පැමිණි 9 දෙනකු යුද හමුදා නිලධාරීන් පිරිසක් විසින් 6දා අත්අඩංගුවට ගෙන තිබේ.යුද හමුදා බුද්ධි අංශයේ නිලධාරීන්ට ලැබුණු තොරතුරක් මත එම ප්‍රදේශයට ගමන් කරමින් තිබූ වෑන් රථයක් පරීක්ෂා කිරීමේදී ඒ තුළ අධිබලැති ස්කෑනර් යන්ත්‍රයක් පූජා භාණ්ඩ රැසක් හා නිධානය හෑරීම සඳහා රැගෙන එන ලද තවත් උපකරණ කිහිපයක් අත්අඩංගුවට ගැනීමට හැකි වී තිබේ.මෙම සැකකරුවන්ගෙන් 7 දෙනකු කැලණිය, දෙල්ගොඩ, සීදුව, කඩවත වැනි පළාත්වල පදිංචිකරුවන් වන අතර ඉතිරි දෙදෙනා වවුනියාවේ පදිංචිකරුවෝය.\n\nදිනසේන රතුගමගේ",
       "URL": "https://divaina.lk/%e0%b6%85%e0%b6%b0%e0%b7%92%e0%b6%b6%e0%b6%bd%e0%b7%90%e0%b6%ad%e0%b7%92-%e0%b7%83%e0%b7%8a%e0%b6%9a%e0%b7%91%e0%b6%b1%e0%b6%bb%e0%b6%ba%e0%b6%9a%e0%b7%8a-%e0%b6%85%e0%b6%bb%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/432/"
}