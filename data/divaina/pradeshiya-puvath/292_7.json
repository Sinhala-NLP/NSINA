{
       "Source": "divaina",
       "Timestamp": "December 20, 2022",
       "Headline": "වවුනියාව නාගරික මන්ත්‍රී පුතා හිටපු පෙම්වතියගෙන් කප්පම් අරන්",
       "News Content": "දෙදෙනා ගත් ඡායාරූප සමාජ මාධ්‍ය වෙත මුදාහරින බවට බිය කරමින්\n\nවවුනියාව නගර සභාවේ නාගරික මන්ත්‍රීවරයෙකුගේ පුතෙකු ඔහු ආදරය කළ තරුණියගෙන් රුපියල් ලක්ෂ දෙකක කප්පම් මුදලක් ලබා ගත් බවට වවුනියාව පොලිසියට කාන්තාවක් 18 දා පැමිණිලි කොට තිබේ.\n\nමෙම පුද්ගලයා තරුණිය සමග ආදරයෙන් වෙලී සිටි ඡායාරූප කීපයක් හා වීඩියෝ කීපයක් සමාජ මාධ්‍ය වෙත මුදා හරින බවට බිය ගන්වා මෙම කප්පම් මුදල ලබා ගෙන තිබේ.\n\nමේ වන විට තරුණයා හා තරුණිය අතර පැවති ප්‍රේම සබඳකම බිඳ වැටී ඇති අතර තරුණිය වෙනත් විවාහයක් කර ගන්නා බවට ලැබුණු තොරතුරකින් පසුව තරුණයා පැරණි ඡායාරූප හා වීඩියෝ දර්ශන ගැන ප්‍රකාශ කොට තරුණියව බිය වද්දා ඇත.\n\nවවුනියාව පොලීසිය සිද්ධිය සම්බන්ධයෙන් පරීක්ෂණ පවත්වා ගෙන යයි.දිනසේන රතුගමගේ",
       "URL": "https://divaina.lk/%e0%b7%80%e0%b7%80%e0%b7%94%e0%b6%b1%e0%b7%92%e0%b6%ba%e0%b7%8f%e0%b7%80-%e0%b6%b1%e0%b7%8f%e0%b6%9c%e0%b6%bb%e0%b7%92%e0%b6%9a-%e0%b6%b8%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b7%93/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/292/"
}