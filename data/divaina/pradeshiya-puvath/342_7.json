{
       "Source": "divaina",
       "Timestamp": "October 26, 2022",
       "Headline": "මුතුරාජවෙල රක්ෂිතයේ ජයටම කරගෙන ගිය හොර අරක්කු තිප්පොළක් වටලයි",
       "News Content": "නීති විරෝධීව මත්පැන් නිෂ්පාදනය කිරීම සඳහා ගෝඩා මිලිලීටර් හාර ලක්ෂ 60000 කඳාන කළඑලිය ප්‍රදේශයේ මුතුරාජවෙල රක්ෂිතයට අයත් වගුරු බිමක් තුළ රහසිගතව සඟවා තිබියදී 24දා දින සිදුකළ මෙහෙයුමකදී එක් සැකකරුවෙකුද සමග අත් අඩංගුවට ගත් බව කඳාන පොලිසිය පවසයි.\n\nදැඩි වෙහෙසක් දරා කටු අකුලින් සහ කඩොලාන ශාක වලින් ගහන වගුරුබිමේ කරවටක් ජලයෙන් පිරි ජලාශයක් තුළ යකඩ බැරල් 26 ක දමා සඟවා තිබූ ගෝඩා තොගය අත්අඩංගුවට ගෙන ගොඩට ගෙන ඒමට පොලිස් නිලධාරින් හැකිව ඇත.\n\nමෙම ස්ථානයේ ගෝඩා ගබඩාකර තබාගෙන විවිධ ස්ථානවල නීතිවිරෝධීව මත්පැන් පෙරණ තිප්පොළවල්වලට හොර රහසේ අත්පිට මුදලට බෙදාහරින බව සැකකරුගෙන් ප්‍රශ්න කිරීමේදී අනාවරණය වූ බව පොලිසිය පවසයි.\n\nකඳාන පොලිසියේ ස්ථානාධිපති ප්‍රධාන පොලිස් පරීක්ෂක සුභාශ් කහඳවල මහතාගේ මෙහෙය වීම යටතේ දූෂණ මර්දන අංශයේ ස්ථානාධිපති පොලිස් පරීක්ෂක ඩී.එන්.එස්. මහවත්ත, උප පොලිස් පරීක්ෂක ප්‍රයන්ත, පොලිස් කොස්තාපල්වරුන් වන කුලතිලක (31961), තෙන්නකෝන් (31764), චන්දන (99258) යන නිලධාරින් විසින් මෙම වැටලීම සිදුකොට ඇත.\n\nසැකකරු අධිකරණයට ඉදිරිපත් කිරීමට නියමිතය.\n\nබී.ටී.කේ- ජාඇල අතිරේක",
       "URL": "https://divaina.lk/%e0%b6%b8%e0%b7%94%e0%b6%ad%e0%b7%94%e0%b6%bb%e0%b7%8f%e0%b6%a2%e0%b7%80%e0%b7%99%e0%b6%bd-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%a2%e0%b6%ba%e0%b6%a7%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/342/"
}