{
       "Source": "divaina",
       "Timestamp": "December 27, 2022",
       "Headline": "තෙබුවන තිදරු පියකු කපා කොටා ඝාතනය කළ කතුන් 2ක් ඇතුළු 4 ක් අත්අඩංගුවට",
       "News Content": "පොරවකින්, මන්නයකින් සහ යකඩ පොල්ලකින් පහරදී තිදරු පියෙකු ඝාතනය කිරීමට සැකපිට කාන්තාවන් දෙදෙනෙකු ඇතුළු පුද්ගලයින් සිව්දෙනෙකු අත්අඩංගුවට ගත් බවත් තෙබුවන පොලිසිය පවසයි.\n\nඝාතනයට ලක්ව ඇති පුද්ගලයා ක්ලෝඩන් වත්ත, පරණ කොටස නෑබඩ ප්‍රදේශයේ පදිංචිව සිටි කන්දසාමි පිරබාගරන් නමැති 40 හැවිරිදි තිදරු පියෙකු බවට හඳුනාගෙන ඇතැයිද පොලිසිය කීය.\n\nතෙබුවන ක්ලෝඩන් වතුයායේ දෙපිරිසක් අතර කලක පටන් පැවතී ආරවුලක් පෙරේදා (25) රාත්‍රී මත්පැන් පානය කර ඇතිවූ කතාබහකින් පසු ඝාතනය සිදුව ඇතැයි පොලිසිය කීය.\n\nඝාතනයට ලක්වූ පුද්ගලයාගේ හිස, දෑත්, දෙපා ඇතුළු ශරීරයේ ස්ථාන කිහිපයක තුවාල රාශියක් දක්නට ලැබෙන බවත් පොලිසිය සදහන් කරයි.\n\nඝාතනය සම්බන්ධයෙන් තවත් සැකකරුවන් දෙදෙනෙකු ප්‍රදේශයෙන් පලාගොස් ඇති බවත්, ඔවුන් අත්අඩංගුවට ගැනීමට පරීක්ෂණ සිදුකරන බවත් පැවසේ.\n\nඝාතනයට යොදාගත් මන්නයක් නිවසක මුළුතැන්ගෙයක සඟවා තිබියදීත් පොරවක් සහ යකඩ පොල්ලක් යාබද කැලෑවක තිබීත් සොයා ගත්බව පරීක්ෂණ සිදුකරන පොලිස් නිලධාරීයෙක් කීය. කළුතර කොට්ඨාස අපරාධ ස්ථාන පරීක්ෂණාගාර නිලධාරීන්ද පරීක්ෂණ සිදුකරන ලදී.\n\nස්ථානාධිපති පොලිස් පරීක්ෂක රාජරත්න ජයසුන්දර මහතාගේ උපදෙස් පරිදි අපරාධ අංශ ස්ථානාධිපති උප පොලිස් පරීක්ෂක හේවගේ, සැරයන්වරුන් වන කරුණාරත්න (61696), කිත්සිරි (55277), කොස්තාපල්වරුන් වන චතුරංග (73160), සම්පත් (35607), මධුසංඛ (99328), යසිරු (101707) සහ තරංග (155) පරීක්ෂණ පවත්වති.ආර්. ඒ. එස්. ප්‍රේමතිලක බණ්ඩාරගම",
       "URL": "https://divaina.lk/%e0%b6%ad%e0%b7%99%e0%b6%b6%e0%b7%94%e0%b7%80%e0%b6%b1-%e0%b6%ad%e0%b7%92%e0%b6%af%e0%b6%bb%e0%b7%94-%e0%b6%b4%e0%b7%92%e0%b6%ba%e0%b6%9a%e0%b7%94-%e0%b6%9a%e0%b6%b4%e0%b7%8f-%e0%b6%9a%e0%b7%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/286/"
}