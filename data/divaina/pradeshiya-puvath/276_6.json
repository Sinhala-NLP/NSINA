{
       "Source": "divaina",
       "Timestamp": "January 6, 2023",
       "Headline": "පුංචි ඡන්දයට අම්පාරෙන් කැකුළෙක්",
       "News Content": "පළාත් පාලන මැතිවරණයට අම්පාර දිස්ත්‍රික්කයෙන් හොඳ කැකුළෙක් (තරුණයෙක්) ඉදිරිපත් කිරීම සඳහා දැනටමත් කතා දමනවා යැයි දඹානේ ආදිවාසි නායක ඌරුවරිගේ වන්නිලා ඇත්තෝ ‘දිවයින’ට ඊයේ (5 දා) ප්‍රකාශ කළහ.\n\nදඹාන ඇතුළු සෙසු පළාත්වල ආදිවාසි නායකයන් සමග ඊයේත් මෙම මැතිවරණයට ඉදිරිපත් කරන කැකුළා ගැන කතා දැමූ බවද වන්නිල ඇත්තෝ කීහ.\n\nමෙම පළාත් පාලන මැතිවරණයට එක කැකුළකු ඉදිරිපත් කළොත් සෑහීමකට පත්වීමට හැකි යැයි ද අම්පාර දිස්ත්‍රික්කයේ පළාත් පාලන ආයතනයක් ඊට සුදුසු යැයි ද වන්නිල ඇත්තෝ පැවසූහ.\n\nස්වාධීයෙන් තරග කරනවා මිසක් වෙනත් දේශපාලන පක්‍ෂ අපට අවශ්‍ය නැහැ යැයි ද වන්නිල ඇත්තෝ සඳහන් කළහ.\n\nනෝමන් පලිහවඩන",
       "URL": "https://divaina.lk/%e0%b6%b4%e0%b7%94%e0%b6%82%e0%b6%a0%e0%b7%92-%e0%b6%a1%e0%b6%b1%e0%b7%8a%e0%b6%af%e0%b6%ba%e0%b6%a7-%e0%b6%85%e0%b6%b8%e0%b7%8a%e0%b6%b4%e0%b7%8f%e0%b6%bb%e0%b7%99%e0%b6%b1%e0%b7%8a-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/276/"
}