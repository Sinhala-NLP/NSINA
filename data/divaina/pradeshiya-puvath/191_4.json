{
       "Source": "divaina",
       "Timestamp": "April 8, 2023",
       "Headline": "වරකාපොළට හැමූ ටොනෝඩාවෙන් නිවාස 100 කට දැඩි හානි",
       "News Content": "වරකාපොළ ප්‍රාදේශීය ලේකම් කොට්ඨාසයේ ග්‍රාම නිලධාරි වසම් 12 කට පමණ පෙරේදා (6 වෙනිදා) සවස 4.00 ට පමණ ඇදවැටුණු අධික වර්ෂාව සමග ඇති වූ තද සුළං හැමීම නිසා නිවාඋස 100 කට හා දේපළවලට දැඩි හානි සිදුවී තිබේ.\n\nඊයේ සවස ඇති වූ ටොනෝඩා තත්වය නිසා බෝපිටිය, නිවටුව, වේරගොඩ, මල්ලව, ඒබ්ඩ්ගල, උඩබාගේ, තඹදිය, එළමල්දෙණිය, පලමුරේ, කිවුල්දෙනිය යන ගම්වල ගෙවල්වලට ගස් කඩා වැටී, වහළවල් සුළගට ගසා ගෙන ගොස් ඇති අතර දේපළවලට දැඩි හානි සිදුවී තිබේ. ප්‍රාදේශීය ලේකම් රංගන සජීව අත්තනායක මහතා සිද්ධිය සිදුවූ මොහොතේ එම ස්ථානයට ගොස් අනතුරට පත් වූ නිවාස හිමියන් මුණගැසී එම විපතට පත්වූවන් සමග කතා කර හැකි ඉක්මනින් සහන සැලසීමට පියවර ගැනීමට කටයුතු කරන ලදී. මෙම අවස්ථාවට මුදල් රාජ්‍ය ඇමැති රංජිත් සියඹලාපිටිය මහතා ද සහභාගි වී තිබේ.\n\nවරකාපොළ සරත් ආනන්ද ලියනගේ",
       "URL": "https://divaina.lk/%e0%b7%80%e0%b6%bb%e0%b6%9a%e0%b7%8f%e0%b6%b4%e0%b7%9c%e0%b7%85%e0%b6%a7-%e0%b7%84%e0%b7%90%e0%b6%b8%e0%b7%96-%e0%b6%a7%e0%b7%9c%e0%b6%b1%e0%b7%9d%e0%b6%a9%e0%b7%8f%e0%b7%80%e0%b7%99%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/191/"
}