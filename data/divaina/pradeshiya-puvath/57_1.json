{
       "Source": "divaina",
       "Timestamp": "August 19, 2023",
       "Headline": "එළුවන් ප්‍රවාහන ලොරිය ආරච්චිකට්ටුවේ ප්‍රපාතයකට පෙරළී අනතුරක",
       "News Content": "පුත්තලම, කොළඹ ප්‍රධාන මාර්ගයේ ආරච්චිකට්ටුව ප්‍රදේශයේ, සෙංගල් ඔයේ ජලය ගලා බස්නා ඇළ මාර්ගය හරහා ඉදිකර ඇති පාලම අසල ප්‍රපාතයට එළුවන් ප්‍රවාහනය කළ ලොරි රථයක් පෙරළීමෙන් අනතුරක් සිදු වී ඇති බව ආරච්චිකට්ටුව පොලිසිය පවසයි. අළුයම 4 ට පමණ මෙම අනතුර සිදුව තිබේ.\n\nමන්නාරම ප්‍රදේශයේ සිට කොළඹ දක්වා මෙම එළුවන් ප්‍රවාහනය කළ ලොරි රථය ගමන් කර තිබේ. අඩි තිහක් පමණ ප්‍රපාතයට ලොරි රථය පෙරළී ඇති අතර පවතින වියළි කාලගුණ තත්ත්වය හේතුවෙන් ඇළ මාර්ගයේ ජලය නොමැති වීමෙන් ලොරි රථයේ රියැදුරු සහ සහායක සුළු තුවාල ලබා දිවි බේරාගෙන තිබේ.\n\nඅනතුරට පත් ලොරි රථයේ එළුවන් 46 ක් ප්‍රවාහනය කර ඇති අතර අනතුර හේතුවෙන් තිදෙනකු මියගොස් තිබේ. සිද්ධියෙන් ලොරි රථයට බරපතල හානි සිදුවී ඇත.\n\nසිද්ධිය සම්බන්ධව ආරච්චිකට්ටුව පොලිසිය පරීක්ෂණ සිදු කරයි.\n\nඅමරනන්ද විජේසේකර – මහවැව",
       "URL": "https://divaina.lk/%e0%b6%91%e0%b7%85%e0%b7%94%e0%b7%80%e0%b6%b1%e0%b7%8a-%e0%b6%b4%e0%b7%8a%e0%b6%bb%e0%b7%80%e0%b7%8f%e0%b7%84%e0%b6%b1-%e0%b6%bd%e0%b7%9c%e0%b6%bb%e0%b7%92%e0%b6%ba-%e0%b6%86%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/57/"
}