{
       "Source": "divaina",
       "Timestamp": "October 8, 2022",
       "Headline": "කලහුගොඩ සරුංගල් සිද්ධියේ පිය – පුතු ත්‍රිත්ව ඝාතනය",
       "News Content": "මෝටර් රථය කුලියට ගැනීමට යොදාගත් හැඳුනුම්පත් තුන අතර ලක්‍ෂිතගේ හැඳුනුම්පතත්\n\nමිනුවන්ගොඩ, කලහුගොඩ ප්‍රදේශයේ දී ඉකුත් 06 වෙනිදා පියෙකු සහ ඔහුගේ පුතුන් දෙදෙනාව ඝාතනය කිරීම සඳහා පැමිණි කාර් රථය කුලී පදනම මත ලබා ගැනීම සඳහා ඉදිරිපත් කර තිබූ හැඳුනුම්පත් තුන අතරට වෙඩි වැදී\n\nමියගිය මරණකරුවන් තිදෙනා විසින් කොටගෙදර ප්‍රදේශයේ දී තියුණු ආයුධවලින් කපා කොටා ඝාතනය කළ ලක්ෂිත ලක්මාල් සිල්වා යන අයගේ හැඳුනුම්පත ද ඉදිරිපත් කර තිබූ බව මිනුවන්ගොඩ පොලිසිය පවසයි.\n\nකාර් රථය කුළී පදනම මත ලබා ගැනීම සඳහා ඉදිරිපත් කර තිබූ ජාතික හැඳුනුම්පත් 03ක් පොලිස් භාරයට ගෙන පරීක්ෂා කිරීමේ දී ඒ බව අනාවරණය වී තිබේ.\n\nසැකකරුවන් එම කාර් රථය මිනුවන්ගොඩ ගල්කන්ද ප්‍රදේශයේ මෝටර් රථ කුලියට ලබා දෙන ස්ථානයකින් ඉකුත් 05 වෙනිදා දින 03 ක කාලයකට ලබාගෙන තිබූ බව ද පොලිසිය කීය. සැකකරුවන් විසින් එම කාර් රථය බඩල්ගම පොලිස් වසමේ අතහැර දමා ගොස් තිබියදී බඩල්ගම පොලිසිය මගින් සොයාගෙන තිබේ.\n\nඑම කාර් රථය මීගමුව කොට්ඨාස අපරාධ පරීක්ෂණාගාර නිලධාරීන් (සොකෝ) විසින් පරීක්ෂාවට ලක් කර ඇති බවත් අධිකරණයෙන් නියෝග ලබාගෙන එම කාර් රථය රජයේ රස පරීක්ෂක දෙපාර්තමේන්තුවේ නිලධාරීන් වෙත යොමුකර වැඩිදුර පරීක්ෂණ සිදුකරන බව පොලිසිය පවසයි.\n\nටෝනි කරුණානායක – මිනුවන්ගොඩඡායාරූපය – ටෝනි කරුණානායක",
       "URL": "https://divaina.lk/%e0%b6%9a%e0%b6%bd%e0%b7%84%e0%b7%94%e0%b6%9c%e0%b7%9c%e0%b6%a9-%e0%b7%83%e0%b6%bb%e0%b7%94%e0%b6%82%e0%b6%9c%e0%b6%bd%e0%b7%8a-%e0%b7%83%e0%b7%92%e0%b6%af%e0%b7%8a%e0%b6%b0%e0%b7%92%e0%b6%ba%e0%b7%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/357/"
}