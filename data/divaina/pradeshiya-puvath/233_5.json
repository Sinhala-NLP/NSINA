{
       "Source": "divaina",
       "Timestamp": "February 23, 2023",
       "Headline": "කොටි සංවිධානයට යළි පණ දීමේ උත්සාහයට අත්අඩංගුවේ සිටි 21 දෙනාට නඩු නැතිව නිදහස",
       "News Content": "දෙමළ කොටි සංවිධානයට යළි පණ දීමට උත්සහ කිරීමේ චෝදනාව මත ත්‍රස්තවාදය වැළක්වීමේ පනත යටතේ අත්අඩංගුවට ගෙන සිටි පුද්ගලයින් 21 දෙනකු නඩු නොදමා කොළඹදී නිදහස් කොට තිබේ.\n\nකාන්තාවන් හතර දෙනකු සහ පිරිමි පුද්ගලයින් 17 දෙනකු වරින් වර අත්අඩංගුවට ගෙන සිටි අතර ඔවුන්ගෙන් බොහොමයක් දෙනා මහවිරු සතිය සැමරීමට එක් වූ සහ ඊට අනුබල දුන් පිරිස වෙති.\n\nමෙම පුද්ගලයින් 2014 වසරේ සිට අත්අඩංගුවට ගත් පුද්ගලයින් වන අතර ඔවුන්ව ත්‍රස්ත මර්දන ඒකකය විසින් කොළඹ අතිරේක මහෙස්ත්‍රාත්වරයා වෙත ඉදිරිපත් කිරීමෙන් පසුව ඔවුන්ව නිදහස් කොට තිබේ.\n\nනිදහස් කළ පුද්ගලයින් වසරක කාලයක් තමන්ට ළඟම ඇති පොලිසියට ගොස් සතියකට වරක් පෙනී සිටිය යුතු වෙයි.දිනසේන රතුගමගේ",
       "URL": "https://divaina.lk/%e0%b6%9a%e0%b7%9c%e0%b6%a7%e0%b7%92-%e0%b7%83%e0%b6%82%e0%b7%80%e0%b7%92%e0%b6%b0%e0%b7%8f%e0%b6%b1%e0%b6%ba%e0%b6%a7-%e0%b6%ba%e0%b7%85%e0%b7%92-%e0%b6%b4%e0%b6%ab-%e0%b6%af%e0%b7%93%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/233/"
}