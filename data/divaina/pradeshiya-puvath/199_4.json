{
       "Source": "divaina",
       "Timestamp": "March 30, 2023",
       "Headline": "ඉන්දීය සහ චීන ධීවර සමාගම්වලට උතුරේ විරෝධය",
       "News Content": "ඉන්දීය හා චීන ධීවර සමාගම් වලට විරෝධය පාමින් යාපනයේ පාසිඌර් ප්‍රදේශයේ ධීවර සංගමය මුහුදු යෑමෙන් වැළකී මුහුද මැද විරෝධතාවක නිරත වූහ.\n\nපාසිඌර් ධීවර සංගමයේ නියෝජිතයින් කියා සිටියේ දැන් පෙරටත් වඩා ඉන්දීය ධීවරයින් හා ඔවුන්ගේ ට්‍රෝලර් යාත්‍රා උතුරු මුහුදු සීමාවට පැමිණෙන බවයි.\n\nඊට අමතරව චීන සමාගම් කීපයක් උතුරේ ස්ථාන කීපයක මුහුදු ආහාර නිෂ්පාදනය කිරීමේ ගොවිපළවල් ආරම්භ කොට ඇති බවත් එම ගොවිපළවල් වටා මසුන් මැරීමේ කටයුතු උතුරේ ධීවරයින්ට තහනම් කොට ඇති බවත්ය.\n\nඉන්දීය හා චීන ජාතිකයින් නිසා උතුරේ ධීවර කර්මාන්තයට විශාල බලපෑමක් එල්ල වී ඇති අතර උතුරේ ධීවරයින්ගේ ආදායම බෙහෙවින් අඩුවී ගෙන යන තත්ත්වයකට ධීවරයා මුහුණ පා සිටින බවත් පාසිඌර් ධීවර සංගමයේ නියෝජිතයෝ සඳහන් කරති.\n\nමේ සම්බන්ධයෙන් අදාළ බලධාරීන්ට ලිපි කීපයක් මගින් තොරතුරු දන්වා සිටින ලද නමුත් ඊට මේ දක්වා ප්‍රතිචාරයක් නොමැති නිසා මුහුදු යෑමෙන් වැළකී මහ මුහුද මැදට ගිය ධීවරයෝ ශ්‍රී ලංකාවේ උතුරු මුහුදට පැමිණ ධීවර කටයුතුවල නිරත ඉන්දියාවේ හා චීනයේ පිරිසට විරෝධය පළ කළහ.\n\nතවදුරටත් මෙම අක්‍රමිකතා පැවතියහොත් සමස්ත උතුරේම ධීවරයින් සහභාගී කරවා ගෙන විශාල විරෝධතාවක් මහා සාගරය මැද ආරම්භ කරන බවද එම ධීවර නියෝජිතයෝ වැඩිදුරටත් ප්‍රකාශ කළහ.දිනසේන රතුගමගේ",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b7%83%e0%b7%84-%e0%b6%a0%e0%b7%93%e0%b6%b1-%e0%b6%b0%e0%b7%93%e0%b7%80%e0%b6%bb-%e0%b7%83%e0%b6%b8%e0%b7%8f%e0%b6%9c%e0%b6%b8%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/199/"
}