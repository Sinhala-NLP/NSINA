{
       "Source": "divaina",
       "Timestamp": "February 27, 2023",
       "Headline": "ආචාර්ය බෝධි ප්‍රියා සුබද්‍රා සිරිවර්ධන සූරිගොඩ එංගලන්තයේදී කලුරිය කරයි",
       "News Content": "පොල්ගොල්ල ගුරු අභ්‍යාස විද්‍යාලය, ගම්පොළ ශාන්ත ජෝසප් බාලිකා විද්‍යාලය, මහනුවර පුෂ්පදාන විද්‍යාලය යන විද්‍යාලයන්හි විදුහල්පති තනතුර හොබවා ශ්‍රී ජයවර්ධන විශ්වවිද්‍යාලයේ ප්‍රථම කථිකාචාර්යවරිය වශයෙන් සේවය කළ ආචාර්ය බෝධි ප්‍රියා සුබද්‍රා සිරිවර්ධන සූරිගොඩ මහත්මිය (අවු 93) එංගලන්තයේ දී පසුගිය දා අභාවප්‍රාප්ත වූවාය.\n\nඑංගලන්තයේදී දර්ශනපති උපාධිය (PHD) ලබා එහි ගුරු වෘත්තියේ යෙදුණු ඇය ලන්ඩන් බෞද්ධ හා කිංස්බරි විහාරයන්හි ප්‍රධාන දායිකාවක් වූවා සේම ලංකාවේ අසරණ පවුල් දරුවන් සිය ගණනකට පිළිසරණ වී ඇතිසේම සුනාමියෙන් විනාශ වූ පවුල් වෙනුවෙන් නිවාස තනා දීමේ වැඩසටහනට දායක වූවාය.\n\nදිවයින පුවත්පතේ මහියංගන ප්‍රාදේශීය වාර්තාකරු ලෙස දිගු කලක් සේවය කළ ග්‍රන්ථ කර්තෘවර මාධ්‍යවේදී ගාමිණී සූරියආරච්චි මහතාගේ මිත්තණිය වූ ඇයගේ අවසන් කටයුතු මාර්තු මස 11 දින ප.ව. 2.00 ට හෙන්ඩන් ආදාහනාගාරයේදී සිදු කිරීමට නියමිතය.බදුල්ල එච්. එම්. සමරකෝන් බණ්ඩාර",
       "URL": "https://divaina.lk/%e0%b6%86%e0%b6%a0%e0%b7%8f%e0%b6%bb%e0%b7%8a%e0%b6%ba-%e0%b6%b6%e0%b7%9d%e0%b6%b0%e0%b7%92-%e0%b6%b4%e0%b7%8a%e0%b6%bb%e0%b7%92%e0%b6%ba%e0%b7%8f-%e0%b7%83%e0%b7%94%e0%b6%b6%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/230/"
}