{
       "Source": "divaina",
       "Timestamp": "September 14, 2023",
       "Headline": "උපකාරක පංතියට ගිය යාපනයේ උසස් පෙළ සිසුවිය අතුරුදන්",
       "News Content": "කිළිනොච්චිය විනයාගපුරම් විද්‍යාලයේ උසස් පෙළ ඉගෙනුම ලබන 18 හැවිරිදි පාසල් ශිෂ්‍යාවක් උපකාරක පන්තියකට ගොස් මෙතෙක් ආපසු නිවසට නොපැමිණි බවට දැරියගේ දෙමව්පියන් විසින් කිලිනොච්චිය පොලිසියට පැමිණිල්ලක් කොට තිබේ.\n\nපුවනේෂ්වරන් ආති නමැති මැය උපකාරක පන්තියට එදින සහභාගි වී නොමැති බව දැනට සිදු කෙරුණු මූලික පරීක්ෂණවලදී අනාවරණය වී ඇති අතර අතුරුදන් වූ දැරිය මඟතොටේදී කවරෙකුටවත් හමුවීද නොමැත.\n\nමෙසේ අතුරුදන්ව ඇත්තේ කිලිනොච්චි මධ්‍ය මහා විද්‍යාලයේ 2023 (කලා) උසස් පන්තියේ ඉගෙනුම ලබමින් සිටින ශිෂ්‍යාවකි.\n\nපොලිසිය සිද්ධිය සම්බන්ධයෙන් කීප දෙනෙකුගෙන්ම මේ වනවිට ප්‍රකාශ ලබාගෙන ඇති අතර සිද්ධිය සම්බන්ධයෙන් පරීක්ෂණ පවත්වයි.දිනසේන රතුගමගේ",
       "URL": "https://divaina.lk/%e0%b6%8b%e0%b6%b4%e0%b6%9a%e0%b7%8f%e0%b6%bb%e0%b6%9a-%e0%b6%b4%e0%b6%82%e0%b6%ad%e0%b7%92%e0%b6%ba%e0%b6%a7-%e0%b6%9c%e0%b7%92%e0%b6%ba-%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/26/"
}