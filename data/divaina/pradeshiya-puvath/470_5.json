{
       "Source": "divaina",
       "Timestamp": "May 25, 2022",
       "Headline": "පිටකොටුවේ හෝටලයක කුකුළු මස් කියා හාමස් දීලා!",
       "News Content": "සැකකරුට මඩකලපුවේ හා ගොවිපොළකුත් තිබෙනවාලු!\n\nහාමස් සමග බත් සැපයූ පිටකොටුවේ හෝටලයක් වැටලූ පිටකොටුව පොලිසිය එම හෝටලයේ තිබූ මරාදැමූ හාවන් සිවි දෙනෙකු ද ඊයේ සොයා ගත්තේය.\n\nපොලිසිය කියන අන්දමට මෙම හෝටල් හිමියා කුකුල් මස් කියා කෑමට සපයන්නේ මෙම හාමස්ය.\n\nමෙම හෝටලයේ කෑමට පැමිණෙන පුද්ගලයන්ට කුකුළු මස් කියා මෙසේ හා මස් අනුභව කිරීමට දී ඇත.\n\nමෙම හෝටල් හිමියා හාවන්ගේ ගොවි පොළක්ද මඩකලපුවේ පවත්වාගෙන යන බව පොලිසිය කියයි.\n\nමොහුට නඩු පවරන බව පොලිසිය කියයි.\n\nමෙම හෝටලයෙන් බත් පාර්සලයක් ගෙනා පුද්ගලයෙකුට හාවෙකුගේ හිස කොටසක් හමුවී තිබේ.\n\nකුකුළු මස් සහිත බත් පාර්සලයක මෙවැනි හිසක් හමුවීම පිළිබඳව පොලිසියට ඔහු පැමිණිලි කර තිබිණි.\n\nනෝමන් පලිහවඩන",
       "URL": "https://divaina.lk/%e0%b6%b4%e0%b7%92%e0%b6%a7%e0%b6%9a%e0%b7%9c%e0%b6%a7%e0%b7%94%e0%b7%80%e0%b7%9a-%e0%b7%84%e0%b7%9d%e0%b6%a7%e0%b6%bd%e0%b6%ba%e0%b6%9a-%e0%b6%9a%e0%b7%94%e0%b6%9a%e0%b7%94%e0%b7%85%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/470/"
}