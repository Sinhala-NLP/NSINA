{
       "Source": "divaina",
       "Timestamp": "September 4, 2023",
       "Headline": "අනුරාධපුර වන්දනාවේ එන බැතිමතුන් ගසා කනත්‍රිරෝද රියැදුරන් ගැන පියවරක් ගන්නැයි ඉල්ලති",
       "News Content": "අනුරාධපුර වන්දනාමාන කිරීමට පැමිණෙන බැතිමතුන්ගෙන් අනුරාධපුර දුම්රිය ස්ථානය ආසන්නයේදී හා තවත් ස්ථානවලදී ත්‍රිරෝද රථ රියැදුරන් හිතු හිතූ ගාස්තු අයකරන බව අපහසුතාවයට පත් පිරිස් ‘දිවයින’ ට පැවැසූහ. මෙය කාලයක සිට සිදුවන බවද මෙම බොහෝ ත්‍රිරෝද රථවල මීටර් සවිකර නොමැති බවටද ඔවුහු චෝදනා කරති.\n\nඅනුරාධපුර දුම්රිය ස්ථානයේදී දුම්රියෙන් බැස වන්දනාමාන කටයුතු සඳහා පැමිණෙන බැතිමතුන් හට කතාකර බලෙන් මෙන් තම ත්‍රිරෝද රථයට නංවාගන්නා රියැදුරන් මීටර් නොමැතිවම අනුරාධපුර නගරයේ අතුරු පාරවල් වලින් ථූපාරාමය, රුවන්වැලිසෑය, අභයගිරි වැනි පූජනීය ස්ථානවලට රැගෙන ගොස් ඉතා අධික මුදල් අයකර ගන්නා බවද බැතිමත්හු කියා සිටියහ.\n\nගාස්තුව ඉතා අධික බව මගියා පැවසූ විට ඇතැම් ත්‍රිරෝද රථ රියැදුරන් මගීන් සමඟ බහින්බස්වීම් ඇතිකර ගන්නා බවද මෙම ගසාකෑම් සිදුකරන ත්‍රිරෝද රථ රියැදුරන් සම්බන්ධයෙන් දැඩි නීතිමය පියවර ගන්නා ලෙසද මගී ජනතාව, ප්‍රවාහන බලධාරීන්ගෙන් ඉල්ලා සිටිති.\n\nප්‍රදීප් ප්‍රසන්න සමරකෝන් සහ ඇන්ටන් ප්‍රනාන්දු",
       "URL": "https://divaina.lk/%e0%b6%85%e0%b6%b1%e0%b7%94%e0%b6%bb%e0%b7%8f%e0%b6%b0%e0%b6%b4%e0%b7%94%e0%b6%bb-%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f%e0%b7%80%e0%b7%9a-%e0%b6%91%e0%b6%b1-%e0%b6%b6%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/38/"
}