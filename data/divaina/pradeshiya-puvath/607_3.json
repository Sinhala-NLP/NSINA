{
       "Source": "divaina",
       "Timestamp": "December 4, 2021",
       "Headline": "අවුරුදු 14 ක බාලවයස්කාර දැරියක දූෂණය කළ තරුණයන් සිව්දෙනකු සොයා බිබිල පොලිසියෙන් පරීක්ෂණ",
       "News Content": "බිබිල පොලිස් වසමට අයත් අවුරුදු 14 මාස 09 වයසැති බාලවයස්කාර දැරියක් වරින්වර ¥ෂණය කළ තරුණයන් සිව්දෙනකු අත්අඩංගුවට ගැනීමට බිබිල පොලිසිය කටයුතු කරගෙන යයි.\n\nඅට වන ශ්‍රේණියේ ඉගෙනුම ලබන දැරිය 2020 දෙසැම්බර් මාසයේ සිට 2021 පෙබරවාරි මාසය දක්වා අසල්වැසි තරුණයන් සිව්දෙනකු ඇයගේ නිවෙසේදී වරින්වර දූෂණයකර ඇති බවට දැරියගේ මව විසින් පොලිසියට සිදුකළ පැමිණිල්ලක් අනුව සැකකරුවන් අත්අඩංගුවට ගැනීමට පොලිසිය පරීක්ෂණ ආරම්භකර ඇත.\n\nසැකකාර තරුණයන් සිව්දෙනා ප‍්‍රදේශයෙන්\n\nපළාගොස් ඇති බවට තොරතුරු ලැබී ඇති බව පවසන පොලිසිය හැකි ඉක්මණින් සැකකරුවන් අත්අඩංගුවට ගැනීමට පියවර ගන්නා බව සඳහන් කළේය.\n\nබිබිල පොලිස් ස්ථානාධිපති ඒ.එස්.පී.සී.කේ. සෙනරත් මහතා පරීක්ෂණ පවත්වයි.\n\nබඩල්කුඹුර – රවිඳු ගුණතිලක",
       "URL": "https://divaina.lk/%e0%b6%85%e0%b7%80%e0%b7%94%e0%b6%bb%e0%b7%94%e0%b6%af%e0%b7%94-14-%e0%b6%9a-%e0%b6%b6%e0%b7%8f%e0%b6%bd%e0%b7%80%e0%b6%ba%e0%b7%83%e0%b7%8a%e0%b6%9a%e0%b7%8f%e0%b6%bb-%e0%b6%af%e0%b7%90%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/607/"
}