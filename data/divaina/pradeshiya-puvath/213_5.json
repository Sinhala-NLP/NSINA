{
       "Source": "divaina",
       "Timestamp": "March 14, 2023",
       "Headline": "මොරවැව අලි රංචුවක ප්‍රහාරයෙන් කුඹුරක සිටි ගොවියෙක් මරුට",
       "News Content": "වනජීවී නිලධාරීන්, සිවිල් ආරක්‍ෂක නිලධාරීන් සහ ප්‍රදේශවාසීන් එක්ව ත්‍රිකුණාමලය මොරවැව, කට්ටුකුලම් ප්‍රදේශයේදී ඊයේ (13 වැනිදා) වන අලි රංචුවකට මැදිව සිටි පියකු සහ කුඩා දරුවකු බේරාගෙන තිබේ.\n\nමෙහිදී එම වන අලි රංචුවේ පහරදීමට ලක්වූ ප්‍රදේශයේ කුඹුරක වැඩ කරමින් සිටි පුද්ගලයකු මරණයට පත්ව ඇත. මියගිය අය විල්ගම්වෙහෙර ප්‍රදේශයේ පදිංචි උපාලි හරිස්චන්ද්‍ර නමැති 52 හැවිරිදි පුද්ගලයකු බවට හඳුනාගෙන ඇත.\n\nවනජීවී නිලධාරීන් විසින් පසුව සිදුකරනු ලැබූ වෙහෙසකර මෙහෙයුමකින් වන අලි රංචුව ප්‍රදේශයෙන් පළවා හැරීමට කටයුතු කර ඇත.සමන් ගමගේ සහ කන්තලේ ඩබ්ලිව්. එම් වික්‍රමසිංහ",
       "URL": "https://divaina.lk/%e0%b6%b8%e0%b7%9c%e0%b6%bb%e0%b7%80%e0%b7%90%e0%b7%80-%e0%b6%85%e0%b6%bd%e0%b7%92-%e0%b6%bb%e0%b6%82%e0%b6%a0%e0%b7%94%e0%b7%80%e0%b6%9a-%e0%b6%b4%e0%b7%8a%e0%b6%bb%e0%b7%84%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/213/"
}