{
       "Source": "divaina",
       "Timestamp": "November 15, 2022",
       "Headline": "ෆේස් බුක් ගිණුම සොරාගෙන තරුණියක අපහසුතාවට පත් කළ 17 කොල්ලා අල්ලයි",
       "News Content": "මුහුණු පොතේ ගිණුමක් සොරාගෙන ඒ ඔස්සේ අසභ්‍ය ඡායාරූප පළකරමින් තරුණියක අපහසුතාවට පත් කිරීම සම්බන්ධයෙන් බණ්ඩාරගම ප්‍රදේශයේ 17 හැවිරිදි තරුණයකු බණ්ඩාරගම පොලිසිය මගින් අත්අඩංගුවට ගෙන ඇත.\n\nබණ්ඩාරගම ප්‍රදේශයේම පදිංචි 17 හැවිරිදි තරුණියක විසින් බණ්ඩාරගම පොලිස් ස්ථානයේ ළමා හා කාන්තා කාර්යාංශය වෙත කළ පැමිණිල්ලකින් අනතුරුව මෙම තරුණයා අත්අඩංගුවට ගෙන තිබිණි.\n\n17 හැවිරිදි තරුණිය තම ජංගම දුරකථනයේ ඇති වූ තාක්‍ෂණික ගැටලුවක් නිරාකරණය කර ගැනීමට මෙම තරුණයාට දුරකථනය අලුත්වැඩියා කිරීම සඳහා දුන් අවස්ථාවේදී එම දුරකථනයේ මුරපදය සහ විiුත් ලිපිනය වෙනස් කරමින් තරුණියගේ ෆේස් බුක් ගිණුම සොරාගෙන ඇති බව පැවසේ.\n\nසිද්ධියට සම්බන්ධ තරුණයා තරුණියගේ නිවස අසලම ජංගම දුරකථන අලුත්වැඩියා කිරීමේ ස්ථානයක් පවත්වාගෙන ගොස් තිබූ අතර සිද්ධියට මුහුණ දුන් තරුණියගේ ඥාතීන් සහ තරුණයාගේ ඥාතීන් අතර පවතින ඉඩම් ආරවුලක් හේතුවෙන් ඇය අපහසුතාවට පත් කිරීම සඳහා තරුණයා විසින් මෙම ක්‍රියාව සිදුකර ඇති බව පොලිස් විමර්ශනවලදී අනාවරණය වී ඇත.වසන්ත ලියනගේ",
       "URL": "https://divaina.lk/%e0%b7%86%e0%b7%9a%e0%b7%83%e0%b7%8a-%e0%b6%b6%e0%b7%94%e0%b6%9a%e0%b7%8a-%e0%b6%9c%e0%b7%92%e0%b6%ab%e0%b7%94%e0%b6%b8-%e0%b7%83%e0%b7%9c%e0%b6%bb%e0%b7%8f%e0%b6%9c%e0%b7%99%e0%b6%b1-%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/324/"
}