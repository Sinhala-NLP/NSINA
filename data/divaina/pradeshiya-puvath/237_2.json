{
       "Source": "divaina",
       "Timestamp": "February 17, 2023",
       "Headline": "දියගලදී බස් දෙකක් හැපී 10ක් රෝහලේ",
       "News Content": "හැටන් – කොළඹ මාර්ගයේ ගිනිගත්හේන දියගල අතර සිදු වූ බස් රථ අනතුරකින් මගීන් 10දෙනකු තුවාල ලබා ගිනිගත්හේන ප්‍රාදේශීය රෝහලට ඇතුළත් කර ඇත.\n\nහැටන් සිට කොළඹ බලා ධාවනය වෙමින් තිබූ පෞද්ගලික බස් රථයක් හා කොළඹ සිට හැටන් දක්වා ධාවනය වෙමින් තිබූ ලංගම බස් රථයක් මුහුණට මුහුණ ගැටීමෙන් මෙම අනතුර සිදුව ඇති බව ගිනිගත්හේන පොලිසියේ නිලධාරියෙක් පැවසීය.\n\nමෙම අනතුරින් එම බස් රථවල ගමන් ගත් මගීන් 10දෙනකු තුවාල ලබා ගිනිගත්හේන ප්‍රාදේශීය රෝහලට ඇතුළත් කිරීමට පියවර ගත් බවත් මෙම අනතුර පිළිබඳව ගිනිගත්හේන පොලිසිය වැඩිදුර පරීක්ෂණ ආරම්භ කර ඇති බවත් එම නිලධාරියා වැඩිදුරටත් පැවසීය.\n\nමේ පිළිබඳව කරන ලද විමසීමකදී අදහස් දැක්වූ ගිනිගත්හේන ප්‍රාදේශීය රෝහලේ නිලධාරියකු පවසන ලද්දේ තුවාලකරුවන්ගේ තත්ත්වය බරපතල නොවන බවය.\n\nහැටන් මනුර සුදත් සෙල්ලහේවා",
       "URL": "https://divaina.lk/%e0%b6%af%e0%b7%92%e0%b6%ba%e0%b6%9c%e0%b6%bd%e0%b6%af%e0%b7%93-%e0%b6%b6%e0%b7%83%e0%b7%8a-%e0%b6%af%e0%b7%99%e0%b6%9a%e0%b6%9a%e0%b7%8a-%e0%b7%84%e0%b7%90%e0%b6%b4%e0%b7%93-10%e0%b6%9a%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/237/"
}