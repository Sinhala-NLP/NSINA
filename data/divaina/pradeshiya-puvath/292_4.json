{
       "Source": "divaina",
       "Timestamp": "December 20, 2022",
       "Headline": "හංවැල්ලේ හෝටලයකට පැන හිමිකරුට වෙඩි තබා මරා ඝාතකයා පැන ගිහින්",
       "News Content": "හංවැල්ල, හරස් පාර ප්‍රදේශයේ ආපන ශාලාවකට පෙරේදා (18දා) රාත්‍රියේ කඩා වැදුණු අවිගත් පුද්ගලයකු විසින් එල්ල කළ වෙඩි ප්‍රහාරයකින් බරපතළ තුවාල ලැබූ එම ආපන ශාලා හිමිකරු පාදුක්ක රෝහලට ඇතුළත් කිරීමෙන් පසු මියගොස් තිබේ.\n\nපෙරේදා රාත්‍රී 10.10 ට පමණ එම ආපන ශාලාව වසා දැමීමට සූදානම් වූ අවස්ථාවේ යතුරුපැදියකින් පැමිණි දෙදෙනකුගෙන් එක් අයකු අයකැමි අසුනේ සිටි ආපනශාලා හිමිකරුගෙන් දුම්වැටියක් ඉල්ලා ඇති අතර ඒ මොහොතේම ආපන ශාලාවට ඇතුළු වූ අනෙක් සැකකරු ආපනශාලා හිමිකරුගේ පපුවට වෙඩි ප්‍රහාරයක් එල්ල කර පළාගොස් ඇතැයි පොලිසිය පවසයි.\n\nවෙඩි ප්‍රහාරයට ලක්වූ ආපනශාලා හිමිකරු පාදුක්ක රෝහලට ඇතුළත් කරන විටත් මියගොස් සිටි බව රෝහල් ප්‍රකාශකයෙක් සඳහන් කළේය.\n\nයතුරුපැදියකින් පැමිණි සැකකරුවන් වෙඩි තැබීම සිදුකර පලා යන ආකාරය ආපන ශාලාවේ සී.සී.ටී.වී. කැමරාවේ සටහන්ව ඇති අතර සැකකරුවන් මෙතෙක් හඳුනාගෙන නැත.\n\nවෙඩි තැබීමට හේතුවද මෙතෙක් අනාවරණය වී නැති අතර, සැකකරුවන් අත්අඩංගුවට ගැනීම සඳහා හංවැල්ල පොලිස් ස්ථානාධිපති, ප්‍රධාන පොලිස් පරීක්‍ෂක, වසන්ත කුමාර මහතාගේ මෙහෙයවීමෙන් හංවැල්ල පොලිසිය විමර්ශන සිදුකරයි.සුජීව තත්සර,ලබුගම ඩේවිඩ් අමරසිංහ, සහ පාදුක්ක – නීල් රාජපක",
       "URL": "https://divaina.lk/%e0%b7%84%e0%b6%82%e0%b7%80%e0%b7%90%e0%b6%bd%e0%b7%8a%e0%b6%bd%e0%b7%9a-%e0%b7%84%e0%b7%9d%e0%b6%a7%e0%b6%bd%e0%b6%ba%e0%b6%9a%e0%b6%a7-%e0%b6%b4%e0%b7%90%e0%b6%b1-%e0%b7%84%e0%b7%92%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/292/"
}