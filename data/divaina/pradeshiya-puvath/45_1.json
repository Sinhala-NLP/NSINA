{
       "Source": "divaina",
       "Timestamp": "August 29, 2023",
       "Headline": "අම්මාගේ පැමිණිල්ල විමර්ශනයට ගිය කොස්තාපල්ට පුතා පොල්ලකින් ගහලා",
       "News Content": "තරුණ වියේ පසුවන සිය පුත්‍රයා තමාට පහරදෙන බවට වයස්ගත මවක තඹුත්තේගම පොලිසියට කළ පැමිණිල්ලක් පිළිබඳව පරීක්‍ෂා කිරීමට එම නිවසට ගිය පොලිස් කොස්තාපල්වරයකුට සැකකාර පුත්‍රයා විසින් පහරදීම නිසා කොස්තාපල්වරයා තඹුත්තේගම රෝහලට ඇතුළත් කර ඇත.\n\nසැකකරු අධික ලෙස මත්ද්‍රව්‍ය වලට ඇබ්බැහිවූ අයකු වන අතර නිතරම තම මවට පහරදී මුදල් ඉල්ලා කරදර කරයි. ඔහුගේ හිරිහැර ඉවසාගත නොහැකිව මව ඒ පිළිබඳව තඹුත්තේගම පොලිසියට පැමිණිලිකර තිබේ.\n\nඒ අනුව පොලිස් කොස්තාපල්වරයා පෙරේදා (27දා) එම නිවසට ගොස් පොලිසියට පැමිණෙන ලෙස සැකකරුට දැනුම් දුන් අවස්ථාවේ ඔහු කොස්තාපල්වරයාට පොල්ලකින් පහරදී තුවාල සිදුකර ඇති අතර සැකකරු ඊයේ (28දා) පොලිසිය මගින් අත්අඩංගුවට ගෙන ඇත.නෝමන් පලිහවඩන",
       "URL": "https://divaina.lk/%e0%b6%85%e0%b6%b8%e0%b7%8a%e0%b6%b8%e0%b7%8f%e0%b6%9c%e0%b7%9a-%e0%b6%b4%e0%b7%90%e0%b6%b8%e0%b7%92%e0%b6%ab%e0%b7%92%e0%b6%bd%e0%b7%8a%e0%b6%bd-%e0%b7%80%e0%b7%92%e0%b6%b8%e0%b6%bb%e0%b7%8a%e0%b7%81/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/45/"
}