{
       "Source": "divaina",
       "Timestamp": "December 15, 2022",
       "Headline": "රු. කෝටි 325ක් වටිනා විවිධ මත්ද්‍රව්‍ය තොගයක් ඉන්දියාවේ සිට රැගෙන පැමිණි තිදෙනෙක් කොටු",
       "News Content": "ඉන්දියානු රුපියල් කෝටි 110 ක් පමණ වටිනා (ශ්‍රී ලංකා රුපියල් කෝටි 325 ක් පමණ ) විවිධ වර්ගයේ මත්ද්‍රව්‍ය තොගයක් ඉන්දියාවේ සිට තලෙයිමන්නාරම දක්වා ප්‍රවාහනය කරමින් සිටි ඉන්දීය ධීවරයන් දෙදෙනකු හා මන්නාරමේ වැසියෙකු තමිල්නාඩුවේ රාමනාදන්පුරම් පොලිසිය විසින් 13 දා අත්අඩංගුවට ගෙන තිබේ.\n\nධීවර බෝට්ටුවක ආධාරයෙන් මෙම මත්ද්‍රව්‍ය තොගය ප්‍රවාහනය කරමින් සිට ඇති අතර අබින්, මර්ජුවානා, හෂීෂ් කේරළ ගංජා, ගංජා තෙල් ඇතුලු තවත් මත්ද්‍රව්‍ය මෙම බෝට්ටුවේ තිබී ඇත.\n\nරාමනාදන්පුරම් පොලිසියේ බුද්ධි අංශයට ලැබුණු තොරතුරක් මත ඔවුන්ව අත්අඩංගුවට ගෙන ඇති අතර සැකකරුවන් තිදෙනා හා මත්ද්‍රව්‍ය තොගය රාමනාදන්පුරම් අධිකරණය වෙත ඉදිරිපත් කිරීමට පියවර ගෙන තිබේ.දිනසේන රතුගමගේ",
       "URL": "https://divaina.lk/%e0%b6%bb%e0%b7%94-%e0%b6%9a%e0%b7%9d%e0%b6%a7%e0%b7%92-325%e0%b6%9a%e0%b7%8a-%e0%b7%80%e0%b6%a7%e0%b7%92%e0%b6%b1%e0%b7%8f-%e0%b7%80%e0%b7%92%e0%b7%80%e0%b7%92%e0%b6%b0-%e0%b6%b8%e0%b6%ad%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/297/"
}