{
       "Source": "divaina",
       "Timestamp": "November 2, 2022",
       "Headline": "කුඹුරේ වී කෑවැයි උරණ වූ කුඹුරු හිමියා වස දී කුකුළන් මරා දමලා",
       "News Content": "කුකුලන් රංචුවක් යාපනයේ මනිපායි ආනේකෝට්ටේ බගුතායි ප්‍රදේශයේ කුඹුරකට ගොස් වී කෑම නිසා උරණ වූ කුඹුරු හිමියෙකු කුකුලන් 36 දෙනෙකු මරා දමා තිබේ.\n\nකුඹුරු හිමියා මෙම කුකුළන් මරා දමා ඇත්තේ කිසියම් විෂ ද්‍රව්‍යයක් කුකුලන්ට කෑමට දීමෙන් බව පොලිස් පරීක්ෂණ වලින් හෙළි වී ඇති අතර කුකුලන් කුඹුරේම තැනින් තැන වැටී මියගොස් ඇති අන්දම පොලිස් නිලධාරීන්ට දැක ගැනීමට හැකි වී තිබේ.\n\nකුකුළු ගොවිපොළක හිමි කරුවකු විසින් යාපනයේ මනිපායී පොලිසියට කරන ලද පැමිණිල්ලකට අනුව පොලීසිය සිද්ධිය සම්බන්ධයෙන් පරීක්ෂණ පවත්වා ගෙන යයි.\n\nදිනසේන රතුගමගේ",
       "URL": "https://divaina.lk/%e0%b6%9a%e0%b7%94%e0%b6%b9%e0%b7%94%e0%b6%bb%e0%b7%9a-%e0%b7%80%e0%b7%93-%e0%b6%9a%e0%b7%91%e0%b7%80%e0%b7%90%e0%b6%ba%e0%b7%92-%e0%b6%8b%e0%b6%bb%e0%b6%ab-%e0%b7%80%e0%b7%96-%e0%b6%9a%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/336/"
}