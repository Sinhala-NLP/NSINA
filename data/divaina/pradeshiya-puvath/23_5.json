{
       "Source": "divaina",
       "Timestamp": "September 16, 2023",
       "Headline": "උසාවියේදී නඩුකාරයාට ලේසර් කිරණ අල්ලලා",
       "News Content": "කඩුවෙල අධිකරණයේ නඩු විභාග වෙමින් තිබියදී මහෙස්ත්‍රාත්වරිය දෙසට ලේසර් කිරණ උපකරණයක් ඇල්ලූ පුද්ගලයකු කඩුවෙල පොලිසිය මගින් පෙරේදා (14දා) අත්අඩංගුවට ගෙන තිබේ.\n\nමෙම සැකකරු කෝට්ටේ ප්‍රදේශයේ පදිංචිකරුවෙකි. සැකකරු දෙවරක්ම ලේසර් උපකරණයෙන් ආලෝකය එල්ල කර ඇති බව පොලිසිය කියයි.\n\nමේ හේතුව නිසා නඩු විභාගය විනාඩි කීපයක් නතර කර යළිත් එය ආරම්භ කළ බව කඩුවෙල පොලිසියේ පොලිස් නිලධාරියෙක් ‘දිවයින’ට පැවසීය.\n\nමෙම සැකකරු ද නඩුවක් සම්බන්ධව මෙම අධිකරණයට පැමිණ ඇත.\n\nමහෙස්ත්‍රාත්වරයාට ලේසර් කිරණ ඇල්ලූ පුද්ගලයා පිළිබඳව එම අධිකරණයේ නිලධාරියෙකු කඩුවෙල පොලිස් අධිකරණ කටයුතු භාර කොස්තාපල් කෝසලට දැනුම් දීමෙන් පසු මෙම සැකකරු අත්අඩංගුවට ගෙන තිබිණි.\n\nනෝමන් පලිහවඩන",
       "URL": "https://divaina.lk/%e0%b6%8b%e0%b7%83%e0%b7%8f%e0%b7%80%e0%b7%92%e0%b6%ba%e0%b7%9a%e0%b6%af%e0%b7%93-%e0%b6%b1%e0%b6%a9%e0%b7%94%e0%b6%9a%e0%b7%8f%e0%b6%bb%e0%b6%ba%e0%b7%8f%e0%b6%a7-%e0%b6%bd%e0%b7%9a%e0%b7%83%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/23/"
}