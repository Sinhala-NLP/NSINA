{
       "Source": "divaina",
       "Timestamp": "July 18, 2023",
       "Headline": "කුලියාපිටියේ දැරිය මියගියෙත් එන්නතේ වරදකින්ද?",
       "News Content": "මරණය ගැන විවෘත තීන්දුවක්සිරුරේ කොටස් පරීක්‍ෂණවලට යවලා පොලිසිය\n\nහෙට්ටිපොල සෞඛ්‍ය වෛද්‍ය නිලධාරි කාර්යාලයේදී බිලිඳියකට මාස හතරෙන් දීමට නියමිත එන්නත විදීමෙන් පසුව පසුදින අභිරහස් ලෙස බිලිඳිය මියගොස් ඇතැයි කුලියාපිටිය පොලිසියට එම දරුවාගේ පියා විසින් පැමිණිලි කර ඇත.\n\nමෙසේ මියගොස් ඇත්තේ ඉහළ ගොමුගොමුවේ පදිංචිව සිටි නිම්සාදි සේනානායක නමැති බිලිඳියකි.\n\nදැරියට මෙම එන්නත ලබාදී ඇත්තේ ඉකුත් 15 වැනිදා බවද පසුදින දැරිය කුලියාපිටිය රෝහලට ඇතුළත් කිරීමට පෙර මියගොස් සිටි බවද කුලියාපිටිය පොලිසිය කියයි.\n\nමෙම මරණය සම්බන්ධයෙන් තමාට සැකයක් පවතින බව දැරියගේ පියා වන හර්ෂණ ප්‍රදීප් සේනානායක මහතා පොලිසියට කළ පැමිණිල්ලක් අනුව අධිකරණ වෛiවරයා මාර්ගයෙන් පුළුල් පරීක්‍ෂණයක් ආරම්භ කර ඇත.\n\nකුලියාපිටිය පොලිසියේ ප්‍රධාන පොලිස් පරීක්‍ෂක බණ්ඩාර විජේසූරිය මහතා පැවසුවේ මෙම පශ්චාත් මරණ පරීක්‍ෂණ වාර්තාව අනුව සිරුරේ කොටස් වැඩිදුර පරීක්‍ෂණ සඳහා පේරාදෙණිය වෛi පීඨයට යැවූ බවය.\n\nමරණය පිළිබඳව විවෘත තීන්දුවක් නිකුත් කර ඇත.නෝමන් පළිහවඩන",
       "URL": "https://divaina.lk/%e0%b6%9a%e0%b7%94%e0%b6%bd%e0%b7%92%e0%b6%ba%e0%b7%8f%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b6%af%e0%b7%90%e0%b6%bb%e0%b7%92%e0%b6%ba-%e0%b6%b8%e0%b7%92%e0%b6%ba%e0%b6%9c%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/94/"
}