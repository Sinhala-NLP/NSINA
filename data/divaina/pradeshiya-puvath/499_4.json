{
       "Source": "divaina",
       "Timestamp": "April 20, 2022",
       "Headline": "නවලිය ජනප්‍රිය කුමරිය කිරුළ මහනුවර සෙව්වන්දිට රූපවාහිනී රූ කිරුළ කොළඹ අයේෂාට",
       "News Content": "ජාතික රූ කිරුළක අභිමානය හිසමත පළන්දන ජාතික රූපවාහිනියේ රූ කිරුළ සමග අඛණ්ඩව පස්වැනි වරටත් නවලිය කාන්තා පුවත්පත මුද්‍රිත මාධ්‍ය අනුග්‍රාහකත්වය ලබාදුන් අතර එම අභිමානවත් අවස්ථාව පසුගියදා රූපවාහිනී පරිශ්‍රයේදී සිදුවිය.\n\n‘ලීවර් ආයුෂ්’ රූ කිරුළ මෙවර දිනාගනු ලැබූයේ කොළඹ දිස්ත්‍රික්කය නියෝජනය කළ අයේෂා නෙත්මිණි රූ කුමරියයි. එහි දෙවැනි ස්ථානය කුරුණෑගල දිස්ත්‍රික්කය නියෝජනය කළ උපුනි නිමේෂා රූ කුමරියටත්, තෙවැනි ස්ථානය අනුරාධපුර දිස්ත්‍රික්කය නියෝජනය කළ දේවින්දි නයනමිණි රූ කුමරියටත් පිළිවෙළින් හිමිවිය. මොවුන් සියලු දෙනාටම වටිනා මුදල් ත්‍යාග පිරිනැමුණු අතර පුරා සති 06ක් නවලිය පාඨක මනාපයෙන් තෝරාගත් නවලිය ජනප්‍රිය කුමරිය ලෙස මහනුවර දිස්ත්‍රික්කය නියෝජනය කළ සෙව්වන්දි ගුණරත්න රූ කුමරිය අභිෂේක ගැන්විය.\n\nකථනයෙන් අචලා කරුණාරත්න සහ චමින්ද ගුණරත්න දායක වූ අතර රූ කිරුළ විධායක අධ්‍යක්‍ෂණය රූපවාහිනිය වෙනුවෙන් පැතුම් සසංක විසින් සිදු කළේය. රූ කිරුළ හිස පැළැන්දීමේ මංගල්‍යය සඳහා රූපවාහිනී සංස්ථා සභාපති සොනාල ගුණවර්ධන, අධ්‍යක්‍ෂ මණ්ඩලය සහ සම්භාවනීය අමුත්තන් රැසක් සහභාගි වූහ.\n\nපින්තූර සුජාතා ජයරත්න, ඩයන් ප්‍රදීප්",
       "URL": "https://divaina.lk/%e0%b6%b1%e0%b7%80%e0%b6%bd%e0%b7%92%e0%b6%ba-%e0%b6%a2%e0%b6%b1%e0%b6%b4%e0%b7%8a%e0%b6%bb%e0%b7%92%e0%b6%ba-%e0%b6%9a%e0%b7%94%e0%b6%b8%e0%b6%bb%e0%b7%92%e0%b6%ba-%e0%b6%9a%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/499/"
}