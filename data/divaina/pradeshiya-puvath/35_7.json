{
       "Source": "divaina",
       "Timestamp": "September 5, 2023",
       "Headline": "ගෙල සිරකර ඝාතනය කළ මනෝ උපදේශිකාවගේ සිරුර පැලවත්තේ හෝටල් කාමරයක",
       "News Content": "තලංගම පැලවත්ත ප්‍රදේශයේ හෝටල් කාමරයක අබිරහස් අන්දමින් ඝාතනය කර සිටි මනෝ උපදේශිකාවකගේ සිරුර තලංගම පොලිසිය මගින් ඊයේ ි(4 දා) උදෑසන සොයාගෙන ඇත.\n\nපොලිසිය සැකකරන්නේ මෙම මනෝ උපදේශිකාව ඝාතනය කර ඇත්තේ ගෙල සිරකිරීමෙන් බවයි.\n\nඝාතනයට ලක්වූ 53 හැවිරිදි සුජාතා මුණසිංහ මානාභරණ මහත්මියගේ ගෙල වටා නයිලෝන් ලණුවක් තිබූ අතර ඇගේ ගෙල සිරකළ බවට සලකුණු රැසක් තිබෙන බව ද පොලිසිය පවසයි.\n\nසුජාතා මුණසිංහ මහත්මිය තවත් පුද්ගලයකු සමග දින 05 ක් තිස්සේ මෙම හෝටල් කාමරයේ නවාතැන්ගෙන සිට ඇත. ඔවුන් එම කාලසීමාව තුළදී රාත්‍රි කාලයේ මෙම හෝටල් කාමරය වෙත පැමිණෙන බවද රැය පහන් වනතුරු එහි රැඳී සිටින බවද විමර්ශනවලින් හෙළිවී තිබේ.\n\nඊයේ උදෑසන මෙම කාමරයේ දොර විවෘත නොකිරීම නිසා හෝටල් සේවකයන් එය විවෘත කර බලද්දී සුජාතා මුණසිංහ මහත්මිය එහි වැටී සිට ඇත. පසුව මේ බව තලංගම පොලිසිය වෙත දැනුම් දීමෙන් පසු එහි පැමිණි පොලිස් නිලධාරීන් විමර්ශන ආරම්භ කර තිබේ.\n\nමෙම හෝටලයේ සීසීටීවී කැමරා සවිකර තිබුණ ද කාලයක සිට ඒවා අක්‍රියව පැවැති බව පොලිසිය පවසයි. තලංගම පොලිසිය විමර්ශන පවත්වාගෙන යයි.හේමන්ත රන්දුණු",
       "URL": "https://divaina.lk/%e0%b6%9c%e0%b7%99%e0%b6%bd-%e0%b7%83%e0%b7%92%e0%b6%bb%e0%b6%9a%e0%b6%bb-%e0%b6%9d%e0%b7%8f%e0%b6%ad%e0%b6%b1%e0%b6%ba-%e0%b6%9a%e0%b7%85-%e0%b6%b8%e0%b6%b1%e0%b7%9d-%e0%b6%8b%e0%b6%b4%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/35/"
}