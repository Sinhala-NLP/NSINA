{
       "Source": "divaina",
       "Timestamp": "October 5, 2023",
       "Headline": "සුජය කැන්ඩොස් BOC රන් කැකුළු ශිෂ්‍යත්ව සම්මන්ත්‍රණය අද පස්සර ප්‍රාදේශීය සභා නව පුස්තකාල ශ්‍රවණාගාරයේදී",
       "News Content": "සුජය ශිෂ්‍යත්ව පුවත්පත මගින් සංවිධානය කරණු ලබන ශිෂ්‍යත්ව සම්මන්ත්‍රණ මාලාවේ 2023 වර්ෂයේ 44 වැනි ශිෂ්‍යත්ව සම්මන්ත්‍රණය 5 වැනිදා බ්‍රහස්පතින්දා (අද) පස්සර ප්‍රාදේශීය සභා පුස්තකාල ශ්‍රවණාගාරයේදී පැවැත්වීමට නියමිතය. අනාගතයට අධ්‍යාපනයෙන් පිරිපුන් දරු පරපුරක් බිහිකිරීමට පුරෝගාමීව කටයුතු කරන උපාලි පුවත්පත් සමාගමේ සුජය ශිෂ්‍යත්ව පුවත්පතේ මෙම සත්කාරයට පස්සර අධ්‍යාපන කලාපයේ ආරාධිත පාසල් කිහිපයකම 5 ශ්‍රේණියේ සිසු සිසුවියන් සහභාගී වේ. පස්සර පොලිස් ස්ථානාධිපති ප්‍රධාන පොලිස් පරීක්ෂක පියරත්න මහතා ඇතුළු පොලිස් නිලධාරීන් ගේ මූලිකත්වයෙන් මෙම සුජය කැන්ඩොස් BOC රන් කැකුළු ශිෂ්‍යත්ව සම්මන්ත්‍රණය පැවැත්වීමට නියමිතය.\n\nBOC රන් කැකුළු පූර්ණ අනුග්‍රහක දායකත්වයෙන් සහ සිලෝන් චොක්ලට් (කැන්ඩොස්) සමාගමේ අනුග්‍රහක දායකත්වයෙන් පැවැත්වෙන මෙම ශිෂ්‍යත්ව සම්මන්ත්‍රණයේ දේශණ මෙහෙයවීම කොළඹ ආනන්ද, ඉසිපතන සහ විශාඛා විද්‍යාලයන්හි හිටපු ආචාරිණී ගංගා සුදර්ශණී බ්‍රාහ්මණ මහත්මිය විසින් සිදු කිරීමට නියමිතය. ශිෂ්‍යත්ව සම්මන්ත්‍රණයට සමගාමීව පැවැත්වෙන දෙමාපියන් දැනුම්වත් කිරීමේ දේශණය ගුරු උපදේශිකා, ප්‍රවීණ නාට්‍යවේදිනී ප්‍රියංවදා ගොඩගේ මහත්මිය විසින් සිදු කෙරේ.",
       "URL": "https://divaina.lk/%e0%b7%83%e0%b7%94%e0%b6%a2%e0%b6%ba-%e0%b6%9a%e0%b7%90%e0%b6%b1%e0%b7%8a%e0%b6%a9%e0%b7%9c%e0%b7%83%e0%b7%8a-boc-%e0%b6%bb%e0%b6%b1%e0%b7%8a-%e0%b6%9a%e0%b7%90%e0%b6%9a%e0%b7%94%e0%b7%85%e0%b7%94-7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/4/"
}