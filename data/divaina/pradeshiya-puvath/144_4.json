{
       "Source": "divaina",
       "Timestamp": "May 29, 2023",
       "Headline": "කැසිනෝ එකේ තරුණියන් දෙදෙනෙකුට: කොළඹයි – නුවරයි ගුටිකෙළියක",
       "News Content": "කොළඹ හතේ රාත්‍රි සමාජ ශාලාවක නර්තනයේ යෙදී සිටි තරුණියන් දෙදෙනකු බෙදාගැනීමට මහනුවර සහ කොළඹ තරුණයන් දෙපිරිසක් ගුටිබැට ඇන ගැනීමේදී කොළඹ තරුණයන් තිදෙනෙකු තුවාල ලබා එක් අයෙකු ජාතික රෝහලට ඇතුළත් කර ඇතැයි කුරුඳුවත්ත පොලිසිය කියයි.\n\nගැටුමෙන් පසු පලාගිය මහනුවර තරුණයන් පිරිස අත්අඩංගුවට ගැනීමට කුරුඳුවත්ත පොලිසිය කටයුතු යොදා ඇත.\n\nපෑලියගොඩ සහ රාජගිරිය ප්‍රදේශවල සිට මෙම රාත්‍රි සමාජ ශාලාවේ නැටුම් ඉදිරිපත් කිරීමට මෙම තරුණියන් දෙදෙනා නිතර නිතර පැමිණෙන බව පොලිසිය කියයි. රාත්‍රියේ සිට පසුදා වෙනතුරුම මෙම තරුණියන් දෙදෙනා විවිධ තරුණයන් සමඟ ආලිංගන නැටුම් ඉදිරිපත් කරන බව ද පොලිස් පරීක්‍ෂණවලදී හෙළි වී තිබේ.\n\nමහනුවර සිට පැමිණි තරුණයන් පිරිස ඔවුන් සමඟ ද නැටුමට එන ලෙස මෙම තරුණියන්ට බලපෑම් සිදුකරද්දී මෙම ගුටිකෙළිය සිදුවී තිබේ.\n\nනෝමන් පලිහවඩන",
       "URL": "https://divaina.lk/%e0%b6%9a%e0%b7%90%e0%b7%83%e0%b7%92%e0%b6%b1%e0%b7%9d-%e0%b6%91%e0%b6%9a%e0%b7%9a-%e0%b6%ad%e0%b6%bb%e0%b7%94%e0%b6%ab%e0%b7%92%e0%b6%ba%e0%b6%b1%e0%b7%8a-%e0%b6%af%e0%b7%99%e0%b6%af%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/144/"
}