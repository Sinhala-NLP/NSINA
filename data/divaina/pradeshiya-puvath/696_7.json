{
       "Source": "divaina",
       "Timestamp": "September 10, 2021",
       "Headline": "වැට මායිමට රණ්ඩු වී මල්ලීගේ උදලු පහරින් අයියා මරුට",
       "News Content": "කොටවෙහෙර ලූත්ගම ප‍්‍රදේශයේ එකම පවුලේ සහෝදරයන් දෙදෙනකු ඉඩම් ආරවුලක් සම්බන්ධයෙන් ඇතිවූ බහින් බස්වීමක් දුරදිග යෑමෙන් මල්ලීගේ උදැලූ පහරකින් අයියා මියගිය ගොස් තිබේ.මෙලෙස මියගොස් ඇත්තේ අලූත්ගම දිගැන්නෑව පදිංචි පී. එච්. නිශ්ශංක සිරිල් රාජපක්ෂ (44* නමැති දෙදරු පියෙකි. මෙම සිද්ධිය සම්බන්ධයෙන් මියගිය පුද්ගලයාගේ මල්ලී සහ ඔහුගේ බිරිඳ සැකපිට අත්අඩංගුවට ගෙන නිකවැරටිය මහෙස්ත‍්‍රාත් අධිකරණයට ඉදිරිපත් කළ බව කොටවෙහෙර පෛාලිස් ස්ථානාධිපති ප‍්‍රධාන පොලිස් පරීක්ෂක එච්. ඒ. එච්. කේ. ජයරත්න මහතා පැවසීය.\n\nතමන්ගේ දෙමාපියන්යට අයත් ගොඩ සහ කුඹුරු ඉඩම්වල වැටමාඉම් සම්බන්ධව මීට පෙරද පවුල් දෙක අතර ඇති වූ ගැටුම් පොලිසිය විසින් සමථයකට පත් කර තිබිණි. මියගිය නිශ්ශංක නමැති අය මෙදින පෙරවරු 6.30 ට පමණ ඔහුට අයත් ඉඩමේ අලිවැටක් දැමීමට ගොස් ඔහුගේට‍්‍රැක්ටරය පදවාගෙන ආපසු නිවසට එමින් සිටියදී සොහොයුරාගේ නිවස ඉදිරිපිටදී ඉඩමක මායිමක් සම්බන්ධයෙන් ඇතිවූ බහින් බස්වීම දුරදිග ගොස් බාල සොයුරා උදැල්ලෙන් පහරදී සොයුරා ඝාතනය කර තිබෙන බව පොලිස් පරීක්ෂණවලදී අනාවරණය වී ඇත.මියගිය පුද්ගලයාට වයස අවුරුදු 15 ක සහ 12 ක දියණියන් දෙදෙනකු සිටින අතර ඔහු ගොවිතැන් කටයුතු සිය ජීවිකාව ලෙස කරගෙන ගිය අයෙකි. නිකවැරටිය මහේස්ත‍්‍රාත් විසින් මහෙස්ත‍්‍රාත් පරීක්ෂණය සිදුකළ අතර මෘතදේහය පශ්චාත් මරණ පරීක්ෂණය සඳහා කුරුණෑගල පළාත් මහ රෝහල වෙත යොමුකරන බව කොටවෙහෙර පොලිසිය පවසන ලදී. කොටවෙහෙර පොලිස්ථානයේ පො.සැ. (33527* මහින්ද සහ පො.සැ. (64578* සුමනදාස යන පොලිස් නිලධාරින් විසින් මෙම සිදුවීම සම්බන්ධයෙන් පොලිස් පරීක්ෂණ පැවැත්විය.ආර්. එම්. ඩබ්ලිව්. බණ්ඩාර – කුරුණෑගල",
       "URL": "https://divaina.lk/%e0%b7%80%e0%b7%90%e0%b6%a7-%e0%b6%b8%e0%b7%8f%e0%b6%ba%e0%b7%92%e0%b6%b8%e0%b6%a7-%e0%b6%bb%e0%b6%ab%e0%b7%8a%e0%b6%a9%e0%b7%94-%e0%b7%80%e0%b7%93-%e0%b6%b8%e0%b6%bd%e0%b7%8a%e0%b6%bd%e0%b7%93/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/696/"
}