{
       "Source": "divaina",
       "Timestamp": "February 25, 2023",
       "Headline": "මුහුදේ පාවෙමින් තිබූ ගංජා පාර්සලය නාවික හමුදාවෙන් රේගුවට",
       "News Content": "ඉන්දියාවේ සිට යාපනයට නීති විරෝධී ලෙස රැගෙන එන ලද බවට සැකකෙරෙන කේරළ ගංජා කිලෝ ග්‍රෑම් 35 ක පමණ පාර්සලයක් මුහුදේ පාවෙමින් තිබියදී නාවික හමුදාව විසින් 23 දා සොයගෙන තිබේ.\n\nමෙම කේරළ ගංජා පාර්සලය නාවික හමුදාව විසින් සොයා ගෙන ඇත්තේ කච්චතීව් මුහුදු තීරයේදීය.\n\nඑම පාර්සලය නාවික හමුදාව විසින් ලිහා බැලීමේදී පැකැට් 14 ක් පාර්සලය තුළ තිබී ඇත.\n\nනාවික හමුදාව විසින් සොයා ගත් එම කේරළ ගංජා පාර්සලය යාපනයේ රේගු නිලධාරීන් වෙත බාර දී තිබේ.\n\nදිනසේන රතුගමගේ",
       "URL": "https://divaina.lk/%e0%b6%b8%e0%b7%94%e0%b7%84%e0%b7%94%e0%b6%af%e0%b7%9a-%e0%b6%b4%e0%b7%8f%e0%b7%80%e0%b7%99%e0%b6%b8%e0%b7%92%e0%b6%b1%e0%b7%8a-%e0%b6%ad%e0%b7%92%e0%b6%b6%e0%b7%96-%e0%b6%9c%e0%b6%82%e0%b6%a2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/232/"
}