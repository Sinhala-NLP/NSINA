{
       "Source": "divaina",
       "Timestamp": "May 10, 2023",
       "Headline": "පන්සල් ගොස් ගෙදර එනකොට ලක්‍ෂ ගාණක් වටිනා රන්බඩු සොරාගෙන",
       "News Content": "නිවැසියන් විහාරස්ථානයට ගොස් එනවිට නිවස තුළ සැඟවී සිටි පුද්ගලයින් දෙදෙනෙකු ඔවුන්ගේ රුපියල් ලක්ෂ 73 1/2 ක් පමණ වටිනා ස්වර්ණාභරණ කොල්ලකා පලා ගොස් ඇතැයි ඉත්තෑපාන පොලිසිය කියයි .\n\nයගිරල උඩුගම පදිංචි කන්දු දුර බන්දුලසිරි සිල්වා අබේවීර ගුණසේකර (අවු 71) යන අය විසින් පොලිසියට කරන ලද පැමිණිල්ලට අනුව මේ පිළිබඳ පරීක්ෂණ ආරම්භ කොට තිබේ.\n\nනිවැසි යුවළ විහාරස්ථානයට ගොස් ආපසු එනවිට නිවස තුළ සැඟවී සිටි සැකකරුවන් උල් පිහි පෙන්වා තර්ජනය කොට ඔවුන් පැලඳ සිටි මාල කරාබු මුදු ආදි සියලු ආභරණ කොල්ල කා ඔවුන් නිවස තුළ සිටිය දී දොරගුලු දමා යතුරුද රැගෙන පලා ගොස් ඇතැයි පොලිසිය කියයි.\n\nඉත්තෑපාන පොලිසියේ අපරාධ විමර්ශන අංශයේ ස්ථානාධිපති උප පොලිස් පරීක්ෂක වන්නිනායක මහතා මේ පිළිබඳව වැඩිදුර පරීක්ෂණ පවත්වයි.\n\nකළුතර විශේෂ එස් ආරච්චිගේ",
       "URL": "https://divaina.lk/%e0%b6%b4%e0%b6%b1%e0%b7%8a%e0%b7%83%e0%b6%bd%e0%b7%8a-%e0%b6%9c%e0%b7%9c%e0%b7%83%e0%b7%8a-%e0%b6%9c%e0%b7%99%e0%b6%af%e0%b6%bb-%e0%b6%91%e0%b6%b1%e0%b6%9a%e0%b7%9c%e0%b6%a7-%e0%b6%bd%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/162/"
}