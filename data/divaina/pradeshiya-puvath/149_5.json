{
       "Source": "divaina",
       "Timestamp": "May 24, 2023",
       "Headline": "ඉතාලියේ බෙර්ගමෝ නගරයේ සිදු වූ රිය අනතුරකින් ශ්‍රී ලාංකික දෙදරු පියා මියයයි",
       "News Content": "ඉතාලියේ බෙර්ගමෝ නගරයේ සිදුවූ රිය අනතුරකින් ශ්‍රී ලාංකිකයකු මියගොස් තිබේ.\n\nමෙසේ මියගොස් ඇත්තේ ඉතාලියේ බෙර්ගමෝ නගරයේ පදිංචිව සිටි සංජීව ප්‍රදීප් ප්‍රනාන්දු නමැති දෙදරු පියෙකි.\n\nඉතාලියේ බෙර්ගමෝ නගරයේ පිහිටි පොලිසිය වෙත කිසියම් අවශ්‍යතාවක් සඳහා යතුරුපැදියෙන් ගමන් කරමින් සිටියදී විරුද්ධ දිශාවෙන් පැමිණි කන්ටේනර් රථයක ගැටීමෙන් මෙම අනතුර සිදුවී ඇත.\n\nඅනතුරෙන් බරපතළ තුවාල ලබා රෝහල් ගත කිරීමෙන් පසුව ඔහු මිය ගොස් තිබේ.\n\nවෙන්නප්පුව කටුනේරිය ප්‍රදේශයේ පදිංචිව සිටි මියගිය සංජීව ප්‍රදීප් ප්‍රනාන්දු මීට වසර විසි හතරකට පමණ පෙර ඉතාලියේ සේවයට ගොස් ඇති අතර ඔහු සිය බිරිඳ සහ දරුවන් දෙදෙනා සමග ඉතාලියේ වාසය කර තිබේ.\n\nමියගිය සංජීව ප්‍රදීප් ප්‍රනාන්දු ගේ අවසන් කටයුතු ඉතාලියේ බෙර්ගමෝ නගරයේදී ඉකුත් 21 වෙනි දින සිදුකර ඇත.\n\nඅමරනන්ද විජේසේකර – මහවැව",
       "URL": "https://divaina.lk/%e0%b6%89%e0%b6%ad%e0%b7%8f%e0%b6%bd%e0%b7%92%e0%b6%ba%e0%b7%9a-%e0%b6%b6%e0%b7%99%e0%b6%bb%e0%b7%8a%e0%b6%9c%e0%b6%b8%e0%b7%9d-%e0%b6%b1%e0%b6%9c%e0%b6%bb%e0%b6%ba%e0%b7%9a-%e0%b7%83%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/149/"
}