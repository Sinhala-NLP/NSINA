{
       "Source": "divaina",
       "Timestamp": "December 16, 2022",
       "Headline": "අටලුගම දැරිය මඩේ ඔබා මැරූ සැකකරුට අධිචෝදනා භාරදෙයි",
       "News Content": "කුකුල් මස් අලෙවි සලකට ගොස් ආපසු නිවසට යමින් සිටි නව හැවිරිදි දැරියක බලහත්කාරයෙන් පැහැරගෙන ගොස් වගුරු බිමක ඔබා ඝාතනය කළේ යැයි චෝදනා ලැබූ පාරුක් මොහොමඩ් හෙවත් ‘පල්ලි කුට්ටි’ නමැත්තාට නීතිපතිවරයා විසින් පානදුර මහාධිකරණය හමුවේ අධිචෝදනා ගොනුකර නඩු පවරනු ලැබීය. බණ්ඩාරගම අටලුගම ප්‍රදේශයේදී 2022.05.27 වැනිදා සිදුවූ එම අපරාධය සම්බන්ධයෙන් පරීක්‍ෂණ පැවැත්වූ අපරාධ පරීක්‍ෂණ දෙපාර්තමේන්තුව ඉදිරිපත් කළ විමර්ශන උධෘත සලකා බැලූ නීතිපතිවරයා ඔහුට හිමි බලතල අනුව මහෙස්ත්‍රාත් අධිකරණය හමුවේ ලඝු නොවන නඩුවක් පැවරීමක් සිදුනොකොට මහාධිකරණය හමුවේ සෘජුවම එම නඩුව පවරා තිබිණි. ඇගේ මවගේ භාරකාරත්වයෙන් මොහොමඩ් අක්රම් පාතිම් අයේෂා නමැති දැරිය අපහරණය කිරීම සහ ඇය ඝාතනය කිරීම යන අධිචෝදනා දෙක යටතේ පවරා ඇති එම නඩුවේ විත්තිකරුට අද (16 දා) පානදුර මහාධිකරණය හමුවේදී අධිචෝදනා භාරදීමට නියමිතය.\n\nමෙම දැරිය ඝාතනය කිරීමේ සිද්ධිය එවකට රටේ මහත් ආන්දෝලනයකට ලක්විණි.\n\nඒ. ජේ. ඒ. අබේනායක",
       "URL": "https://divaina.lk/%e0%b6%85%e0%b6%a7%e0%b6%bd%e0%b7%94%e0%b6%9c%e0%b6%b8-%e0%b6%af%e0%b7%90%e0%b6%bb%e0%b7%92%e0%b6%ba-%e0%b6%b8%e0%b6%a9%e0%b7%9a-%e0%b6%94%e0%b6%b6%e0%b7%8f-%e0%b6%b8%e0%b7%90%e0%b6%bb%e0%b7%96/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/296/"
}