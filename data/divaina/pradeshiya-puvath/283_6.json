{
       "Source": "divaina",
       "Timestamp": "December 30, 2022",
       "Headline": "යාපනයේ නිවෙස් සුද්ද කළ සොරා පොලිසියට මාට්ටු",
       "News Content": "යාපනය ප්‍රදේශයේ නිවසකට ඇතුළුවී සොරකම් කිරිමට තැත්කළ සොරෙකු ප්‍රදේශවාසීන් විසින් අල්ලා දෑත් බැඳ පොලිසියට භාරදී තිබේ. යාපනය චාවකච්චේරි පොලිස් වසමට අයත් මන්දුවිල් ප්‍රදේශයේදී මෙම සොරා මෙසේ ප්‍රදේශවාසීන්ගේ ග්‍රහණයට නැතුව තිබේ. නිවැසියන් ඊයේ (29 දා) උදෑසන කිසියම් කටයුත්තකට නිවසින් බැහැරව ඇති අතර නිවසේ එක් පුද්ගලයෙකු කිසියම් අවශ්‍යතාවකට රැඳී සිට තිබේ.\n\nමෙම අවස්ථාවේ නිවසට ඇතුළුවූ සොරා නිවසේ දොර ඇරීමට උත්සාහ කිරීමේදී නිවැසියා විසින් අසල්වාසීන්ගේ සහායෙන් අල්ලා දෑත් බැඳ පොලිසියට භාරදී තිබේ. සිද්ධිය සම්බන්ධයෙන් චාවකච්චේරි පොලිසිය පරීක්ෂණ පවත්වයි.\n\nමුලතිව් – ප්‍රසන්න ප්‍රදීප්",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%b1%e0%b7%92%e0%b7%80%e0%b7%99%e0%b7%83%e0%b7%8a-%e0%b7%83%e0%b7%94%e0%b6%af%e0%b7%8a%e0%b6%af-%e0%b6%9a%e0%b7%85-%e0%b7%83%e0%b7%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/283/"
}