{
       "Source": "divaina",
       "Timestamp": "June 9, 2023",
       "Headline": "විභාග ශාලාවේදී සිසුවාට පහර දුන් සිසුහු 6ක් අත්අඩංගුවට",
       "News Content": "කටුගස්තොට ප්‍රධාන පෙළේ පිරිමි පාසලක සිසුවකුට පහර දීමේ සිද්ධිය සම්බන්ධයෙන් එම විදුහලේම අධ්‍යාපනය ලබන සිසුන් හය දෙනකු පොලිසිය විසින් ඊයේ (08දා) අත්අඩංගුවට ගෙන තිබේ.\n\nඅත්අඩංගුවට ගත් සිසුන් හය දෙනා ද මෙවර අපොස සාමාන්‍ය පෙළ විභාගයට පෙනී සිටි අයයි.\n\nඅ.පො.ස සාමාන්‍ය පෙළ විභාගය අවසන් වූ ඊයේ (08දා) දහවල් අදාළ පාසල ඉදිරිපිට දැඩි පොලිස් රැකවල් යොදා තිබිණි.\n\nමෙවර සාමාන්‍ය පෙළ විභාගයට අදාළ ගණිතය ප්‍රශ්න පත්‍රය ලබාදුන් පසුගිය 06 වැනිදා දහවල් පාසල තුළදී සිදු කර තිබෙන මෙම පහරදීමෙන් තුවාල ලත් සිසුවා ප්‍රතිකාර සඳහා මහනුවර ජාතික රෝහලට ඇතුළත් කර තිබිණි.\n\nතුවාල ලත් සිසුවා සමඟ එකම පන්තියේ අධ්‍යාපනය ලබන සිසු පිරිසක් මෙම පහරදීම සිදු කර තිබුණු අතර ඒ වන විටත් විභාගය පැවැත්වෙමින් තිබූ නිසා ඔවුන් අත්අඩංගුවට ගැනීම විභාගය අවසන් වන තෙක් පොලිසිය විසින් ප්‍රමාද කරනු ලැබීය.\n\nපහරකෑමට ලක්ව රෝහල්ගත කළ සිසුවා පසු දින කැමැත්තෙන් රෝහලින් පිටව ගොස් ගොස් විභාගයට පෙනී සිටියේ ය.සිසුවාට පහර දීමේ සිද්ධියට සම්බන්ධ තවත් සිසුන් දෙදෙනකු අත්අඩංගුවට ගැනීමට නියමිත බව පොලිසිය පවසයි.\n\nසමන්ති වීරසේකර",
       "URL": "https://divaina.lk/%e0%b7%80%e0%b7%92%e0%b6%b7%e0%b7%8f%e0%b6%9c-%e0%b7%81%e0%b7%8f%e0%b6%bd%e0%b7%8f%e0%b7%80%e0%b7%9a%e0%b6%af%e0%b7%93-%e0%b7%83%e0%b7%92%e0%b7%83%e0%b7%94%e0%b7%80%e0%b7%8f%e0%b6%a7-%e0%b6%b4/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/133/"
}