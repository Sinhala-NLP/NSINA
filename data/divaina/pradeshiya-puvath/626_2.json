{
       "Source": "divaina",
       "Timestamp": "November 12, 2021",
       "Headline": "ඉදිකර වසර 7 ක්වත් නෑ අටබාගේ දෙමහල් හෝටලය නායයයි",
       "News Content": "ගම්පොළ නුවරඑළිය මාර්ගයේ අටබාගේ ප‍්‍රදේශයේ සිදු වූ නාය යෑමකින් ව්‍යාපාරික දෙමහල් ගොඩනැඟිල්ලක් කඩා වැටී අටබාගේ ඔයට පෙරළී තිබේ. 04 – පිටුවට\n\nපවතින අධික වර්ෂාව සමග පෙරේදා (10 දා) රාත‍්‍රී මෙම ගොඩනැඟිල්ල නාය ගොස් ඇති බව ගම්පොළ පොලිසිය පවසයි.\n\nමෙහි හෝටලයක් පවත්වාගෙන ගොස් ඇති අතර එහි සිටි අයිතිකරු හා ඔහුගේ පුතා රාත‍්‍රී හෝටලය වසා දමා එළියට පැමිණි පසු මෙම ගොඩනැඟිල්ල නාය ගොස් තිබේ.\n\nමේ දෙදෙනා එම හෝටලයට යාබද ඇති නිවෙසේ පදිංචිව සිටින අතර එම නිවසේ ද කොටසක් මෙම නාය යෑමට හසුව තිබේ.\n\nමෙම සිද්ධියෙන් ගොඩනැ`ගිල්ල කඩා වැටුණ ද මෙම දෙදෙනාට මෙන්ම නිවසේ සිටි තවත් දරුවකුට හා හෝටල් අයිතිකරුගේ බිරිඳට කිසිම අනතුරක් වී නැත.\n\nමෙම නායයාම නිසා ගම්පොළ – නුවරඑළිය ප‍්‍රධාන මාර්ගය ද අටබාගේ ප‍්‍රදේශයෙන් පුපුරා ගොස් ඇත. ඒ නිසා වාහන ගමනාගමනය එක් මංතීරුවකට සීමා කර ඇති බව ගම්පොල මූලස්ථාන පොලිසියේ වැඩබලන ස්ථානාධිපති ප‍්‍රධාන පොලිස් පරීක්ෂක කපිල බණ්ඩාර මහතා පවසයි.\n\nනාය අවදානම් සමග එහි සිටින නිවැසියන් ද ඉවත් කළ බව පොලිසිය පවසයි.\n\nමෙම හෝටලය ඉදිකර වසර හතක්වත් නැති බවත් නිවස වසර සියයක් පමණ පැරණි බවත් හෝටලයේ අයිතිකරුගේ සොයුරු සනත් රණසිංහ මහතා පවසයි.\n\nගම්පොළ සුරංග දිල්හාන්",
       "URL": "https://divaina.lk/%e0%b6%89%e0%b6%af%e0%b7%92%e0%b6%9a%e0%b6%bb-%e0%b7%80%e0%b7%83%e0%b6%bb-7-%e0%b6%9a%e0%b7%8a%e0%b7%80%e0%b6%ad%e0%b7%8a-%e0%b6%b1%e0%b7%91-%e0%b6%85%e0%b6%a7%e0%b6%b6%e0%b7%8f%e0%b6%9c%e0%b7%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/626/"
}