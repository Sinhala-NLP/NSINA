{
       "Source": "divaina",
       "Timestamp": "December 10, 2022",
       "Headline": "අධික සීතල දරාගන්න බැරිව කිලිනොච්චියේ කිරි ගවයන් 40 ක් හා එළුවන් 3ක් මැරිලා",
       "News Content": "ඇද වැටුණු ගවයන් රැක ගැනීමට ගොවීන් ගිනිමැල ගහලා\n\nමේ දිනවල බලපා ඇති අයහපත් කාලගුණික තත්වය හමුවේ පවතින වැසි හා අධික සීතල හේතුවෙන් කිලිනොච්චිය දිස්ත්‍රික්කයේ කිරි ගවයින් 40 ක් හා එළුවන් 03 ක් මියගොස් ඇති බව ප්‍රදේශවාසීහු පවසති.\n\nඊයේ (09 දා) මෙසේ මෙම ගවයන් මිය ගොස් තිබූ අතර පැවති අධික සීත තත්වය හමුවේ මෙසේ සතුන් මිය ගොස් තිබේ.\n\nකිලිනොච්චිය ප්‍රදේශයේ උෂ්ණත්වය සෙල්සියස් අංශක 17 දක්වා අඩුව පවතින බව ආපදා කළමනාකරණ නිලධාරීන් පෙන්වා දෙන අතර පවතින ශීත කාලගුණය හමුවේ මිය ගිය සතුන් ගණන තවත් ඉහළ යා හැකි බව කිරි ගොවීහු පෙන්වා දෙති.\n\nතවද මෙම තත්වය හමුවේ තවත් ගවයින් සීතල නිසා තැන තැන ඇද වැටී ඇති අතර එම සතුන් උණුසුම් කිරීමට කිරි ගොවීන් ගිනිමැල ගසා ඇති අයුරු දක්නට ලැබිණි.\n\nමුලතිව් – ප්‍රසන්න ප්‍රදීප්",
       "URL": "https://divaina.lk/%e0%b6%85%e0%b6%b0%e0%b7%92%e0%b6%9a-%e0%b7%83%e0%b7%93%e0%b6%ad%e0%b6%bd-%e0%b6%af%e0%b6%bb%e0%b7%8f%e0%b6%9c%e0%b6%b1%e0%b7%8a%e0%b6%b1-%e0%b6%b6%e0%b7%90%e0%b6%bb%e0%b7%92%e0%b7%80-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/302/"
}