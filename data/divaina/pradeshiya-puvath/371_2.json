{
       "Source": "divaina",
       "Timestamp": "September 21, 2022",
       "Headline": "අධික වේගයෙන් ගිය බසය වංගුවක් ගනිද්දී දොර ගැලවී රියැදුරු එළියට විසිවෙලා",
       "News Content": "අවිස්සාවේල්ල සිට මහනුවර බලා අධික වේගයෙන් ඊයේ (20) ධාවනය වූ පෞද්ගලික බස්රථයක රියදුරු අසුන පැත්තේ දොර ගැලවී රියදුරු බිමට ඇද වැටීමෙන් තුවාල ලැබීම නිසා ප්‍රතිකාර සඳහා කෑගල්ල ශික්ෂණ රෝහලට ඇතුළත් කර ඇත.\n\nකොළඹ මහනුවර ප්‍රධාන මාර්ගයේ වලකඩයාව වංගුව ගනිද්දී මෙම අනතුර සිදුව ඇත.\n\nමෙම බස් රථය රියදුරු පාලනයෙන් මිදී මීටර් පනහක් පමණ දුර ගමන් කර ඉදිරියෙන් පැමිණි මෝටර් රථයක හා ලොරි රථයක ගැටී පාරෙන් ඉවතට පැන ඉවුරට හේත්තු වී තිබිණි.\n\nයු.ආර්.ජයන්ත සේනානායක මාවනැල්ල, කෑගල්ල එම්.බී.පහලවත්ත",
       "URL": "https://divaina.lk/%e0%b6%85%e0%b6%b0%e0%b7%92%e0%b6%9a-%e0%b7%80%e0%b7%9a%e0%b6%9c%e0%b6%ba%e0%b7%99%e0%b6%b1%e0%b7%8a-%e0%b6%9c%e0%b7%92%e0%b6%ba-%e0%b6%b6%e0%b7%83%e0%b6%ba-%e0%b7%80%e0%b6%82%e0%b6%9c%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/371/"
}