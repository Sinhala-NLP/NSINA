{
       "Source": "divaina",
       "Timestamp": "February 3, 2023",
       "Headline": "අක්කා සහ නංගීගේ මළ සිරුරු දැරණියගල නිවසකින් හමුවෙයි",
       "News Content": "දැරණියගල මල්දෙණිය ප්‍රදේශයේ නිවසක තිබී අභිරහස් අන්දමින් මියගොස් සිටි අක්කා නගෝ දෙදෙනකුගේ මළ සිරුරු දෙකක් ඊයේ (2 දා) දහවල් සොයාගත් බව දැරණියගල පොලිසිය පවසයි.\n\nමෙලෙස මියගොස් ඇත්තේ ඉහළ වල්පොල රාළලාගේ දිමුතා වසන්ති (51) හා ඉහළ වල්පොල රාළලාගේ මුදිතා ලක්මාලි (49) නමැති දෙසොහොයුරියන් බවද පොලිසිය කියයි.\n\nමෙම මළ සිරුර හමුවන අවස්ථාවේ නිවසේ තවත් කාමරයක මෙම දෙසොහොයුරියන්ගේ 90 වියැති මවද සිට ඇති අතර ඇයව රෝහල්ගත කිරීමට පොලිසිය පියවර ගත්හ.\n\nමියගිය දෙසොහොයුරියන්ගේ සිරුරුවලින් දුඟඳ හමමින් තිබූ බවත් මොවුන් මීට දින දෙකකට උඩදී මියයන්නට ඇති බවට සැකකරන බවත් පොලිසිය කියයි.\n\nමෙම දෙසොහොයුරියන්ගෙන් එක් තැනැත්තියක මන්ද මානසික තත්ත්වයෙන් පෙළෙන්නියක බව හෙළිවිණැයි ද පොලිසිය කියයි.\n\nමෙම දෙසොහොයුරියන් කිසියම් අයකු ඝාතනය කළේද? එසේත් නොමැති නම් දිවි නසා ගැනීමක්ද? යන්න සම්බන්ධයෙන් දැරණියගල පොලිසිය පැති කීපයක් ඔස්සේ පරීක්‍ෂණ සිදුකෙරේ.\n\nප්‍රදීප් ප්‍රසන්න සමරකෝන් සහ සෝමචන්ද්‍ර යකන්දාවල",
       "URL": "https://divaina.lk/%e0%b6%85%e0%b6%9a%e0%b7%8a%e0%b6%9a%e0%b7%8f-%e0%b7%83%e0%b7%84-%e0%b6%b1%e0%b6%82%e0%b6%9c%e0%b7%93%e0%b6%9c%e0%b7%9a-%e0%b6%b8%e0%b7%85-%e0%b7%83%e0%b7%92%e0%b6%bb%e0%b7%94%e0%b6%bb%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/250/"
}