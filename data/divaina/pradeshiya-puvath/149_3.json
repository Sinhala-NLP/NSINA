{
       "Source": "divaina",
       "Timestamp": "May 24, 2023",
       "Headline": "වසර 20කට පසු කළකම් පළදෙයි – කැටැන්වැව ඝාතනයට හයක් එල්ලුම් ගහට",
       "News Content": "වසර 20කට පෙර සිංහල අවුරුදු දිනක හම්බන්තොට කැටැන්වැවදී පුද්ගලයෙකු කපා කොටා පහරදී ඝාතනය කිරීමේ චෝදනාවකට වැරදිකරු වූ චූදිතයින් හය දෙනෙකුට හම්බන්තොට මහාධිකරණය මරණීය දණ්ඩණය නියම කෙරුණි.\n\nමෙලෙස මරණීය දණ්ඩණය නියම වූයේ හම්බන්තොට ගොන්නොරුව හා කැටැන්වැව පදිංචිකරුවන් වන 81 හැවිරිදි තිදරු පියෙකු වන සමන් බුලත්ගම, 43 හැවිරිදි දෙදෙරු පියෙකු වන සිනිපැල්ලගේ ලලිත් ප්‍රසන්න, 80 හැවිරිදි රණසිංහ ආරච්චිගේ ජිනදාස, 46 හැවිරිදි හේවා හල්පගේ වසන්ත, 39 හැවිරිදි දිලාන් මංජුල හා 38 හැවිරිදි එච්.එම්.නවරත්න නමැති චූදිතයන් හය දෙනෙකුටය.\n\nඅධිකරණය හමුවේ ඉදිරිපත් වූ සියලු සාක්ෂි සලකා බැලූ හම්බන්තොට මහාධිකරණ විනිසුරුවරයා චූදිතයින් 21 දෙනාගෙන් 15 දෙනෙකු නිදොස්කොට නිදහස් කෙරුණු අතර අදාළ චෝදනා සඳහා චූදිතයින් 06 දෙනෙකු වැරදිකරුවන් බවට තීන්දු කෙරුණි. ඒ අනුව අදාළ චෝදනා සඳහා වැරදිකරු වූ චූදිතයින් හය දෙනා සඳහා මරණීය දණ්ඩනය නියම කෙරුණු අතර චූදිතයින්ට මරණීය දණ්ඩනය පමුණුවන තෙක් වැලිකඩ බන්ධනාගාරයේ රඳවා තබන ලෙසටද මහාධිකරණ විනිසුරුවරයා අගුණුකොළපැලැස්ස බන්ධනාගාර අධිකාරීවරයාට නියම කෙරුණි.\n\nමත්තල දිලීප් එන් ජයසේකර",
       "URL": "https://divaina.lk/%e0%b7%80%e0%b7%83%e0%b6%bb-20%e0%b6%9a%e0%b6%a7-%e0%b6%b4%e0%b7%83%e0%b7%94-%e0%b6%9a%e0%b7%85%e0%b6%9a%e0%b6%b8%e0%b7%8a-%e0%b6%b4%e0%b7%85%e0%b6%af%e0%b7%99%e0%b6%ba%e0%b7%92-%e0%b6%9a%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/149/"
}