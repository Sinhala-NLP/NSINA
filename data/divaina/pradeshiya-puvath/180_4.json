{
       "Source": "divaina",
       "Timestamp": "April 21, 2023",
       "Headline": "රිළවාට කෝල් එකක් එයි පිළිතුරු නොදී පලායයි!",
       "News Content": "ජංගම දුරකථනයක් සොරාගත් රිළවකු ගසක අත්තක් මත සිටියදී දුරකථනය ලබාගැනීමට යෙදූ උපාය සාර්ථක වූ පුවතක් බළන්ගොඩ පින්නවල ප්‍රදේශයෙන් අසන්නට ලැබිණි.\n\nහදිසියේ වතුරට වැටුණු දුරකථනය වියළීම පිණිස නිවස ඉදිරිපිට කණුවක් මත තබා තිබියදී ගෙය ඉදිරිපිටට පැමිණි රිළවකු මෙය රැගෙන ගොස් ඇති බව දැක ගැනීමට ලැබිණි. වහාම ක්‍රියාත්මක වූ එම තරුණයා වෙනත් දුරකථනයකින් රිළවා අත තිබූ දුරකථනයට ඇමතුමක් ලබා දුන්නේ කෙතරම් කෑ ගැසුවත් ෆෝන් එක අත නොහැරි නිසාය.\n\nසොරාගත් ෆෝන් එක නාදවීමත් සමඟ බියවූ රිළවා ෆෝන් එක අතහැර පලා ගියේය.\n\nබලන්ගොඩ – එන්. එච්. පියසේන",
       "URL": "https://divaina.lk/%e0%b6%bb%e0%b7%92%e0%b7%85%e0%b7%80%e0%b7%8f%e0%b6%a7-%e0%b6%9a%e0%b7%9d%e0%b6%bd%e0%b7%8a-%e0%b6%91%e0%b6%9a%e0%b6%9a%e0%b7%8a-%e0%b6%91%e0%b6%ba%e0%b7%92-%e0%b6%b4%e0%b7%92%e0%b7%85%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/180/"
}