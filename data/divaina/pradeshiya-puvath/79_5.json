{
       "Source": "divaina",
       "Timestamp": "July 31, 2023",
       "Headline": "ළිඳට වැටුණු වන අලියා ගොඩගැනේ",
       "News Content": "මේ දිනවල පවතින නියං කාලගුණික තත්ත්වයත් සමග ආහාර හා බීමට ජලය සොයා අනුරාධපුර රඹෑව වැලෑව ප්‍රදේශයේ පෞද්ගලික ගෙවත්තකට කඩා වැදුණු වන අලියෙකු එහි ළිඳකට වැටී සිටියදී පෙරේදා (29දා) සවස වනජීවී සංරක්ෂණ දෙපාර්තමේන්තුවේ අනුරාධපුර කාර්යාලයේ නිලධාරීන් හා පොලිසිය එක්ව ගොඩගනු ලැබූහ.\n\nඉකුත් (28) රාත්‍රී 11.00 ට පමණ ගම්වැදී ඇති එම වනඅලියා මෙලෙස ළිඳට වැටී තිබේ.\n\nඅනතුරුව ගෙවත්තේ හිමිකරුවන් ඒ පිළිබඳව පොලිස් මූලස්ථානයේ හදිසි ඇමතුම් ඒකකයට සහ වනජීවි කාර්යාලට දැනුම් දීමෙන් අනතුරුව පෙරේදා රාත්‍රියේම එහි ගිය අනුරාධපුර වනජීවී සංරක්ෂණ දෙපාර්තමේන්තුවේ නිලධාරීන් සහ පොලිසිය එක්ව වනඅලියා ගොඩ ගැනීමේ කටයුතු මෙහෙයුම ආරම්භ කර ඇත.\n\nමේ අනුව පෙරේදා (29දා) පෙරවරුවේ සිට වනජීවී නිලධාරීන් සහ පොලිසිය එක්ව ඉමහත් පරිශ්‍රමයක් දරා ළිඳේ ඉවුර බැකෝ යන්ත්‍රයක ආධාරයෙන් කපා ඉවත් කර වනඅලියා ගොඩගනු ගනු ලැබිණි.\n\nපැය ගණනාවක මෙහෙයුමකින් පසු වනඅලියා ළිඳෙන් ගොඩට ගෙන අසල රක්ෂිතය ප්‍රදේශයට මුදාහැරීමට වනජීවී නිලධාරීන් කටයුතු ලැබූහ.අනුරාධපුර විශේෂ – පර්සි කුරුනේරු, තිරප්පනේ – සමන් පෙරේරා",
       "URL": "https://divaina.lk/%e0%b7%85%e0%b7%92%e0%b6%b3%e0%b6%a7-%e0%b7%80%e0%b7%90%e0%b6%a7%e0%b7%94%e0%b6%ab%e0%b7%94-%e0%b7%80%e0%b6%b1-%e0%b6%85%e0%b6%bd%e0%b7%92%e0%b6%ba%e0%b7%8f-%e0%b6%9c%e0%b7%9c%e0%b6%a9%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/79/"
}