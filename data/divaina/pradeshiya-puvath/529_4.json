{
       "Source": "divaina",
       "Timestamp": "March 7, 2022",
       "Headline": "අනියම් සම්බන්ධතාව ගැන කුපිත වූ කාන්තාව තවත් කතකට මන්නෙන් කොටලා",
       "News Content": "ගාල්ල හාලිවල, හිල්සයිඞ්වත්ත ප‍්‍රදේශයේ කාන්තාවක් විසින් තවත් කාන්තාවකට පෙරේදා (05 දා) රාත‍්‍රී මන්නා පිහියකින් පහරදී තුවාල සිදුකොට ඇති අතර තුවාල ලැබූ කාන්තාව ගාල්ල, කරාපිටිය ශික්ෂණ රෝහලට ඇතුළත්කොට ඇති බැව් ගාල්ල පොලිසිය පවසයි.මන්නා පිහියෙන් පහරදීම නිසා තුවාලකාරියගේ සුළැඟිල්ලට හානිවී ඇති බවද පොලිසිය පවසයි. පහරදීමට සම්බන්ධ කාන්තාව පොලිසිය මගින් අත්අඩංගුවට ගෙන ඇති අතර ඇය 44 හැවිරිදි වියේ පසුවන තැනැත්තියකි. අනියම් සම්බන්ධතාවයක් හේතුවෙන් මෙම පහරදීම සිදුවී ඇති බැව් පොලිසිය පවසයි.අත්අඩංගුවට ගත් සැකකාරිය ඊයේ (06 දා) අධිකරණය වෙත ඉදිරිපත් කිරීමට නියමිතව තිබුණි. ගාල්ල මූලස්ථාන පො.ප. කපිල සේනාපති සිල්වා මහතාගේ මෙහෙයවීම යටතේ වැඩිදුර පරීක්ෂණ පැවැත්වේ.\n\nලලිත් චාමින්ද සහ එස්. කේ. කළුආරච්චි – ගාල්ල",
       "URL": "https://divaina.lk/%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b7%83%e0%b6%b8%e0%b7%8a%e0%b6%b6%e0%b6%b1%e0%b7%8a%e0%b6%b0%e0%b6%ad%e0%b7%8f%e0%b7%80-%e0%b6%9c%e0%b7%90%e0%b6%b1-%e0%b6%9a%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/529/"
}