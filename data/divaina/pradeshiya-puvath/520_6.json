{
       "Source": "divaina",
       "Timestamp": "March 18, 2022",
       "Headline": "විදුලි ජනනයේ වායුව විස වී රසායනාගාරයක සේවකයෝ තිදෙනෙක් සිහිසුන්ව රෝගාතුර වෙති",
       "News Content": "බණ්ඩාරගම නගරයේ පෞද්ගලික රසායනාගාරයක සාත්තු සේවිකාවන් දෙදෙනෙක් සහ තවත් පුද්ගලයෙක් හදිස්සියේ සිහි විසඥව රෝගාතුර වීමෙන් රෝහල් ගත කළ බව බණ්ඩාරගම පොලිසිය කියයි.\n\nඊයේ පස්වරු දෙකයි තිහට පමණ රසායනාගාරය උඩු මහලේ පරීක්ෂණාගාරයක් තුළ සිටි පුද්ගලයෙක් සහ යාබද කාමරයේ ආහාර ගනිමින් සිටි සාත්තු සේවිකාවන් දෙදෙනෙකු මෙලෙස සිහි විසඥව ඇත.\n\nබණ්ඩාරගම පොලිසියේ නිලධාරීන් පැමිණ සිහි විසඥව සිටි එම තිදෙනා 1990 සුව සැරිය ගිලන් රථයෙන් රෝහල්ගත කිරීමට පියවර ගැනිණි.\n\nඑම තිදෙනා සිහි විසඥ වන අවස්ථාවේදී විදුලි උත්පාදක යන්ත‍්‍රය ක‍්‍රියාත්මක වෙමින් තිබී ඇතැයි පොලිසිය සිදු කළ මූලික විමර්ශනවලදී අනාවරණය වී ඇත. අනතුරුව බණ්ඩාරගම පොලිසියේ ස්ථානාධිපතිවරයා ඇතුළු නිලධාරීන්\n\nරසායනාගාරය උඩුමහලට ගොස් සිදු කළ පරීක්ෂාවේදී විදුලි උත්පාදක යන්ත‍්‍ර තිබූ කාමරයේ වායුව පිටවීම සඳහා කිසිදු සුළං කවුළුවක් ස්ථාපිත කර නොතිබූ බවට අනාවරණ වූ බව පොලිස් නිලධාරියෙක් පැවැසීය.\n\nකෙසේ නමුත් පරීක්ෂණාගාරයට සහ යාබද කාමරයට මුද්‍රා තැබීමට පොලිස් නිලධාරීන් පියවර ගැනිණි.\n\nවැඩිදුර පරීක්ෂණ සඳහා පානදුර අපරාධ ස්ථාන පරීක්ෂණාගාර නිලධාරීන් කැඳවීමට නියමිත අතර බණ්ඩාරගම පොලිසිය පරීක්ෂණ පවත්වයි.\n\nකැස්බෑව ජයසිංහ",
       "URL": "https://divaina.lk/%e0%b7%80%e0%b7%92%e0%b6%af%e0%b7%94%e0%b6%bd%e0%b7%92-%e0%b6%a2%e0%b6%b1%e0%b6%b1%e0%b6%ba%e0%b7%9a-%e0%b7%80%e0%b7%8f%e0%b6%ba%e0%b7%94%e0%b7%80-%e0%b7%80%e0%b7%92%e0%b7%83-%e0%b7%80%e0%b7%93/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/520/"
}