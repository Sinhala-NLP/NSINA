{
       "Source": "divaina",
       "Timestamp": "June 1, 2023",
       "Headline": "නොමග ගිය රියැදුරන් යහමගට ගැනීමට පොලිසි ගිය – මන්නාරමේ ත්‍රිරෝද සංගම් සභාපතිට බරපතළයි",
       "News Content": "මන්නාරම ත්‍රිරෝද රථ සංගමයේ සභාපති සුබ්‍රමනියම් සුවතීෂන් නමැත්තාට තවත් ත්‍රිරෝද රථ රියැදුරන් විස්සක් පමණ පහරදීම නිසා සභාපතිවරයා බරපතළ ලෙස තුවාල ලබා පෙරේදා (30 දා මන්නාරම රෝහලට ඇතුළත් කොට තිබේ.\n\nමන්නාරම ත්‍රිරෝද රථවල රියැදුරන්ගේ නොමනා ක්‍රියා පිළිබඳව සභාපතිවරයා පොලිසියට කළ දැනුම් දීමක් නිසා උරණ වූ සෙසු ත්‍රිරෝද රථ රියැදුරන් ඔහුට පහරදුන් බවට පොලිස් පරීක්ෂණවලදී තොරතුරු හෙළි වී තිබේ.\n\nමන්නාරම බස් නැවතුම්පළ ඉදිරිපිටදී සභාපතිවරයාට මෙම පහරදීම සිදුකොට ඇති අතර බස් රථවල යෑමට සිටි පිරිසක් පැමිණ ඔහුට එල්ලවන ප්‍රහාරය නවතා ඔහුව රෝහල්ගත කොට ඇත. ත්‍රිරෝද රථ සංගම් සභාපතිවරයාට පහරදුන් පිරිස මේ වනවිට පලාගොස් ඇති අතර ඔවුන්ව අත්අඩංගුවට ගැනීම සඳහා මන්නාරම පොලිසිය පරීක්ෂණ ආරම්භ කොට තිබේ.දිනසේන රතුගමගේ",
       "URL": "https://divaina.lk/%e0%b6%b1%e0%b7%9c%e0%b6%b8%e0%b6%9c-%e0%b6%9c%e0%b7%92%e0%b6%ba-%e0%b6%bb%e0%b7%92%e0%b6%ba%e0%b7%90%e0%b6%af%e0%b7%94%e0%b6%bb%e0%b6%b1%e0%b7%8a-%e0%b6%ba%e0%b7%84%e0%b6%b8%e0%b6%9c%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/141/"
}