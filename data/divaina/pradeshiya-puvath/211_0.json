{
       "Source": "divaina",
       "Timestamp": "March 17, 2023",
       "Headline": "පඩි මදි යැයි වාඩියෙන් පැනයෑමට හැදූ ධීවරයාට සිහි නැතිවන තුරුම පහරදීලා",
       "News Content": "පහරදුන් ව්‍යාපාරිකයා නිදැල්ලේ….\n\nමුලතිව්, කෝකිලායි කරුණාත්තකේණී ධීවර වාඩියකින් පැනයෑමට උත්සාහ කළ ධීවරයකු අල්ලා ගත් ධීවර වාඩියේ හිමිකරු ඔහුව මාළු දැලකින් ඔතා දැඩි අව්වේ තබා සිහිසුන් වන තුරු පෙරේදා (15 දා) පහර දී තිබේ.\n\nදකුණේ ව්‍යාපාරිකයෙකු විසින් පවත්වා ගෙන යන මෙම ධීවර වාඩියට මඩකලපුවේ සිට දෙමළ ජාතික ධීවර කාර්මිකයෙකු පැමිණ ඇති අතර මේ දිනවල ධීවර කටයුතු අඩාල වී ඇති බව කියමින් ඔහුට ව්‍යාපාරිකයා විසින් ගෙවා ඇත්තේ අඩු වැටුපකි.\n\nඑම වැටුපට සේවය කළ නොහැකි බව කියමින් ධීවර කාර්මිකයා අයිතිකරුට ප්‍රකාශකොට ආපසු මඩකලපුව බලා යෑමට උත්සාහ කළ අවස්ථාවේදී ව්‍යාපාරිකයා හා ඔහුගේ\n\nගෝලයන් විසින් ධීවර කාර්මිකයාව ගස් බැඳ පහර දී තිබේ.\n\nමේ සම්බන්ධයෙන් පළාතේ ප්‍රාදේශීය ලේකම්වරයාට තොරතුරු ලැබීමෙන් පසුව ඔහු ඒ පිළිබදව පොලිසියට දැණුම් දී තිබේ. කෙසේ වෙතත් ධීවර කාර්මිකයා නිදහස් වී ඇතත් ව්‍යාපාරිකයාට එරෙහිව මෙතෙක් නීතිය ක්‍රියාත්මක වී නොමැති බව කෝකිලායී ධීවර සංගමය කියා සිටී.\n\nදිනසේන රතුගමගේ",
       "URL": "https://divaina.lk/%e0%b6%b4%e0%b6%a9%e0%b7%92-%e0%b6%b8%e0%b6%af%e0%b7%92-%e0%b6%ba%e0%b7%90%e0%b6%ba%e0%b7%92-%e0%b7%80%e0%b7%8f%e0%b6%a9%e0%b7%92%e0%b6%ba%e0%b7%99%e0%b6%b1%e0%b7%8a-%e0%b6%b4%e0%b7%90%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/211/"
}