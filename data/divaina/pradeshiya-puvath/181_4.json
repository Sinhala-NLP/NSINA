{
       "Source": "divaina",
       "Timestamp": "April 20, 2023",
       "Headline": "බාලවයස්කාරියට අතවර කළ තරුණයා අත්අඩංගුවට",
       "News Content": "අවුරුදු පහළොවයි මාස දෙකක් වයසැති දැරියක් නිවසට කැඳවාගෙන ගොස් ස්ත්‍රී දූෂණයක් සිදුකළ තරුණයකු පෙරේදා (18 දා) පොලිසිය මගින් අත්අඩංගුවට ගෙන ඇත.\n\nසැකකරු දැරිය සමඟ ප්‍රේම සම්බන්ධතාවයක් පවත්වාගෙන ගොස් ඇති බව පරීක්ෂණවලදී හෙළිවී ඇත.\n\nඅත්අඩංගුවටගත් දැරියගෙන් ප්‍රශ්න කිරීමේදී ඇයට වයස අවුරුදු 08 දී අසල්වැසියෙකු විසින් අතවර කළ බව ප්‍රකාශ කර ඇත.\n\nසිද්ධිය සම්බන්ධයෙන් දැරියගේ 19 හැවිරිදි පෙම්වතාද, ඇයට කුඩා කාලයේ අතවර කළ අසල්වැසි 28 හැවිරිදි පුද්ගලයාද පොලිසිය මඟින් අත්අඩංගුවට ගෙන ඇත.\n\nදැරිය වෛද්‍ය පරීක්ෂණයක් සඳහා මොනරාගල දිස්ත්‍රික් මහ රෝහලට ඇතුළත් කර ඇති අතර සැකකරුවන් සියඹලාණ්ඩුව මහෙස්ත්‍රාත් අධිකරණයට ඉදිරිපත් කිරීමට කටයුතු යොදා ඇත.බඩල්කුඹුර – රවිඳු ගුණතිලක",
       "URL": "https://divaina.lk/%e0%b6%b6%e0%b7%8f%e0%b6%bd%e0%b7%80%e0%b6%ba%e0%b7%83%e0%b7%8a%e0%b6%9a%e0%b7%8f%e0%b6%bb%e0%b7%92%e0%b6%ba%e0%b6%a7-%e0%b6%85%e0%b6%ad%e0%b7%80%e0%b6%bb-%e0%b6%9a%e0%b7%85-%e0%b6%ad%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/181/"
}