{
       "Source": "divaina",
       "Timestamp": "March 25, 2022",
       "Headline": "අලුත උපන් බිළිඳා ගඟට වීසිකරලා",
       "News Content": "කටුනායක මාදූව ගම්මානය අසලින් ගලායන ගංගාව වෙත අලූත උපන් කුඩා බිළිඳෙකුගේ සිරුරක් පෙරේදා (23 දා) දමා තිබියදී, ප‍්‍රදේශවාසීන්ගේ දැනුම් දීම මත කටුනායක පොලිසිය පරීක්‍ෂණ අරඹා තිබේ.\n\nපිරිමි දරුවෙකු මෙසේ කුඩා පොලිතින් බෑගයකට දමා එම ගෙඟ් පාලම මත සිට ගඟට වීසි කරන්නට ඇතැයි ප‍්‍රදේශවාසීන් සැක පහළ කරති.\n\nපෙරේදා සවස 05.30 ට පමණ මෙම බිළිඳු සිරුර ගංගා ජලය මත පාවෙමින් තිබියදී, එය දුටු ප‍්‍රදේශවාසීන් දුරකථන මගින් කටුනායක පොලිසිය දැනුවත් කිරීමට පියවර ගෙන තිබුණි.\n\nකටුනායක ප‍්‍රදේශය භාර සහකාර පොලිස් අධිකාරී එරික් පෙරේරා මහතාගේ උපදෙස් මත, කටුනායක පොලීසියේ ස්ථානාධිපති ප‍්‍රධාන පොලිස් පරීක්ෂක අකිල රණසිංහ මහතාගේ අධීක්ෂණය යටතේ අපරාධ විමර්ශන අංශයේ ස්ථානාධිපති පොලිස් පරීක්ෂක නුවන් තාරක මහතා ඇතුළු නිලධාරීන් පිරිසක් මේ පිළිබඳව වැඩිදුර විමර්ශන ආරම්භ කර තිබේ.\n\nකටුනායක – ටී. කේ. ජී. කපිල",
       "URL": "https://divaina.lk/%e0%b6%85%e0%b6%bd%e0%b7%94%e0%b6%ad-%e0%b6%8b%e0%b6%b4%e0%b6%b1%e0%b7%8a-%e0%b6%b6%e0%b7%92%e0%b7%85%e0%b7%92%e0%b6%b3%e0%b7%8f-%e0%b6%9c%e0%b6%9f%e0%b6%a7-%e0%b7%80%e0%b7%93%e0%b7%83%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/514/"
}