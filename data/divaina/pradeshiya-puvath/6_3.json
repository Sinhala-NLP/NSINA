{
       "Source": "divaina",
       "Timestamp": "October 4, 2023",
       "Headline": "ඔස්බොන් වතුයායේ හින්දු කෝවිලේ සහායක පූජකවරයා ගෙලවැලලාගෙන නසී",
       "News Content": "නෝටන්බ්‍රිජ් පොලිස් වසමට අයත් ඔස්බොන් වතුයායේ හින්දු කෝවිලේ සහයක පුජකවරයා වශයෙන් කටයුතු කළ 16 හැවිරිදි අයෙකු කෝවිලට අයත් තාවකාලික මඩුවක ගෙල වැලලාගෙන සියදිවි හානි කරගෙන ඇති බව නෝටන්බ්‍රිජ් පොලිසිය පැවසීය.\n\nමෙසේ ගෙල වැලලාගෙන සියදිවි හානි කරගෙන ඇත්තේ ඔස්බොන් වත්තේ පහල කොටසේ පදිංචිව සිටි සුන්දරමුල්ලන් ජනනාදන් නමැති අයෙකි.\n\nඔස්බොන් වතුයායේ හින්දු කෝවිලේ ප්‍රධාන පුජකවරයා සමග එක්ව සියදිවි හානි කරගත් සහයක හින්දු පුජකවරයා කාලයක් තිස්සේ එම හින්දු කෝවිලේ පුජා කටයුතු සඳහා එක් වන බවත්, 03 දින උදෑසන ප්‍රධාන පූජකවරයා හින්දු කෝවිලේ නොමැති අවස්ථාවේ සහයක පූජකවරයා කෝවිලේ තාවකාලිකව ඉදිකර ඇති මඩුවක බාල්කයේ එල්ලී සියදිවි හානි කර ගෙන ඇති බව කෝවිලට පැමිණි ප්‍රධාන පූජකවරයා දැක ඒ පිළිබඳව නෝටන්බ්‍රිජ් පොලිසිය වෙත දැනුම් දී ඇත.\n\nසිද්ධිය සම්බන්ධයෙන් නෝටන්බ්‍රිජ් පොලිසිය පරීක්ෂණ පවත්වයි.\n\nනුවරඑලිය නාලක රත්නායක",
       "URL": "https://divaina.lk/%e0%b6%94%e0%b7%83%e0%b7%8a%e0%b6%b6%e0%b7%9c%e0%b6%b1%e0%b7%8a-%e0%b7%80%e0%b6%ad%e0%b7%94%e0%b6%ba%e0%b7%8f%e0%b6%ba%e0%b7%9a-%e0%b7%84%e0%b7%92%e0%b6%b1%e0%b7%8a%e0%b6%af%e0%b7%94-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/6/"
}