{
       "Source": "divaina",
       "Timestamp": "May 4, 2023",
       "Headline": "දිවයින බුදුමඟ අපේ පන්සල ධර්ම දේශනය – වෙසක් පොහෝ දා විපස්සනා භාවනා මාධ්‍යස්ථානයේ සිට",
       "News Content": "පුරා දශක පහකටත් අධික කාලයක සිට නිහඬ ශාසනික මෙහෙවරක නිරත වන කොළඹ 7 ජාත්‍යන්තර විපස්සනා භාවනා මධ්‍යස්ථානය මෙවරත් වෛශාක්‍යාභිවන්දනා වෙසක් පුන් පොහෝදින සඳහම් වැඩසටහන මැයි මස 5 දින දවස පුරා භාවනා මධ්‍යස්ථාන පරිශ්‍රයේදී සිදු කිරීමට කටයුතු යොදා ඇත.\n\nඑදින අලුයම සිට විපස්සනා භාවනා මධ්‍යස්ථානය හා වෑඋඩ දොඩම්තලාව ධම්මගිරි ආරණ්‍ය යන උභය ආරණ්‍ය සේනාසනාධිපති පූජ්‍යපාද උඩදුම්බර කාශ්‍යප හිමියන් විසින් සිදුකෙරෙන සීල සමාදානය හා සදහම් දේශනාවෙන් පෝදා වැඩ සටහන් ආරම්භවේ.\n\nවිදර්ශනා හා සමථ භාවනා ඇසුරින් සහ අභිධර්මය හා සූත්‍ර ඇසුරින් කෙරෙන ව්‍යක්ත ධර්ම දේශනාවක් පූජ්‍ය පුහුල්වැල්ලේ සාරද හිමි, පූජ්‍ය දිගන සුගතවංශ හිමි, පූජ්‍ය කොටනෙළුවේ පුක්‍ද්ක්‍දානන්ද හිමි, පූජ්‍ය වල්පොල ගෝතම හිමි යන ස්වාමින්ද්‍රයන් වහන්සේලා විසින් සිදුකරනු ලබන අතර පූජ්‍ය මිරිස්සේ ධම්මික ස්වාමීන්ද්‍රයන් වහන්සේ විසින් ඉංග්‍රීසි සදහම් දේශනාව සිදුකෙරේ.\n\nපොහෝ දින කාලීන ධර්ම සාකච්ඡාව පූජ්‍ය නීතියගම චන්දිම හිමි සහ පූජ්‍ය ඉඳුරුහේනේ ධම්මදේව ස්වාමීන්ද්‍රයන් වහන්සේලාගේ වැඩම වීමෙන් සිදුකෙරේ.\n\nඑමෙන්ම මෙවර දිවයින බුදුමඟ මාසික ධර්ම සංග්‍රහය මෙහෙයවීමෙන් සිදුකරනු ලබන අපේ පන්සල ධර්මදේශනාමය වැඩසටහන ද වෙසක් පුන් පොහෝ දින ජාත්‍යන්තර විපස්සනා භාවනා මධ්‍යස්ථාන පරිශ්‍රයේදී සිදුකිරීමට කටයුතු යොදා ඇත. වැඩසටහන බුදුමඟ ෆේස් බුක් පිටුව ඔස්සේ සහ ජය රූපවාහිනී නාළිකාව ඔස්සේ සජීවීව විකාශය කෙරෙයි.\n\n",
       "URL": "https://divaina.lk/%e0%b6%af%e0%b7%92%e0%b7%80%e0%b6%ba%e0%b7%92%e0%b6%b1-%e0%b6%b6%e0%b7%94%e0%b6%af%e0%b7%94%e0%b6%b8%e0%b6%9f-%e0%b6%85%e0%b6%b4%e0%b7%9a-%e0%b6%b4%e0%b6%b1%e0%b7%8a%e0%b7%83%e0%b6%bd-%e0%b6%b0/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/169/"
}