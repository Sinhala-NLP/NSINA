{
       "Source": "divaina",
       "Timestamp": "April 1, 2023",
       "Headline": "බිරිඳගේ අඟපසඟ වීඩියෝ කරද්දී විරුද්ධ වූ සැමියාට අමුතු සූත්තරයකින් පහරදීලා",
       "News Content": "යාපනයේ චුන්නාකම් ප්‍රදේශයේ වෙළෙඳ සැලකින් රටකජු මිලට ගැනීමට ගිය කාන්තාවකගේ අඟපසඟ රහසිගත ලෙස වීඩියෝ කළ තරුණයකුට කාන්තාවගේ සැමියා පහර දීමට සූදානම් වූ අවස්ථාවේදී එහි සිටි පිරිසක් එම පුද්ගලයාට (30 දා) පහර දී තිබේ.\n\nපහර කෑමෙන් එම පුද්ගලයා තුවාල ලබා ඇතත් බිරිඳගේ ඇවිටිල්ල මත ස්වාමියා ඒ සම්බන්ධයෙන් පොලිසියට පැමිණිලි කිරීමෙන් වැළකී ඇත.\n\nබිරිඳගේ අඟපසඟ වීඩියෝ කළ පුද්ගලයාට ස්වාමියා පහර දුන් අවස්ථාවේදී වෙළෙඳ සැලේ සෙසු පිරිස කෑ කෝ ගසා අත්තේ කොල්ලකරුවකු වෙළෙඳ සැල කොල්ලා කෑමට පැමිණි බව කියමිනි.\n\nඑය ඇසූ යාබද වෙළද සැල්වල සේවකයෝද ඔහුට පහර දී ඇත. යාපනයේ කාන්තාවන්ට විවිධ අන්දමේ හිරිහැර හා තරුණයන්ගේ නොමනා ක්‍රියාවලට මුහුණ දීමට සිදුවන අවස්ථා මෑත කාලයේදී බෙහෙවින් වැඩි වී තිබේ.\n\nදිනසේන රතුගමගේ",
       "URL": "https://divaina.lk/%e0%b6%b6%e0%b7%92%e0%b6%bb%e0%b7%92%e0%b6%b3%e0%b6%9c%e0%b7%9a-%e0%b6%85%e0%b6%9f%e0%b6%b4%e0%b7%83%e0%b6%9f-%e0%b7%80%e0%b7%93%e0%b6%a9%e0%b7%92%e0%b6%ba%e0%b7%9d-%e0%b6%9a%e0%b6%bb%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/197/"
}