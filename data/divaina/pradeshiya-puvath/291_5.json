{
       "Source": "divaina",
       "Timestamp": "December 21, 2022",
       "Headline": "පෙරපාසල් උත්සවයට ගොස් එද්දී නිවසට ගිනි තබලා: අහස පොළොව නුහුලන අපරාධයක්",
       "News Content": "කන්තලේ සේරුනුවර සිරිදූව ආදර්ශ ගම්මානයේ තරුණ මවක් තම සිඟිති දරුවාගේ පෙර පාසල් විසිරයෑමේ උත්සවයට සහභාගිවී නැවත නිවසට පැමිණෙනවිට නිවසේ සියලු බඩු බාහිරාදිය එක් කාමරයකට දමා ගිනි තබා ඇති බවට පැමිණිල්ලක් සේරුනුවර පොලිසියට පෙරේදා (19) ලැබී ඇත.\n\nපැමිණිලි කර ඇත්තේ සිරිදූව ගම්මානයේ නිශාදි උදයංගනී (35) දෙදරු මවකි.\n\nඇය හඬා වැටෙමින් අප හා පවසා සිටියේ කුඩා දරුවා ලේ වතුරවීමේ රෝගී තත්ත්වයෙන් පෙළෙන අතර ප්‍රතිකාර ලබාගන්නා ක්ලිනික් කාඩ් දරුවාගේ බෙහෙත් ආදී සියල්ලමත් ගිනි තබා ඇති බවයි. නිවසේ තිබූ සියලුම සකලමනාව ම මෙසේ එක්තැන් කර ගිනි තබා දමා ඇත.\n\nසේරුනුවර පොලිස් ස්ථානාධිපති ප්‍රධාන පොලිස් පරීක්ෂක ඩෙනිස් මහතා ගේ උපදෙස් මත අපරාධ විමර්ශන අංශය වැඩිදුර පරීක්ෂණ මෙහෙයවයි.\n\nකන්තලේ ඩබ්.එම්.වික්‍රමසිංහ",
       "URL": "https://divaina.lk/%e0%b6%b4%e0%b7%99%e0%b6%bb%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%8b%e0%b6%ad%e0%b7%8a%e0%b7%83%e0%b7%80%e0%b6%ba%e0%b6%a7-%e0%b6%9c%e0%b7%9c%e0%b7%83%e0%b7%8a-%e0%b6%91%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/291/"
}