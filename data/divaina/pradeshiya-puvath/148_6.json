{
       "Source": "divaina",
       "Timestamp": "May 25, 2023",
       "Headline": "ජීව උණ්ඩ සමග කොටුවූ පුද්ගලයා ජීවිතාන්තය දක්වා හිරේ",
       "News Content": "ජීව පතුරම් 44ක්, පිස්තෝල දෙකක් හා ඩෙටනේටර් දෙකක් සන්තකයේ තබා ගැනීමේ චෝදනාවලට වරදකරු කරනු ලැබූ රංගවේලු නිමලන් නමැති විත්තිකරුට කොළඹ ප්‍රධාන මහාධිකරණ විනිසුරු දමිත් තොටවත්ත මහතා ජීවිතාන්තය දක්වා සිරදඬුවම් නියම කළේය.\n\n2009.08.20 වැනිදා හෝ ඊට ආසන්න දිනකදී රත්මලානේදී ත්‍රස්ත විමර්ශන කොට්ඨාසයේ ප්‍රධාන පොලිස් පරීක්‍ෂක ප්‍රසන්න, ප්‍රධාන පොලිස් පරීක්‍ෂක චන්දන යන මහත්වරුන් ඇතුළු නිලධාරීන් කණ්ඩායමක් එම විත්තිකරුව අත්අඩංගුවට ගෙන තිබිණි. විත්තිකරුට එරෙහිව පැමිණිල්ල විසින් ගොනු කර ඇති චෝදනා සාධාරණ සැකයෙන් ඔබ්බට ඔප්පු කොට ඇති බවට නිගමනය කළ විනිසුරුවරයා එම දඬුවම නියම කළේය.ඒ. ජේ. ඒ. අබේනායක",
       "URL": "https://divaina.lk/%e0%b6%a2%e0%b7%93%e0%b7%80-%e0%b6%8b%e0%b6%ab%e0%b7%8a%e0%b6%a9-%e0%b7%83%e0%b6%b8%e0%b6%9c-%e0%b6%9a%e0%b7%9c%e0%b6%a7%e0%b7%94%e0%b7%80%e0%b7%96-%e0%b6%b4%e0%b7%94%e0%b6%af%e0%b7%8a%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/148/"
}