{
       "Source": "divaina",
       "Timestamp": "January 24, 2023",
       "Headline": "විශ්‍රාමය පමා වුණැයි කළකිරී ගුවන් හමුදා සැරයන් දුම්රියට ගෙල තබයි",
       "News Content": "ප්‍රමාදවී විශ්‍රාම ගැන්වීමේ සිද්ධියක් මුල්කරගෙන සිත්තැවුලට පත් ගුවන් හමුදා සැරයන්වරයෙකු ජීවිතක්ෂයට පත්වී ඇතැයි කොට්ටාව පොලිසිය කියයි.\n\nමෙසේ ජීවිතක්ෂයට පත්ව ඇත්තේ රත්මලාන ගුවන්හමුදා කඳවුරේ රථවාහන අංශයට අනුයුක්තව සේවය කළ පාදුක්ක බෝපේ පදිංචිව සිටි පණ්ඩිතගේ පුබුදු ප්‍රියදර්ශන නමැති 42 හැවිරිදි දෙදරු පියෙකි.\n\nමීට මාස කීපයකට පෙර විශ්‍රාම යාමට නියමිතව සිටි මියගිය සැරයන්වරයාගේ විශ්‍රාම යාමේ කටයුතු සම්බන්ධයෙන් ආයතනික ප්‍රශ්නයක් නිසා මියගිය අය දැඩි සිත්තැවුලකින් පසුවූ බවට තොරතුරු අනාවරණය වූ බව පොලිසිය කියයිග\n\nසිද්ධිය වූ දින කොළඹ සිට අවිස්සාවේල්ල දක්වා ධාවනය වූ පස්වරු 6.20 ට පමණ කොට්ටාව දුම්රිය ස්ථානයේ නවතා නැවත ධාවනය කිරීමේදී මියගිය සැරයන් වරයා දුම්රියට ගෙල තබා තිබෙන අතර එහිදී ඔහුගේ ගෙල සිරුරෙන් වෙන්වී ඇතැයි පොලිසිය කියයි.\n\nමියගිය අය පිළිබඳ මරණ පරීක්ෂණය හෝමාගම හදිසි මරණ පරීක්ෂක චින්තක උදය කුමාර මහතා විසින් පැවැත්වීමට නියමිතව ඇත.\n\nසිද්ධිය පිළිබඳව කොට්ටාව පොලිසියේ ප්‍රධාන පොලිස් පරීක්ෂක ඩබ්ලිව්ග කේගජීග සුභාෂණ මහතාගේ මෙහෙයවීමෙන් වැඩිදුර පරීක්ෂණ පැවැත්වේ.ඇන්ටන් ප්‍රනාන්දු",
       "URL": "https://divaina.lk/%e0%b7%80%e0%b7%92%e0%b7%81%e0%b7%8a%e0%b6%bb%e0%b7%8f%e0%b6%b8%e0%b6%ba-%e0%b6%b4%e0%b6%b8%e0%b7%8f-%e0%b7%80%e0%b7%94%e0%b6%ab%e0%b7%90%e0%b6%ba%e0%b7%92-%e0%b6%9a%e0%b7%85%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/259/"
}