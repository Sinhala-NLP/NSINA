{
       "Source": "divaina",
       "Timestamp": "August 31, 2022",
       "Headline": "ලොරි අනතුරින් දෙදෙනෙකු එතැනමයි",
       "News Content": "හම්බන්තොට සිට තිස්සමහාරාම දෙසට ගමන් කළ බට්ටා වර්ගයේ ලොරි රථයක් වීරවිල තිස්සපුර පාසල හංදිය අසලදී මාර්ග අයිනේ නතර කර තිබූ ලොරි රථයක ගැටීමෙන් ඊයේ (30 දින ) අලුයම සිදුවු මාරක රිය අනතුරින් කුඩා ලොරි රථයේ රියදුරු සහ එහි ගමන් කළ පනස් අට හැවිරිදි කාන්තාවක් එම ස්ථානයේදීම මිය ගොස් තිබේ.\n\nඑම ලොරි රථයේ ගමන් කළ තවත් පුද්ගලයෙකු බරපතළ තුවාල ලබා තිස්සමහරාම මුලික රෝහලට ඇතුළත්කර ඇත.\n\nමෙසේ මිය ගොස් ඇත්තේ තිස්සමහරාම ගඟසිරිපුර අංක 521/1 යන ස්ථානයේ පදිංචි කොක්ගල මරක්කලගේ අසේල ලක්මාල් නමැති තිස්තුන් හැවිරිදි රියදුරු හා එම ලොරි රථයේ පිටුපස ගමන් කළ තිස්සමහාරාම සේනපුර අංක 17/1 යන ස්ථානයේ පදිංචි වැලිගත්ත සේතුගේ රංජනී නමැති කාන්තාවකි.\n\nමෙම අනතුරින් බරපතළ තුවාල ලබා රෝහල් ගතකර ඇත්තේ තිස්සමහාරාම සේනපුර අංක 17/1 යන ස්ථානයේ පදිංචි රංජිත් උදයකුමාර යන අයයි. මියගිය අයගේ මළ සිරුරු තිස්සමහාරාම මුලික රෝහලේ මෘත ශරීරාගාරයේ තැන්පත්කර ඇති අතර, එම මළ සිරුරු පිළිබඳ හදිසි මරණ පරික්ෂණය හා පශ්චාත් මරණ පරික්ෂණය පැවැත්වීමට නියමිතව ඇත. සිද්ධිය සම්බන්ධයෙන් වැඩිදුර පරීක්ෂණ වීරවිල පොලිසිය විසින් සිදු කරනු ලබයි.\n\nදෙබරවැව – ඒ. ඒ. පේමසිරි",
       "URL": "https://divaina.lk/%e0%b6%bd%e0%b7%9c%e0%b6%bb%e0%b7%92-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%92%e0%b6%b1%e0%b7%8a-%e0%b6%af%e0%b7%99%e0%b6%af%e0%b7%99%e0%b6%b1%e0%b7%99%e0%b6%9a%e0%b7%94-%e0%b6%91/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/387/"
}