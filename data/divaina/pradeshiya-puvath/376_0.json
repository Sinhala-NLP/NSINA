{
       "Source": "divaina",
       "Timestamp": "September 16, 2022",
       "Headline": "ගෑස් සිලින්ඩර් උස්සන කුඩු සූත්තරේ කුඩේ කුඩු",
       "News Content": "ගෘහස්ථ හිස් ගෑස් සිලින්ඩර් අලෙවි කිරීමේ ජාවාරමක නිරතව සිට පුද්ගලයන් දෙදෙනකු නාවලපිටිය පොලිසිය විසින් සැකපිට (15 දා) දින අත්අඩංගුවට ගෙන ඇත.\n\nසැකකරුවන් දෙදෙනා නාවලපිටිය, කිතුල්කොටේ සහ ඉඹුල්පිටිය යන ප්‍රදේශවල පදිංචිකරුවන්ය. එම සැකකරුවන් දෙදෙනා නිවසේ පැවැත්වෙන පින්කමක් සඳහා ගෑස් ලබා ගැනීමට අවශ්‍යය බව පවසමින් අසල්වාසීන්ගෙන් කිලෝ 12.5 සහ කිලෝ 5 හිස් ගෑස් සිලින්ඩර් 16 ක් ලබාගෙන තිබේ. එසේ ලබාගත් හිස් ගෑස් සිලින්ඩර් නාවලපිටිය ප්‍රදේශයේම පුද්ගලයන්ට රු 10,000, 15,000ක වැනි මිලකට විකුණා ඇති බව නාවලපිටිය පොලිසිය පැවසීය.\n\nප්‍රදේශවාසීන්ගෙන් ලැබුණු පැමිණිල්ලක් මත සැකකරුවන් දෙදෙනා අත්අඩංගුවට ගෙන සිදුකළ විමර්ශණයකදී මෙම වංචාව අනාවරණය කරගෙන ඇත.\n\nඅත්අඩංගුවට ගත් සැකකරුවන් දෙදෙනා මත්ද්‍රව්‍යවලට දැඩිව ඇබ්බැහි වූවන් බවත්, එම සැකකරුවන් දෙදෙනා නාවලපිටිය මහෙස්ත්‍රාත් අධිකණය වෙත ඉදිරිපත්කරන බව නාවලපිටිය පොලිසිය පැවසීය.\n\nනුවරඑළිය – නාලක රත්නායක",
       "URL": "https://divaina.lk/%e0%b6%9c%e0%b7%91%e0%b7%83%e0%b7%8a-%e0%b7%83%e0%b7%92%e0%b6%bd%e0%b7%92%e0%b6%b1%e0%b7%8a%e0%b6%a9%e0%b6%bb%e0%b7%8a-%e0%b6%8b%e0%b7%83%e0%b7%8a%e0%b7%83%e0%b6%b1-%e0%b6%9a%e0%b7%94%e0%b6%a9/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/376/"
}