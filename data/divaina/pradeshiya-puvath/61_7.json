{
       "Source": "divaina",
       "Timestamp": "August 15, 2023",
       "Headline": "බාල වයස්කාර දරුවාට අතවර කළ අය අත්අඩංගුවට",
       "News Content": "කාලක් තිස්සේ බාලවයස්කාර පිරිමි දරුවකුට අතවර කළ පුද්ගලයකු 14 දා අත්අඩංගුවට ගත් බව අඟුරුවාතොට පොලිසිය පවසයි.\n\n5 වසර පංතියේ ඉගෙනුම ලබන මෙම දරුවා මිත්තනිය භාරයේ තබා මව නිවෙසක වැඩ කිරීමට යන බවත් සැකකරුටද එම වයසේම දරුවකු සිටින බවත් පොලිසිය පවසයි. ඔවුන් දෙදෙනා එකට අමතර පංතියකට යන බවත් නිවෙසට රැගෙන එන්නේ සැකකරුගේ යතුරුපැදියෙන් බව පොලිසිය පවසයි.\n\nමෙම සැකකරු තම දරුවා යතුරුපැදියේ පිටුපස නන්වා ගන්නා අතර මෙම අපයෝජනයට ලක් දරුවා ඉදිරිපස නන්වා ගෙන එන අතර දරුවාගේ රහස් ප්‍රදේශය ස්පර්ශ කරමින් පැමිණෙන බව අණාවරනය වී තිබේ.\n\nසැකකරු තම දරුවා වින්දිත දරුවාගේ නිවෙස අසලට කැඳවාගෙන ගොස් ඔහුට සරුංගල් යැවීමට සලස්වා මෙම දරුවාගේ නිවෙසට ගොස් කවුද සිටින්නේ කියා විමසා කිසිවකුත් නොමැති බව දැන ගෙන කුස්සියට කැඳවාගෙන ගොස් අතවර කර ඇති අතර ඒ බව දරුවා අසල්වැසි කාන්තාවක් සමඟ පවසා තිබෙන බවද අනාවණරය වී තිබේ.\n\nමේ අනුව 13 දා සවස දරුවාගේ මව විසින් සිදු කරන ලද පැමිණිල්ලකට අනුව 46 හැවිරිදි යාලගල, පෙතිගමුකන්දේ පදිංචි දෙදරු පියකු වන මෙම සැකකරු අත්අඩංගුවට ගෙන තිබේ.\n\nදරුවා වෛද්‍ය පරීක්ෂණයක් සඳහා හොරණ දිස්ත්‍රික් රෝහලට ඇතුළත් කර ඇතග සිද්ධිය සම්බන්ධයෙන් අඟුරුවාතොට පොලිස් ස්ථානාධිපති ප්‍රධාන පොලිස් පරීක්ෂක ප්‍රදීප් ආනන්ද ද සිල්වා, අපරාධ අංශයේ ස්ථානාධිපති පොලිස් පරීක්ෂක නිශ්ශංක යන මහත්වරු ඇතුළු නිලධාරීන් මේ පිළිබඳ ඉදිරි විමර්ශන සිදු කරති.ගල්පාත – චන්දන පෙරේරා",
       "URL": "https://divaina.lk/%e0%b6%b6%e0%b7%8f%e0%b6%bd-%e0%b7%80%e0%b6%ba%e0%b7%83%e0%b7%8a%e0%b6%9a%e0%b7%8f%e0%b6%bb-%e0%b6%af%e0%b6%bb%e0%b7%94%e0%b7%80%e0%b7%8f%e0%b6%a7-%e0%b6%85%e0%b6%ad%e0%b7%80%e0%b6%bb-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/61/"
}