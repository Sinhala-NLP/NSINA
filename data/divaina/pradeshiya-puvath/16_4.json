{
       "Source": "divaina",
       "Timestamp": "September 23, 2023",
       "Headline": "දෙහිඕවිට කාන්තාවක් නාන කාමරය ඇතුළේ ඝාතනය කරලා",
       "News Content": "අභිරහස් අන්දමින් ඝාතනය වූ තරුණ කාන්තාවකගේ මළ සිරුරක් නිවසක නාන කාමරයක් තුළ තිබී ඊයේ (22 වැනිදා) උදේ සොයා ගත් බව දෙහිඕවිට පොලිසිය පවසයි.\n\nමෙලෙස ඝාතනයට ලක්වී ඇත්තේ දෙහිඕවිට, දැරණියගල පාරේ පදිංචව සිටි එල්. ආර්. මැණිකේ නමැති 38 හැවිරිදි කාන්තාවකි.\n\nඝාතනයට ලක්වූ කාන්තාවකගේ හිස ප්‍රදේශයට එල්ල වූ පහරක සලකුණු දක්නට ඇතැයි පොලිසිය කියයි.\n\nමෙම කාන්තාවගේ සැමියා කොළඹ රැකියාවක් කරන බවත්, අදාළ ඝාතනය සිදුවූ මොහොතේ ඇය තනිවම නිවසේ සිට ඇති බවත් පොලිසිය කියයි.\n\nඝාතනයට සම්බන්ධ සැකකරුවන් සොයා දෙහිඕවිට පොලිසිය පුළුල් පරීක්ෂණයක් අරඹා තිබේ.\n\nප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%af%e0%b7%99%e0%b7%84%e0%b7%92%e0%b6%95%e0%b7%80%e0%b7%92%e0%b6%a7-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80%e0%b6%9a%e0%b7%8a-%e0%b6%b1%e0%b7%8f%e0%b6%b1-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/16/"
}