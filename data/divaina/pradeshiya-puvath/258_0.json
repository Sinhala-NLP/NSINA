{
       "Source": "divaina",
       "Timestamp": "January 25, 2023",
       "Headline": "බිරිඳ සමග අමනාපව මාස තුනක් එක දිගට මත්පැන් බී සිව්දරු පියා දිවි නසාගෙන",
       "News Content": "බිරිඳ සමග ඇතිකරගත් ආරවුලක් හේතුවෙන් මාස තුනක් නොකඩවා මත්පැන් පානය කිරීමෙන් මිය ගොස් සිටි පුද්ගලයෙකුගේ මළ සිරුරක් (23 වනදා) තිස්සමහාරාම ටිකිරි උදාන ප්‍රදේශයේ කෙසෙල් වත්තක තිබී හමුවූ බව තිස්සමහාරාම පොලීසිය කියයි.\n\nඑලෙස මියගොස් ඇත්තේ බෙරලිහෙල කුඩා ගම්මාන පහ ප්‍රදේශයේ පදිංචි හතළිස් නව හැවිරිදි ලියන කංකානන්ගේ ලීලාරත්න යන අය බව ඔහුගේ බිරිඳ විසින් හඳුනාගත් බව තිස්සමහාරාම පොලීසිය සඳහන් කළේය. අධික ලෙස මත්පැන් පානය කිරීම හේතුවෙන් වකුගඩු දියවී ඇල්කොහොල් සිරෝසිස් තත්ත්වයට පත්වීම හේතුවෙන් රුධිරයේ සීනි මට්ටම පහළ ගොස් සිහිසුන්ව ඇද වැටී මිය ගොස් ඇති බව පශ්චාත් මරණ පරීක්ෂණ වාර්තාවේ සඳහන් බව තිස්සමහාරාම හදිසි මරණ පරීක්ෂක කේ. ජේ. සී. නෙරංජන සඳහන් කළේය.\n\nසිවුදරු පියකු වන මරණකරු මාස තුනක් පමණ සිට දවස පුරා මත්පැන් පානය කරමින් ඔහුට අයිති මියගොස් සිටි කෙසෙල්වත්තේ කාලය ගතකරමින් වැඩි කාලයක් නිවසින් බැහැරව සිටි බව බිරිඳ පොලීසියට පවසා ඇතැයි පොලීසිය කීය.\n\nතිස්සමහාරාම අමිල සම්පත් ශ්‍රී",
       "URL": "https://divaina.lk/%e0%b6%b6%e0%b7%92%e0%b6%bb%e0%b7%92%e0%b6%b3-%e0%b7%83%e0%b6%b8%e0%b6%9c-%e0%b6%85%e0%b6%b8%e0%b6%b1%e0%b7%8f%e0%b6%b4%e0%b7%80-%e0%b6%b8%e0%b7%8f%e0%b7%83-%e0%b6%ad%e0%b7%94%e0%b6%b1%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/258/"
}