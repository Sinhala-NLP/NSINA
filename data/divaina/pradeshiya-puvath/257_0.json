{
       "Source": "divaina",
       "Timestamp": "January 26, 2023",
       "Headline": "කිසි තේරුමක් නැති ඇවිදින මංතීරු කෝටි 160 ක් ගිලලා",
       "News Content": "බස් නොමැතිව කිලෝ මීටර් ගණන් පාගමනින් ගමන් බිමන් යන මිනිසුන් සිටින මොණරාගල, පොලොන්නරුව, කුරුණෑගල ඇතුළු දුෂ්කර ප්‍රදේශවල ඇවිදින මංතීරු 52 ක් සැකසීම සඳහා ඉකුත් වසර දෙකේදී රුපියල් කෝටි එකසිය හැටකට අධික මුදල් කන්දරාවක් වැයකර ඇතැයි නාගරික සංවර්ධන අධිකාරියේ ජ්‍යෙෂ්ඨ නිලධාරියෙක් හෙළිකර සිටී.\n\nයුද හමුදා සෙබළුන් යොදවා මෙම ඇවිදින මංතීරු ඉදිකර ඇති අතර බොහෝ ප්‍රදේශවල මංතීරු අසල සවිකර තිබූ සූර්ය පැනල කොටස් සොරුන් විසින් කඩාගෙන ගොස් ඇතැයි ද හෙතෙම කීය.\n\nඇතැම් ඇවිදින මංතීරු වැව් බැම්මේ පවා ඉදිකර ඇත.\n\nනිසි ඇස්තමේන්තු පවා සකස් නොකර මෙම ඇවිදින මංතීරු ඉදිකර ඇත්තේ ප්‍රාදේශීය දේශපාලනඥයන්ගේ ඉල්ලීම් වලට අනුව වුවත් ඒවා නඩත්තු කිරීම, රැකබලාගැනීම ආදිය ඒ ඒ පළාත් පාලන ආයතන මගින් නිසි පරිදි සිදු නොකරන බව ද එම නිලධාරියා කීය.\n\nමේ අතර අධිවේගී මාර්ග යට ඉදිකර තිබෙන ඇවිදින මංතීරු වසරකට හත් අට වතාවක් ජලයට යටව යන බව ද හෙතෙම පැවැසීය.ශිරාන් රණසිංහ",
       "URL": "https://divaina.lk/%e0%b6%9a%e0%b7%92%e0%b7%83%e0%b7%92-%e0%b6%ad%e0%b7%9a%e0%b6%bb%e0%b7%94%e0%b6%b8%e0%b6%9a%e0%b7%8a-%e0%b6%b1%e0%b7%90%e0%b6%ad%e0%b7%92-%e0%b6%87%e0%b7%80%e0%b7%92%e0%b6%af%e0%b7%92%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/257/"
}