{
       "Source": "divaina",
       "Timestamp": "May 13, 2022",
       "Headline": "මුලතිව් මුහුදේ ගිලුණු සහෝදරයන් දෙදෙනකුගේ සිරුරු ගොඩගසයි",
       "News Content": "තවත් සහෝදරයෙක් අතුරුදන්\n\nමුලතිව් සෙම්මලෙයි මුහුදේ දිය නෑමට ගොස් සිටියදී මුහුදේ ගිලී අතුරුදන් වූ යාපනයේ එකම පවුලේ සහෝදරයින් තුන් දෙනාගෙන් දෙදෙනකුගේ මළ සිරුරු 11 වැනිදා මුලතිව් නයාරූ ප්‍රදේශයට ගොඩ ගසා තිබියදී සොයා ගෙන තිබේ.\n\nමෙසේ අතුරුදන්ව සිටියේ යාපනයේ, අලම්පිල් ප්‍රදේශයේ සිට මුලතිව් ප්‍රදේශයට පැමිණ විනෝදයට මුහුදේ දිය නාමින් සිටි තරුණයන් දොළොස්දෙනකු අතර සිටි එකම පවුලේ සහෝදරයන් තිදෙනෙකි.\n\nදැනට පද්මනාදන් විජිත් (26) සහ පද්මනාදන් විලින්ද්‍රන් (23) යන දෙදෙනාගේ මළ සිරුරු හමු වී ඇත. පද්මනාදන් ක්ලින්රන් (29) යන අය තවමත් අතුරුදන්ය.\n\nහමු වූ මළසිරුරු දෙක මුලතිව් රෝහලට පරීක්ෂණ කටයුතු සඳහා රැගෙන විත් ඇත. මුලතිව් පොලිසිය සිද්ධිය පිළිබඳව පරීක්ෂණ පවත්වයි.\n\nදිනසේන රතුගමගේ",
       "URL": "https://divaina.lk/%e0%b6%b8%e0%b7%94%e0%b6%bd%e0%b6%ad%e0%b7%92%e0%b7%80%e0%b7%8a-%e0%b6%b8%e0%b7%94%e0%b7%84%e0%b7%94%e0%b6%af%e0%b7%9a-%e0%b6%9c%e0%b7%92%e0%b6%bd%e0%b7%94%e0%b6%ab%e0%b7%94-%e0%b7%83%e0%b7%84/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/481/"
}