{
       "Source": "divaina",
       "Timestamp": "August 17, 2023",
       "Headline": "නිල නිවසට එන්න කියා අතවර කරන්න හැදූ ගුරා කූඩු",
       "News Content": "සිසුවියකට අතවර කිරීමට තැත් කිරීමක් සම්බන්ධයෙන් එම විදුහලේම ගුරුවරයකු සැකපිට බගවන්තලාව පොලිසිය විසින් අත්අඩංගුවට ගෙන ඇත.\n\nමේ පිළිබඳව කරන ලද විමසීමකදී අදහස් දැක්වූ බගවන්තලාව පොලිසියේ නිලධාරියකු පැවසුවේ ඉකුත් 15 දා පාසල නිමවීමෙන් පසු සැකකාර ගුරුවරයා එම සිසුවියට සවස තම නිල නිවසට පැමිණෙන ලෙස දන්වා ඇති බවත්ය.\n\nපසුව එම සිසුවිය සැකකාර ගුරුවරයාගේ නිල නිවසට යෑමෙන් පසු එම ගුරුවරයා තමන්ට අතවර කිරීමට තැත්කළ බවට කරන ලද පැමිණිල්ලක් මත එම ගුරුවරයා සැකපිට අත්අඩංගුවට ගත් බවත්, එකී සැකකාර ගුරුවරයා හැටන් දිසා හා මහෙස්ත්‍රාත් අධිකරණයට ඉදිරිපත් කිරීමට පියවර ගන්නා බවද එම නිලධාරියා පැවසීය. එමෙන්ම අදාළ සිසුවිය වෛද්‍ය පරීක්‍ෂණයක් සඳහා බගවන්තලාව රෝහලට ඇතුළත් කිරීමට පියවර ගත් බවත්, මේ පිළිබඳව බගවන්තලාව පොලිසිය වැඩිදුර පරීක්‍ෂණ අරඹා බවද එම නිලධාරියා වැඩිදුරටත් පැවසීය.හැටන් – මනුර සුදත් සෙල්ලහේවා",
       "URL": "https://divaina.lk/%e0%b6%b1%e0%b7%92%e0%b6%bd-%e0%b6%b1%e0%b7%92%e0%b7%80%e0%b7%83%e0%b6%a7-%e0%b6%91%e0%b6%b1%e0%b7%8a%e0%b6%b1-%e0%b6%9a%e0%b7%92%e0%b6%ba%e0%b7%8f-%e0%b6%85%e0%b6%ad%e0%b7%80%e0%b6%bb-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/59/"
}