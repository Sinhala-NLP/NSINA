{
       "Source": "divaina",
       "Timestamp": "April 18, 2023",
       "Headline": "මුරලිගේ චරිතාපදානය ඇතුළත් 800 චිත්‍රපටයේ පළමු පෝස්ටරය එළිදකී",
       "News Content": "ප්‍රකට ක්‍රිකට් ක්‍රීඩක මුත්තයියා මුරලිදරන් චරිතාපදානය පදනම් කරගෙන නිර්මාණය වන 800 චිත්‍රපටයේ පෝස්ටරය ඊයේ (17දා) නිකුත්ව ඇත.\n\nමෙම චිත්‍රපටයේ දඟ පන්දු යවන්නාගේ චරිතයට පණ පොවන්නේ මධුර් මිතල් විසිනි. මීට පෙර ප්‍රකට නළු විජේ සේතුපති ක්‍රිකට් ක්‍රීඩකයාගේ චරිතාපදානය නිරූපණය කිරීමට නියමිතව තිබුණි. කෙසේ වෙතත් ඔහු 2020 දී ව්‍යාපෘතියෙන් ඉවත් විය.\n\nශ්‍රී ලංකා ක්‍රිකට් ක්‍රීඩකයාගේ 51 වැනි උපන්දිනය වෙනුවෙන් මෙම චිත්‍රපටයේ පළමු පෝස්ටරය එළිදක්වා තිබේ.\n\nමෙම චිත්‍රපටයේ රූගතකිරීම් අවසන්ව ඇති අතර එය දෙමළ ඉංග්‍රීසි, තෙලිඟු හා හින්දු යන භාෂාවලින් නිකුත් කෙරෙනු ඇත.චතුර පමුණුව",
       "URL": "https://divaina.lk/%e0%b6%b8%e0%b7%94%e0%b6%bb%e0%b6%bd%e0%b7%92%e0%b6%9c%e0%b7%9a-%e0%b6%a0%e0%b6%bb%e0%b7%92%e0%b6%ad%e0%b7%8f%e0%b6%b4%e0%b6%af%e0%b7%8f%e0%b6%b1%e0%b6%ba-%e0%b6%87%e0%b6%ad%e0%b7%94%e0%b7%85%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/183/"
}