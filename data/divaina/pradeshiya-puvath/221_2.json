{
       "Source": "divaina",
       "Timestamp": "March 7, 2023",
       "Headline": "වීරකැටියේ ගැටුමකදී එස්අයිගේ කන සපාකාලා – 6 ක් අත්අඩංගුවට",
       "News Content": "වීරකැටිය අත්තනයාල ප්‍රදේශයේදී සැකකටයුතු පුද්ගලයන් පිරිසක් පරීක්‍ෂා කිරීමට යෑමේදී ඇතිවූ ගැටුමකදී පුද්ගලයකු විසින් උප පොලිස් පරීක්‍ෂකවරයකුගේ කන සපාකෑම නිසා එම පොලිස් නිලධාරියා සුළු තුවාල ලබා රෝහල්ගත කර ඇත.\n\nමෙම සිද්ධියේදී පොලිසියේ තවත් නිලධාරීන් හතරදෙනකු සහ ගැටුමට සම්බන්ධ වූ සැකකරුවන් දෙදෙනකු ද තුවාල ලබා තිබෙන අතර මෙම පිරිස වීරකැටිය සහ තංගල්ල රෝහල්වලට ඇතුළත් කර ඇත.\n\nසැකකටයුතු පුද්ගලයන් පිරිසක් පරීක්‍ෂා කිරීමට යෑමේදී මෙම ගැටුම සිදුවූ බවත් සිද්ධියට සම්බන්ධ කාන්තාවන් දෙදෙනකු ඇතුළු 6 දෙනකු අත්අඩංගුවට ගත් බවත් වීරකැටිය පොලිස් ස්ථානාධිපති පොලිස් පරීක්‍ෂක නුවන් විජේතුංග මහතා සඳහන් කළේය.\n\nසිද්ධිය සම්බන්ධයෙන් වීරකැටිය පොලිසිය වැඩිදුර පරීක්‍ෂණ පවත්වයි.වසන්ත ලියනගේ",
       "URL": "https://divaina.lk/%e0%b7%80%e0%b7%93%e0%b6%bb%e0%b6%9a%e0%b7%90%e0%b6%a7%e0%b7%92%e0%b6%ba%e0%b7%9a-%e0%b6%9c%e0%b7%90%e0%b6%a7%e0%b7%94%e0%b6%b8%e0%b6%9a%e0%b6%af%e0%b7%93-%e0%b6%91%e0%b7%83%e0%b7%8a%e0%b6%85%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/221/"
}