{
       "Source": "divaina",
       "Timestamp": "April 13, 2022",
       "Headline": "රම්බොඩ ඇල්ලේ දිය නෑමට ගිය 3ක් අතුරුදන්",
       "News Content": "කොත්මලේ රම්බොඩ ඇල්ලේ දිය නෑමට පැමිණි තිදෙනකු ඊයේ (12 දා) සවස දියේ ගිලී අතුරුදන් වී ඇතැයි කොත්මලේ පොලිසිය පවසයි.\n\nමෙසේ අතුරුදන් වී ඇත්තේ වවුනියාව ඇ`ගලූම් කර්මාන්තශාලාවක සේවය කළ තරුණියන් දෙදෙනකු සහ එක් පිරිමි අයෙකි. අතුරුදන් වී ඇති තිදෙනා ඇඟලූම් කර්මාන්තශාලාවේ තවත් පිරිසක් සමග පැමිණ දිය නාමින් සිටියදී මෙසේ අතුරුදන් වී තිබේ. පැමිණි පිරිස බීමත්ව සිටි බවට ද පොලිසියට නිරීක්ෂණය වී ඇත.\n\nකොත්මලේ පොලිස් ස්ථානාධිපති ප‍්‍රධාන පොලිස් පරීක්ෂක රත්නායක මහතාගේ උපදෙස් මත අපරාධ අංශයේ ස්ථානාධිපති රූපසේන මහතා ඇතුළු නිලධාරීහු වැඩිදුර විමර්ශන සිදුකරති.\n\nඅතුරුදන් වූ පුද්ගලයන් සෙවීමට පොලිස් ජීවිතාරක්ෂක නිලධාරීහු සහ ගම්වාසීහු කටයුතු කරමින් සිටියහ.\n\nචමින්ද සිල්වා",
       "URL": "https://divaina.lk/%e0%b6%bb%e0%b6%b8%e0%b7%8a%e0%b6%b6%e0%b7%9c%e0%b6%a9-%e0%b6%87%e0%b6%bd%e0%b7%8a%e0%b6%bd%e0%b7%9a-%e0%b6%af%e0%b7%92%e0%b6%ba-%e0%b6%b1%e0%b7%91%e0%b6%b8%e0%b6%a7-%e0%b6%9c%e0%b7%92%e0%b6%ba-3/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/502/"
}