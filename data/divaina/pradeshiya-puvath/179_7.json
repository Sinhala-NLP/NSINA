{
       "Source": "divaina",
       "Timestamp": "April 22, 2023",
       "Headline": "කාන්තාවන්ට නිදහසේ නිදාගන්නත් නෑ : ඇළහැර ෆොටෝ කොබා වහා අල්ලනු!",
       "News Content": "ඇළහැර සරුබිම ගම්මානයේ මේ දිනවල අලුයම් කාලයේ නිවෙස්වලට පැමිණ කාන්තාවන් නිදා සිටින කාමරවල ජනෙල්වලින් ඡායාරූප ගන්නා පුද්ගලයකු සැරිසරන නිසා කාන්තාවන් බියට පත්ව සිටිති.\n\nමෙම පුද්ගලයා නිවසකට පැමිණ කාන්තාවකගේ ඡායාරූප ගන්නා අවස්ථාවේ අයිතිකරු සහ ගම්වැසියන් එක්ව ඔහු අල්ලා ගැනීමට උත්සාහ කළද නොහැකි වී තිබේ.\n\nමේ දිනවල පවතින අධික රශ්නය නිසාත්, විදුලි බිල අධික නිසාත් කාන්තාවන් විදුලි පංකා පාවිච්චි නොකර ජනෙල් ඇර කාමරවල නිදාගන්නා බැවින් මෙම පුද්ගලයා අවස්ථාවෙන් ප්‍රයෝජන ගෙන ඡායාරූප ගන්නා බව ගම්වැසියෝ පෙන්වා දෙති.\n\nමීට පෙරද මෙම ගම්මානයේ නිවසකට ඇතුළු වූ සොරෙකු තරුණියක් නිදා සිටි නිවසක කාමරයකට ඇතුළු වී රුපියල් 50000 ක් පමණ වටිනා දුරකථනයක් සොරකම් කර ඇති බවත්, මෙම සොරකම පිළිබඳ බකමූණ පොලිසියට පැමිණිළි කර ඇතත්, මේ වනතෙක් ඔහු අත්අඩංගුවට ගැනීමට පොලිස් නිලධාරීන් සමත් වී නැත.\n\nඇළහැර – නිශ්ශංක වෙලගෙදර",
       "URL": "https://divaina.lk/%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80%e0%b6%b1%e0%b7%8a%e0%b6%a7-%e0%b6%b1%e0%b7%92%e0%b6%af%e0%b7%84%e0%b7%83%e0%b7%9a-%e0%b6%b1%e0%b7%92%e0%b6%af%e0%b7%8f%e0%b6%9c%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/179/"
}