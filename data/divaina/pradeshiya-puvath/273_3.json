{
       "Source": "divaina",
       "Timestamp": "January 10, 2023",
       "Headline": "කඳානේ අක්කර අටක වගුරුබිමක දැවැන්ත හොර හරක් ඝාතකාගාරයක්",
       "News Content": "පොලිසිය යද්දී මස් මුදලාලි පැන ගිහින්\n\nසොරකම් කරන ලද ගවයන් රැගෙන ගොස් නීති විරෝධීව එම ගවයන් මස් කරන ගව ඝාතකාගාරයක් වටලා සැකකරුවන් තිදෙනෙකු අත්අඩංගුවට ගත් බව පොලිසිය පැවසීය.\n\nගව සොරකම් කිහිපයක් පිළිබඳව කඳාන පොලීසියට ලද පැමිණිලි කිහිපයක් ඔස්සේ විමර්ශන කළ පොලිස් නිලධාරීන් බෝපිටිය පොලිස් වසමේ දෑලතුර ප්‍රදේශයේ අක්කර 08 ක විශාල වගුරුබිමක ඉතා රහසිගතව පවත්වාගෙන ගිය මෙම ගව ඍතකාගාරය වටලා ඇත. මෙම ගව ඝාතකාගාරය වටලන අවස්ථාවේ එම ස්ථානයේ පුද්ගලයින් සිව් දෙනෙකු සිට ඇති අතර පොලීසිය දුටු එක් සැකකරුවකු එම අවස්ථාවේ පලා ගොස් ඇත. පසුව පොලීසිය එහි කළ සෝදිසියේදී මැරීමට සූදානම් කළ\n\nගවයන් දෙදෙනෙකු, ඝාතනය කරනු ලැබූ ගවයන්ගේ සම් විශාල ප්‍රමාණයක්, ගව ඝාතනයට යොදා ගන්නා කුළු ගෙඩි, පිහි, පොරෝ, ලණු ඇතුළු උපකරණ රාශියක් ද සොයා ගෙන තිබිණි. පළාගිය සැකකරු එම ගව\n\nඍතකාගාරයේ හිමිකරු බව පොලීසිය අනාවරණය කරගෙන ඇති අතර ඔහු හා ඝාතනය කරන ගවයන්ගේ මස් අලෙවි කළ ජා-ඇල ප්‍රදේශයේ මස්කඩ හිමියකු සම්බන්ධයෙන් ද විමර්ශන ආරම්භ කර ඇති බව පොලිසිය පැවසීය.\n\nමෙම ගව ඝාතකාගාරය සම්බන්ධයෙන් හා අත් අඩංගුවට ගත් සැකකරුවන් තිදෙනා සම්බන්ධයෙන් වැඩිදුර විමර්ශන කටයුතු කඳාන පොලිස් ස්ථානාධිපති ප්‍රධාන පොලිස් පරීක්ෂක ගාමිණී හේවාවිතාණ මහතාගේ උපදෙස් මත අපරාධ අංශයේ ස්ථානාධිපති පොලිස් පරීක්ෂක ඒ.එම්.එස්.ජයලත්, උප පොලිස් පරීක්ෂක තිවංක පොලිස් සැරයන් වරුන් වන තිලකරත්න (36589), අධිකාරී (61279), සඳරුවන් (69415) පොලිස් කොස්තාපල් ලක්ෂාන් ((37072) යන නිලධාරීන් විසින් සිදු කරනු ලබයි.\n\nකඳාන රුක්මන් පින්තු",
       "URL": "https://divaina.lk/%e0%b6%9a%e0%b6%b3%e0%b7%8f%e0%b6%b1%e0%b7%9a-%e0%b6%85%e0%b6%9a%e0%b7%8a%e0%b6%9a%e0%b6%bb-%e0%b6%85%e0%b6%a7%e0%b6%9a-%e0%b7%80%e0%b6%9c%e0%b7%94%e0%b6%bb%e0%b7%94%e0%b6%b6%e0%b7%92%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/273/"
}