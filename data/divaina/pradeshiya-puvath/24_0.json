{
       "Source": "divaina",
       "Timestamp": "September 15, 2023",
       "Headline": "කුරුණෑගල ළමා අපයෝජනයට සම්බන්ධ ඉංග්‍රීසි ගුරුවරයාගේ සේවය අත්හිටුවයි",
       "News Content": "කුරුණෑගල මිශ්‍ර පාසලක පසුගියදා සිදුවූ පහ ශ්‍රේණියේ ගැහැනු දරුවන් 11කගේ ළමා අපචාරය සම්බන්ධයෙන් චෝදනා ලැබූ ඉංග්‍රීසි ගුරු භවතාගේ සිදුවීම මාධ්‍යයෙන් දුටුවත්, විදුහල්පති සිදුවීම අධ්‍යාපන කාර්යාලයට දැනුවත් නොකිරීම රාජකාරිය පැහැර හැරීමක් බවත් අධ්‍යාපන කාර්යාලයෙන් කළ සමීක්ෂණ අනුව ආණ්ඩුකාරතුමාගේ නියෝග මත ගුරු භවතාගේ සේවය අත්හිටුවන බවත් විදුහල්පති කලාපයට ස්ථාන මාරුවක්දී සේවය අත්හිටුවන බවත් වයඹ පළාත් අධ්‍යාපන අධ්‍යක්ෂිකා මුදිතා ජයතිලක මහත්මිය පැවසුවාය.\n\nපසුගියදා විද්‍යාලයේ පහ ශ්‍රේණියේ පංති කාමරයක සිදුවූ මෙම සිදුවීම සම්බන්ධයෙන් විදුහල්පති, කලාප අධ්‍යාපන කාර්යාලය දැණුවත් නොකිරීම තමන්ගේ වගකීම පැහැරහැරීමක් වන අතර එය බරපතළ වරදක් බවත් ජනමාධ්‍යයෙන් ලැබුණ තොරතුරු මත සමීක්ෂණ ඇරැඹූ බවත් පළාත් අධ්‍යාපන අධ්‍යක්ෂවරිය අවධාරණය කළාය.\n\nපහ ශ්‍රේණියේ සිසුවියන් 11 දෙනකු ඉංග්‍රීසි ගුරු භවතා විසින් අපයෝජනය කළ බවට චෝදනා ලැබී තිබුණත් සිසුවියන් දෙදෙනකු කුරුණෑගල මූලස්ථාන පොලිසියේ ළමා හා කාන්තා කාර්යාංශයට කටඋත්තර දී තිබෙන බවද ළමා අපයෝජනය සම්බන්ධයෙන් සැකපිට අත්අඩංගුවට ගත් සැකකරු දෙදරු පියෙක් බවත්, ඊයේ (14 දා) කුරුණෑගල මහෙස්ත්‍රාත් අධිකරණයට ඉදිරිපත් කරන බවත් කාන්තා කාර්යාංශයේ නිලධාරීනියක් පැවසුවාය.\n\nආර්. එම්. ඩබ්ලිව්. බණ්ඩාර – කුරුණෑගල",
       "URL": "https://divaina.lk/%e0%b6%9a%e0%b7%94%e0%b6%bb%e0%b7%94%e0%b6%ab%e0%b7%91%e0%b6%9c%e0%b6%bd-%e0%b7%85%e0%b6%b8%e0%b7%8f-%e0%b6%85%e0%b6%b4%e0%b6%ba%e0%b7%9d%e0%b6%a2%e0%b6%b1%e0%b6%ba%e0%b6%a7-%e0%b7%83%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/24/"
}