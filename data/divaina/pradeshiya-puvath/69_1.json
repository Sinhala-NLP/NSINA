{
       "Source": "divaina",
       "Timestamp": "August 9, 2023",
       "Headline": "19 පෙම්වතිය හොර රහසේම කැන්දාගෙන ගිය 54 පෙම්වතාට දෙපැත්තේම ඥාතීන් එක්ව පහරදී මරා දමලා",
       "News Content": "යාපනයේ වයස අවුරුදු 19 ක තරුණියක් සමග විවාහ වූ අවුරුදු 54 ක පුද්ගලයෙකුට පවුල් දෙකේම ඥාතීන් පිරිසක් විසින් පහර දී 7 දා ඝාතනය කොට තිබේ.\n\nවයෝවෘද්ධ පුද්ගලයා එම තරුණිය සමග ප්‍රේම සබදතාවක් ගොඩ නගා ගැනීමෙන් පසුව පවුල් දෙකේම ඥාතීන් ඊට විරුද්ධ වී ඇති අතර දින කීපයකට පසුව ඔවුන් දෙදෙනා ප්‍රදේශයෙන් පලා ගොස් තිබේ.\n\nමේ පිළිබදව උරණ වූ පවුල් දෙකෙම ඥාතීන් ඔවුන් දෙදෙනාට දුරකතන ඇමතුමක් ලබා දී ඔවුන් විවාහ කොට එක නිවසක පදිංචි කරවන බවට පොරොන්දු වී ඔවුන්ව කැඳවාගෙන තිබේ.\n\nඔවුන් දෙදෙනා පැමිණීමෙන් පසුව ඇති වූ ආරවුලක් මත දෙපාර්ශ්වයේම ඥාතීන් විසින් පහරදීමෙන් පසුව තුවාල ලැබූ පුද්ගලයාව යාපනයේ තෙලිප්පලෙයි රෝහලට ඇතුළත් කිරීමෙන් පසුව මියගොස් තිබේ.\n\nමෙසේ මියගොස් ඇත්තේ යාපනයේ සංගවේලී ප්‍රදේශයේ පදිංචි මරියදාස් ජෙගදාස් නමැති අයෙකි.\n\nසිද්ධිය සම්බන්ධයෙන් පුද්ගලයින් හය දෙනෙකු අත්අඩංගුවට ගෙන ඇති චුන්නාකම් පොලීසිය පරීක්ෂණ ආරම්භ කොට තිබේ.\n\nදිනසේන රතුගමගේ",
       "URL": "https://divaina.lk/19-%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%92%e0%b6%ba-%e0%b7%84%e0%b7%9c%e0%b6%bb-%e0%b6%bb%e0%b7%84%e0%b7%83%e0%b7%9a%e0%b6%b8-%e0%b6%9a%e0%b7%90%e0%b6%b1%e0%b7%8a%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/69/"
}