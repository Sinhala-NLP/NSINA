{
       "Source": "divaina",
       "Timestamp": "June 17, 2023",
       "Headline": "ස්ථාන මාරුව දුරදිග යයි- අනුරාධපුර එස්.එස්.පී.ට කොස්තාපල් ගහන්න හදලා",
       "News Content": "ස්ථාන මාරු කිරීමක් සම්බන්ධයෙන් ඇතිවූ ගැටලුවක් දුරදිග යෑමෙන් පසු අනුරාධපුර ජ්‍යෙෂ්ඨ පොලිස් අධිකාරි පුෂ්පකුමාර මහතාට බැණ තර්ජනය කර පහර දීමට උත්සාහ කළ බව කියන පොලිස් කොස්තාපල්වරයකුට එරෙහිව විමර්ශනයක් ආරම්භ කර ඇත.\n\nපෙරේදා (15 දා) සවස වූ මෙම සිද්ධිය සම්බන්ධයෙන් පොලිස් කොස්තාපල්වරයා ද පැමිණිල්ලක් ඉදිරිපත් කර තිබේ.\n\nනීත්‍යානුකූල නොවන ආකාරයට ඉතාම අසාධාරණ ලෙස තමන්ට ස්ථාන මාරුවීමක් ලබාදී තිබූ බවත් ඒ පිළිබඳව කරුණු විමසීමට යෑමේදී තම බිරිඳ ඉදිරිපිට දීම ජ්‍යෙෂ්ඨ පොලිස් අධිකාරිවරයා තමන්ට පරිභව කළ බවත් පොලිස් කොස්තාපල්වරයා කළ පැමිණිල්ලේ සඳහන් වෙයි.\n\nමෙම සිද්ධිය සම්බන්ධ පොලිස් කොස්තාපල්වරයා කළ පැමිණිල්ලේ වැඩිදුරටත් සඳහන් කර ඇත්තේ තමා අසාධාරණ මාරුවීම පිළිබඳව කරුණු විමසීම සඳහා ජ්‍යෙෂ්ඨ පොලිස් අධිකාරිවරයා හමුවීමට පෙරේදා උදෑසන සිට සවස් වන තුරුම තම බිරිඳ සමග ජ්‍යෙෂ්ඨ පොලිස් අධිකාරි කාර්යාලය අසලට වී සිටියත් ඒ ගැන විමසීමට කටයුතු නොකළ බවයි.\n\nමේ සම්බන්ධයෙන් අපක්‍ෂපාතී පරීක්‍ෂණයක් පවත්වන බව ජ්‍යෙෂ්ඨ පොලිස් නිලධාරියෙක් කියා සිටියේය.\n\nහේමන්ත රන්දුණු",
       "URL": "https://divaina.lk/%e0%b7%83%e0%b7%8a%e0%b6%ae%e0%b7%8f%e0%b6%b1-%e0%b6%b8%e0%b7%8f%e0%b6%bb%e0%b7%94%e0%b7%80-%e0%b6%af%e0%b7%94%e0%b6%bb%e0%b6%af%e0%b7%92%e0%b6%9c-%e0%b6%ba%e0%b6%ba%e0%b7%92-%e0%b6%85%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/125/"
}