{
       "Source": "divaina",
       "Timestamp": "July 1, 2023",
       "Headline": "කතරගම ඇසළ පෙරහැර 3 වැනිදා තෙක්",
       "News Content": "ඓතිහාසික රුහුණු මහා කතරගම දේවාලයේ ඇසළ මංගල්‍යය මේ දිනවල අති උත්කර්ෂවත් අයුරින් පැවැත්වේ.\n\nවල්ලි දෙවඟන සහ ස්කන්ධ කුමරුන්ගේ සරණමංගල්‍යය සනිටුහන් කිරීම මුල් කරගෙන ඇසළ මංගල්‍යය පැවැත්වේ.\n\nපසුගිය 19 වැනිදා කතරගම දේවාලයේ ඇසළ මංගල්‍යය ආරම්භ වූ අතර ලබන ජුලි 03 වැනිදා මහා පෙරහැර පවත්වා ජුලි 04 වැනිදා මැණික් ගඟේ දිය කැපීමේ චාරිත්‍රය ඉටුකර පෙරහැර නිමාවට පත්වේ.\n\n11 වැනි දින වූ 29 වැනිදා පෙරහැර රාත්‍රි වීදි සංචාරය කර වල්ලි අම්මා දේවාලය වෙත පැමිණ චාරිත්‍ර ඉටු කර නැවත මහා දේවාලය වෙත පැමිණ අවසන් විය.\n\nපෙරහැර ආරම්භ වූ දින සිට බැතිමතුන් ලක්ෂ 07 ක් පමණ කතරගම දේවාලය වන්දනා කර ඇති බව රුහුණු මහා කතරගම දේවාලයේ බස්නායක නිලමේ ඩිෂාන් ගුණසේකර මහතා සඳහන් කරන ලදි.\n\nකතරගම – කේ. ඩී. දේවප්‍රිය",
       "URL": "https://divaina.lk/%e0%b6%9a%e0%b6%ad%e0%b6%bb%e0%b6%9c%e0%b6%b8-%e0%b6%87%e0%b7%83%e0%b7%85-%e0%b6%b4%e0%b7%99%e0%b6%bb%e0%b7%84%e0%b7%90%e0%b6%bb-3-%e0%b7%80%e0%b7%90%e0%b6%b1%e0%b7%92%e0%b6%af%e0%b7%8f-%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/111/"
}