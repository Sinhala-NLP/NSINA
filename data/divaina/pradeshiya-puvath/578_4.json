{
       "Source": "divaina",
       "Timestamp": "January 7, 2022",
       "Headline": "පේදුරුතුඩුව පොලිසියේ දී මරුවා අහක බලලා",
       "News Content": "අත්අඩංගුවට ගෙන යාපනය පේදුරුතුඩුව පොලිසියේ රිමාන්ඞ් භාරයේ තබා සිටි පුද්ගලයෙකු සිර මැදිරිය තුළ ගෙළ වැළලාගෙන මිය යෑමට ගත් උත්සාහයක් වැරදීම නිසා ඔහු බරපතළ ලෙස තුවාල ලබා 5 දා යාපනය පේදුරුතුඩුව රෝහලට ඇතුළත් කොට තිබේ.\n\nබීමත්ව බිරිඳට පහරදීම හා අසල්වාසීන්ට තර්ජනය කිරීම යන වැරදි මත ඔහුව අත්අඩංගුවට ගෙන ඇත්තේ බිරිඳගේ හා අසල්වාසීන්ගේ පැමිණිලිවලට අනුවය.\n\nසැකකරු අධිකරණයට ඉදිරිපත් කිරීමට පේදුරුතුඩුව පොලිසිය පියවර ගෙන තිබූ අතර ඊට පෙර ඔහු ගෙළ වැළලාගෙන මියයෑමට උත්සාහ කොට තිබේ. පේදුරුතුඩුව මහෙස්ත‍්‍රාත්වරයා පොලිසියට පැමිණ සිද්ධිය පිළිබඳ මූලික විමර්ශනයක් සිදු කොට තිබේ.\n\nදිනසේන රතුගමගේ",
       "URL": "https://divaina.lk/%e0%b6%b4%e0%b7%9a%e0%b6%af%e0%b7%94%e0%b6%bb%e0%b7%94%e0%b6%ad%e0%b7%94%e0%b6%a9%e0%b7%94%e0%b7%80-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92%e0%b6%ba%e0%b7%9a-%e0%b6%af%e0%b7%93/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/578/"
}