{
       "Source": "divaina",
       "Timestamp": "January 22, 2022",
       "Headline": "රියැදුරුගෙන් මිදුණු ලොරිය පාර හරහා පෙරළෙයි: ගඩොල් ගෙන ඒමට ගිය අයිය මලෝ මරුට",
       "News Content": "කැබිතිගොල්ලෑව පදවිය ප‍්‍රධාන මාර්ගයේ මහනැටියාව ප‍්‍රදේශයේදී පෙරේදා (20 දා) සිදු වූ රිය අනතුරකින් එකම පවුලේ සහෝදරයන් දෙදෙනකු ජීවිතක්ෂයට පත්ව ඇතැයි කැබිතිගොල්ලෑව පොලිසිය පවසයි.\n\nමෙලෙස අවාසනාවන්ත ලෙස ජීවිතක්ෂයට පත්ව ඇත්තේ සියඹලාගස්වැව, තිත්තගෝනෑව, කැබිතිගොල්ලෑව ලිපිනයේ පදිංචිව සිටි ළහිරු නිශාන් කුමාර (28) සහ අනුරුද්ධ සිසිර කුමාර (26* යන එකම පවුලේ සහෝදරයන් වන අවිවාහක තරුණයන් දෙදෙනකු බව පොලිසිය සඳහන් කළේය.\n\nරියැදුරුට ලොරිය පාලනය කර ගැනීමට නොහැකිව මාර්ගය හරහා පෙරළී යෑමෙන් මෙම අනතුර සිදුව තිබෙන අතර අනතුරින් ලොරි රථයේ පිටුපස ගමන් කළ එම සහෝදරයන් දෙදෙනා මෙලෙස ජීවිතක්ෂයට පත්ව ඇති බව පොලිසිය පවසයි.\n\nඅඩු ආදායම්ලාභී පවුල් සඳහා රජයෙන් ලැබුණු සහනාධාර මුදලකින් තම නිවස ඉදිකිරීම සඳහා ගඩොල් තොගයක් රැුගෙන එමින් සිටියදී මෙම තරුණයන් දෙදෙනා මෙම අනතුරට මුහුණ පා ඇති බව පොලිසිය කියයි.\n\nඅනතුරින් බරපතළ තුවාල ලැබූ ලොරි රථයේ ගමන් කළ තවත් දෙදෙනකු වැඩිදුර ප‍්‍රතිකාර සඳහා අනුරාධපුර ශික්ෂණ රෝහලට ඇතුළත් කර ඇති බව පොලිසිය පවසයි.\n\nමිහින්තලේ – රංග චතූ",
       "URL": "https://divaina.lk/%e0%b6%bb%e0%b7%92%e0%b6%ba%e0%b7%90%e0%b6%af%e0%b7%94%e0%b6%bb%e0%b7%94%e0%b6%9c%e0%b7%99%e0%b6%b1%e0%b7%8a-%e0%b6%b8%e0%b7%92%e0%b6%af%e0%b7%94%e0%b6%ab%e0%b7%94-%e0%b6%bd%e0%b7%9c%e0%b6%bb%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/565/"
}