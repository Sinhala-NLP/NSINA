{
       "Source": "divaina",
       "Timestamp": "March 16, 2022",
       "Headline": "ගෑස් සිලින්ඩර්වලින් නාගොඩදී මතුගම – කොළඹ මාර්ගය වසා විරෝධතා…",
       "News Content": "නාගොඩ ගෑස් පෝලිමේ උරන වූ පාරිභෝගිකයන් කළුතර – මතුගම මාර්ගය ඊයේ (15 දා) දහවල් ගෑස් සිලින්ඩර දමා නාගොඩ ප‍්‍රදේශයෙන් වසා දැමීමට කටයුතු කරන ලදී.\n\nඑදින අලූයම සිට නාගොඩ සෙන්ට‍්‍රල් හන්දියේ ගෑස් අලෙවි නියෝජිත මධ්‍යස්ථානය ඉදිරිපිට රැඳී සිටි ජනතාව\n\nගෑස් නොලැබෙන බටව උරන වී තමන් රැගෙන ආ හිස් ගෑස් සිලින්ඩර මාර්ගයේ පෙළට තබා මාර්ගය හරස් කරනු ලැබීය.\n\nමාර්ගය වසා දැමීමත් සමගින් විනාඩි විස්සකට අධික කාලයක් කළුතර දෙසට සහ මතුගම දෙසට දැඩි වාහන තදබදයක් ඇති විය.\n\nසිද්ධිය සැලවීමත් සමගින් කළුතර දකුණ පොලිසියේ නිලධාරීන් ස්ථානයට පැමිණ පාරිභෝගිකයන් සමග සාකච්ඡුා කොට වාහන ගමනාගමනය යථා තත්ත්වයට පත් කරන ලදී.\n\nකෙසේ වෙතත් ගෑස් ස්ථිර වශයෙන්ම නොලැබෙන බව සැලවීමත් සමගින් පාරිභෝගිකයන් හිස් සිලින්ඩර රැගෙන නැවත නිවෙස් කරා යන අයුරු දැකගත හැකි විය.\n\nආර්. ඒ. එස්. පේ‍්‍රමතිලක – බණ්ඩාරගම",
       "URL": "https://divaina.lk/%e0%b6%9c%e0%b7%91%e0%b7%83%e0%b7%8a-%e0%b7%83%e0%b7%92%e0%b6%bd%e0%b7%92%e0%b6%b1%e0%b7%8a%e0%b6%a9%e0%b6%bb%e0%b7%8a%e0%b7%80%e0%b6%bd%e0%b7%92%e0%b6%b1%e0%b7%8a-%e0%b6%b1%e0%b7%8f%e0%b6%9c%e0%b7%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/522/"
}