{
       "Source": "divaina",
       "Timestamp": "December 26, 2022",
       "Headline": "ගම්පොළ නිවාස අසූවක් යටවෙයි",
       "News Content": "පවතින අධික වර්ෂාව සමඟ ගම්පොල වැලිගල්ල, ගල්ගෙඩියාව, රත්වත්ත, කහටපිටිය, බැබිල, ඉලංහවත්ත ඇතුළු ප්‍රදේශවල නිවාස අසූවක් පමණ ජලයෙන් යටවී ඇත.\n\nමින් වැඩිම හානි සිදුව ඇත්තේ කහටපිටිය ඉලංහවත්ත හා බැබිල යන ප්‍රදේශවලටයි. නිවාස තුළට ජලය ගලා යෑම නිසා ගෘහ උපකරණ විදුලි උපකරණ ඇතුළු දේපල රැසක් විනාශ වී ඇති බව නිවැසියන් පවසති.\n\nප්‍රදේශයේ පැවැති පුවක්දඬුවාවකුඹුර කහටපිටියකුඹුර දවටකුඹුර වෙල්ලංගිරිය කුඹුර ඇතුළු කුඹුරු අක්කර දෙසීයක් පමණ ගොඩකර ඉදිකිරීම් සිදුකිරීම නිසා වසර දහයක පමණ සිට මෙම ප්‍රදේශ ජලයෙන් යට වන බව ප්‍රදේශවාසීහු පවසති.\n\nමේ පිළිබඳව ගම්පොල නගර සභාව ප්‍රාදේශීය ලේකම් කාර්යාලය ඇතුළු සියලු බලධාරීන්ට දැන්වූවත් අනවසර ඉදිකිරීම් ඉවත් කිරීම හා ජලය බැස යන ඇළ මාර්ග නිසිලෙස පිළිසකර සිදුනොකරන බවද ප්‍රදේශවාසීහු පවසති.ගම්පොළ – සුරංග දිල්හාන්",
       "URL": "https://divaina.lk/%e0%b6%9c%e0%b6%b8%e0%b7%8a%e0%b6%b4%e0%b7%9c%e0%b7%85-%e0%b6%b1%e0%b7%92%e0%b7%80%e0%b7%8f%e0%b7%83-%e0%b6%85%e0%b7%83%e0%b7%96%e0%b7%80%e0%b6%9a%e0%b7%8a-%e0%b6%ba%e0%b6%a7%e0%b7%80%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/287/"
}