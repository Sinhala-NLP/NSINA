{
       "Source": "divaina",
       "Timestamp": "June 21, 2023",
       "Headline": "පාසල් ළමුන් ඉලක්ක කර ගෙනා මත්ද්‍රව්‍ය තොගයක් එස් ටී එෆ් දැලේ",
       "News Content": "විශේෂ කාර්ය බළකාය බුද්ධි කොට්ඨාසයේ නිලධාරීන්ට ලද තොරතුරකට අනුව විශේෂ කාර්ය බළකාය අණදෙන නිලධාරී නියෝජ්‍ය පොලිස්පති නීතීඥ වරුණ ජයසුන්දර මහතාගේ නියෝග හා උපදෙස් පරිදි අධ්‍යක්ෂ බුද්ධි පොලිස් අධිකාරී එම්.එම්.කේ. විජේසිංහ මහතාගේ මඟපෙන්වීම පරිදි සහකාර පොලිස් අධිකාරී (බුද්ධි/විශේෂ මෙහෙයුම්/මත්ද්‍රව්‍ය නාශක හා සංවිධානාත්මක අපරාධ මර්දන) සාගර කුලසේකර මහතාගේ අධීක්ෂණය මත බුද්ධි කොට්ඨාසයේ උප පොලිස් පරීක්ෂක කේ.අයි.එස්.ඩී. කාරියවසම් ඇතුළු නිලධාරීන් කණ්ඩායමක් විසින් 2023.06.19 වැනි දින වැලිකඩ පොලිස් වසමේ රාජගිරිය ජනාධිපති විද්‍යාලයේ පිහිනුම් තටාක සංකීර්ණය ඉදිරිපිට ශ්‍රී ජයවර්ධනපුර ප්‍රධාන මාර්ගයේ වැටලීමක් සිදුකර ඇත.\n\nඑහි දී දිගු කලෙක පටන් බණ්ඩාරනායකපුර, රාජගිරිය අවට ප්‍රදේශයේ තරුණයින් හා පාසල් ළමුන් ඉලක්ක කර ගනිමින් හෙරොයින් ග්‍රෑම් 06, මිලිග්‍රෑම් 630ක් සහ අයිස් මත්ද්‍රව්‍ය ග්‍රෑම් 01 මිලිග්‍රෑම් 580ක් සන්තකයේ තබාගෙන ත්‍රී රෝද රථයකින් ප්‍රවාහනය කරමින් ජාවාරමේ යෙදී සිටි රාජගිරිය සහ බොරැල්ල ප්‍රදේශයේ පදිංචි වයස අවුරුදු 42ත් 24ත් අතර වයසේ පසුවන (වෙට්ට සුරංග සහ අශාන්) යන අන්වර්ථ නාමයෙන් හඳුන්වන පුද්ගලයන් දෙදෙනෙකු අත්අඩංගුවට ගෙන වැඩිදුර විමර්ශන කටයුතු සඳහා වැලිකඩ පොලිස් ස්ථානය වෙත භාර දී ඇත.\n\nගල්පාත – චන්දන පෙරේරා",
       "URL": "https://divaina.lk/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%85%e0%b6%b8%e0%b7%94%e0%b6%b1%e0%b7%8a-%e0%b6%89%e0%b6%bd%e0%b6%9a%e0%b7%8a%e0%b6%9a-%e0%b6%9a%e0%b6%bb-%e0%b6%9c%e0%b7%99%e0%b6%b1%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/122/"
}