{
       "Source": "divaina",
       "Timestamp": "April 11, 2023",
       "Headline": "සෙට්ටිකුලම බුදු පිලිමය දැක දෙමළ සන්ධාන මන්ත්‍රී පරල වෙලා",
       "News Content": "වවුනියාවේ සෙට්ටිකුලම ප්‍රදේශයේ බෞද්ධයින් කිසිවෙක් නොමැති අතර කිසියම් පිරිසක් විසින් එම ප්‍රදේශයේ බුදු පිළිමයක් තබා ඇතැයි දෙමළ ජාතික සන්ධානයේ වන්නි දිස්ත්‍රික් පාර්ලිමේන්තු මන්ත්‍රී නෝහා රාධලිංගම් මහතා පැවසීය.\n\nමේ තුළින් කිසියම් පිරිසක් වවුනියාවේ සාමකාමී ජනතාව අතර ආරවුලක් නිර්මානය කිරීමට උත්සාහ කරන බව කී මන්ත්‍රීවරයා වහාම එම බුදු පිළිමය ඉවත් කිරීමට බලධාරීන් පියවර ගත යුතුව ඇතැයි කියා සිටියේය.\n\nමේ බුදු පිළිමය තැබීම සම්බන්ධයෙන් සෙට්ටිකුලම ප්‍රදේශයේ ජනතාව අතර දැඩි නොසන්සුන් තත්ත්වයක් හටගෙන ඇති බවත් එය ඉවත් කිරීමට දෙමළ ජනතාව බියක් දක්වන නිසා වවුනියාවේ බෞද්ධ භික්ෂූන් වහන්සේලා එක්ව බුදු පිළිමය සම්බන්ධයෙන් තීරණයක්\n\nගන්නා ලෙස ඉල්ලා සිටි මන්ත්‍රීවරයා මේ ක්‍රියාව සම්බන්ධයෙන් විරෝධතාව දක්වන්නේ තම පක්ෂය පමණක් නොව වවුනියාවේ සියලු‍ම දෙමළ වැසියන් බවද කියා සිටියේය.\n\nසෙට්ටිකුලම – මන්නාරම මාර්ගයේ සෙට්ටිකුලම ග්‍රාම නිලධාරී කොට්ඨාසය යටතේ ඇති පැරණි දුම්රිය ස්ථානය අසල මෙම බුදු පිළිමය තබා ඇති අතර ඒ අසලම සෙට්ටිකුලම මුරුගන් කෝවිලද පිහිටා ඇති බව පෙන්වා දෙන මන්ත්‍රීවරයා පළාත් තුළ විරෝධතාවයක් හට ගැනීමට පෙර මෙතෙක් එම ස්ථානයේ නොතිබූ බුදු පිළිමය ඉවත් කිරීමට පියවර ගන්නා ලෙසද ඉල්ලා සිටී.වවුනියාව – රසාදි චතුරංගි ගමගේ",
       "URL": "https://divaina.lk/%e0%b7%83%e0%b7%99%e0%b6%a7%e0%b7%8a%e0%b6%a7%e0%b7%92%e0%b6%9a%e0%b7%94%e0%b6%bd%e0%b6%b8-%e0%b6%b6%e0%b7%94%e0%b6%af%e0%b7%94-%e0%b6%b4%e0%b7%92%e0%b6%bd%e0%b7%92%e0%b6%b8%e0%b6%ba-%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/188/"
}