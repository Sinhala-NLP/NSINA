{
       "Source": "divaina",
       "Timestamp": "July 18, 2022",
       "Headline": "නිවසේදී රෝගාතුර වූ කත තෙල් නොමැතිව රෝහලට ගෙන යන්න පමාවී නිවසේදීම මියගිහින්",
       "News Content": "දැඩිසේ රෝගාතුරු වු හැත්තෑ දෙහැවිරිදි මවක් රෝහල් ගත කිරීමට වාහනයක් සොයාගැනීමට නොහැකිව ඇය රෝහල් ගතකිරීමට පෙර නිවසේදීම මියයෑමේ ශෝචනීය පුහවත් මිණිපේ, හසලක කොලොන්ගොඩ ප්‍රාදේශිය රෝහලේ පැවති මරණ පරික්ෂණයකදී අනාවරණය විය.\n\nකොළොංගොඩ පලුගොල්ල කොටලීය, අංක 1297 ලිපිනයේ පදිංචිව සිටි පෑලව මැදගම්මැද්දේ ගෙදර ඥාණවතී (වයස 72) සිවුදරු මව එලෙස අවාසනාවන්ත ලෙස මියගොස් ඇත.\n\nහසලක හදිසි මරණ පරීක්ෂක එච්. එම්. ටී. බී. හේරත් මහතා හමුවේ පැවති මරණ පරික්ෂණයේදී මියගිය අයගේ මුණුපුරෙකු වන ඊ. එම්. ධම්මික පුෂ්ප කුමාර (21) සඳහන් කලේ තම අත්තම්මා කලක සිට ඇදුම රෝගයට ප්‍රතිකාර ගනිමින් සිටින අයෙකු බවයි.\n\nප්‍රදේශයේ ත්‍රිරෝද රථ වෑන් රථ ලොරි රථ තිබුණත් ඒවාට අවශ්‍ය ඉන්ධන තිබුනේ නම් තම අත්තම්මා රෝහල් ගත කොට අවශ්‍ය ප්‍රතිකාර ලබාදී තව දවස් කිහිපයක් හෝ ජීවත් කිරීමට හැකිවූ බවත් ඉන්ධන නොමැතිකම නිසාම තම අත්තම්මා ඉතා අවාසනාවන්ත ලෙස තමන්ට අහිමි වු බවට සාක්ෂි දෙමින් පවසා ඇත.\n\nමහියංගණ – රංජිත් කරුණාවිර",
       "URL": "https://divaina.lk/%e0%b6%b1%e0%b7%92%e0%b7%80%e0%b7%83%e0%b7%9a%e0%b6%af%e0%b7%93-%e0%b6%bb%e0%b7%9d%e0%b6%9c%e0%b7%8f%e0%b6%ad%e0%b7%94%e0%b6%bb-%e0%b7%80%e0%b7%96-%e0%b6%9a%e0%b6%ad-%e0%b6%ad%e0%b7%99%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/424/"
}