{
       "Source": "divaina",
       "Timestamp": "December 17, 2022",
       "Headline": "හීටරයක් කළ විපතක්: අඹතලේ නිවසක් ගිනිගෙන මාස තුනේ බබෙක් පිළිස්සී මියයයි",
       "News Content": "මුල්ලේරියාව අඹතලේ ප්‍රදේශයේ නිවසක හදිසියේ ඇතිවූ ගින්නකින් මාස 4 ක බිලිඳෙක් පිළිස්සුම් තුවාල ලබා මියගොස් ඇතැයි මුල්ලේරියාව පොලිසිය පවසයි.\n\nමෙම ශෝකජනක සිද්ධිය ඊයේ (16දා) සවස 6.00ට පමණ සිදුවී ඇත.\n\nබිලිඳා නිවසේ කාමරයක ඇඳක් මත නිදා සිට ඇති අතර ඔහුගේ 12 හැවිරිදි සොහොයුරිය ජලය ඉතිරවීම සඳහා හීටරය ගසා එළියට ගොස් තිබේ. එහිදී හීටරය ගිනිගෙන කාමරය සම්පූර්ණයෙන් ගින්නෙන් වැසී තිබේ. මෙහිදී බිලිඳා ගින්නට හසුව ඇතැයි හෙළිවූ බව පොලිසිය කියයි.\n\nමෙම සිද්ධිය වන අවස්ථාවේදී දරුවාගේ මව අත්‍යවශ්‍යතාවකට නිවසින් පිටතට ගොස් තිබේ.\n\nයූ. කේ. අබේරත්න",
       "URL": "https://divaina.lk/%e0%b7%84%e0%b7%93%e0%b6%a7%e0%b6%bb%e0%b6%ba%e0%b6%9a%e0%b7%8a-%e0%b6%9a%e0%b7%85-%e0%b7%80%e0%b7%92%e0%b6%b4%e0%b6%ad%e0%b6%9a%e0%b7%8a-%e0%b6%85%e0%b6%b9%e0%b6%ad%e0%b6%bd%e0%b7%9a-%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/295/"
}