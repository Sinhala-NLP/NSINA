{
       "Source": "divaina",
       "Timestamp": "May 21, 2022",
       "Headline": "පැලකින් බිමට වැටුණු තිදරු පියා මරුට",
       "News Content": "ඇතිමලේ පොලිස් වසමට අයත් පද්මයාය ප්‍රදේශයේ දී ඉකුත් 18 දා පැලකින් බිමට වැටීමෙන් තිදරු පියෙකු මියගොස් ඇතැයි ඇතිමලේ පොලිසිය පවසයි.\n\nමෙලෙස මියගොස් ඇත්තේ ඇතිමලේ, තිස්සපුර 28 කොටස පදිංචි සුනිල් කරුණාරත්න නොහොත් සමන්ත (44) නමැති අයෙකි.\n\nහෙතෙම ඉකුත් 17 වෙනිදා සවස උක් වගාව වන සතුන්ගෙන් බේරා ගැනීමට උක් වගාවේ වාඩියට ගොස් ඇති අතර පසුදින නොපැමිණීම නිසා ඔහුගේ ඥාතීන් දෙදෙනෙකු උක් වගාබිමට ගොස් ඇත. එසේ ගිය විටදී උක් වගාවේ ගසක් උඩ ඉදිකර තිබූ පැල යට ඔහුගේ මළසිරුර තිබී හමුවී ඇත.\n\nමියගිය අයගේ මරණය පිළිබඳව පශ්චාත් මරණ පරීක්ෂණය මොනරාගල දිස්ත්‍රික් මහ රෝහලේදී පැවැත්විණි.\n\nඇතිමලේ පොලිස් ස්ථානාධිපති එම්. එම්. සංජය ධර්මදාස මහතා පරීක්ෂණ පවත්වයි.\n\nබඩල්කුඹුර – රවිඳු ගුණතිලක",
       "URL": "https://divaina.lk/%e0%b6%b4%e0%b7%90%e0%b6%bd%e0%b6%9a%e0%b7%92%e0%b6%b1%e0%b7%8a-%e0%b6%b6%e0%b7%92%e0%b6%b8%e0%b6%a7-%e0%b7%80%e0%b7%90%e0%b6%a7%e0%b7%94%e0%b6%ab%e0%b7%94-%e0%b6%ad%e0%b7%92%e0%b6%af%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/474/"
}