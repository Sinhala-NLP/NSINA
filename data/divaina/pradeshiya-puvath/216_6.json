{
       "Source": "divaina",
       "Timestamp": "March 11, 2023",
       "Headline": "යුද සමයේදී අතුරුදහන් වූවෝ සොයා බැලීමේ සංවිධානයේ සභාපතිනී අත්අඩංගුවට",
       "News Content": "යුද සමයේදී අතුරුදහන් වූ පුද්ගලයින් පිළිබඳ තොරතුරු සොයා බැලීමේ සංවිධානයේ සභාපතිනී කාසිපිල්ලේ ජෙයවනිතා, වවුනියාව පොලිසිය හා විදුලි බල මණ්ඩලයේ නිලධාරීන් විසින් අත්අඩංගුවට ගෙන තිබේ.\n\nවවුනියාව නගරයට ආසන්න ස්ථානයක පසුගිය 2017 වසරේ සිට 2210 වසර තිස්සේ විරෝධතාවක නිරත පිරිස ලැගුම් ගෙන සිටින කූඩාරමට අනවසරයෙන් විදුලි බලය ලබා ගැනීමේ චෝදනාව යටතේ ඇයව අත් අඩංගුවට ගෙන තිබේ. විදුලි බල මණ්ඩලයේ නිලධාරීන් පිරිසක් පොලිසිය සමග මෙම ස්ථානයට පැමිණ අනවසරයෙන් විදුලිය ලබා ගැනීම සදඳහා භාවිත කරණ ලද වයර්, ස්විච් ඇතුළු දේද අත්අඩංගුවට ගෙන තිබේ. අත්අඩංගුවට ගත් සභාපතිනිය වවුනියාව අධිකරණය වෙත ඉදිරිපත් කිරීමට පොලීසිය හා විදුලි බල මණ්ඩලය පියවර ගෙන තිබේ.\n\nදිනසේන රතුගමගේ",
       "URL": "https://divaina.lk/%e0%b6%ba%e0%b7%94%e0%b6%af-%e0%b7%83%e0%b6%b8%e0%b6%ba%e0%b7%9a%e0%b6%af%e0%b7%93-%e0%b6%85%e0%b6%ad%e0%b7%94%e0%b6%bb%e0%b7%94%e0%b6%af%e0%b7%84%e0%b6%b1%e0%b7%8a-%e0%b7%80%e0%b7%96%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/216/"
}