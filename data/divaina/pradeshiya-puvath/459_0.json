{
       "Source": "divaina",
       "Timestamp": "June 8, 2022",
       "Headline": "සීයා – මාමා සහ සහෝදරයා 12 හැවිරිදි දැරියට අතවර කරලා",
       "News Content": "අට වැනි ශ්‍රේණියේ ඉගෙනුම ලබන දැරියක ඇයගේ සීයා, මාමා සහ සහෝදරයා විසින් වරින් වර දූෂණය කිරීමේ සිද්ධියක් පිළිබඳව ඇතිමලේ පොලිසිය පරීක්ෂණ පවත්වයි.\n\nඇයට බඩේ කැක්කුමක් වැළඳී ප්‍රතිකාර ලබා ගැනීමට ගිය අවස්ථාවේදී සිදුකළ පරීක්ෂණවලදී ඇය ගැබිනියක බව හඳුනාගෙන ඇත.\n\nඇයගෙන් ප්‍රශ්න කිරීමේදී මීට වසර දෙකකට පමණ ඉහතදී ඇයගේ සීයා කෙනකු අතවර කර ඇති බව හෙළි කර තිබේ. මෑතකදී ඇයගේ මවගේ වැඩිමහල් සහෝදරයකු සහ සිය සහෝදරයා වරින්වර ලිංගික අතවර කළ බව ප්‍රකාශ කර ඇත.\n\nමේ වන විට දැරියගේ සහෝදරයා අත්අඩංගුවට ගෙන ඇති අතර සීයා සහ මාමා අත්අඩංගුවට ගැනීමට පරීක්ෂණ ආරම්භ කර තිබේ.\n\nඅතවරයට පත්වූ දැරිය වෛද්‍ය පරීක්ෂණයක් සඳහා මොනරාගල දිස්ත්‍රික් මහ රෝහලට ඇතුළත් කර ඇති අතර අත්අඩංගුවටගත් සහෝදරයා සියඹලාණ්ඩුව මහෙස්ත්‍රාත් අධිකරණයට ඉදිරිපත් කිරීමට කටයුතු යොදා ඇත.\n\nඇතිමලේ පොලිස් ස්ථානාධිපති එම්. එම්. සංජය ධර්මදාස මහතා පරීක්ෂණ පවත්වයි.බඩල්කුඹුර – රවිඳු ගුණතිලක",
       "URL": "https://divaina.lk/%e0%b7%83%e0%b7%93%e0%b6%ba%e0%b7%8f-%e0%b6%b8%e0%b7%8f%e0%b6%b8%e0%b7%8f-%e0%b7%83%e0%b7%84-%e0%b7%83%e0%b7%84%e0%b7%9d%e0%b6%af%e0%b6%bb%e0%b6%ba%e0%b7%8f-12-%e0%b7%84%e0%b7%90%e0%b7%80%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/459/"
}