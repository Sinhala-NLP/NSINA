{
       "Source": "divaina",
       "Timestamp": "September 20, 2023",
       "Headline": "මව නැති අතරේ නවාතැනට රිංගා 16 හැවිරිදි තරුණියට අතවර කරලා",
       "News Content": "දහසය හැවිරිදි තරුණියකට ලිංගික අතවරයක් සිදුකළ බව කියන විසිහය හැවිරිදි විවාහක තරුණයෙකු බියගම පොලිසිය මගින් අත් අඩංගුවට ගෙන ඇත.\n\nමේ තරුණිය සිය මව සමග බියගම පේරගස්හන්දිය ප්‍රදේශයේ නේවාසිකාගාරයක කාමරයක තාවකාලිකව නවාතැන්ගෙන සිටියදී මේ විවාහක තරුණයා විසින් ඇය සමග පෙම් සබඳතාවක් මාසයක පමණ කාලයක් පවත්වාගෙන ගොස් පසුව එය නවතා දමා තිබෙන බවද කියති.\n\nපසුව මේ විවාහකයා නේවාසිකාගාරයේ තරුණිය පමණක් සිටි අවස්ථාවක් බලා පැමිණ ඇයට මේ අපරාධය සිදුකර තිබේ.\n\nමේ දෙදෙනාම හැටන් ප්‍රදේශයේ පදිංචිකරුවන් වේ.\n\nතරුණිය රාගම මහ රෝහලට ඇතුළත් කොට වෛද්‍ය පරීක්ෂණයකට යොමු කර තිබෙන අතර සැකකරු මහර මහෙස්ත්‍රාත් අධිකරණයට ඉදිරිපත් කිරීමට කටයුතු කර ගෙන යයි.\n\nසිද්ධිය පිළිබඳව බියගම පොලිස් ස්ථානාධිපති ප්‍රධාන පොලිස් පරීක්ෂක අජිත් විජේසිංහ මහතාගේ උපදෙස් අනුව ළමා හා කාන්තා කාර්යාංශයේ ස්ථානාධිපතිනි පොලිස් පරීක්ෂිකා එම්.ඒ.එන්. ප්‍රබෝදනී මහත්මිය විසින් විමර්ශනයක් සිදු කොට සැකකරු අත් අඩංගුවට ගෙන වැඩිදුර පරීක්ෂණ මෙහෙයවනු ලබයි.\n\nදෙල්ගොඩ ඩබ්ලිව්. ඩී. විතාන හා බියගම සුදත් පුබුදු කීර්ති",
       "URL": "https://divaina.lk/%e0%b6%b8%e0%b7%80-%e0%b6%b1%e0%b7%90%e0%b6%ad%e0%b7%92-%e0%b6%85%e0%b6%ad%e0%b6%bb%e0%b7%9a-%e0%b6%b1%e0%b7%80%e0%b7%8f%e0%b6%ad%e0%b7%90%e0%b6%b1%e0%b6%a7-%e0%b6%bb%e0%b7%92%e0%b6%82%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/19/"
}