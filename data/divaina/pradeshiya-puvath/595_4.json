{
       "Source": "divaina",
       "Timestamp": "December 18, 2021",
       "Headline": "අපූරු වාට්ටු වෙනසක්: ගැබිනි මව්වරුන් ඉවත් කර පුහුණු හෙදියන්ට දීලා",
       "News Content": "කොවිඞ් 19 වෛරසය ආසාදිත වූ මාතෘ හා ගර්භණී මව්වරුන්ට ප‍්‍රතිකාර ලබාදීම සඳහාම වෙන්වුණු කඳාන ආනියකන්ද දිසා රෝහලේ ස්ථාපිත කර තිබූ කොවිඩි ප‍්‍රතිකාර මධ්‍යස්ථානය දැනට ආසදිතයන් රැසක් ප‍්‍රතිකාර ලබමින් සිටියදීම එම\n\nස්ථානයෙන් ඉවත් කිරීමට සෞඛ්‍ය බලධාරීන් කටයුතු කර ඇත.\n\nහිටිහැටියේ ගෙන ඇති මේ තීරණය නිසා තමන් දැඩි අසීරුතාවකට පත්ව ඇති බව රෝගීහු පවසති. මේ වන විට කොවිඞ් ආසාදිත ගැබිනි මව්වරුන්ට ප‍්‍රතිකාර ලබාදීම සඳහාම වෙන්වුණු අදන් 60 කින් සමන්විත වු ගම්පහ දිස්ත‍්‍රකිකයටම ඇති අංග සමිපුර්ණ පහසුකම් වලින් සමන්විත එකම ප‍්‍රතිකාර මධ්‍යස්ථානය වූ මෙහි සේවයේ නියතුව සිටි හෙද නිලධාරි මණ්ඩලය සහ ප‍්‍රසව හා නාරි විශේෂඥ වෛද්‍යවරයාද රාගම ශීක්ෂණ රෝහලට අනුයුක්ත කිරීමට රාගම ශික්ෂණ රෝහලේ අධ්‍යක්ෂකවරයා විසින් කටයුතු යොදා ඇත. ප‍්‍රතිකාර ලබමින් සිටි රෝගීන් ආනියකන්ද දිසා රෝහලේ සාමන්‍ය වාට්ටු දෙකකට ඇතුළත් කොට ඇත.\n\nමේ පිළිබඳ රාගම ශික්ෂණ රෝහලේ අධ්‍යක්ෂක වෛද්‍ය එසු.පී.ඒ.එල්. රණවීර මහතා පවසන්නේ වහාම ක‍්‍රියාත්මක වන පරිදි කඳාන දිසා රෝහලේ කොවිඞ් ප‍්‍රතිකාර මධ්‍යස්ථානය පවත්වාගෙන යන ගොඩනැගිල්ල කඳාන හෙද විදුහලට පවරා දෙන ලෙස සෞඛ්‍ය සේවා අධ්‍යක්ෂ ජනරාල්වරයා විසින් තමන්ට ලිඛිතව දැනුම් දී ඇති බවත් තමන් ඒ අනුව කටයුතු කර ඇති බවත්ය.\n\nකඳාන ප‍්‍රදේශයේ පිහිටි හෙද විදුහලේ පුහුණුව ලබමින් සිටින 600 ක් වන පිරිසකට හෙද පුහුණුව ලබා දිමේදීද, විභාග පැවැත්වීමේදීද, දැනට කොවිඞ් ප‍්‍රතිකාර ඒකකයක් පවත්වාගෙන යන අදාල ගොඩනැගිල්ල ලබා දීමට සෞඛ්‍ය බලධාරීන් තීරණය කොට ඇති බවය.\n\nජා ඇල අතිරේක – බී.ටී.කේ.",
       "URL": "https://divaina.lk/%e0%b6%85%e0%b6%b4%e0%b7%96%e0%b6%bb%e0%b7%94-%e0%b7%80%e0%b7%8f%e0%b6%a7%e0%b7%8a%e0%b6%a7%e0%b7%94-%e0%b7%80%e0%b7%99%e0%b6%b1%e0%b7%83%e0%b6%9a%e0%b7%8a-%e0%b6%9c%e0%b7%90%e0%b6%b6%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/595/"
}