{
       "Source": "divaina",
       "Timestamp": "June 6, 2023",
       "Headline": "කුඩු උරන්න හුරු වූ වඩමරච්චිහි අවුරුදු 10 ක ළමයෙක් කුඩුත් එක්කම අත්අඩංගුවට",
       "News Content": "යාපනයේ වඩමරච්චි තුන්නාලේ ප්‍රදේශයේ වයස අවුරුදු 10 ක ළමයෙකු හෙරොයින් පානය කරමින් සිටියදී පේදුරුතුඩුව පොලීසිය විසින් 4 දා අත්අඩංගුවට ගෙන තිබේ.\n\nපොලීසියට ලැබුණු තොරතුරක් මත අදාල ළමයා හමු වී ඔහුව පරීක්ෂා කළ අවස්ථාවේදීද ඔහු හෙරොයින් පානය කොට සිටි අතර තවත් හෙරොයින් පැකැට්ටුවක් ඔහු සන්තකයේ තිබී පොලීසියට හමු වී තිබේ. පොලිස් පරීක්ෂණ වලදී හෙළි වී ඇත්තේ මෙම ළමයා ඊට වඩා වැඩි වයසින් යුත් ළමයින් සමග හෙරොයින් පානය කිරීමට ඇබ්බැහි වී සිටීම නිසා පාසල් ගමනද හමාර කොට ඇති බවයි. අත්අඩංගුවට ගත් ළමයා පේදුරුතුඩුව අධිකරණයට ඉදිරිපත් කිරීමට පියවර ගෙන තිබේ.දිනසේන රතුගමගේ",
       "URL": "https://divaina.lk/%e0%b6%9a%e0%b7%94%e0%b6%a9%e0%b7%94-%e0%b6%8b%e0%b6%bb%e0%b6%b1%e0%b7%8a%e0%b6%b1-%e0%b7%84%e0%b7%94%e0%b6%bb%e0%b7%94-%e0%b7%80%e0%b7%96-%e0%b7%80%e0%b6%a9%e0%b6%b8%e0%b6%bb%e0%b6%a0%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/136/"
}