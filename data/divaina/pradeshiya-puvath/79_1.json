{
       "Source": "divaina",
       "Timestamp": "July 31, 2023",
       "Headline": "බිරිඳට දරුවන් නැතැයි කිපී සැමියා මරියතුමියගේ ප්‍රතිමා 6 ක් කඩලා",
       "News Content": "විවාහවී වසර දහයක් ගත වුවද තමාගේ බිරිඳට දරුවකු නොලැබීම නිසා වේදනාවට පත් පුද්ගලයකු මරියතුමියගේ දේව ප්‍රතිමා හයකට හානි කිරීම සම්බන්ධයෙන් යාපනයේ මානිපායි පොලිසිය මගින් අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන 11 වැනිදා දක්වා රක්‍ෂිත බන්ධනාගාරගත කර ඇත.\n\nමෙම පුද්ගලයා හින්දි බැතිමතකු වන අතර ඔහුගේ බිරිඳ කිතුනු මැතිමතියක වේ. පවුලට දරුවකු නැති නිසා මෙම අඹු සැමියන් අතර නිතර නිතර ආරවුල් සිදුවී තිබේ.\n\nදෙවියන් විශ්වාස කළත් ඵලක් නැහැ කියා ඔහු පෙරේදා (29 දා) බියර් කෑන් පහක් පානය කර මුලින්ම නිවස ඉදිරිපිට තිබූ මරියතුමියගේ දේව ප්‍රතිමාවට හානිකර යතුරුපැදියක නැඟී ගොස් වෙනත් නිවෙස් ඉදිරිපිට තබා තිබෙන තවත් ප්‍රතිමා පහකටත් මෙසේ හානිකර ඇති බව මානිපායි පොලිසිය කියයි.\n\nමෙම ප්‍රතිමා තැන්පත්කර තිබූ වීදුරු කූඩු හතරකට සහ ප්‍රතිමා දෙකකටද හානි සිදුවී තිබේ.\n\nමරියතුමියගේ ප්‍රතිමා ඉල්ලක් කර ගෙන ඇත්තේ මෙම පවුලේ අර්බුදය විසඳීමට මරියතුමියගේ පිහිට නොලැබුණු නිසා බව පොලිසිය කරන විමර්ශනවලදී හෙළිවී ඇත.නෝමන් පළිහවඩන",
       "URL": "https://divaina.lk/%e0%b6%b6%e0%b7%92%e0%b6%bb%e0%b7%92%e0%b6%b3%e0%b6%a7-%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a-%e0%b6%b1%e0%b7%90%e0%b6%ad%e0%b7%90%e0%b6%ba%e0%b7%92-%e0%b6%9a%e0%b7%92%e0%b6%b4/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/79/"
}