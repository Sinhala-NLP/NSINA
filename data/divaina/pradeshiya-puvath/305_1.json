{
       "Source": "divaina",
       "Timestamp": "December 7, 2022",
       "Headline": "මිල අධික වාලම්පුරියක් අලෙවි කිරීමට ගිය සැකකරු එස් ටී එෆ් දැලේ",
       "News Content": "මිල අධික වාලම්පුරියක් සන්තකයේ තබාගෙන අධික මිලකට අලෙවි කිරීමට ගිය සැකකරුවකු පොලිස් විශේෂ කාර්ය බළකාය විසින් ඊයේ (05) කාත්තන්කුඩියේ දී අත්අඩංගුවට ගෙන ඇත.\n\nමෙසේ අත්අඩංගුවට ගෙන ඇත්තේ කාත්තන්කුඩිය ආරියම්පදි ප්‍රදේශයේ පදිංචි වයස අවුරුදු 42ක පුද්ගලයකු බව පොලිස් විශේෂ කාර්ය බළකාය පවසයි.\n\nකල්මුනේ පොලිස් විශේෂ කාර්ය බළකායට ලද තොරතුරකට අනුව කාත්තන්කුඩි පොලිස් වසමේ කාලි කෝවිල් පාර, ආරියම්පදි 03 යන ලිපිනයේ පිහිටි නිවස තුළ දී සිදුකළ වැටලීමක දී සැකකරු සහ වාලම්පුරිය අත්අඩංගුවට ගැනිණි.\n\nඅත්අඩංගුවට ගත් සැකකරු වැඩිදුර විමර්ශන කටයුතු සඳහා කාත්තන්කුඩි පොලිස් ස්ථානය වෙත භාර දී ඇත.\n\nඅණදෙන නිලධාරී නීතිඥ වරුණ ජයසුන්දර මහතාගේ නියෝග හා උපදෙස් පරිදි ජ්‍යෙෂ්ඨ පොලිස් අධිකාරී සිල්වෙස්ටර් විජේසිංහ මහතාගේ මඟ පෙන්වීම හා අධීක්ෂණය මත විශේෂ කාර්ය බළකාය කල්මුණ කඳවුරේ දෙවන කඳවුර අණදෙන නිලධාරී පොලිස් පරීක්ෂක එස්.එම්.පී.පී.එම්. ඩයස් ඇතුළු නිලධාරීන් කණ්ඩායමක් වැටලීම සිදුකළහ.\n\nවේයන්ගොඩ ඉන්දික තුෂාර කල්මුනේ ආර්. ශ්‍රීවේල්රාජා",
       "URL": "https://divaina.lk/%e0%b6%b8%e0%b7%92%e0%b6%bd-%e0%b6%85%e0%b6%b0%e0%b7%92%e0%b6%9a-%e0%b7%80%e0%b7%8f%e0%b6%bd%e0%b6%b8%e0%b7%8a%e0%b6%b4%e0%b7%94%e0%b6%bb%e0%b7%92%e0%b6%ba%e0%b6%9a%e0%b7%8a-%e0%b6%85%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/305/"
}