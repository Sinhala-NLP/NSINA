{
       "Source": "divaina",
       "Timestamp": "August 27, 2022",
       "Headline": "පෑනක් වැනි ගිනිඅවියක් සමග අයෙක් එස්.ටී.එෆ්. දැලේ",
       "News Content": "පෑනක ආකාරයෙන් සකසන ලද ගිනි අවියක් සහ කඩුවක් සමග පුද්ගලයකු අත්අඩංගුවට ගැනීමට පොලිස් විශේෂ කාර්ය බළකාය පෙරේදා (25 දා) සමත් විය.\n\nඑම බළකායට ලද තොරතුරකට අනුව කොස්ගොඩ, පැලගස්වලාන දී මොහුව කොටු කරගෙන තිබේ. 46 හැවිරිදි සැකකරු කොස්ගොඩ ප්‍රදේශයේ පදිංචි අයෙකි.\n\nපොලිස් විශේෂ කාර්ය බළකායේ අණදෙන නිලධාරී නීතිඥ වරුණ ජයසුන්දර මහතාගේ අධීක්‍ෂණය යටතේ රත්ගම දෙවන කඳවුර අණදෙන නිලධාරී පොලිස් පරීක්‍ෂක ආර්. එම්. ටී. ඩී. කේ. රත්නායක මහතා ඇතුළු නිලධාරීහු කණ්ඩායමක් විසින් මෙම පුද්ගලයාව අත්අඩංගුවට ගෙන තිබේ.\n\nප්‍රදීප් ප්‍රසන්න සමරකෝන් සහ ප්‍රභාත් විතාන",
       "URL": "https://divaina.lk/%e0%b6%b4%e0%b7%91%e0%b6%b1%e0%b6%9a%e0%b7%8a-%e0%b7%80%e0%b7%90%e0%b6%b1%e0%b7%92-%e0%b6%9c%e0%b7%92%e0%b6%b1%e0%b7%92%e0%b6%85%e0%b7%80%e0%b7%92%e0%b6%ba%e0%b6%9a%e0%b7%8a-%e0%b7%83%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/390/"
}