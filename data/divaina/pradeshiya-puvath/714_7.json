{
       "Source": "divaina",
       "Timestamp": "August 28, 2021",
       "Headline": "වසංගතයෙන් ගම්පොළ බේරාගන්න කැපවූ ප‍්‍රධාන වෛද්‍ය නිලධාරියාටත් කොරෝනා",
       "News Content": "ගම්පොළ නගරයේ පදිංචිකරුවන් ඇතුළු උඩපළාත සෞඛ්‍ය වෛද්‍ය කොට්ඨාසයේ පදිංචි ජනතාව කොරෝනා වෛරසයෙන් බේරා ගැනීමට අපමණ වෙහෙසක් ගෙන කටයුතු කළ ප‍්‍රධාන වෛද්‍ය නිලධාරී එම්. ෂාහිම් මහතා ද කොරෝනා වෛරසයට ගොදුරුව ඇත.වෛද්‍යවරයා ඇතුළු ඔහුගේ බිරිඳ හා දරුවන් ද ආසාදනය වී නිවසේ නිරෝධායනය වෙමින් සිටින බව ෂාහීම් මහතා පැවසීය. ගම්පොළ උඩපළාත වෛද්‍ය කොට්ඨාසය තුළ සිටින එක්ලක්ෂ විසිඅටදහසක් වූ ජනගහනයෙන් 60% ක් සඳහා මේ වනවිට එන්නත්කරණය කිරීමට දායකත්වය ලබාදී ඇති මෙම වෛද්‍යවරයා ඒ සඳහා මොඩර්නා හා ස්පුට්නික් වැනි එන්නත් ගම්පොළට ගෙන ඒම සඳහා ද කැපවීම් කර ඇත.ගම්පොළ – සුරංග දිල්හාන්",
       "URL": "https://divaina.lk/%e0%b7%80%e0%b7%83%e0%b6%82%e0%b6%9c%e0%b6%ad%e0%b6%ba%e0%b7%99%e0%b6%b1%e0%b7%8a-%e0%b6%9c%e0%b6%b8%e0%b7%8a%e0%b6%b4%e0%b7%9c%e0%b7%85-%e0%b6%b6%e0%b7%9a%e0%b6%bb%e0%b7%8f%e0%b6%9c%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/714/"
}