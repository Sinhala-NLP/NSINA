{
       "Source": "divaina",
       "Timestamp": "September 11, 2021",
       "Headline": "මාතර තරුණ තරුණියන්ට ෆයිසර් එන්නත්කරණය අරඹයි",
       "News Content": "මාතර දිස්ත‍්‍රික්කයේ ප‍්‍රාදේශීය ලේකම් කොට්ඨාස 16 හි පදිංචි වයස අවුරුදු 20 – 30 අතර තරුණ තරුණියන් සඳහා කොවිඞ් ප‍්‍රතිශක්තිකරණ ෆයිසර් එන්නත ලබාදීම ඉකුත් 08 දා ඇරැුඹිණි.මාතර තරුණ තරුණියන් වෙනුවෙන් ෆයිසර් එන්නත් මාත‍්‍රා 75000 ක් ලැබී ඇත. පෙරේදා (09 දා* පෙරවරුවේ සිට අකුරැුස්ස සෞඛ්‍ය වෛද්‍ය නිලධාරී කොට්ඨාසයේ එන්නත්කරණය ගොඩපිටිය ජාතික පාසල් පරිශ‍්‍රයේදී සහ අතුරලිය සෞඛ්‍ය වෛද්‍ය නිලධාරී කොට්ඨාසයේ එන්නත්කරණය ගොඩපිටිය සදාත් විද්‍යාල පරිශ‍්‍රයේදී සිදු කළහ.ඇතැම් තරුණ මව්වරුන් තම කුඩා දරුවන්ද රැගෙන කිලෝමීටරයක් පමණ දිගුවූ පෝලිමේ එන්නත ලබාගැනීමට මහත් උනන්දුවකින් සිටින අයුරු දැකගත හැකිවිය.ශ‍්‍රී ලංකා යුද හමුදා වෛද්‍ය බළකාය මගින් මෙම ෆයිසර් එන්නත්කරණය සිදු කරනු ලබන අතර අකුරැුස්ස ප‍්‍රාදේශීය ලේකම් චන්දන තිලකරත්න මහතා ප‍්‍රමුඛ නිලධාරීන් සහ අතුරලිය ප‍්‍රාදේශීය ලේකම් නිරෝෂා ගමගේ මහත්මිය ප‍්‍රමුඛ නිලධාරී කණ්ඩායම් විසින් පරිපාලන සහ ලියාපදිංචි කිරීම් කටයුතු සිදු කළහ.සමන් උපුල් පිනිදිය – අකුරැස්ස",
       "URL": "https://divaina.lk/%e0%b6%b8%e0%b7%8f%e0%b6%ad%e0%b6%bb-%e0%b6%ad%e0%b6%bb%e0%b7%94%e0%b6%ab-%e0%b6%ad%e0%b6%bb%e0%b7%94%e0%b6%ab%e0%b7%92%e0%b6%ba%e0%b6%b1%e0%b7%8a%e0%b6%a7-%e0%b7%86%e0%b6%ba%e0%b7%92%e0%b7%83/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/695/"
}