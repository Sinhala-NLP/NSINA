{
       "Source": "divaina",
       "Timestamp": "June 11, 2022",
       "Headline": "අලුත උපන් බිළිඳු සිරුරක් ලිඳුලෙන් හමුවෙයි",
       "News Content": "අලුත උපන් බිළිඳෙකුගේ කළලයක් ලිඳුල පොලිස් වසමට අයත් නාගසේන – වහල මාර්ගයේ තිබී ඊයේ (10 දා) දින හමු වූ බව ලිඳුල පොලිසිය පැවසීය.\n\nනාගසේන ප්‍රදේශයේ සිංහල මහා විද්‍යාලයට පිවිසෙන මාර්ගයට යාබදව ලඳු කැලෑවක බිළිඳෙකුගේ මළසිරුරක් තිබෙන බවට ප්‍රදේශවාසීන් විසින් පොලිසිය වෙත දැනුම් දීමෙන් පසු සිරුර සොයාගෙන ඇත.\n\nනුවරඑළිය මහෙස්ත්‍රාත්වරයාගේ ස්ථාන පරීක්ෂාවෙන් පසු කළලය පශ්චාත් මරණ පරීක්ෂණය සඳහා නුවරඑළිය මහ රෝහලේ විශේෂඥ අධිකරණ වෛද්‍යවරයා වෙත යොමුකරන බව ලිඳුල පොලිසිය පැවසීය.\n\nනුවරඑළිය – නාලක රත්නායක",
       "URL": "https://divaina.lk/%e0%b6%85%e0%b6%bd%e0%b7%94%e0%b6%ad-%e0%b6%8b%e0%b6%b4%e0%b6%b1%e0%b7%8a-%e0%b6%b6%e0%b7%92%e0%b7%85%e0%b7%92%e0%b6%b3%e0%b7%94-%e0%b7%83%e0%b7%92%e0%b6%bb%e0%b7%94%e0%b6%bb%e0%b6%9a%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/456/"
}