{
       "Source": "divaina",
       "Timestamp": "May 20, 2022",
       "Headline": "ඖෂධ මිල ඉහළ යෑමෙන් අසාධ්‍ය රෝගීහු සුසුම් හෙළති!",
       "News Content": "ඹෟෂධවල මිල ඉහළ යෑමෙන් ජනතාව අන්ත අසරණ තත්ත්වයට පත්ව ඇතැයි රෝගීහු පවසති.\n\nමේ වනවිට රෝහල්වල සායනවලට පැමිණෙන රෝගීන්ට නියම කරන ඇතැම් බෙහෙත් නොමැතිව අධික මිල ගණන් යටතේ ඹෟෂධ හල්වලින් ලබා ගැනීමට නොහැකි වී ඇතැයිද එම රෝගීහු පවසති.\n\nඇතැම් වකුගඩු හා පිළිකා රෝගීන් ඹෟෂධ මිලදී ගැනීමට මුදල් නොමැති නිසා බෙහෙත් පාවිච්චිය අතහැර දැඩි වේදනාවෙන් කල්ගෙවන බවත්, ඇතැම් අය කණකර උකසට තබා ඹෟෂධ මිලදී ගන්නා බවද එම රෝගීන්ගේ භාරකරුවන් පැවසීය.\n\nමේ අතර පෞද්ගලික වෛද්‍ය මධ්‍යස්ථානවල ප්‍රතිකාර ගාස්තුද ඉතා අසාධාරණ ලෙස ඉහළ දමා ඇති බව ජනතාව පවසති.\n\nදරුණු රෝගාබාධ සඳහා ප්‍රතිකාර ගන්නා රොගීන්ට සහන මිලක් යටතේ ඹෟෂධ ලබාදීමට පියවර ගන්නා ලෙස ඔවුහු කාරුණිකව ජනාධිපති වරයාගෙන් ඉල්ලා සිටිති.\n\nනොච්චියාගම – එම්. එම්. පී. ජී. පෙරේරා",
       "URL": "https://divaina.lk/%e0%b6%96%e0%b7%82%e0%b6%b0-%e0%b6%b8%e0%b7%92%e0%b6%bd-%e0%b6%89%e0%b7%84%e0%b7%85-%e0%b6%ba%e0%b7%91%e0%b6%b8%e0%b7%99%e0%b6%b1%e0%b7%8a-%e0%b6%85%e0%b7%83%e0%b7%8f%e0%b6%b0%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/474/"
}