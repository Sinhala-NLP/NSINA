{
       "Source": "divaina",
       "Timestamp": "December 27, 2022",
       "Headline": "‘අයියෝ සාමි නී’ ගැයූ වින්ඩි තනුව හැදූ සනුක හා එක්වි…",
       "News Content": "නව පරපුරේ ගායක යුවළක් වන සනුක වික්‍රමසිංහ සහ වින්ඩි ගුණතිලක ඊයේ (26දා) කෝට්ටේ ජයවර්ධනපුර පිහිටි මොනාර්ච් ඉම්පීරියල් හෝටලයේදී යුග දිවියට එළඹුණහ.\n\nවින්ඩි සහ සනුක මෙරට ජනප්‍රිය කලා පවුල් දෙකක සාමාජිකයන් වන අතර වින්ඩි ගුණතිලක ජනප්‍රිය ගායක රූකාන්ත ගුණතිලක සහ චන්ද්‍රලේඛා පෙරේරාගේ බාල දියණියයි. සනුක වික්‍රමසිංහ ජනප්‍රිය සංගීත ශිල්පී සංගීත් වික්‍රමසිංහගේ පුතණුවන් වේ.\n\nපසුගිය සමයේ අතිශය ජනප්‍රියත්වයට සහ කතාබහට ලක්වූ මෙන්ම යූ ටියුබ් නැරඹුම් වාර මිලියන දහය ඉක්ම වූ ‘අයියෝ සාමි’ ගීතය ගායනා කළේ වින්ඩි ගුණතිලක වන අතර එම ගීතයේ තනු නිර්මාපකයා සහ සංගීතඥයා වූයේ සනුක වික්‍රමසිංහය.\n\nමෙම විවාහ මංගල්‍යයට කලා ශිල්පීහු සහ ඔවුන්ගේ පවුල්වල හිතවත්හු රැසක් සහභාගි වූහ.\n\n(ඡායාරූප බියොන්ඩ් ඩෙස්ටිනි සහ මුහුණුපොතෙන් )",
       "URL": "https://divaina.lk/%e0%b6%85%e0%b6%ba%e0%b7%92%e0%b6%ba%e0%b7%9d-%e0%b7%83%e0%b7%8f%e0%b6%b8%e0%b7%92-%e0%b6%b1%e0%b7%93-%e0%b6%9c%e0%b7%90%e0%b6%ba%e0%b7%96-%e0%b7%80%e0%b7%92%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/286/"
}