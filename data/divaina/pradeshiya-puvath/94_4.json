{
       "Source": "divaina",
       "Timestamp": "July 18, 2023",
       "Headline": "යක්කල මහල් නිවාසයේ එක්දරු මවගේ මරණය අභිරහසක් – බිරිඳයි සැමියයි අඬදබර වෙලා",
       "News Content": "යක්කල මහල් නිවාස සංකීර්ණයක සිව්වන මහලෙන් වැටී එක්දරු මවක් අභිරහස් ලෙස මිය ගොස් ඇත.\n\nයක්කල බෝගමුව ප්‍රදේශයේ කොළඹ නුවර මාර්ගය ට ආසන්නයේ පිහිටි පස්මහල් ගොඩනැඟිල්ලක සිව් වන මහලින් ඇද වැටී කාන්තාවක් අද (17) අලුයම 12.30 ට පමණ මිය ගොස් ඇති බව බෙම්මුල්ල පොලිසිය පවසයි.\n\nමෙසේ මියගොස් ඇත්තේ චතුරිකා මදුශානි වයස අවුරුදු 31 ක් වූ එක් දරු මවකි.\n\nමියගිය කාන්තාව සැමියා සහ වයස අවුරුදු හතක් වූ දියණිය සමඟ එම පස් පස් මහල් ගොඩනැඟිල්ලේ සිව් වන මහලේ කුලී පදනම මත සිට ඇත.\n\nඅදාළ මරණය සැක සහිත එකක් බවත් මියගිය කාන්තාවගේ සැමියා පොලිස් ස්ථානයට කැඳවා ප්‍රකාශ සටහන් කර ගත් බවත් බෙම්මුල්ල පොලිසිය පැවසීය.\n\nමිය ගිය කාන්තාව සහ සැමියා අතර කලක පටන් නිරන්තරයෙන් ආරවුල් පැවති බව විමර්ශනවලදී හෙළිවී ඇත.\n\nමියගිය කාන්තාව සහ සැමියා අතර ඊයේ රාත්‍රියේ දී ද අඩදබර ඇති වූ බව වයස අවුරුදු හතක් වූ දියණිය පොලිසිය හමුවේ පොලිසිය හමුවේ පවසා ඇත.\n\nමියගිය කාන්තාවගේ මළ සිරුර මේ වන විට ගම්පහ දිස්ත්‍රික් මහ රෝහලේ මෘත ශරීරාගාරයේ තැන්පත් කර ඇත.\n\nපොලිස් අපරාධ ස්ථාන පරීක්ෂණ නිලධාරීන් ස්ථානීය පරීක්ෂණය සිදු කළ අතර මහේස්ත්‍රාත් පරීක්ෂණය සහ පශ්චාත් මරණ පරීක්ෂණය පැවතීමට නියමිතව ඇත.\n\nමෙය සියදිවි හානිකර හානිකර ගැනීමක් ද එසේත් නැති නම් ඝාතනයක් ද යන්න බෙම්මුල්ල පොලිසිය වැඩිදුර විමර්ශන පවත්වයි.වේයන්ගොඩ ඉන්දික තුෂාර",
       "URL": "https://divaina.lk/%e0%b6%ba%e0%b6%9a%e0%b7%8a%e0%b6%9a%e0%b6%bd-%e0%b6%b8%e0%b7%84%e0%b6%bd%e0%b7%8a-%e0%b6%b1%e0%b7%92%e0%b7%80%e0%b7%8f%e0%b7%83%e0%b6%ba%e0%b7%9a-%e0%b6%91%e0%b6%9a%e0%b7%8a%e0%b6%af%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/94/"
}