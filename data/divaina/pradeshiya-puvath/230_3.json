{
       "Source": "divaina",
       "Timestamp": "February 27, 2023",
       "Headline": "බාල්දියකින් දියනාමින් සිටි දෙදරු පියා අකුණු සරින් ජීවිතක්ෂයට – බිරිඳත් තුවාල ලබයි",
       "News Content": "යකඩ බාල්දියකින් දියනාමින් සිටි දෙදරු පියකු පෙරේදා (25 දා) සවස අකුණු සර වැදී මරුවට පුවත්වී ඇතැයි දෙල්වල පොලිසිය පවසයි.\n\nමේ අනතුරින් මියගිය අයගේ බිරිඳද තුවාල ලබා රත්නපුර මහ රෝහලට ඇතුළත් කර ඇතැයි පොලිසිය කියයි.\n\nවැස්ස සහ අකුණු පවතින අතරතුර මෙම පුද්ගලයා යකඩ බාල්දියකින් දියනාමින් සිටියදී අකුණු සර වැදී ඇති අතර පසුව ඔහු කලවාන රෝහලට ඇතුළත් කිරීමෙන් පසු මියගොස් තිබේ.\n\nමෙලෙස අවාසනාවන්ත අන්දමින් මියගොස් ඇත්තේ රත්නපුර, දෙල්වල, පෑබොටුව, 16 කණුව පදිංචිව සිටි බී.ටී. ධම්මික (42) නමැති අයෙකි.\n\nමේ පිළිබඳව දෙල්වල පොලිසිය වැඩිදුර පරීක්‍ෂණ සිදු කරයි.ප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%b6%e0%b7%8f%e0%b6%bd%e0%b7%8a%e0%b6%af%e0%b7%92%e0%b6%ba%e0%b6%9a%e0%b7%92%e0%b6%b1%e0%b7%8a-%e0%b6%af%e0%b7%92%e0%b6%ba%e0%b6%b1%e0%b7%8f%e0%b6%b8%e0%b7%92%e0%b6%b1%e0%b7%8a-%e0%b7%83%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/230/"
}