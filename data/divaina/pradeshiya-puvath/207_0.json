{
       "Source": "divaina",
       "Timestamp": "March 21, 2023",
       "Headline": "අඹුසැමි ආරවුල විසඳන්න ගිය පොලිස් නිලධාරීන්ට ප්‍රහාරයක් – අත්බෝම්බයක් සමග හිටපු එල්ටීටීඊ සාමාජිකයා අත්අඩංගුවට",
       "News Content": "විමර්ශනය සිදුකිරීමට ගිය පොලිස් නිලධාරීන්ට එල්ල වූ දැවැන්ත ප්‍රහාරයෙන් පොලිස් සැරයන්වරයකු ඇතුළු පොලිස් නිලධාරීන් දෙදෙනකු බරපතළ තුවාල ලැබූ බව කාත්තාන්කුඩි පොලිස් ස්ථානයේ අපරාධ නිවාරණ කොට්ඨාසයේ නිලධාරී ඒ. එස්. ඒ. රහීම් මහතා පැවැසීය.\n\nමෙම සිද්ධිය සිදුව ඇත්තේ කාතතාන්කුඩි පොලිස් වසමට අයත් ආරයම්පති ප්‍රදේශයේදීය.\n\nඅඹු සැමියන් අතර ඇති වූ ආරවුලක් හේතුවෙන් එල්ල වී ඇති චෝදනා විමර්ශනය කිරීමට ගිය පොලිසියට මෙම ප්‍රහාරය එල්ල වී ඇති අතර ප්‍රහාරය එල්ල කළ පුද්ගලයා විමුක්ති කොටි සංවිධානයේ හිටපු බුද්ධි අංශ සාමාජිකයකු වන ශිවකීර්ති නමැත්තා බවට අනාවරණය වේ ඔහු ළඟ තිබී අත්බෝම්බයක් පොලිසියට හමුවී ඇත.\n\nබරපතළ තුවාල ලැබූ පොලිස් සැරයන් සුබසිංහ සහ පොලිස් නිලධාරි පුෂ්පකුමාර මඩකලපුව ශික්‍ෂණ රෝහලේ ප්‍රතිකාර ලබයි.\n\nකාත්තාන්කුඩි පොලිසිය වැඩිදුර විමර්ශන ආරම්භ කර ඇත.මඩකලපුව සමූහ – එල් ජව්ෆර්කාන්",
       "URL": "https://divaina.lk/%e0%b6%85%e0%b6%b9%e0%b7%94%e0%b7%83%e0%b7%90%e0%b6%b8%e0%b7%92-%e0%b6%86%e0%b6%bb%e0%b7%80%e0%b7%94%e0%b6%bd-%e0%b7%80%e0%b7%92%e0%b7%83%e0%b6%b3%e0%b6%b1%e0%b7%8a%e0%b6%b1-%e0%b6%9c%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/207/"
}