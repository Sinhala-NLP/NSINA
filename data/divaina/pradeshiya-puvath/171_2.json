{
       "Source": "divaina",
       "Timestamp": "May 2, 2023",
       "Headline": "අකුණුසර වැදී ගරාජ හිමිකරු මියයයි",
       "News Content": "අකුණක් පිපිරීමත් සමගම ඇති වූ විදුලිය කාන්දු වීමකින් යාපනයේ කෝපායි පාරේ ගරාජයක සේවය කරමින් සිටි පුද්ගලයෙකු විදුලි සර වැදී සිද්ධිය වූ ස්ථානයේදීම මියගොස් තිබේ.\n\nඑම අකුණ පිපිරී ගිය අවස්ථාවේදී යාපනයට වර්ෂාව ඇද හැලීමට පටන් ගෙන තිබූ අතර මියගිය පුද්ගලයා ගරාජයේ වාහනයක් අලුත් වැඩියා කරමින් සිටියදී ඔහුට විදුලි සර වැදී තිබේ.\n\nමියගිය පුද්ගලයා ගරාජයේ අයිතිකරු වන අතර මෙම සිද්ධියෙන් මියගොස් ඇත්තේ යාපනයේ ආත්තිසූඩී පාරේ පදිංචි සෙල්වරාසා සුජිදරන් ( 40) නමැති තිදරු පියෙකි.\n\nවිදුලි සර වැදුණු ඔහු සිද්ධිය වූ ස්ථානයේදීම මියගිය අතර ඔහුගේ මළ සිරුර යාපනය කෝපායි රෝහලේ තබා ඇත.\n\nකෝපායි පොලීසිය සිද්ධිය සම්බන්ධයෙන් පරීක්ෂණ පවත්වා ගෙන යයි.",
       "URL": "https://divaina.lk/%e0%b6%85%e0%b6%9a%e0%b7%94%e0%b6%ab%e0%b7%94%e0%b7%83%e0%b6%bb-%e0%b7%80%e0%b7%90%e0%b6%af%e0%b7%93-%e0%b6%9c%e0%b6%bb%e0%b7%8f%e0%b6%a2-%e0%b7%84%e0%b7%92%e0%b6%b8%e0%b7%92%e0%b6%9a%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/171/"
}