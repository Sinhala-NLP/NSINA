{
       "Source": "divaina",
       "Timestamp": "June 14, 2023",
       "Headline": "ධීවර දෙපාර්තමේන්තුවේ ගනුදෙනු ඔන්ලයින් වෙයි",
       "News Content": "ධීවර දෙපාර්තමේන්තුවේ සියලු ගනුදෙනු අන්තර්ජාලය හරහා ගෙවීමේ පහසුකම ඊයේ (13දා) සිට ආරම්භ කෙරිණි.\n\nඒ අනුව මාළු අපනයනය හා ආනයනය බලපත්‍ර ලබාදීම හා ධීවර යාත්‍රා සඳහා ලබාදෙන වී.එම්.එස්. තාක්‍ෂණය ඇතුළු අනෙකුත් බලපත්‍ර සඳහා ගෙවීම් කටයුතු කිරීමේදී ලංකා බැංකුව සමඟ අන්තර්ජාලය ඔස්සේ ගෙවීමේ හැකියාව ලැබෙනු ඇති බව ධීවර අමාත්‍යාංශය සඳහන් කරයි.\n\nනව ක්‍රමය හරහා ලෝකයේ ඕනෑම තැනක සිට ඔන්ලයින් ක්‍රමය යටතේ ගෙවීම් කටයුතු කිරීමටත්, විදේශ ආයෝජකයන්ට ඉතා පහසුවෙන් සිය ගෙවීම් කටයුතු සිදු කිරීමට හැකියාව ලැබෙන බවද නව ක්‍රමය හඳුන්වාදීමේ අවස්ථාවට සහභාගි වෙමින් ධීවර ඇමැති ඩග්ලස් දේවානන්දා මහතා පැවසීය.\n\nඅරුණ බෝගහවත්ත",
       "URL": "https://divaina.lk/%e0%b6%b0%e0%b7%93%e0%b7%80%e0%b6%bb-%e0%b6%af%e0%b7%99%e0%b6%b4%e0%b7%8f%e0%b6%bb%e0%b7%8a%e0%b6%ad%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94%e0%b7%80%e0%b7%9a-%e0%b6%9c%e0%b6%b1%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/128/"
}