{
       "Source": "divaina",
       "Timestamp": "September 30, 2022",
       "Headline": "ආරක්ෂාව යකාට යද්දී ගල් විහාර පූජා භූමියේ මස් වැද්දන් රජවෙලා මුවමස් ජාවාරම ජයටම",
       "News Content": "පොළොන්නරුව ඓතිහාසික ගල් විහාර පූජා භූමිය මේ වන විට මස් වැද්දන්ගේ පාරාදීසයක් බවට පත්ව ඇති බව ප්‍රදේශවාසීහු පවසති.\n\nගල් විහාර පූජා භූමියේ ජීවත් වන මුවන්ට මේ වන විට අත්ව ඇති ඉරණම ශෝචනීය වන අතර එම සතුන්ගේ ජීවිතය මස් වැද්දන්ට විසින් බිලිගන්නා බව ප්‍රදේශවාසීහු කියති.\n\nමුවමස් ජාවාරම මේ වන විට පොළොන්නරුව පූජා භූමියේ දිගෙන් දිගටම සිදුකෙරෙන බවත් මෙහි ආරක්ෂාවට මධ්‍යම සංස්කෘතික අරමුදලේ ආරක්ෂක නිලධාරීන් පුරාවිද්‍යා ආරක්ෂක නිලධාරීන් සහ ග්‍රාම ආරක්ෂක නිලධාරීන් පොලිසිය යොදවා සිටියද ඉන් පලක් නොමැති බවද ඔව්හු පෙන්වා දෙති.\n\nපූජාභූමි පරිසරයේ මෙසේ ජීවත්වන මුවන් මේ වන විට මසකට දහදෙනකු 15 දෙනෙකු පමණ මස් වැද්දන් විසින් වෙඩි තබා මරා දමන බවත් ඊට ආසන්නතම සිදුවීම ඊයේ 28 රාත්‍රියේ වාර්තා වූ අතර එහි ප්‍රතිඵලයක් වශයෙන් 29දා උදෑසන පොළොන්නරුව ඓතිහාසික කිරිවෙහෙර පාමුල මෙම මෙම අග සහිත විශාල මුවා වෙඩි තබා ඝාතනය කර තිබේ.\n\nඅරගංවිල – රොෂාන් තුෂාර තෙන්නකෝන්",
       "URL": "https://divaina.lk/%e0%b6%86%e0%b6%bb%e0%b6%9a%e0%b7%8a%e0%b7%82%e0%b7%8f%e0%b7%80-%e0%b6%ba%e0%b6%9a%e0%b7%8f%e0%b6%a7-%e0%b6%ba%e0%b6%af%e0%b7%8a%e0%b6%af%e0%b7%93-%e0%b6%9c%e0%b6%bd%e0%b7%8a-%e0%b7%80%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/363/"
}