{
       "Source": "divaina",
       "Timestamp": "February 25, 2022",
       "Headline": "මතුගම තිදරු මව ඝාතන සැලසුම පාතාල බිරිඳකගේ",
       "News Content": "මතුගම බාලිකා පාරේ නිවසකට කඩාවැදී තිදරු මවක වෙඩි තබා ඝාතනය කිරීමේ සැලසුම මෙහෙයවා ඇත්තේ එම ප‍්‍රදේශයේ පාතාල කණ්ඩායමකට නායකත්වය ලබාදෙන පාතාල ප‍්‍රබලයකුගේ බිරිඳ බව පොලිසිය කළ විමර්ශනවලින් අනාවරණය වී ඇත.\n\nමෙම පාතාල ප‍්‍රබලයා මේ වනවිට අතුරුදන්ව ඇති අතර ඔහු විදේශගත වී ඇති බවට සැක පහළ කරයි.\n\nමේ අතර මෙම ඝාතනය සඳහා පාතාල මැරයන් දෙදෙනා පැමිණි යතුරුපැදිය මතුගම ප‍්‍රදේශයේ නිවසක සඟවා තිබියදී කළුතර කොට්ඨාස අපරාධ ඒකකය මගින් අත්අඩංගුවට ගෙන ඇත.\n\nමෙම තිදරු මව වෙඩි තබා ඝාතනය කිරීමේ සිද්ධියට පැමිණි ඝාතකයන් දෙදෙනාගෙන් එකකු ඩුබායි රාජ්‍යයට හොර රහසේ පලා ගොස් ඇති බවද පොලිසිය කළ විමර්ශනවලින් හෙළිවී තිබේ.\n\nඝාතනයට සම්බන්ධ සැකකරුවන් සියලූ දෙනා මේ වනවිට හඳුනාගෙන ඇති අතර ඔවුන් අත්අඩංගුවට ගැනීමට පොලිසිය විමර්ශන පවත්වාගෙන යයි.\n\nමතුගම ප‍්‍රදේශයේ කි‍්‍රයාත්මක වන පාතාල කල්ලි දෙකක් අතර පවතින ගැටුමක ප‍්‍රතිඵලයක් ලෙස මෙම තිදරු මව ඝාතනයට ලක් විය.\n\nබස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්ධු තෙන්නකෝන්, කළුතර ජ්‍යෙෂ්ඨ පොලිස් අධිකාරි කපිල පේ‍්‍රමදාස, අපරාධ කොට්ඨාසයේ වැඩ බලන අධ්‍යක්‍ෂ සහකාර පොලිස් අධිකාරි රොහාන් ඕලූගල මහත්වරුන්ගේ පූර්ණ අධීක්‍ෂණය යටතේ විමර්ශන පැවැත්වෙයි.\n\nහේමන්ත රන්දුණු",
       "URL": "https://divaina.lk/%e0%b6%b8%e0%b6%ad%e0%b7%94%e0%b6%9c%e0%b6%b8-%e0%b6%ad%e0%b7%92%e0%b6%af%e0%b6%bb%e0%b7%94-%e0%b6%b8%e0%b7%80-%e0%b6%9d%e0%b7%8f%e0%b6%ad%e0%b6%b1-%e0%b7%83%e0%b7%90%e0%b6%bd%e0%b7%83%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/538/"
}