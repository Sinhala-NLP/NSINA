{
       "Source": "divaina",
       "Timestamp": "September 20, 2023",
       "Headline": "ජල නළ එළීමට කැපූ වළට යතුරුපැදිය වැටී පාසල් සිසුවියක් රෝහලේ",
       "News Content": "ගොතටුව අයි ඩී එච් මංසන්ධිය අසල ජල සම්පාදන මණ්ඩලය සිදු කරන ජල නළ එළීමක් සඳහා කපා තිබූ වළකට ඊයේ (19 දා) යතුරුපැදියකින් ගමන් කරමින් සිටි පාසල් සිසුවියක සහ ඇයගේ පියා ඇදවැටීමෙන් තුවාල ලැබූ සිසුවිය රෝහල්ගත කර ඇත.\n\nඅඩි 16 ක් පමණ වූ ගැඹුරු වළකට ඔවුන් වැටී ඇති අතර පියා විසින් සිය දියණිය ගොඩට ගෙනැවිත් තිබේ.\n\nජල නළයක් පුපුරා යෑමෙන් මෙම වළ සෑදී තිබු බවත් වළට වැටුණු යතුරුපැදියේ කොටසක් අල්ලා ගැනීමට හැකි වූ නිසා එහි සිටි පුද්ගලයන් ඇද ගොඩට ගැනීමට හැකිවූ බවත් ප්‍රදේශවාසීහු පවසති.\n\nජල නළය පුපුරා යෑම නිසා ඊයේ එම ප්‍රදේශයේ ජල සැපයුම ද අත්හිටුවා තිබිණි.\n\nසුජීව තත්සර",
       "URL": "https://divaina.lk/%e0%b6%a2%e0%b6%bd-%e0%b6%b1%e0%b7%85-%e0%b6%91%e0%b7%85%e0%b7%93%e0%b6%b8%e0%b6%a7-%e0%b6%9a%e0%b7%90%e0%b6%b4%e0%b7%96-%e0%b7%80%e0%b7%85%e0%b6%a7-%e0%b6%ba%e0%b6%ad%e0%b7%94%e0%b6%bb%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/19/"
}