{
       "Source": "divaina",
       "Timestamp": "August 25, 2023",
       "Headline": "ගම්පහ දුම්රියපොළ ඉදිරිපිට උත්තර පත්‍ර බලන ගුරුවරු උද්ඝෝෂණයක",
       "News Content": "උත්තර පත්‍ර බැලීමේ දෛනික දීමනාව ඉහළ දමන ලෙස ඉල්ලමින් ඊයේ (24 දා) ගම්පහ දුම්රියපොළ ඉදිරිපිටදී ගුරුවරුන් උද්ඝෝෂණයක නිරත වූහ. ගම්පහ ගෝතමී බාලිකා, සිද්ධාර්ථ සහ මිරිස්වත්ත කැප්පෙටිපොළ යන විද්‍යාලවල සාමාන්‍ය පෙළ උත්තර පත්‍ර පරීක්‍ෂාවන් සඳහා යොදවා සිටි ගුරුවරුන් මෙලෙස උද්ඝෝෂණයේ යෙදී සිටියහ.\n\nඋත්තර පත්‍ර පරීක්‍ෂාව වෙනුවෙන් දෛනිකව රුපියල් 1400 ක දීමනාවක් ලබා දුන්නද එය ජීවන වියදමට සරිලන දීමනාවක් නොවන බැවින් උසස් පෙළ උත්තර පත්‍ර පරීක්‍ෂාවේදී ලබාදුන් රුපියල් 2000 ක මුදල සාමාන්‍ය පෙළ උත්තර පත්‍ර පරීක්‍ෂාවටද ලබාදෙන ලෙස ඉල්ලමින් ගුරුවරුන් මෙලෙස උද්ඝෝෂණයක නිරතව සිටියහ.\n\nසුජීව තත්සර",
       "URL": "https://divaina.lk/%e0%b6%9c%e0%b6%b8%e0%b7%8a%e0%b6%b4%e0%b7%84-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba%e0%b6%b4%e0%b7%9c%e0%b7%85-%e0%b6%89%e0%b6%af%e0%b7%92%e0%b6%bb%e0%b7%92%e0%b6%b4%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/50/"
}