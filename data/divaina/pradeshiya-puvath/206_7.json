{
       "Source": "divaina",
       "Timestamp": "March 21, 2023",
       "Headline": "නියඟයෙන් නටබුන් මතු වූ මවුස්සාකැලේ – කාසල්රී වැස්සෙන් යළි පිරේ….",
       "News Content": "මධ්‍යම කඳුකරයේ බටහිර බෑවුම් ප්‍රදේශවල පිහිටි කාසල්රී සහ මවුස්සාකැලේ ජල.පෝෂක ප්‍රදේශවලට පසුගිය දින කිහිපය පුරා පස්වරුවේ අධික වැසි පතිත විය.\n\nපසුගිය මාස කිහිපයේ එම ජල පෝෂක ප්‍රදේශවල පැවති දැඩි වියළි කාලගුණය හේතුවෙන් කාසල්රී සහ මවුස්සාකැලේ ජලාශවල ජල මට්ටම ශීඝ්‍ර ලෙස අඩු වී තිබුණි. මවුස්සාකැලේ ජලාශයේ ජල මට්ටම අඩුවීම නිසා ජලාශය ඉදි කිරීමේදී යටවූ පැරණි මස්කෙළිය නගරයේ නටබුන් රැසක් මතු වී තිබුණි.\n\nඑම ජල පෝෂක ප්‍රදේශවලට මේ දිනවල දිනපතා පස්වරුවේ ඇදහැලෙන අධික වර්ෂාවත් සමග කාසල්රී සහ මවුස්සාකැලේ ජලාශවල ජල මටට්ම ඉහළ යමින් පවතින බව ජලාශ භාර ඉංජිනේරුවෝ පවසති.නුවරඑළිය – නාලක රත්නායක",
       "URL": "https://divaina.lk/%e0%b6%b1%e0%b7%92%e0%b6%ba%e0%b6%9f%e0%b6%ba%e0%b7%99%e0%b6%b1%e0%b7%8a-%e0%b6%b1%e0%b6%a7%e0%b6%b6%e0%b7%94%e0%b6%b1%e0%b7%8a-%e0%b6%b8%e0%b6%ad%e0%b7%94-%e0%b7%80%e0%b7%96-%e0%b6%b8%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/206/"
}