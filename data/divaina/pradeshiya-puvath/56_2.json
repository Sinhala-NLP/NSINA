{
       "Source": "divaina",
       "Timestamp": "August 19, 2023",
       "Headline": "දරුවා බලා ගැනීමට ගිය දැරියට අතවර කළ පාපතරයා නිදැල්ලේ",
       "News Content": "මහප්පාගේ දියණියගේ දරුවා බලා ගැනීම සඳහා එම නිවසට ගිය 12 හැවිරිදි බාලවයස්කාර දැරියක් මස්සිනා විසින් දූෂණය කිරීමේ සිද්ධියක් සම්බන්ධයෙන් පොලිසිය පරීක්ෂණ පවත්වයි.\n\nසිද්ධියට මුහුණපෑ දැරිය පාසැල් ගොස් ඇත්තේ 03 වසරට පමණි. සැකකරුගේ බිරිඳ ඇය කැඳවාගෙන ගොස් තිබුණේ තම 07 හැවිරිදි දරුවා බලා කියා ගැනීමටය.\n\nඑම නිවසට ගොස් දින කීපයක් ගතවන්නට පෙර ඇගේ ස්වාමිපුරුෂයා මෙම අපරාධය සිදුකර ඇති අතර ඒ සම්බන්ධයෙන් අක්කා දැනුවත් කළද ඇය එය ගණනකට නොගත් බවද වින්දිත දැරිය පොලිසියට ප්‍රකාශ කොට ඇත.\n\nපොලිසිය මේ පිළිබඳව වැඩිදුර පරීක්ෂණ පවත්වයි.\n\nකළුතර විශේෂ – එස් ආරච්චිගේ",
       "URL": "https://divaina.lk/%e0%b6%af%e0%b6%bb%e0%b7%94%e0%b7%80%e0%b7%8f-%e0%b6%b6%e0%b6%bd%e0%b7%8f-%e0%b6%9c%e0%b7%90%e0%b6%b1%e0%b7%93%e0%b6%b8%e0%b6%a7-%e0%b6%9c%e0%b7%92%e0%b6%ba-%e0%b6%af%e0%b7%90%e0%b6%bb%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/56/"
}