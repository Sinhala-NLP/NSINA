{
       "Source": "divaina",
       "Timestamp": "December 13, 2022",
       "Headline": "පහරදී ගෙල මිරිකා අවු. තුනහමාරේ සිගිත්තා නිදියහනේදීම මරා දමලා",
       "News Content": "සැකකාර මවගේ අනියම් සැමියාත් ගෙලවැලලාගෙන\n\nවයස අවුරුදු තුනහමාරක පිරිමි දරුවෙකුට නිදි යහනේදී පහරදී ගෙල මිරිකා ඝාතනය කළ සැකකරුවෙකු ගෙලවැලලාගෙන මියගොස් ඇතැයි මීගහතැන්න පොලිසිය පවසයි.\n\nවයස අවුරුදු තුනයි මාස හයක් වයසැති එම්.නෙතුම් සස්සර නමැති පිරිමි දරුවෙකු සහ හලෝවිට හේවගේ සචිත්ත නමැති 21 හැවිරිදි පුද්ගලයෙකු මෙසේ මියගොස් ඇතිබව පොලිසිය කීය.\n\nමියගොස් ඇති දරුවාගේ මව පියාගෙන් වෙන්ව ගෙලවැලලාගෙන මියගොස් ඇති පුද්ගලයා සමග එකට ජීවත්වන බවද සඳහන් වේ.\n\nඇය ඊයේ (12) උදෑසන සිය 10 හැවිරිදි දරුවා පාසලට ඇරලවා නිවසට පැමිණෙන අතරතුර ඝාතනය සිදුව ඇති බවට මෙතෙක් කළ පරීක්ෂණ වලදී තහවුරුව ඇතැයි පොලිසිය කීය.\n\nදරුවාගේ මළසිරුර මීගහතැන්න ප්‍රාදේශීය රෝහලේ තැන්පත් කර ඇති අතර පශ්චාත් මරණ පරීක්ෂණය සඳහා කළුතර ශික්ෂණ රෝහල වෙත යොමුකිරීමට නියමිත බව රෝහලේ ප්‍රකාශයකයෙක් පැවසීය.\n\nමහෙස්ත්‍රාත් පරීක්ෂණය සහ කළුතර අපරාධ ස්ථාන පරීක්ෂණාගාර නිලධාරීන් පරීක්ෂණ පැවැත්වීමට නියමිතව තිබුණි.\n\nකළුතර ජ්‍යෙෂ්ඨ පොලිස් අධිකාරී කපිල ප්‍රේමදාස මහතාගේ ස්ථානාධිපති ප්‍රධාන පොලිස් පරීක්ෂක ඒ.එස්. චම්මික මහතාගේ ප්‍රධානත්වයෙන් පරීක්ෂණ පවත්වයි.ආර්. ඒ. එස්. ප්‍රේමතිලක බණ්ඩාරගම",
       "URL": "https://divaina.lk/%e0%b6%b4%e0%b7%84%e0%b6%bb%e0%b6%af%e0%b7%93-%e0%b6%9c%e0%b7%99%e0%b6%bd-%e0%b6%b8%e0%b7%92%e0%b6%bb%e0%b7%92%e0%b6%9a%e0%b7%8f-%e0%b6%85%e0%b7%80%e0%b7%94-%e0%b6%ad%e0%b7%94%e0%b6%b1%e0%b7%84/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/299/"
}