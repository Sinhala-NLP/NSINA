{
       "Source": "divaina",
       "Timestamp": "September 12, 2022",
       "Headline": "මීගමුවේ 17 කෙල්ලගේ සෙල්ලම් සල්ලන් වෙයි",
       "News Content": "‘ටික්ටොක්’ සමාජ ජාලය තුළින් තරුණයන් සමග පෙම් සබඳතා පවත්වා පසුව එම තරුණයන් (පෙම්වතුන්) තමන් පදිංචි කොච්චිකඩේ ප්‍රදේශයට උපක්‍රමශීලීව ගෙන්වා තම පෙම්වතා සහ ඔහුගේ මිතුරු කල්ලියත් සමග එක්වී තරුණයන් (පෙම්වතුන්) පැහැරගෙන සිරකර කප්පම් ලබා ගැනීමේ සංවිධානාත්මක ජාවාරමක් මෙහෙයූ බව කියන 17 හැවිරිදි මීගමුවේ සුරූපී තරුණියක් ඇතුළු කප්පම් කල්ලිය කොච්චිකඩේ පොලිස් ස්ථානාධිපති ප්‍රධාන පොලිස් පරීක්‍ෂක ශ්‍රීනික ජයකොඩි මහතාගේ මෙහෙයවීම මත එහි අපරාධ විමර්ශන අංශය මගින් අත්අඩංගුවට ගෙන රිමාන්ඩ් භාරයට පත්කොට ඇත.\n\nමෙම විමර්ශනයේදී අනාවරණය වූ කරුණු අනුව මෙම කොල්ලයට මුහුණ පෑ අය පස්සර ප්‍රදේශයේ පෞද්ගලික ආයුර්වේද රෝහල් සේවකයෙකි.\n\nඔහු ටික්ටොක් සමාජ ජාලය හරහා මෙහි සැකකාර තරුණිය සමග පෙම් සබඳතාවයක් පවත්වා ඇත. පසුව සැකකාරිය\n\nතරුණයාගෙන් මුදල් ඉල්ලා ඇත. තමා අත දැනට මුදල් නොමැති බව තරුණයා ඇයට දැන්වීමෙන් අනතුරුව පෙම් සබඳතාවය තාවකාලිකව නතරවී ඇත.\n\nකෞෂා හෂිනි ප්‍රනාන්දු (17) තරුණිය ඇගේ මස්සිනා වන වැලිහේන පදිංචි විශ්වානදත් විජයම් සහ එල්. ඒ. අයේෂ් දිල්මිණ නමැත්තන් හඳාුනා ගැනීමේ පෙරට්ටුවක් සඳහා සැප්තැම්බර් මස 22 වැනි දින දක්වා රක්‍ෂිත බන්ධනාගාර ගතකර ඇත.\n\nමෙම වැටලීමට කොච්චිකඩේ පොලිස් ස්ථානාධිපති ප්‍රධාන පොලිස් පරීක්ෂක ශ්‍රීනික ජයකොඩි මහතාගේ මෙහෙයවීම මත එහි අපරාධ විමර්ශන අංශයේ ස්ථානාධිපති පොලිස් පරීක්‍ෂක පී. දර්ශන, පො.කො. (3304) කරුණාරත්න සහ (74460) රාජකරුණා යන නිලධාරිහු සහභාගි වූහ.\n\nමීගමුව සමූහ – විමල් කීර්ති",
       "URL": "https://divaina.lk/%e0%b6%b8%e0%b7%93%e0%b6%9c%e0%b6%b8%e0%b7%94%e0%b7%80%e0%b7%9a-17-%e0%b6%9a%e0%b7%99%e0%b6%bd%e0%b7%8a%e0%b6%bd%e0%b6%9c%e0%b7%9a-%e0%b7%83%e0%b7%99%e0%b6%bd%e0%b7%8a%e0%b6%bd%e0%b6%b8%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/378/"
}