{
       "Source": "divaina",
       "Timestamp": "August 29, 2023",
       "Headline": "සරුංගල් යවමින් සිටි දරුවාට විදුලිසර වදී",
       "News Content": "මාම්පුරිය දළුව ප්‍රදේශයේ සරුංගල් යවමින් සිටි පිරිමි දරුවකු විදුලිසර වැදී ප්‍රතිකාර සඳහා පුත්තලම මූලික රෝහල ඇතුළත් කර තිබේ.\n\nමාම්පූරියේ දළුව පදිංචිව සිටි නහන්දිලගේ අදීස විදුසර ප්‍රනාන්දු (අවු:13) නම් පිරිමි දරුවෙක් මෙසේ රෝහල්ගත කර ඇත.\n\nමෙම දරුවා දළුව එළවළු මධ්‍යස්ථානය ඉදිරිපිට ඇති සමුපකාර ග්‍රාමීය බැංකු ගොඩනැඟිල්ලේ උඩු මහලේ සිට සරුංගල් යවමින් සිට ඇත. එම සරුංගලය විදුලි\n\nරැහැනක පැටලී ඇත. විදුලි රැහැනේ පැටළුණු සරුංගලය බේරා ගැනීමට දරුවා උත්සාහ කරන අවස්ථාවේදී ඔහුට විදුලියසර වැදී ඇත. පසුව ප්‍රදේශවාසීන් විසින් දරුවාව බේරා ගෙන ප්‍රතිකාර සඳහා ඉකුත් 27 වැනිදා සවස රෝහල්ගත කර තිබේ.\n\nරෝහල්ගත කර සිටින දරුවාගේ තත්ත්වය බරපතළ නොවන බව රෝහල් ආරංචි මාර්ග සඳහන් කරයි.පුත්තලම – නලින් හෙන්දුරුගොඩ",
       "URL": "https://divaina.lk/%e0%b7%83%e0%b6%bb%e0%b7%94%e0%b6%82%e0%b6%9c%e0%b6%bd%e0%b7%8a-%e0%b6%ba%e0%b7%80%e0%b6%b8%e0%b7%92%e0%b6%b1%e0%b7%8a-%e0%b7%83%e0%b7%92%e0%b6%a7%e0%b7%92-%e0%b6%af%e0%b6%bb%e0%b7%94%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/44/"
}