{
       "Source": "divaina",
       "Timestamp": "October 25, 2022",
       "Headline": "විදෙස්ගතව සිට මෙරටට පැමිණි බිරිඳට වධදුන් සැමියා රිමාන්ඩ්",
       "News Content": "විදෙස් ගතව සිට මෙරටට පැමිණ සිටින බිරිඳට පහර දී ඇයට අයත් විදේශ ගමන් බලපත්‍රය, ජාතික හැඳුනුම්පත සහ බැංකු කාඩ්පත් බලහත්කාරයෙන් රඳවාගෙන සිටින සැමියාව 26 වැනිදා දක්වා රිමාන්ඩ් භාරයේ තබන ලෙසට මිනුවන්ගොඩ වැඩ බලන මහෙස්ත්‍රාත් චාන්දනී දයාරත්න මහත්මිය 23 වැනිදා නියම කළාය.යාගොඩමුල්ල ,මිරිස්වත්ත ප්‍රදේශයේ පදිංචි වීරසිංහගේ අසංක ශ්‍රීමාල් නැමැති සැකකරුව මෙසේ රිමාන්ඩ් භාරයට පත් කෙරුණි. පැමිණිලිකාරිය සැමියාගෙන් වෙන්ව විදේශ රටක වසර 08 ක් සේවය කර ඉකුත් අගෝස්තු මස 29 වැනි දා ලංකාවට පැමිණ ඇති බව පොලිසිය කීය. විදෙස්ගතව රැකියාව කරන අවස්ථාවේ මිලට ගනු ලැබූ නිවසක විදෙස්ගතව පැමිණ පදිංචිව සිට ඇති බවත් සැමියා ඇය පදිංචිව සිටි නිවසට ගොස් ඇයට පහර දී මෙසේ බලහත්කාරයෙන් ඇයට අයත් ලිපි ලේඛන ලබාගෙන ඇති බවත් පොලිසිය අධිකරණය හමුවේ පැවසීය. පැමිණිලිකාරිය ගේ පැමිණිල්ල මත දෙපාර්ශ්වයම පොලිසියට කැඳවා දෙපාර්ශ්වය සමථයකට පත්කිරීමට ළමා හා කාන්තා කාර්යාංශයේ ස්ථානාධිපතිනි (උ.පො.ප.) එම්. කේ .රමනි මහත්මිය කටයුතු කළ ද සැකකරු පොලිස් ස්ථානය තුළ දී කලහකාරී ලෙස හැසිරීමේදී අත්අඩංගුවට ගෙන තිබූ බවට අධිකරණයේ දී සඳහන් විය.මිනුවන්ගොඩ පොලිසියේ නඩු මෙහෙයුම් අංශයේ සැරයන් සුදත් නන්දසිරි (38098) නිලධාරියා පැමිණිල්ල මෙහෙය විය.\n\nමිනුවන්ගොඩ ටෝනි කරුණානායක",
       "URL": "https://divaina.lk/%e0%b7%80%e0%b7%92%e0%b6%af%e0%b7%99%e0%b7%83%e0%b7%8a%e0%b6%9c%e0%b6%ad%e0%b7%80-%e0%b7%83%e0%b7%92%e0%b6%a7-%e0%b6%b8%e0%b7%99%e0%b6%bb%e0%b6%a7%e0%b6%a7-%e0%b6%b4%e0%b7%90%e0%b6%b8%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/343/"
}