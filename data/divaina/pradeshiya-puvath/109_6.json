{
       "Source": "divaina",
       "Timestamp": "July 4, 2023",
       "Headline": "මන්නාරමෙන් කෝටියක කේරළ ගංජා සමග දෙදෙනෙක් දැලේ",
       "News Content": "මන්නාරම පොලිසිය විසින් මන්නාරම – පල්ලමඩු පාරේදී රුපියල් කෝටියක් පමණ වටිනා කේරළ ගංජා කිලෝ ග්‍රෑම් 86 ක් සමග පුද්ගලයන් දෙදෙනෙකු පසුගියදා (2දා) අත්අඩංගුවට ගෙන තිබේ.\n\nමන්නාරම පොලිසියේ අපරාධ විමර්ශන අංශයට ලැබුණු රහසිගත තොරතුරකට අනුව මග රැක සිටි පොලිස් නිලධාරීන් පිරිසක් අදාළ පුද්ගලයන් දෙදෙනා අත්අඩංගුවට ගෙන පරීක්ෂා කිරීමේදී කිලෝ ග්‍රෑම් දෙක බැගින් අසුරණ ලද කේරළ ගංජා පැකට් තොගය හමු වී තිබේ.\n\nසැකකරුවන් වෙනත් පුද්ගලයෙකුට අලෙවි කිරීම සඳහා මෙම කේරළ ගංජා තොගය රැගෙන යමින් සිටියදී පොලිසිය විසින් අත්අඩංගුවට ගෙන තිබේ.\n\nඅත්අඩංගුවට ගත් පුද්ගලයන් මන්නාරම පේසාලේ සහ මුලතිව් පුදුකුඩිරිප්පු ප්‍රදේශවලට අයත් 35 හැවිරිදි පුද්ගලයන් දෙදෙනෙකි.\n\nසැකකරුවන් දෙදෙනා මන්නාරම අධිකරණයට ඉදිරිපත් කිරීමට පියවර ගෙන තිබේ.දිනසේන රතුගමගේ",
       "URL": "https://divaina.lk/%e0%b6%b8%e0%b6%b1%e0%b7%8a%e0%b6%b1%e0%b7%8f%e0%b6%bb%e0%b6%b8%e0%b7%99%e0%b6%b1%e0%b7%8a-%e0%b6%9a%e0%b7%9d%e0%b6%a7%e0%b7%92%e0%b6%ba%e0%b6%9a-%e0%b6%9a%e0%b7%9a%e0%b6%bb%e0%b7%85-%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/109/"
}