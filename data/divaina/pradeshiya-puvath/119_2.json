{
       "Source": "divaina",
       "Timestamp": "June 24, 2023",
       "Headline": "බගවන්තලාවේ බැංකුවක් ළඟ අවුලක්",
       "News Content": "බගවන්තලාව නගරයේ පිහිටි රාජ්‍ය බැංකුවකට පැමිණි ගනුදෙනුකරුවකු සහ බැංකුවේ කළමනාකරු අතර ඇති වූවේ යැයි කියන බහින්බස් වීමක් සම්බන්ධයෙන් එම ගනුදෙනුකරුවා බගවන්තලාව පොලිසියේ නිලධාරීන් පිරිසක් විසින් අත්අඩංගුවට ගැනීමට ක්‍රියාකළ ආකාරය සම්බන්ධයෙන් විමර්ෂණයක් ආරම්භ කර ඇති බව හැටන් පොලිස් අධිකාරි එච්.එම්.එන්. දෙහිගම මහතා පැවසීය.\n\nබගවන්තලාව රාජ්‍ය බැංකුවේ කළමනාකාරවරයා විසින් බගවන්තලාව පොලිසියට කළ දැනුම් දීමක් මත බගවන්තලාව පොලිසියේ නිලධාරීන් විසින් එම බැංකුව අසලට ගොස් සැකකරු අත්අඩංගුවට ගන්නා අවස්ථාවේ බගවන්තලාව පොලිසියේ නිලධාරීන්ට එම ස්ථානයේ රැඳී සිටි පිරිසගෙන් දැඩි විරෝධයක් මතුවිය.\n\nවිදේශීය රටක රැකියාවක නිරතව සිට පැමිණි එම ගනුදෙනුකරුවා සැකපිට බගවන්තලාව පොලිසිය විසින් අත්අඩංගුවට ගෙන ඇති අතර, එම සැකකරු හැටන් මහෙස්ත්‍රාත් අධිකරණය වෙත ඉදිරිපත් කරන බව බගවන්තලාව පොලිසිය පැවසීය.\n\nබගවන්තලාව පොලිසියේ නිලධාරීන් පිරිසක් එම සැකකරු අත්අඩංගුවට ගන්නා ආකාරය එම ස්ථානයේ රැඳී සිටි පුද්ගලයකු විසින් සජීවීව සමාජ මාධ්‍යට එක්කර තිබුණි.\n\nඑම දර්ශන මේ වන විට විශාල පිරිසක් නරඹා ඇත.\n\nනුවරඑළිය – නාලක රත්නායක",
       "URL": "https://divaina.lk/%e0%b6%b6%e0%b6%9c%e0%b7%80%e0%b6%b1%e0%b7%8a%e0%b6%ad%e0%b6%bd%e0%b7%8f%e0%b7%80%e0%b7%9a-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80%e0%b6%9a%e0%b7%8a-%e0%b7%85%e0%b6%9f-%e0%b6%85/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/119/"
}