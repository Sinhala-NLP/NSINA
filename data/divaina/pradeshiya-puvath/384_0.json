{
       "Source": "divaina",
       "Timestamp": "September 6, 2022",
       "Headline": "පොලිස් වෙඩි පහරින් මියගිය හොරණ නිලකගේ සමීපතමයින් තිදෙනෙක් ගංජා සමග අත්අඩංගුවට",
       "News Content": "පොලිස් වෙඩි පහරින් මියගිය සංවිධානාත්මක අපරාධකරුවකු මෙන්ම මත්ද්‍රව්‍ය ජාවාරම්කරුවෙකුගේ සමීපතම සාමාජිකයන් තිදෙනෙක් පිලියන්දල කැස්බෑව පිටත වටරවුම් මාර්ගයේ විහාරස්ථානයක් අසලදී ගංජා සමඟ අත්අඩංගුවට ගත් බව පොලිස් විශේෂ කාර්ය බලකාය කියයි.\n\nඑම සැකකරුවන් අතර යුද හමුදා සේවය හැර ගිය පුද්ගලයන් දෙදෙනෙක් සහ පොලිස් වෙඩි පහරින් මියගිය සංවිධානාත්මක අපරාධකරු සමඟ හොරණ කිරිගල ප ්‍රදේශයේ වධකාගාරයක් පවත්වාගෙන යාමට සම්බන්ධ වූ පුද්ගලයෙක්ද වන බව පොලිසිය කියයි.එම සැකකරුවන් සමඟ ගංජා ග්‍රෑම් 748 ක් පොලිසිය භාරයට ගෙන ඇත.අත්අඩංගුවට ගත් සැකකරුවන් හොරණ ප්‍රදේශය කේන්ද්‍ර කරගනිමින් මහා පරිමාණයෙන් සංවිධානාත්මක අපරාධ සහ මත්ද්‍රව්‍ය ජාවාරම මෙහෙයවමින්, වධකාගාරයක් පවත්වාගෙන යාමට මුල් වූ හොරණ ප්‍රදේශයේ දී පොලීසිය සමග ඇතිවූ වෙඩි හුවමාරුවකින් අනතුරුව මියගිය ඊශ්වරගේ දොන් නිලක සඳරුවන් නොහොත් හොරණ නිලක නමැත්තාගේ සමීපතම සාමාජිකයන් ලෙස මත්ද්‍රව්‍ය ජාවාරමේ නිරත වූවන් බව පොලිසිය කියයි.පොලිස් විශේෂ කාර්ය බලකා බුද්ධි කොට්ඨාසයේ නිලධාරීන්ට ලද තොරතුරක් අනුව සැකකරුවන් අත්අඩංගුවට ගෙන ඇත.පොලිස් විශේෂ කාර්යය බලකා අණදෙන නිලධාරී නියෝජ්‍ය පොලිස්පති නීතීඥ වරුණ ජයසුන්දර මහතාගේ උපදෙස් මත අධ්‍යක්ෂක බුද්ධි ජ්‍යෙෂ්ඨ පොලිස් අධිකාරි වී. ජී. රෝහන් කරුණාරත්න මහතාගේ අධීක්ෂණය යටතේ ( බුද්ධි/ විශේෂ මෙහෙයුම් හා මත්ද්‍රව්‍ය නාශක) සහකාර පොලිස් අධිකාරී සාගර ගුණසේකර මහතාගේ මගපෙන්වීම යටතේ බුද්ධි කොට්ඨාසයේ පොලිස් පරීක්ෂක ආර්. එම්. රාජනායක මහතා ඇතුළු කණ්ඩායමක් සැකකරුවන් අත්අඩංගුවට ගනු ලැබීය.\n\nකැස්බෑව ජයසිංහ, මහරගම එස්. ඩී. අබේසිංහ",
       "URL": "https://divaina.lk/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b7%80%e0%b7%99%e0%b6%a9%e0%b7%92-%e0%b6%b4%e0%b7%84%e0%b6%bb%e0%b7%92%e0%b6%b1%e0%b7%8a-%e0%b6%b8%e0%b7%92%e0%b6%ba%e0%b6%9c%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/384/"
}