{
       "Source": "divaina",
       "Timestamp": "December 7, 2021",
       "Headline": "වැන්දට පස්සෙ අද වහී කියලා අම්මා කිව්වා…. හත්වලාමයි!",
       "News Content": "සංඛ දස හැවිරිදි දරුවෙකි. පදිංචිව සිටින්නේ කොළඹ, වත්තකය. තාමත් පාසලේ පස්වැනි වසරේ ඉගෙනුම ලබන මේ දරුවා කුඩා කළ සිටම නරක ඇසුරක පැටලූණේ වත්තේ සෙසු දරුවන් හා එක්වෙමිනි.\n\nපාසල් අධ්‍යාපනයට වඩා වත්ත පුරා සැරිසරමින් කාලය ගත කළත් හැකි සෑම විටම පාසල වෙත ඔහු ගියේ මවගේ පෙරැුත්ත කිරීමටය.\n\n”අම්මේ… මට ඉස්කෝලේ යන්න බෑ.” හැමදාම උදේට මේ දරුවා අඬන්නේ බඩ රිදෙනවා ආදිය කියමිනි.\n\nදරුවන් පස්දෙනකුගෙන් යුත් පවුලක උපන් ඔහු පවුලේ බාලයාය.\n\nකටකාරය දඩබ්බරය අගහි`ගකම් නිසා පාසල් අධ්‍යාපන කටයුතු කෙරෙන්නේද ඕනෑවට එපාවටය.\n\nමේ කියන දිනයේ සංඛ පාසලට ගියේ දින දෙකකට පසුවය.\n\nපංති භාර ගුරුතුමිය, පංතියට ආවේ ‘‘ආයුබෝවන්” කියමිනි. ආයුබෝවන් ටීචර් කටකාර සංඛද කට ඇර කෑගසා කීවේ සුපුරුදු හඬිනි.\n\nමේ ළමයි උදේට අම්මට තාත්තට වැඳලද පාසල් එන්නෙ. ගුරුතුමිය විමසුවාය.\n\nපංතියම නිශ්ශබ්දය අම්මට තාත්තට වැඳලා එන අය අත උස්සන්න අත එසවුණේ දරුවන් සිව්දෙනකුගේ පමණි.\n\nඅනෙක් දවසෙ එනකොට සියලූමදෙනා අම්මටයි – තාත්තටයි වැඳලා එන්න ඕනේ. ඒ අය මොනවද වැන්ඳට පස්සෙ කියපු දේ කියලත් මතක තියාගෙන ඇවිත් මට කියන්න ඕනේ.\n\nඊළඟ දවස එළැඹුණි. දෙමාපියන්ට වැඳලා ආව කට්ටිය අත උස්සන්න. පංතියේ සියලූ ළමයින්ගේ අත එසැවී තිබිණි.\n\nවැන්දට පසු දෙමාපියන් කී දේවල් ද ළමයි කීවේ තරගයට මෙනි.\n\nසංඛගේ අම්ම මොකද කීවේ\n\n”අපේ අම්මා කිව්වා අද වහියි’’ කියලා පංති භාර ගුරුතුමිය හිනාව මැඬ ගත්තේ අමාරුවෙනි.\n\nපේ‍්‍රම්",
       "URL": "https://divaina.lk/%e0%b7%80%e0%b7%90%e0%b6%b1%e0%b7%8a%e0%b6%af%e0%b6%a7-%e0%b6%b4%e0%b7%83%e0%b7%8a%e0%b7%83%e0%b7%99-%e0%b6%85%e0%b6%af-%e0%b7%80%e0%b7%84%e0%b7%93-%e0%b6%9a%e0%b7%92%e0%b6%ba%e0%b6%bd%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/604/"
}