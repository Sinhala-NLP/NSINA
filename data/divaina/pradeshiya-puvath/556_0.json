{
       "Source": "divaina",
       "Timestamp": "February 4, 2022",
       "Headline": "කොන්ඩාවිල්වලදී පේ‍්‍රමය ගිනිගෙන තිදෙනෙක් කූරු ගනිති",
       "News Content": "යාපනය, කොන්ඩාවිල් ප‍්‍රදේශයේ නිවසකට ප‍්‍රහාරයක් එල්ල කළ පුද්ගලයන් තිදෙනකු කෝපායි පොලිසිය විසින් අත්අඩංගුවට ගෙන තිබේ.\n\nයාපනය, කොන්ඩාවිල් ප‍්‍රදේශයේ පිහිටි මෙම නිවසට යතුරු පැදියකින් පැමිණි පිරිසක් ප‍්‍රහාරයක් එල්ල කොට නිවසට අලාභ හානි සිදු කොට තිබේ. ඒ අනුව අදාළ සිද්ධිය සම්බන්ධයෙන් කෝපායි පොලිසිය විමර්ශනයක් ආරම්භ කොට ඇත.\n\nඑහිදී පොලිසිය විසින් ආරක්ෂිත කැමරා නිරීක්ෂණය කොට සැකකරුවන් හඳුනාගෙන ඇති අතර පසුව මෙම සැකකරුවන් තිදෙනා අත්අඩංගුවට ගෙන තිබේ.\n\nඅත්අඩංගුවට ගත් පුද්ගලයන් සම්බන්ධයෙන් සිදුකළ මුලික විමර්ශනවලදී පොලිසිය විසින් මෙම ප‍්‍රහාරයට හේතුව පේ‍්‍රම සම්බන්ධයක් බවට කරුණු අනාවරණය කර ගෙන තිබේ.\n\nමුලතිව් – ප‍්‍රසන්න ප‍්‍රදීප්",
       "URL": "https://divaina.lk/%e0%b6%9a%e0%b7%9c%e0%b6%b1%e0%b7%8a%e0%b6%a9%e0%b7%8f%e0%b7%80%e0%b7%92%e0%b6%bd%e0%b7%8a%e0%b7%80%e0%b6%bd%e0%b6%af%e0%b7%93-%e0%b6%b4%e0%b7%9a%e0%b7%8a%e0%b6%bb%e0%b6%b8%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/556/"
}