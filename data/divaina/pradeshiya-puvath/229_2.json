{
       "Source": "divaina",
       "Timestamp": "February 28, 2023",
       "Headline": "යාපනයේ මුහුදු කූඩැල්ලන් අභිජනන මධ්‍යස්ථානයකින් කෝටි 5ක මුහුදු කූඩැල්ලන් සොරාගත් 12 දෙනෙක් අත්අඩංගුවට",
       "News Content": "චීන සමාගමක් මගින් යාපනයේ සාට්ටි මුහුදු තීරයේ පවත්වාගෙන යන මුහුදු කූඩැල්ලන් අභිජනනය කිරීමේ මධ්‍යස්ථානයකින් හොරකම් කරන ලද මුහුදු කූඩැල්ලන් 21075 ක් සමග සැකකරුවන් 12 දෙනෙකු ඌර්කාවාතුරෙයි පොලිසිය විසින් අත්අඩංගුවට ගෙන තිබේ.\n\nමෙම මුහුදු කූඩැල්ලන්ගේ වටිනාකම රුපියල් කෝටි පහක් පමණ වෙතැයි ගණන් බලා තිබේ.\n\nචීන සමාගමේ ශ්‍රී ලාංකික නියෝජිතයින් පිරිසක් විසින් පොලිසියට කරන ලද පැමිණිල්ලකට අනුව මෙම සැකකරුවන් අත්අඩංගුවට ගෙන ඇති අතර ඔවුන් පොලිස් අත්අඩංගුවට පත්වන අවස්ථාව වන විට සොරකම් කරන ලද මුහුදු කූඩැල්ලන්ගෙන් විශාල ප්‍රමාණයක් වෙනත් පුද්ගලයෙකුට අලෙවි කොට අත්තිකාරම් වශයෙන් රුපියල් ලක්ෂ පනහක මුදලක් ලබා ගෙන තිබේ.\n\nසැකකරුවන් ඌර්කාවාතුරෙයි අධිකරණය වෙත ඉදිරිපත් කිරීමට පියවර ගෙන තිබේ.දිනසේන රතුගමගේ",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%b8%e0%b7%94%e0%b7%84%e0%b7%94%e0%b6%af%e0%b7%94-%e0%b6%9a%e0%b7%96%e0%b6%a9%e0%b7%90%e0%b6%bd%e0%b7%8a%e0%b6%bd%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/229/"
}