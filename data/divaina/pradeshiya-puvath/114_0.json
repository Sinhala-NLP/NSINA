{
       "Source": "divaina",
       "Timestamp": "June 29, 2023",
       "Headline": "මඩු දේවස්ථානයේ වාර්ෂික මහා මංගල්ල්‍ය අගෝස්තු 15 වැනිදා",
       "News Content": "වසර හතරකට පසුව මන්නාරම ඓතිහාසික මඩු දේවස්ථානයේ ජූලි මස විශේෂ දේව මෙහෙය බැතිමතුන් විශාල පිරිසකගේ සහභාගිත්වයෙන් සිදු කිරීමට මන්නාරම දිසාපතිනිය හා මන්නාරම රදගුරු හිමිපාණෝ පසුගිය දිනෙක සාකච්ඡාවේදී තීරණය කොට තිබේ.\n\nකොරෝනා වසංගතය හා රටේ පැවති අයහපත් වාතාවරණය නිසා පසුගිය වසර හතරක කාලයට මෙම ජූලි මස විශේෂ දේව මෙහෙය සඳහා කිසිදු පිටස්තර බැතිමතෙකුට සහභාගී අවසර වීමට අවසර නොලැබුණි. නමුත් මෙවර මීගමුව, වෙන්නප්පුව, කඳාන සහ ජාඇල ආදී පළාත් රැසකින් බැතිමතුන් විශාල පිරිසක් ජූලි මස පැවැත්වෙන විශේෂ පූජාවට සහභාගී වන අතර දින හතක් මුළුල්ලේ පැවැත්වෙන මෙම පූජාවෙන් පසුව ජූලි මස 2 දා උදෑසන පැවැත්වෙන අවසන් දේව මෙහෙයෙන් පසුව නිමාවට පත්වෙයි. මෙම දේව මෙහෙයට සහභාගි වන බැතිමතුන්ට අවශ්‍ය පහසුකම් සලසා දීම සඳහාත්, බැතිමතුන් වෙනුවෙන් ගත යුතු ක්‍රියා මාර්ගත් සාකච්ඡා කිරීම සඳහා විශේෂ සාකච්ඡාවක් මන්නාරම රදගුරු නිවසේ පැවති අතර ඊට මන්නාරම දිසාපතිනිය හා ආරක්ෂක අංශ ප්‍රධානීහුද සහභාගී වූහ. මන්නාරම මඩු දේවස්ථානයේ වාර්ෂික මහා මංගල්ල්‍ය පැවැත්වෙන්නේ අගොස්තු මස 15 වෙනිදාය.දිනසේන රතුගමගේ",
       "URL": "https://divaina.lk/%e0%b6%b8%e0%b6%a9%e0%b7%94-%e0%b6%af%e0%b7%9a%e0%b7%80%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba%e0%b7%9a-%e0%b7%80%e0%b7%8f%e0%b6%bb%e0%b7%8a%e0%b7%82%e0%b7%92%e0%b6%9a-%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/114/"
}