{
       "Source": "divaina",
       "Timestamp": "December 20, 2022",
       "Headline": "මන්නාරමේ සිට ධීවර බෝට්ටුවක නැගී ඉන්දියාවට පළා යමින් සිටි පිරිසකගෙන් 5ක් මුහුදට වැටිලා – නාවික හමුදාව දැක බේරාගෙන",
       "News Content": "මන්නාරමේ සිට ඉන්දියාවේ තමිල්නාඩුවට ධීවර බෝට්ටුවක ආධාරයෙන් පලායමින් සිටි පිරිසකගෙන් පස් දෙනෙකු 16 දා මුහුදට වැටී තිබේ.\n\nනාවික හමුදාවේ යාත්‍රාවක් මෙම අනතුර දැකීමෙන් පසුව වහාම එම ස්ථානයට පැමිණ අනතුරට පත් පස් දෙනා බේරා ගෙන ඇත. පිරිමි තුන් දෙනෙකු හා කාන්තාවන් දෙදෙනෙකු අනතුරට පත් පිරිස අතර සිටින අතර නාවික හමුදාව ඔවුන්ගෙන් ප්‍රශ්න කිරීමෙන් පසුව ඔවුන් ආපසු මන්නාරම වෙත රැගෙන විත් තිබේ.\n\nමේ පස්දෙනා මුහුදට ඇද වැටී ඇත්තේ ඔවුන් ගමන් කළ ධීවර බෝට්ටුව අධික සුළඟට හසුවීමෙන් පසුව මුහුද මැද එක තැන කරකැවීම නිසා බව අනතුරට පත් බෝට්ටුවේ සිටි පිරිස නාවික හමුදාවට ප්‍රකාශ කොට තිබේ.දිනසේන රතුගමගේ",
       "URL": "https://divaina.lk/%e0%b6%b8%e0%b6%b1%e0%b7%8a%e0%b6%b1%e0%b7%8f%e0%b6%bb%e0%b6%b8%e0%b7%9a-%e0%b7%83%e0%b7%92%e0%b6%a7-%e0%b6%b0%e0%b7%93%e0%b7%80%e0%b6%bb-%e0%b6%b6%e0%b7%9d%e0%b6%a7%e0%b7%8a%e0%b6%a7%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/293/"
}