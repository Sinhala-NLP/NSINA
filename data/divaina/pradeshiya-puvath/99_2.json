{
       "Source": "divaina",
       "Timestamp": "July 13, 2023",
       "Headline": "ටැම්පිට විහාරාධිපති හිමියෝ අභිරහස් ලෙස අපවත් වෙලා",
       "News Content": "හතරලියද්ද ටැම්පිට විහාරස්ථානයට පැමිණෙන නාගහමුලකන්ද මාර්ගයේ තිබී එම විහාරස්ථානයේ විහාරාධිපති වූ මුරුද්දෙනියේ සීලරතන හිමිගේ මළ සිරුර සොයාගත් බව පොලිසිය පවසයි.\n\nඋන්වහනසේ තුම්පනේ පළාතේ උප ප්‍රධාන අධිකරණ සංඝනායක හිමියෝ ද වූහ.\n\nහැටහත් හැවිරිදි වියෙහි පසුවූ උන්වහන්සේගේ මළසිරුර ප්‍රදේශවාසීන්ගේ සහය මත පොලිසිය ඊයේ (12 දා) පෙරවරුවේ සොයාගෙන තිබේ.\n\nමෙය ඝාතනයක් ද යන්න ස්ථිරව ප්‍රකාශ කළ හැක්කේ පශ්චාත් මරණ පරීක්ෂණයෙන් පසුව බව හතරලියද්ද පොලිසිය පවසයි.\n\nමියගිය හිමිනම පාරේ වැටී සිටි අවස්ථාවේදී සරමක් හා ටී ෂර්ට් එකක් ඇඳ තොප්පියක් පැළඳ සිට ඇත. හිමිනම රාත්‍රි කාලයේ කවුරුන් හෝ හමුවීමට විහාරස්ථානයෙන් පිටතට ගොස් තිබෙන අතර මෙය ඝාතනයක් බවට පොලිසිය සැක කරයි.\n\nමියගිය හිමිනමගේ මළ සිරුර ආසන්නයේ තිබී එළවළු මල්ලක් ද පොලිසිය මගින් සොයාගෙන තිබේ.සමන්ති වීරසේකර",
       "URL": "https://divaina.lk/%e0%b6%a7%e0%b7%90%e0%b6%b8%e0%b7%8a%e0%b6%b4%e0%b7%92%e0%b6%a7-%e0%b7%80%e0%b7%92%e0%b7%84%e0%b7%8f%e0%b6%bb%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92-%e0%b7%84%e0%b7%92%e0%b6%b8%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/99/"
}