{
       "Source": "divaina",
       "Timestamp": "September 2, 2023",
       "Headline": "අයිස් වෙනස් නොවී කුඩු හුණු වෙලා – රස පරීක්‍ෂක කාර්යාලය කියයි",
       "News Content": "රජයේ රස පරීක්‍ෂක කාර්යාලයේ විමර්ශනවලට යොමු කරන නඩු භාණ්ඩ ගබඩාවේ තිබෙන මත්කුඩු වෙනුවට සියයට හැටක පමණ තිබෙන්නේ වේදනා නාශක පෙති කුඩු, බිත්ති හුණු ඇතුළු ඒ සමාන විවිධ කුඩු වර්ග බවට ජ්‍යෙෂ්ඨ පොලිස් ප්‍රධානීන් දැනුවත් කර ඇතැයි රජයේ රස පරීක්‍ෂක කාර්යාලයේ ප්‍රකාශකයෙක් ‘දිවයින’ට පැවසීය.\n\nඑහෙත් රජයේ රස පරීක්‍ෂක කාර්යාලයේ පරීක්‍ෂණවලට එවා තිබෙන අයිස් මත්ද්‍රව්‍යවල මෙතෙක් කිසිදු වෙනසක් වී නැතැයිද රස පරීක්‍ෂක කාර්යාලය පෙන්වා දෙයි.\n\nයම්කිසි දිනක අයිස් මත්ද්‍රව්‍ය පවා වෙනස් විය හැකි බව රජයේ රස පරීක්‍ෂක කාර්යාලය අනතුරු හැඟවීමක් කරයි.\n\nපොලිසිය මගින් අත්අඩංගුවට ගෙන තිබෙන මත්කුඩු වෙනුවට සමහර නඩු භාණ්ඩවල මෙම වෙනස තිබෙන බව රජයේ රස පරීක්‍ෂක කාර්යාලය කියයි.\n\nනෝමන් පලිහවඩන",
       "URL": "https://divaina.lk/%e0%b6%85%e0%b6%ba%e0%b7%92%e0%b7%83%e0%b7%8a-%e0%b7%80%e0%b7%99%e0%b6%b1%e0%b7%83%e0%b7%8a-%e0%b6%b1%e0%b7%9c%e0%b7%80%e0%b7%93-%e0%b6%9a%e0%b7%94%e0%b6%a9%e0%b7%94-%e0%b7%84%e0%b7%94%e0%b6%ab/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/39/"
}