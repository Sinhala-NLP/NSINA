{
       "Source": "divaina",
       "Timestamp": "August 21, 2023",
       "Headline": "විදෙස් චොකලට් අලෙවි කළ මහරගම වෙළෙඳසලක් වටලයි",
       "News Content": "විදෙස් රටවලින් ආනයනය කරන ලද චොකලට් තොගයක් එහි ඇතුළත් කළයුතු තොරතුරු නොමැතිව අලෙවි කරමින් තිබූ මහරගම ප්‍රදේශයේ අලෙවි සලක් පාරිභෝගික අධිකාරියේ විමර්ශන හා වැටලීම් ඒකකයේ නිලධාරීන් කඩායමක් විසින් ඊයේ (20දා) වටලා ඇත.\n\nවිදෙස් රටවලින් චොකලට් ගෙන්වා මෙරට අලෙවි කිරීමේදී ඒවා ගෙන්වන ලද පුද්ගලයාගේ තොරතුරු සහ පාරිභෝගික අධිකාරියේ අනුමැතිය ඇතිව මිල නියම කිරීම වැනි කාර්යයන් කිහිපයක් ඉටුකළ යුතුව ඇතත් එම තොරතුරු ඇතුළත් නොකරන චොකලට් අලෙවි කර ඇතැයි විමර්ශනවලදී හෙළිවී ඇත. විමර්ශනයේදී අත්අඩංගුවට ගත් නඩු භාණ්ඩ කිහිපයක් අධිකරණයට ඉදිරිපත් කිරීම සඳහා නිලධාරීන් භාරයට ගෙන ඇත.\n\nචමින්ද සිල්වා",
       "URL": "https://divaina.lk/%e0%b7%80%e0%b7%92%e0%b6%af%e0%b7%99%e0%b7%83%e0%b7%8a-%e0%b6%a0%e0%b7%9c%e0%b6%9a%e0%b6%bd%e0%b6%a7%e0%b7%8a-%e0%b6%85%e0%b6%bd%e0%b7%99%e0%b7%80%e0%b7%92-%e0%b6%9a%e0%b7%85-%e0%b6%b8%e0%b7%84/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/55/"
}