{
       "Source": "divaina",
       "Timestamp": "July 18, 2023",
       "Headline": "සුජය BOC රන් කැකුළු, කැන්ඩොස් ශිෂ්‍යත්ව සම්මන්ත්‍රණය අද ඉනාමළුව ප්‍රාථමික විද්‍යාලයේදී",
       "News Content": "සුජය ශිෂ්‍යත්ව පුවත්පත මගින් සංවිධානය කරනු ලබන 2023 වර්ෂයේ විසි දෙවැනි ශිෂ්‍යත්ව සම්මන්ත්‍රණය අද (18 දා) මප/ග/ඉනාමළුව ප්‍රාථමික විද්‍යාලයේදී පැවැත්වීමට නියමිතය. අනාගතයට අධ්‍යාපනයෙන් පිරිපුන් දරු පරපුරක් බිහිකිරීමට පුරෝගාමීව කටයුතු කරන උපාලි පුවත්පත් සමාගමේ සුජය ශිෂ්‍යත්ව පුවත්පතේ මෙම සත්කාරයට ගලේවෙල අධ්‍යාපන කලාපයේ ආරාධිත පාසල් දොළහක සිසු සිසුවියෝ සහභාගි වෙති. මධ්‍යම පළාත් අධ්‍යාපන අධ්‍යක්‍ෂ එම්. ජී. අමරසිරි පියදාස මහතාගේ අනුමැතියෙන් සහ ඉනාමළුව ප්‍රාථමික විද්‍යාලයේ විදුහල්පතිනි ආර්. පී. ඩී. රාජපක්‍ෂ හාමිනේ මහත්මිය සහ ඊගල් තරුණ සංවිධානයේ සභාපති අමිල ජයනාත් දිසානායක මහතාගේ මූලිකත්වයෙන් මෙම ශිෂ්‍යත්ව සම්මන්ත්‍රණය පැවැත්වේ.\n\nBOC රන් කැකුළු පූර්ණ අනුග්‍රහක දායකත්වයෙන් සහ සිලෝන් චොක්ලට් (KANDOS) සමාගමේ අනුග්‍රාහක දායකත්වයෙන් පැවැත්වෙන මෙම ශිෂ්‍යත්ව සම්මන්ත්‍රණයේ දේශන මෙහෙයවීම කොළඹ ආනන්ද, ඉසිපතන, විශාකා විද්‍යාලවල හිටපු ආචාරිනි ප්‍රවීණ ශිෂ්‍යත්ව දේශිකා ගංගා සුභාෂිණී බ්‍රාහ්මණ ගුරුතුමිය විසින් සිදුකරන ලදී. ශිෂ්‍යත්ව සම්මන්ත්‍රණයට සමගාමීව පැවැති දෙමාපිය දැනුවත් කිරීමේ දේශනය ගුරු උපදේශිකා ප්‍රවීණ නාට්‍යවේදිනී ප්‍රියංවදා ගොඩගේ මහත්මිය විසින් මෙහෙයවනු ලබයි.",
       "URL": "https://divaina.lk/%e0%b7%83%e0%b7%94%e0%b6%a2%e0%b6%ba-boc-%e0%b6%bb%e0%b6%b1%e0%b7%8a-%e0%b6%9a%e0%b7%90%e0%b6%9a%e0%b7%94%e0%b7%85%e0%b7%94-%e0%b6%9a%e0%b7%90%e0%b6%b1%e0%b7%8a%e0%b6%a9%e0%b7%9c%e0%b7%83%e0%b7%8a-2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/95/"
}