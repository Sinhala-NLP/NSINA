{
       "Source": "divaina",
       "Timestamp": "October 3, 2023",
       "Headline": "‘සීතා’ට වෙඩි තැබූ සිවිල් ආරක්‍ෂකගේ ලේ සාම්පලයක් රස පරීක්‍ෂකට",
       "News Content": "මහියංගනය විහාරස්ථානයේ වාර්ෂික පෙරහැර මංගල්‍යයට රැගෙනවිත් මහවැලි ගඟ‘ අසල ගැටගසා සිටි ‘සීතා’ ඇතින්නට වෙඩි තැබූ බව කියන සිවිල් ආරක්‍ෂක බළකා භටයා බීමතින් සිට ඇති දැයි යන්න තහවුරුකර ගැනීම සඳහා රුධිර සාම්පලයක් රජයේ රස පරීක්‍ෂක කාර්යාලයට යොමු කිරීමට සිදුව තිබේ.\n\nසිවිල් ආරක්‍ෂක භටයාගේ රුධිර සාම්පලය මහියංගන රෝහල මගින් ලබාගෙන ඇතත් එය පරීක්‍ෂා කිරීමට රස පරීක්‍ෂක කාර්යාලයට යවන ලෙස එහි වෛද්‍යවරයා ඉල්ලීම නිසා රුධිර සාම්පලය රස පරීක්‍ෂක දෙපාර්තමේන්තුවට යැවීමට සිදුවී ඇතැයි මහියංගනය පොලිස් ස්ථානාධිපති ප්‍රධාන පොලිස් පරීක්‍ෂක රොෂාන් විජේරත්න මහතා ‘දිවයින’ කළ විමසුමකදී පැවසීය.\n\nඇතින්නට වෙඩි තැබූ ගිනි අවිය සහ එහි හිස් කොපුවද රජයේ රස පරීක්‍ෂකවරයා වෙත යැවීමට කටයුතු කරන බව ඒ මහතා තවදුරටත් කියා සිටියේය.\n\nචමින්ද සිල්වා",
       "URL": "https://divaina.lk/%e0%b7%83%e0%b7%93%e0%b6%ad%e0%b7%8f%e0%b6%a7-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%96-%e0%b7%83%e0%b7%92%e0%b7%80%e0%b7%92%e0%b6%bd%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/7/"
}