{
       "Source": "divaina",
       "Timestamp": "August 15, 2023",
       "Headline": "අනියම් පෙම හෙළිවී දරු දෙදෙනාට වස පොවා දෙමව්පියනුත් වස පානය කරලා",
       "News Content": "පවුල් ආරවුලක් හේතුවෙන් රඹුක්කන පත්තම්පිටිය ප්‍රදේශයේ මව සහ පියා විසින් සිය දරුවන් දෙදෙනාට වස පොවා ඔවුන් දෙදෙනාද වස පානයකර කිරීම නිසා මාවනැල්ල මූලික රෝහල වෙත ඇතුළත් කර ඇතිබව රෝහල් ආරංචි මාර්ග පවසයි.\n\nපියාගේ අනියම් සම්බන්ධතාවක් හේතුවෙන් පවුල් ආරවුල හටගෙන ඇති බවත් එහිදී මව විසින් එක් දරුවකුටත් පියා විසින් තවත් දරුවකුටත් වස පොවා මව පියා දෙදෙනා ද වස පානය කර ඇති බවට අනාවරණය කරගෙන ඇති බව පොලිසිය පැවසීය.\n\nවස පානය කිරීමෙන් රෝහල්ගත කර ඇත්තේ රඹුක්කන කෙම්පිටිකන්ද ප්‍රදේශයේ පදිංචි සිවුදෙනකු බව සඳහන් වේ.\n\nවස පානය කළ සිවුදෙනා අසල්වාසීන්ගේ සහාය ඇතුව රෝහල්ගත කර ඇති බවත් ඔවුන් සිවුදෙනාගේ තත්ත්වය ඒතරම් බරපතළ නොවන බවත් මේ වනවිට ඔවුන් මාවනැල්ල මූලික රෝහලේ ප්‍රථිකාර ලබමින් පසුවන බවද පොලිසිය පැවසීය.\n\nකෑගල්ල දිශාව භාර නියෝජ්‍ය පොලිස්පති රොෂාන් රාජපක්ෂ මහතාගේ නියෝග මත කෑගල්ල කොට්ඨාස භාර ජ්‍යෙෂ්ඨ පොලිස් අධිකාරි වයි.එල්. ලීලවංශ, සහකාර පොලිස් අධිකාරි ප්‍රදීප් වීරසේකර යන මහත්වරුන්ගේ උපදෙස් මත රඹුක්කන පොලිසිය හා කොට්ඨාස ළමා හා කාන්තා කර්යාංශය වැඩිදුර පරීක්ෂණ සිදුකරනු ලබයි.අරණායක – රෝහණ ජයරත්න",
       "URL": "https://divaina.lk/%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b6%b4%e0%b7%99%e0%b6%b8-%e0%b7%84%e0%b7%99%e0%b7%85%e0%b7%92%e0%b7%80%e0%b7%93-%e0%b6%af%e0%b6%bb%e0%b7%94-%e0%b6%af%e0%b7%99%e0%b6%af/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/61/"
}