{
       "Source": "divaina",
       "Timestamp": "July 28, 2023",
       "Headline": "අස්වැසුම පෝලිමේදී තාත්තා කෙනෙක් වැටී මියයයි",
       "News Content": "අස්වැසුම ප්‍රතිලාභ ගැනීම සඳහා අවශ්‍ය පෝරම පුරවා ගැනීමට ඇල්ල ප්‍රාදේශීය ලේකම් කාර්යාලයට පැමිණ තමන්ගේ වාරය එනතෙක් පෝලිමේ බලා සිටි 77 හැවිරිදි පුද්ගලයකු ඊයේ (27දා) උදෑසන හදිසියේ ඇදවැටී මරුමුවට පත්ව ඇත.\n\nරාමසාමි කුලන්ද වේලු නමැති මොහු ඇල්ල නමුණුකුල කනවැරැල්ල කොටසේ පිංආරාව වත්තේ පදිංචි දෙදරු පියෙකි.\n\nමෙලෙස මරණයට පත් පුද්ගලයාගේ දේහය ඇල්ල ප්‍රාදේශීය ලේකම් කාර්යාල පරිශ්‍රයේ තබා තිබූ අතර ඇල්ල පොලිසිය පැමිණ පරීක්‍ෂණ ආරම්භ කළේය. හදිසි මරණ පරීක්‍ෂකවරයාගේ නිරීක්‍ෂණයට ද ලක් කෙරිණි. පසුව පශ්චාත් මරණ පරීක්‍ෂණය වෙනුවෙන් බදුල්ල ශික්ෂණ රෝහල වෙත දේහය ගෙන යෑමට නියෝග කළේය.\n\nමෙහිදී පැමිණ සිටි පුද්ගලයන් පවසා සිටියේ නිසි ක්‍රමවේදයක් නොමැති නිසා දැඩිසේ පීඩාවට පත්වන බවත්, බැංකු ගිණුම් තිබියදී නව ගිණුම් ආරම්භ කිරීමට පැවසීම නිසා බැංකුවල ද රස්තියාදුවීමට සිදුව ඇති බවත්ය. මෙම නිසා පෝලිම්වල සිටින අය කෑමක් බීමක් වත් නොමැතිව අසරණ වන බවත් ඔහු පැවසූහ.\n\nහපුතලේ බුවනෙක",
       "URL": "https://divaina.lk/%e0%b6%85%e0%b7%83%e0%b7%8a%e0%b7%80%e0%b7%90%e0%b7%83%e0%b7%94%e0%b6%b8-%e0%b6%b4%e0%b7%9d%e0%b6%bd%e0%b7%92%e0%b6%b8%e0%b7%9a%e0%b6%af%e0%b7%93-%e0%b6%ad%e0%b7%8f%e0%b6%ad%e0%b7%8a%e0%b6%ad%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/82/"
}