{
       "Source": "divaina",
       "Timestamp": "September 13, 2023",
       "Headline": "පුතා පොලිස් අත්අඩංගුවට ගත් නිසා මව ගෙල වැලලාගෙන",
       "News Content": "පුතා පොලිස් අත්අඩංගුවට ගැනීම නිසා සිත් වේදනාවට පත් 44 හැවිරිදි මවක් ගෙල වැලලාගෙන මිය යෑමේ සිද්ධියක් මහව පොලිස් වසමෙන් වාර්තා වෙයි.\n\nමේ පිළිබඳව මහව පොලිසියෙන් අප කළ විමසීමකදී ප්‍රධාන පොලිස් පරීක්‍ෂක සංජීව බණ්ඩාරනායක මහතා කීවේ මියගිය කාන්තාවගේ පුතා තවත් තරුණයන් තිදෙනකු සමග පුද්ගලයෙකුට පහරදීම නිසා එම පුද්ගලයා රෝහල්ගත කර පසුව පිටව ගොස් තිබූ බවයි.\n\nකෙසේ වෙතත් මෙම පහරදීම මුල්කරගෙන අදාළ කාන්තාවගේ පුතා සැකකරුවකු වශයෙන් අත්අඩංගුවට ගෙන මහව අධිකරණයට ඉදිරිපත් කිරීමෙන් පසු නිදහස් වී පැමිණි බව ද පොලිසිය කියයි.\n\nමෙම කාන්තාවගේ දරුවා අත්අඩංගුවට ගැනීම නිසා ඇය මෙසේ දිවි හානිකරගෙන තිබෙන නමුත් දරුවාට ඇප දී නිදහස් කර තිබූ බවද පොලිසිය කියයි.\n\nඇයගේ පුතා අත්අඩංගුවට ගනු ලැබුවේ නීතිය අනුව යැයි ද පොලිසිය කියයි.\n\nනෝමන් පලිහවඩන",
       "URL": "https://divaina.lk/%e0%b6%b4%e0%b7%94%e0%b6%ad%e0%b7%8f-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94%e0%b7%80%e0%b6%a7-%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/27/"
}