{
       "Source": "divaina",
       "Timestamp": "April 8, 2022",
       "Headline": "මවට පියාට පහරදුන්  පුතු ගැන පියාගේ හදවත අධිකරණයේදී උණුවෙලා",
       "News Content": "මවට සහ පියාට පහරදීමේ චෝදනා මත අධිකරණ නියමයෙන් රිමාන්ඩ් භාරයේ සිටි සැකකරු (පුතා) රුපියල් ලක්ෂ දෙකක ශරීර ඇපමත මුදාහරින ලෙසට මිනුවන්ගොඩ මහෙස්ත‍්‍රාත් ටී. තේනබදු මහත්මිය ඉකුත් 06 වෙනිදා නියම කළාය.\n\nකටුනායක පොලිසිය මගින් අත්අඩංගුවට ගෙන අධිකරණ නියමයෙන් රිමාන්ඩ් භාරයේ සිටි තරුණ සැකකරුවකුට මෙසේ ඇප නියම කෙරිණි. තම පුතුට සමාව දෙන ලෙසට සැකකරුගේ පියා අධිකරණය හමුවේ පෙනී සිටිමින් නීතිඥ සරල කරුණාරත්න මහතා මගින් අධිකරණයෙන් ඉල්ලා සිටියේය.\n\nසැකකරුට තරයේ අවවාද කළ අධිකරණය ඔහුට නියම කළ ඇප කොන්දේසි සපුරාලීම මව හෝ පියා විසින් නොව වෙනත් ඥාතියකු විසින් සිදුකළ යුතු බවට නියම කෙරිණි. කටුනායක පොලිසියේ නඩු මෙහෙයුම් අංශයේ උ.පො.ප. මුදන්නායක මහතා පැමිණිල්ල මෙහෙය විය. නඩුව නැවත ජුනි මස 09 වෙනිදාට කැඳවීමට නියම කෙරිණි.\n\nමිනුවන්ගොඩ – ටෝනි කරුණානායක",
       "URL": "https://divaina.lk/%e0%b6%b8%e0%b7%80%e0%b6%a7-%e0%b6%b4%e0%b7%92%e0%b6%ba%e0%b7%8f%e0%b6%a7-%e0%b6%b4%e0%b7%84%e0%b6%bb%e0%b6%af%e0%b7%94%e0%b6%b1%e0%b7%8a-%e0%b6%b4%e0%b7%94%e0%b6%ad%e0%b7%94-%e0%b6%9c%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/504/"
}