{
       "Source": "divaina",
       "Timestamp": "August 26, 2023",
       "Headline": "ඇත්ත හැංගූ කොස්තාපල් පොලිසියෙන් දොට්ට",
       "News Content": "ගම්පොල නව කුරුඳුවත්ත පොලිසියේ සේවය කරන පොලිස් කොස්තාපල්වරයකු රාජකාරියට බැඳීමේදී ඉදිරිපත් කර තිබූ ලිපි ලේඛනවලදී ඔහු අතින් සිදු වූ රිය අනතුරක් වසන් කිරීම නිසා සේවයෙන් පහකර ඇත.\n\nමීට වසර 1 1/2කට කලින් ඔහු මෙසේ පොලිස් රාජකාරියට එකතු වී තිබිණි.\n\nකලකට පෙර රත්නපුර ප්‍රදේශයේදී ඔහු අතින් රිය අනතුරක් සිදු වී වරදකරුවකු බවට පත් වී ඇති අතර මොහු ඒ බව සඟවා මෙසේ පොලිස් රාජකාරියට එක් වී තිබේ.\n\nපොලිසියට බැඳුනු සෑම පොලිස් නිලධාරියකුගේම සුලමුල බුද්ධි අංශ නිලධාරීන් සොයා බලාගෙන යද්දි මොහු රිය අනතුරක් පිළිබඳව වරදකරුවකු වී නිතියේ රැහැනට කොටු වී සිටි අයකු බව අනාවරණය වී තිබේ.\n\nමෙම තොරතුරු සැඟවීමට හේතුව පිළිබඳව පොලිසිය කළ කරුණු විමසීමකදී හෙතෙම පවසා ඇත්තේ රත්නපුරේ පොලිසියේ නිලධාරියකු තමාට ඒ සඳහා අනුබල දුන් බවය.\n\nනෝමන් පලිහවඩන",
       "URL": "https://divaina.lk/%e0%b6%87%e0%b6%ad%e0%b7%8a%e0%b6%ad-%e0%b7%84%e0%b7%90%e0%b6%82%e0%b6%9c%e0%b7%96-%e0%b6%9a%e0%b7%9c%e0%b7%83%e0%b7%8a%e0%b6%ad%e0%b7%8f%e0%b6%b4%e0%b6%bd%e0%b7%8a-%e0%b6%b4%e0%b7%9c%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/49/"
}