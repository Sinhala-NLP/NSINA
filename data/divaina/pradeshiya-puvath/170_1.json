{
       "Source": "divaina",
       "Timestamp": "May 3, 2023",
       "Headline": "කෝකිලායි හි බුදුපිළිමයක් කඩා දැමූ මසුන් මරන්නා මීගමුවේදී කොටුවෙයි",
       "News Content": "මුලතිව් කෝකිලායි ප්‍රදේශයේ ස්ථාපිත බුදු මැදුරක තිබූ බුද්ධ ප්‍රතිමාවක් කඩා විනාශ කළ පුද්ගලයෙකු කෝකිලායි පොලීසිය විසින් 01 දා සැක පිට අත්අඩංගුවට ගෙන ඇති බව කෝකිලායි පොලීසිය සඳහන් කරයි.\n\nඑම ප්‍රදේශයේ වූ බුදු මැදුරක බුද්ධ ප්‍රතිමාවක් කඩා දමා ඇති බවට පොලීසියට ලද තොරතුරක් මත පොලීසිය අදාළ ස්ථානයට ගොස් පරීක්ෂණ ආරම්භ කොට තිබේ. ඒ අනුව බුද්ධ ප්‍රතිමාව විනාශව ඇති අයුරු පොලීසිය නිරීක්ෂණය කොට ඇති අතර ඒ ඔස්සේ සිදු කළ පරීක්ෂණ වලදී මීගමුව ප්‍රදේශයේ පදිංචි පුද්ගලයෙකු සැකපිට අත්අඩංගුවට ගෙන තිබේ.\n\nඅදාළ සැකකරු මෙම ප්‍රදේශයේ මසුන් ඇල්ලීමට ගොස් සිටින 33 හැවිරිදි අයෙකු වන අතර කෝකිලායි පොලීසිය සිද්ධිය සම්බන්ධයෙන් වැඩිදුර විමර්ෂණ සිදු කරනු ලබයි.\n\nමුලතිව් ප්‍රසන්න ප්‍රදීප්",
       "URL": "https://divaina.lk/%e0%b6%9a%e0%b7%9d%e0%b6%9a%e0%b7%92%e0%b6%bd%e0%b7%8f%e0%b6%ba%e0%b7%92-%e0%b7%84%e0%b7%92-%e0%b6%b6%e0%b7%94%e0%b6%af%e0%b7%94%e0%b6%b4%e0%b7%92%e0%b7%85%e0%b7%92%e0%b6%b8%e0%b6%ba%e0%b6%9a%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/170/"
}