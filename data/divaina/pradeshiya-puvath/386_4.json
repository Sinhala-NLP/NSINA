{
       "Source": "divaina",
       "Timestamp": "September 2, 2022",
       "Headline": "ගැබිනි මව සමග සිටි දැරියට අතවර කළ ත්‍රිරෝද රියැදුරු අවුරුදු 12 ක් හිරේ",
       "News Content": "සිය ගැබිනි මව සමග නිවසේ සිටි 13 හැවිරිදි පාසල් සිසුවියක කට වසා නිවසින් පිටතට රැගෙන ගොස් බලහත්කාරයෙන් දූෂණය කිරීමේ චෝදනාවට වරදකරු කළ 34 හැවිරිදි විවාහක ත්‍රිරෝද රථ රියැදුරකුට කොළඹ මහාධිකරණ විනිසුරු නවරත්න මාරසිංහ මහතා ඊයේ (01දා) බරපතළ වැඩ සහිත වසර 12 සිරදඬුවම් ලබාදුන්නේය.\n\nවිත්තිකරු රුපියල් විසිපන්දහසක දඩයකට ද යටත් කළ විනිසුරුවරයා වින්දිත තරුණියට රුපියල් ලක්‍ෂ දෙකක වන්දියක් ගෙවනා ලෙසට ද නියෝග කළේයග දැරිය පදිංචි නිවසට යාබදව පිහිටි නිවසේ පදිංචිකරුවකු වන එවකට 24 හැවිරිදි වියේ පසුවූ පස්හැවිරිදි දැරියකගේ පියකු වූ විත්තිකරු විසින් සිදුකර ඇත්තේ දරුවන් සිටිනා පියකු සිදු නොකළ යුතු ඉතා කුරිරු අපරාධයක් බවත් වින්දිත දැරිය පුරා වසර 10කට අධික කාලයක් තිස්සේ විඳිනා මානසික වේදනාව සුළුපටු නොවන බවත් ඇය හඬා වැළපෙමින් ලබාදුන් සාක්‍ෂිය අනුවම පැහැදිලි වන්නේ යැයි පවසමින් නීතිපතිවරයා වෙනුවෙන් පැමිණිල්ල මෙහෙය වූ රජයේ අධිනීතිඥ ශක්තිජාගොඩආරච්චි මහතා කළ කරුණු දැක්වීම සලකා බැලූ විනිසුරුවරයා එම දඬුවම් නියම කළේය.\n\nවිත්තිකරු ඔහුගේ බිරිඳ හා කුඩා දරුවා නිවසේ නොමැති අවස්ථාවක් බලා දැරිය ඔහුගේ නිවසට රැගෙන ගොස් ඇගේ කෑගැසීම පිටතට නොඇසෙන ලෙසට නිවසේ බෆල් යන්ත්‍රය අධික ශබ්දයෙන් වාදනය කර එම අපරාධය සිදුකිරීම මෙන්ම එම දැරිය හා ඇගේ මව අධිකරණය හමුවේ සාක්‍ෂි ලබාදීමෙන් අනතුරුව පදිංචිය හැර ගොස් ඇති බවට කරුණු ඉදිරිපත් වී තිබීම අනුවම එය ඇගේ සමස්ත පවුලේ සාමාජිකයන්ටම සිදුවූ අපරාධයක් බව පෙනී යන්නේ යැයි විනිසුරුවරයා සිය තීන්දුව ලබාදෙමින් පෙන්වා දුන්නේය.\n\nතමා එම අපරාධය නොකළ බව විත්තිකරු දඬුවම් නියම කිරීමට පෙර ඊයේ (01දා) විත්ති කූඩුවේ සිට හඬා වැළපෙමින් ප්‍රකාශ කළේයග තම අධිකරණය තීන්දු ලබා දෙනුයේ පැමිණිල්ලෙන් ඉදිරිපත් කරනා සාක්‍ෂි මත පදනම්ව හා නීතියේ ප්‍රතිපාදන මත බවත් වරදකරුවන්ට දඬුවම් ලබාදීම අධිකරණයේ කාර්යභාරය බවත් විනිසුරුවරයා පෙන්වා දුන්නේය.\n\nඒග ජේග ඒග අබේනායක",
       "URL": "https://divaina.lk/%e0%b6%9c%e0%b7%90%e0%b6%b6%e0%b7%92%e0%b6%b1%e0%b7%92-%e0%b6%b8%e0%b7%80-%e0%b7%83%e0%b6%b8%e0%b6%9c-%e0%b7%83%e0%b7%92%e0%b6%a7%e0%b7%92-%e0%b6%af%e0%b7%90%e0%b6%bb%e0%b7%92%e0%b6%ba%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/386/"
}