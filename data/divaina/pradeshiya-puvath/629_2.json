{
       "Source": "divaina",
       "Timestamp": "November 7, 2021",
       "Headline": "තන්තිරිමලෙන් සොයාගත් තවත් ඓතිහාසික පුදබිමක්",
       "News Content": "ජයශ‍්‍රී මහ බෝධීන් වහන්සේගෙන් පැන නැගි අෂ්ඨඵල බෝධීන් වහන්සේලාගෙන් නැගි අෂ්ඨඵල බෝධි අංකුර අතරින් එකක් පිහිටුවාලූ තිවක්ක බමුණුගම වර්තමානයේදී තන්තිරිමලය ලෙස හඳුන්වනු ලබන අතර මේ වන විටත් තන්තිරිමලය පුරාණ රාජමහා විහාරථානයේ වූ විශාල කළු ගලක් මත පිහිටි අෂ්ඨඵල බෝධීන් වහන්සේ ශ‍්‍රී ලංකා වාසී බෞද්ධ ජනතාවගේ වැඳුම් පිදුම් ලබයි.\n\nතන්තිරිමලය විහාරස්ථානය මෙසේ බෞද්ධ ජනතාගේ පූජෝපහාරයට ලක් වෙමින් තිිබියදී එම විහාරස්ථානයට කි.මී. 05 ක් පමණ දුරින් ඌත්එළිය නම් ප‍්‍රදේශයේ පිහිටි කාලයේ වැලි තලාවෙන් වැසී යමින් ඇති සංඝයා වහන්සේලා විශාල පිරිසක් බවුන් වඩා ඇති බවට සාක්ෂි ඇති නිධන් හොරුන්ගේ නිධන් සෙවීමේ විනාශ කිරීම්වලට ලක් වූ ඝණ කැලෑවෙන් වැසී ගිය පුද බිමක් මේ වනවිට සොයාගෙන එම පුද බිම බෞද්ධ ජනතාවගේ ආගමික සහජීවනය උදෙසා පුද කිරීමට තන්තිරිමලය පුරාණ රාජමහා විහාරධිපති උතුර නැගෙනහිර දෙදිසාවේ උප ප‍්‍රධාන සංඝනායක තන්තිරිමලේ චන්ද්‍රරතන හිමියන් විසින් කටයුතු කරගෙන යමින් සිටිති. මහින්දාගමනයෙන් පසුව මෙරට ඇති වූ බෞද්ධ පුනරුදයේ ප‍්‍රතිඵලයක් ලෙස මෙරට ජීවත් වූ ජනතාවගේ ප‍්‍රධාන ආගම බෞද්ධාගම බවට පත්වීම තුළින් ජනතාව සසර ගමනින් එතෙර වීමේ ප‍්‍රධාන මග ලෙස බුදු දහම තෝරාගෙන මෙරට ජනයාගෙන් බොහෝ පිරිසක් භික්ෂු ශාසනයට ඇතුළත්ව බවුන් වඩන්නට වීම හේතුවෙන් ශී‍්‍ර ලංකාව පුරා විශාල ලෙස වෙහෙර විහාර ඉදි වන්නට විය. මෙම කාලය තුළ භික්ෂූන් විශාල පිරිසක් තන්තිරිමලය අෂ්ඨඵල බෝධීන් වහන්සේ ඇසට පේන මානයේ සිට බවුන් වඩන්නට කටයුතු කිරීමද නිරන්තරයෙන් සිදු වන්නට ඇත.\n\nතන්තිරිමලය ප‍්‍රදේශයේ මල්වතු ඔය ආසන්නයට වන්නට ඝණ කැලෑවෙන් වැසී ගොස් ඇති පූජනීය ස්ථානයක් ඇති බවට 1960 වර්ෂයේදී පමණ එවකට තන්තිරිමලය පුරාණ රාජමහා විහාරස්ථානයේ වැඩ වසමින් එම ප‍්‍රදේශය ජනතාවගේ ජීවනෝපාය සැපයීම සඳහා අමිල මෙහෙවරක් සිදු කළ කුඩා කොන්ගස්කඩ විමලඥාණ හිමියන් විසින් සොයාගෙන මෙම පූජනීය ස්ථානයේ හිමි නමනක්ද වඩා හිඳුවා මෙම පුද බිම සංවර්ධනය කරන්නට කටයුතු කළද පසුව ඇති වූ එල්ටීටීඊ ත‍්‍රස්තවාදයත් සමග ජනතාව මෙම ප‍්‍රදේශ වලින් ඉවත්ව ගම්මාන මැදට සංක‍්‍රමණය වීමත් සමග නැවතත් මෙම පුද බිම වනයෙන් වැසී ගිය අතර වසර 30 ක යුද්ධය අවසන් වීමෙන් පසුව තන්තිරිමලය විහාරස්ථානයේ වර්තමාන විහාරාධිපති උතුර නැගෙනහිර දෙදිසාවේ උප ප‍්‍රධාන සංඝනායක තන්තිරිමලේ චන්ද්‍රරතන හිමියන්ටද මෙම පුද බිම පිළිබඳව දැන ගන්නට ලැබී උන්වහන්සේ විසින් රජරට විශ්වවිද්‍යාලයේ පුරාවිද්‍යා අංශය සමග එක්ව මෙම පුද බිම හා ඒ ආශ‍්‍රිත ප‍්‍රදේශය පිළිබඳව ගවේෂණයක් සිදු කරන ලද අතර එම ගවේෂණය අනුව මෙම ප‍්‍රදේශය රාජ්‍ය අනුග‍්‍රහය යටතේ ගඩොල් හා වළං කර්මාන්තයේ යෙදුණු මහානාග නම් රාජ්‍ය සෙනවියෙකු වාසය කළ ඉතාම සශ‍්‍රික ප‍්‍රදේශයක් ලෙස පැවති අතර එම මහානාග නම් සෙනවියාගේ අනුග‍්‍රහය ලබමින් භික්ෂුන් විශාල පිරිසක් බවුන් වැඩූ පුද බිමක් ලෙස මෙම ප‍්‍රදේශය හඳුනාගෙන ඇත. (මේ බවට සාක්ෂි ඇති ගල්ලෙන් /සීමා මාලක විශාල ප‍්‍රමාණයක් සහ චෛත්‍ය ලෙස සැළකෙන බිම් කොටස් කිහිපයක් මෙන්ම නිධන් හොරුන් විසින් කඩා බිඳ දැමූ බුදු පිළිම කොටස්ද සොයාගෙන ඇත.)\n\nමේ අනුව මෙම ඝණ වනයෙන් වැසී ගිය පුද බිම නැවත ජනතා පුද සත්කාරයට ලබාදීම අරමුණු කර ගනිමින් තන්තිරිමලේ චන්ද්‍රරතන හිමියන් කටයුතු කරලීම ආරම්භ කරමින් ප‍්‍රදේශයේ ජනතාව සහ ප‍්‍රදේ්ශයේ යුද හමුදාව හා සිවිල් ආරක්ෂක බළකාය එක් කර ගනිමින් මෙම ප‍්‍රදේශය එළි පෙහෙලිකර මැටියෙන් තැනූ කුඩා ආවාස ගෙයක් ඉදිකර උන් වහන්සේගේ තත් ශිෂ්‍ය හිමි නමක් වන පූජ්‍ය මැද ඔයාමඩුවේ පඤ්ඤාසාර හිමියන් මෙහි වඩා හිඳුවා කදම්බ නදිය (මල්වතු ඔය) අසබඩ පිහිටි පුද බිමක් වීමත් මහනාග නම් සෙනවියා මෙම ප‍්‍රදේශය පාලනය කිරීමත් සිහිවීම සඳහා මෙම පුද බිම ‘‘ කදම්බනදී මහා නාගතොට විහාරස්ථානය’’ නමින් නම් කොට තමන් වහන්සේගේ විහාරස්ථානයේ දායකත්ව ලබමින් සිටි දායක පිරිසෙන් දායක පවුල් 500 ක පමණ පිරිසක් මෙම විහාරස්ථානයේ දායක පවුල් බවට පත්කර මෙම පුද බිමේ සංවර්ධන කටයුතු සඳහා 2019.07.20 වන දින මූලාරම්භය තබන ලද අතර වාරිමාර්ග දෙපාර්තමේන්තුවේ පහළ මල්වතුඔය සංවර්ධන ව්‍යාපෘතියේ අධ්‍යක්ෂවරයා ඇතුළු කාර්ය මණ්ඩලයේ අනුග‍්‍රහය ඇතිව විහාරස්ථානයට පිවිසෙන මාර්ගය ඉදිකර ගැනීම, ලංකා විදුලිබල මණ්ඩලයේ අනුරාධපුර විදුලි සාමාන්‍යාධිකාරිවරයා ඇතුළු කාර්ය මණ්ඩලයේ අනුග‍්‍රහය ඇතිව විහාරස්ථාන පරිශ‍්‍රය වෙතට තෙකලා විදුලිය ලබාගැනීම වැනි කටයුතු මේ වන විට සිදු කර ඇති අතර මෙම ප‍්‍රදේශයට පැමිණි ගම්පහ ප‍්‍රදේශයේ ව්‍යාපාරිකයෙකු වන තිලකරත්න රාමනායක මහතාගේ අනුග‍්‍රහය ඇති රුපියල් ලක්ෂ අසූවක පමණ මුදලක් වැය කර නව සංඝාවාසයක් ඉදිකර ඇති අතර එම සංඝාවාසය මෙම මස 10 වන දින සඟ සතු කර පූජාකර දීමට සැළසුම් කර ඇත.\n\nමේ අනුව මේ වන විට මෙම වන ගතව තිබූ පැරණි විහාරස්ථානයේ සංවර්ධන කටයුතු මේ විට ආරම්භ කර ඇති අතර මෙහි සංවර්ධන කටයුතු සඳහා පුරාවිද්‍යා දෙපාර්තමේන්තුවේ අවධානය යොමු කර ඇතත් ඒ සඳහා මුල්‍ය ප‍්‍රතිපාදන ලබා ගැනීමේ ඇති ගැටලූකාරී තත්ත්වය මත මෙම සංරක්ෂණ කටයුතු සිදු කිරීමට අපහසු තත්ත්වයේ ඇති අතර මෙහි දැනට විනාශ වී යමින් පවතින චෛත්‍ය සංරක්ෂණය කිරීම සඳහා අවශ්‍ය මූල්‍ය දායකත්වය ලබා දීමට හෝමාගම ප‍්‍රදේශයේ පදිංචිකරුවෙකු වන සුමී ගායන මිත‍්‍රපාල නම් මහතෙකු විසින් කටයුතු කරනු ලබන අතර එම කටයුතු මේ වන විට ආරම්භ කර ඇති අතර මෙම විහාරස්ථානයේ ජය ශ‍්‍රී මහ බෝධීන් වහන්සේගේ අංකුරයක් රෝපිත කිරීමට සැළසුම් කර ඇති බවත් දැනට විනාශ වී යමින් පවතින බුදු පිළිම සීමා මාලක ආදී පොළොව යට සැඟව ඇති අපේ බෞද්ධ පුනරුදය නැවත මෙරට බෞද්ධ ජනතාව වෙත දැක බලා ලැනීමට සැළසීමට ශ‍්‍රී ලංකා වාසී ජනතාවගේ සහය පතන බවත් තන්තිරිමලේ චන්ද්‍රරතන නායක හිමියන් පවසති.\n\n(මෙම ලිපිය සැකසීමට හා අදාළ ප‍්‍රදේශයේ සංචාරය කිරීමට සහය දැක්වූ තන්තිරිමලය පුරාණ රාජමහා විහරස්ථානයේ දායක සභාවේ හිටපු සභාපති පී. අමරසිංහ මහතාටත් සිවිල් ආරක්ෂක ජ්‍යෙෂ්ඨ නියාමක නිහාල් ජයවර්ධන මහතාටත් ස්තූතිය පිරිනමමි)\n\nමහ විලච්චිය –සමන් විජිත කුමාර",
       "URL": "https://divaina.lk/%e0%b6%ad%e0%b6%b1%e0%b7%8a%e0%b6%ad%e0%b7%92%e0%b6%bb%e0%b7%92%e0%b6%b8%e0%b6%bd%e0%b7%99%e0%b6%b1%e0%b7%8a-%e0%b7%83%e0%b7%9c%e0%b6%ba%e0%b7%8f%e0%b6%9c%e0%b6%ad%e0%b7%8a-%e0%b6%ad%e0%b7%80%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/629/"
}