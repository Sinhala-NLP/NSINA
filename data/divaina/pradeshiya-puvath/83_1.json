{
       "Source": "divaina",
       "Timestamp": "July 28, 2023",
       "Headline": "සුජය, කැන්ඩොස්, BOC රන් කැකුළු ශිෂ්‍යත්ව සම්මන්ත්‍රණය අද මිනුවන්ගොඩ කටුවැල්ලේගම නවෝද්‍යා මහා විද්‍යාලයේ දී",
       "News Content": "සුජය ශිෂ්‍යත්ව පුවත්පත මගින් සංවිධානය කරනු ලබන ශිෂ්‍යත්ව සම්මන්ත්‍රණ මාලාවේ 2023 වර්ෂයේ විසිපස්වැනි ශිෂ්‍යත්ව සම්මන්ත්‍රණය ජූලි 28 වැනි සිකුරාදා (අද) බප/මිනු/කටුවැල්ලේගම නවෝද්‍යා මහා විද්‍යාලයේදී පැවැත්වීමට නියමිතය. අනාගතයට අධ්‍යාපනයෙන් පිරිපුන් දරු පරපුරක් බිහි කිරීමට පුරෝගාමීව කටයුතු කරන උපාලි පුවත්පත් සමාගමේ සුජය ශිෂ්‍යත්ව පුවත්පතේ මෙම සත්කාරයට මිනුවන්ගොඩ අධ්‍යාපන කලාපයේ ආරාධිත පාසල් කිහිපයක සිසු සිසුවියෝ සහභාගි වෙති. මිනුවන්ගොඩ කලාප අධ්‍යාපන අධ්‍යක්‍ෂ ඒ. වජිර රණරාජා පෙරේරා මහතාගේ අනුමැතියෙන් සහ කටවැල්ලේගම නවෝද්‍යා මහා විද්‍යාලයේ විදුහල්පති ජී. වී. ගාමිණී වනිගසේකර මහතාගේ හා රිෂිත දිනුශංක මෙන්ඩිස් මහතාගේ මූලිකත්වයෙන් මෙම සුජය, කැන්ඩොස්, BOC රන් කැකුළු ශිෂ්‍යත්ව සම්මන්ත්‍රණය පැවැත්වීමට නියමිතය.\n\nමෙම ශිෂ්‍යත්ව සම්මන්ත්‍රණයේ දේශන මෙහෙයවීම අනුරාධපුර පැණසර ප්‍රාථමික විද්‍යාලයේ ආචාරිණී ප්‍රවීණ ශිෂ්‍යත්ව දේශිකා ප්‍රදීපා මධුවන්ති රාජකරුණා මහත්මිය විසින් සිදුකිරීමට නියමිතය. මීට සමගාමීව පැවැත්වෙන දෙමාපිය දැනුම්වත් කිරීමේ දේශනය ප්‍රවීණ දේශක, කළුතර පොලිස් විද්‍යාලයේ සොකො පුහුණු අංශයේ ස්ථානාධිපති පොලිස් පරීක්‍ෂක චාමර විජේරත්න මහතා විසින් සිදුකෙරේ.",
       "URL": "https://divaina.lk/%e0%b7%83%e0%b7%94%e0%b6%a2%e0%b6%ba-%e0%b6%9a%e0%b7%90%e0%b6%b1%e0%b7%8a%e0%b6%a9%e0%b7%9c%e0%b7%83%e0%b7%8a-boc-%e0%b6%bb%e0%b6%b1%e0%b7%8a-%e0%b6%9a%e0%b7%90%e0%b6%9a%e0%b7%94%e0%b7%85%e0%b7%94-2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/83/"
}