{
       "Source": "divaina",
       "Timestamp": "March 31, 2023",
       "Headline": "සමස්ත ලංකා අපේක්ෂා සමාජ සංවිධානයේ පළමු සංවත්සරයේදී 125 දෙනකුට සම්මාන",
       "News Content": "ඓතිහාසික උරුමය සුරැකීමේ සංවිධානයට අනුබද්ධ සමස්ත ලංකා අපේක්ෂා සමාජ සංවිධානයේ පළමු සංවත්සරය 25 වැනිදා කොළඹ විශ්වවිද්‍යාලයීය විද්‍යා පීඨ නව කලාගාරයේදී පැවැත්විණි. එහිදී කලාකරුවන් මෙන්ම විවිධ ක්ෂේත්‍රවල ප්‍රවීණයන් 125 දෙනකුට සම්මාන සහතික ප්‍රදානය කිරීමක් ද සිදුවිණි.\n\nජ්‍යෙෂ්ඨ ගායන ශිල්පිනී සුජාතා අත්තනායක මහත්මිය හා ප්‍රවීණ ක්‍රිකට් විස්තර විචාරක ප්‍රේමසර ඈපාසිංහ මහතා උත්සවයේ ප්‍රධාන ආරාධිතයා වූ පුරාවිද්‍යා අධ්‍යක්ෂ ජනරාල් ජ්‍යෙෂ්ඨ මහාචාර්ය අනුර මනතුංග මහතා අතින් සම්මාන ලබා ගත් අයුරු මෙහි දැක්වෙයි.\n\nසමස්ත ලංකා අපේක්ෂා සමාජයේ න්‍යායාචාර්ය කැලණිය විශ්වවිද්‍යාලයේ කථිකාචාර්ය විරාජ් සූරියබණ්ඩාර මහාතා ද ඡායාරූපවල සිටී.\n\nඑම සංවිධානයේ නිර්මාතෘ අනුරුද්ධ මුතුගම මහතා පිළිගැනීමේ කතාව කළේය.",
       "URL": "https://divaina.lk/%e0%b7%83%e0%b6%b8%e0%b7%83%e0%b7%8a%e0%b6%ad-%e0%b6%bd%e0%b6%82%e0%b6%9a%e0%b7%8f-%e0%b6%85%e0%b6%b4%e0%b7%9a%e0%b6%9a%e0%b7%8a%e0%b7%82%e0%b7%8f-%e0%b7%83%e0%b6%b8%e0%b7%8f%e0%b6%a2-%e0%b7%83/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/198/"
}