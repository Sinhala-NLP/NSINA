{
       "Source": "divaina",
       "Timestamp": "September 8, 2023",
       "Headline": "වේල්සයේ බීකන්ස් විලේ ගිලුණු දරුවන් දෙදෙනකු බේරාගත් උතුරේ තරුණයා මඩේ එරී මරුට",
       "News Content": "බ්‍රිතාන්‍යයේ වේල්සයේ පිහිටි බ්‍රෙකන් බීකන්ස් විලේ ගිලෙමින් සිටි විදේශික කුඩා දරුවන් දෙදෙනකු බේරා ගැනීමට ක්‍රියා කළ යාපනයේ තරුණයෙකු එම විලේම ගිලී ඉකුත් 6 දා මියගොස් තිබේ.\n\nමෝහනනිදන් මුරුගානන්තරාජා නමැති 27 හැවිරිදි මෙම තරුණයා දියේ ගිලෙමින් සිටි විදේශික කුඩා ළමයින් දෙදෙනා බේරාගෙන ගොඩට රැගෙන විත් ඇති අතර අවසානයේදී ඔහු එම විලේ ගිලී ඔහුගේ මළසිරුර දියයට සැඟව ගොස් තිබේ.\n\nපොලිසිය, ගුවන් ගිලන්රථ, ගිනි නිවන ඒකකය ඇතුළු හදිසි සේවා එම ස්ථානයට ගොස් මෝහනනිදන්ගේ දේහය සෙවූ නමුත් ඒ අවස්ථාවේදී ඔහුගේ සිරුර ගොඩ ගැනීමට නොහැකි වී තිබේ. පසුව එම විලට විශේෂිත කැමරාවක් යවා ඉන් ලැබුණු දර්ශන ඔස්සේ කටයුතු කරමින් මඩේ එරී සිටි ඔහුගේ මළසිරුර ගොඩ ගෙන තිබේ. මෝහනනිදන්ගේ අවමංගල්‍ය කටයුතු බ්‍රිතාන්‍යයේදී සිදු කිරීම සඳහා ඨදත්‍මබාඵැ නමැති සමාජ මාධ්‍ය ජාලා පිටුවක් හරහා අරමුදල් රැස්කරමින් සිටින අතර මේ වනවිට එම අරමුදලට බ්‍රිතාන්‍ය පවුම් විසිදහසකට වඩා ලැබී ඇතැයි ලන්ඩන් නුවරින් වාර්තා වෙයි. මෝහනනිදන් මුරුගානන්තරාජා ලන්ඩනයේ රැකියාවක් සඳහා ගොස් ඇත්තේ මීට වසර දෙකහමාරකට ඉහතදී වන අතර ඔහු යාපනයේ වෙලනෙයි ප්‍රදේශයේ පදිංචිකරුවෙකි.\n\nදිනසේන රතුගමගේ",
       "URL": "https://divaina.lk/%e0%b7%80%e0%b7%9a%e0%b6%bd%e0%b7%8a%e0%b7%83%e0%b6%ba%e0%b7%9a-%e0%b6%b6%e0%b7%93%e0%b6%9a%e0%b6%b1%e0%b7%8a%e0%b7%83%e0%b7%8a-%e0%b7%80%e0%b7%92%e0%b6%bd%e0%b7%9a-%e0%b6%9c%e0%b7%92%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/32/"
}