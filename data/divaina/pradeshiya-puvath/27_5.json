{
       "Source": "divaina",
       "Timestamp": "September 13, 2023",
       "Headline": "රජරට දුම්රියේ ගිය නෙදර්ලන්ත කාන්තාවගේ කැමරාවත් අරන් සොරා පැන ගිහින්",
       "News Content": "නෙදර්ලන්තයේ සිට සංචාරයක් සඳහා මෙරටට පැමිණ රජරට රැජින දුම්රියේ නැඟී අනුරාධපුරයට පැමිණෙමින් සිටි නෙදර්ලන්ත ජාතික කාන්තාවකගේ කැමරාව පැහැර ගෙන ධාවනය වෙමින් තිබූ දුම්රියෙන් බිමට පැන පුද්ගලයෙකු පලා ගොස් ඇති බව අනුරාධපුර සංචාරක පොලීසිය පවසයි.\n\nනෙදර්ලන්තයේ ග්රොනින්ගන් ප්‍රදේශයේ පදිංචිව සිටින එම කාන්තාවල තම පෙම්වතා සමග ඉකුත් 9 දා පුද්ගලික සංචාරයක් සඳහා ලංකාවට පැමිණල මීගමුව ප්‍රදේශයේ හෝටලයක නවාතැන් ගෙන පසුදා 10දා වේයන්ගොඩ දුම්රිය ස්ථානයෙන් රජරට රැජින දුම්රියට නැඟ පැමිණෙමින් සිටියදී මෙම කොල්ලකෑම සිදුව ඇති බව පොලීසිය කියයි.\n\nපස්වරු 02.45ට පමණ වේයන්ගොඩ දුම්රිය ස්ථානයෙන් දුම්රියට නැඟ පැය දෙකක පමණ කාලයක් පැමිණීමෙන් පසු සවස 5ට පමණ මෙම සිද්ධිය සිදුව ඇති බවත් එම අවස්ථාවේදී දුම්රිය මැදිරියේ සිටි නාඳුනන පුද්ගලයෙකු එක්වරම එම විදෙස් කාන්තාවගේ උකුල මත තබා ගෙන සිටි කැමරාව සහිත බෑගය පැහැර ගෙන ධාවනය වෙමින් තිබූ දුම්රියෙන් පැන පලා ගොස් තිබූ බව පොලිසිය කියයි.\n\nමේ දුම්රියේ සිටි මගීන්ද එය දුටු බවත් ඉන්පසුව දුම්රිය මැදිරියේ සවිකර තිබූ හදිසි නැවතුම් යතුර ක්‍රියාත්මක කළත් එය ක්‍රියාත්මක නොවූ බවත්ල ඊට පසුව තිබූ දුම්රිය ස්ථානයෙන් බැස එම දුම්රිය ස්ථානාධිපතිවරයා ඇතුළු නිලධාරීන්හට තමන් මුහුණ පෑ සිද්ධිය සම්බන්ධයෙන් දැනුවත් කර ඇතැයිද පැමිණිල්ලේ සඳහන් වේ.\n\nපැමිණිලිකාර නෙදර්ලන්ත ජාතික කාන්තාව මෙම සිද්ධිය සිදු වූ අවස්ථාවේදීල එම සොරකම සිදු වූ ස්ථානය, ගූගල් මැප්, එක ආධාරයෙන්, එකක් තම ජංගම දුරකථනයෙන් ලබා ගෙන තිබූ අතර එම ස්ථානය අඹන්පොළ පොලිස් වසමේ ප්‍රදේශයක් වීම හේතුවෙන් එහි විමර්ශන කටයුතු සඳහා අඹන්පොළ පොලිසිය වෙත දැනුම් දුන් බවද අනුරාධපුර සංචාරක පොලිසිය පවසයි.\n\nමිහින්තලේ – රංග චතූ",
       "URL": "https://divaina.lk/%e0%b6%bb%e0%b6%a2%e0%b6%bb%e0%b6%a7-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba%e0%b7%9a-%e0%b6%9c%e0%b7%92%e0%b6%ba-%e0%b6%b1%e0%b7%99%e0%b6%af%e0%b6%bb%e0%b7%8a%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/27/"
}