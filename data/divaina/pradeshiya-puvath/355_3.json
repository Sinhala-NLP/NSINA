{
       "Source": "divaina",
       "Timestamp": "October 11, 2022",
       "Headline": "දක්ෂිණ අධිවේගයේ අනතුරින්  හිස කඳින් වෙන්වී කාන්තාවක් එතැනදීම ජීවිතක්ෂයට",
       "News Content": "තවත් 7කට තුවාලකොළඹ පිටත වටරවුම් මාර්ගයේ අතුරුගිරිය ප්‍රදේශයේදී ඊයේ 10 අලු‍යම සුඛෝපභෝගී මෝටර් රථයක් සහ වෑන් රථයක් එකිනෙක ගැටීමෙන් කාන්තාවක් මියගිය බව  අතුරුගිරිය රථවාහන අනු පාලක මධ්‍යස්ථානය කියයි.එම වාහනවල ගමන් ගත් කාන්තාවන් සිව්දෙනකු සහ පිරිමි පුද්ගලයන් තිදෙනෙකු තුවාල ලබා රෝහල් ගත කළ බව පොලිසිය කියයි. අනතුරින් මියගොස් ඇත්තේ මාලඹේ තලාහේන ප්‍රදේශයේ පදිංචි සුනේත්‍රා විජේසේකර 56 නමැති දෙදරු මවකි. ගාල්ල ප්‍රදේශයේ අවමංගල්‍ය නිවසකට ගොස් යළි මාලබේ ප්‍රදේශයේ කරා යමින් සිටි පිරිසක් ගමන්ගත් වෑන් රථයක පිටුපසින් ගමන්ගත් සුඛෝපභෝගී ජීප් රථයක්ගැටීමෙන් මෙම අනතුර වී ඇතැයි පොලිසිය කියයි. සිදුවූ අනතුරක් සමඟ වෑන් රථ රියදුරු අසුනට පිටුපස අසුනේ සිටි කාන්තාවක් සහ තවත් කීප දෙනකු වෑන් රථයෙන් පිටතට විසි වී ඇති අතර කාන්තාවගේ සිරුර වම්පස ආරක්ෂිත වැටෙහි ගැටීමෙන් ඇයගේ ගෙල ප්‍රදේශය ආරක්ෂිත වැටේ කැපී යාමෙන් හිස කොටස කඳින් වෙන්ව ගොස් එම ස්ථානයේදීම මියගොස් තිබූ බවත් බව පොලිසිය කියයි. අනතුරින් තුවාල ලැබූවන් හෝමාගම මූලික රෝහල වෙත ඇතුළත් කර ඇත. සිදුවූ අනතුරින් අධිවේගී ආරක්ෂිත යකඩ වැටේ ස්ථාන කීපයකට සුඛෝපභෝගී ජීප් රථයට සහ වෑන් රථයට බරපතළ අලාභ සිදු වී ඇත. අධිවේගී මාර්ග රථවාහන පොලිසියේ අධ්‍යක්ෂක ජ්‍යෙෂ්ඨ පොලිස් අධිකාරි මයුර පෙරේරා, සහකාර පොලිස් අධිකාරී කපිල අබේනායක, ස්ථානාධිපති ප්‍රධාන පොලිස් පරීක්ෂක අනුරුද්ධ චන්ද්‍රසේකර මහත්වරුන්ගේ උපදෙස් මත අධිවේගී මාර්ග රථවාහන අතුරුගිරිය අනුපාලක මධ්‍යස්ථානයේ ස්ථානාධිපති ප්‍රධාන පොලිස් පරීක්ෂක එම්. එස්. අශෝක කුමාර, උප පොලිස් පරීක්ෂක ශාන්ත කුමාර, පොලිස් සැරයන් (56989) කමල්, පොලිස් කොස්තාපල් 3273 කරුණාරත්න යන මහත්වරු පරීක්ෂණ පවත්වති.\n\nබණ්ඩාරගම බිමල් ජයසිංහ",
       "URL": "https://divaina.lk/%e0%b6%af%e0%b6%9a%e0%b7%8a%e0%b7%82%e0%b7%92%e0%b6%ab-%e0%b6%85%e0%b6%b0%e0%b7%92%e0%b7%80%e0%b7%9a%e0%b6%9c%e0%b6%ba%e0%b7%9a-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%92%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/355/"
}