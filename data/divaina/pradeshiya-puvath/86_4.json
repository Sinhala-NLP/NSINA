{
       "Source": "divaina",
       "Timestamp": "July 25, 2023",
       "Headline": "ඔරොප්පුවත්ත නගර සභා ගොඩනැගිල්ලකින් හිස් මුදල් පසුම්බි ජාතික හැඳුනුම්පත් සහ පාස්පෝට් තොගයක් මතුවෙයි",
       "News Content": "ගාල්ල ඔරොප්පුවත්ත පිහිටි නගර සභා ගොඩනැගිල්ලක වහලයේ තිබී හිස් මුදල් පසුම්බි රැසක් සහ ජාතික හැඳුනුම්පත් තොගයක්ද විදේශ ගමන් බලපත්‍ර කිහිපයක්ද නගර සභා සේවකයින් විසින් සොයාගෙන පොලිසිය වෙත බාරදී තිබේ.\n\nනගර සභා සේවකයින් විසින් එම ගොඩනැගිල්ලේ වහලය මත තිබෙන අතහැර දමා තිබෙන ජල ටැංකියක තිබූ ගසක් ඉවත් කිරීමට යාමේදී මෙම හිස් පසුම්බි සහ හැඳුනුම්පත් තොගය සොයාගෙන ඇත.\n\nපොලිසිය පැවසුවේ නගරයේදී, බස් රථවලදී සහ නිවෙස්වලින් මුදල් පසුම්බි සොරකම් කරන සොරුන් ඒවායේ තිූබූ මුදල් ගෙන හිස් පසුම්බි මෙම වහලය මතට විසිකර ඇති බවය.\n\nහැඳුනුම්පත් අයිතිකරුවන්ට දැනුම්දීමට පියවර ගන්නා බවද පොලිසිය පැවසීය.ගාල්ල ලලිත් චාමින්ද, එස්. කේ. කළුආරච්චි, අහංගම සුගතපාල දීයගහගේ, වංචාවල ගැමුණු චන්ද්‍රලාල්",
       "URL": "https://divaina.lk/%e0%b6%94%e0%b6%bb%e0%b7%9c%e0%b6%b4%e0%b7%8a%e0%b6%b4%e0%b7%94%e0%b7%80%e0%b6%ad%e0%b7%8a%e0%b6%ad-%e0%b6%b1%e0%b6%9c%e0%b6%bb-%e0%b7%83%e0%b6%b7%e0%b7%8f-%e0%b6%9c%e0%b7%9c%e0%b6%a9%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/86/"
}