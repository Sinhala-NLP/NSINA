{
       "Source": "divaina",
       "Timestamp": "December 31, 2022",
       "Headline": "බස්නාහිර මුලට එයි",
       "News Content": "ශ්‍රී ලංකා ආර්ථිකයට ප්‍රමුඛ දායකත්වය ලබාදෙන අංශය බවට 2021 වසරේදීද බස්නාහිර පළාත පත් වෙමින් එම පළාතේ දළ දේශීය නිෂ්පාදිතයට දක්වන දායකත්වය සියයට 42.6 ක් වාර්තා කර ඇත.\n\nමහ බැංකුව නිකුත් කළ නවතම පළාත් දළ දේශීය නිෂ්පාදිත දත්ත අනුව මේ බව අනාවරණය වන අතර දළ දේශීය නිෂ්පාදිතයට වයඹ පළාතේ දායකත්වය සියයට 11.1 ක් සහ මධ්‍යම පළාතේ දායකත්වය සියයට 10.1 ක් බවට පත්වෙමින් එම පළාත් දෙක ජාතික නිෂ්පාදිතයට වැඩිම දායකත්වය සපයන දෙවන සහ තෙවන පළාත් දෙක බවටද පත්ව ඇත.\n\n2020 වසරේ සියයට 42.2 ක් වූ බස්නාහිර පළාතේ දළ දේශීය නිෂ්පාදිතයට දක්වන දායකත්වය 2021 වසරේදී සියයට 42.6 ක් දක්වා වර්ධනය වීමද සිදුව ඇත.\n\nශ්‍යාම් නුවන් ගනේවත්ත",
       "URL": "https://divaina.lk/%e0%b6%b6%e0%b7%83%e0%b7%8a%e0%b6%b1%e0%b7%8f%e0%b7%84%e0%b7%92%e0%b6%bb-%e0%b6%b8%e0%b7%94%e0%b6%bd%e0%b6%a7-%e0%b6%91%e0%b6%ba%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/282/"
}