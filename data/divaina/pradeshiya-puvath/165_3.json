{
       "Source": "divaina",
       "Timestamp": "May 8, 2023",
       "Headline": "බණ්ඩි පෝර ගන්න ආණ්ඩුව දුන් මුදල් ගොවීන් සියයට 95ක්ම කෑමට වැය කරලා",
       "News Content": "මෙවර 2022/23 මහ කන්නයේදී බණ්ඩි පොහොර මිල දී ගැනීම සඳහා ආසියානු සංවර්ධන බැංකුව විසින් රජයට ලබා දුන් රුපියල් බිලියන 08ක මුදලින් බණ්ඩි පොහොර මිල දී ගෙන ඇත්තේ ගොවීන් සියයට 05ක් පමණක් බව ද ඉතිරි පිරිස එම මුදල් එදිනෙදා ආහාරපාන මිලදී ගැනීමට වැයකර ඇති බව ද හෙළි වී තිබේ.\n\nහෙක්ටෙයාර් එකක් සඳහා රුපියල් 10,000 බැගින් හා හෙක්ටෙයාර් 02ක් සඳහා රුපියල් 20,000 බැගින් එම මුදල් ගොවිජන සංවර්ධන දෙපාර්තමේන්තුව විසින් ගොවි ජනතාවගේ ගිණුම්වලටම බැර කරනු ලැබීය. පසුගිය සතියේ කෘෂිකර්ම අමාත්‍ය මහින්ද අමරවීර මහතාගේ ප්‍රධානත්වයෙන් පැවති සාකච්ඡාවකදී මෙම කරුණු අනාවරණය විය.\n\nකෘෂිකර්ම අමාත්‍යාංශය විසින් බණ්ඩි පොහොර මෙටි්‍රක් ටොන් 36,000ක් ආනයනය කළ ද ගොවීන් විසින් ඉන් මිල දී ගෙන තිබෙන්නේ සමස්ත ප්‍රමාණයෙන් සියයට 05ක් පමණක් බවට රජයට අයත් පොහොර සමාගම් දෙකෙහි සභාපතිවරු මෙහිදී කරුණු ඉදිරිපත් කළහ.උපාලි ද සේරම්",
       "URL": "https://divaina.lk/%e0%b6%b6%e0%b6%ab%e0%b7%8a%e0%b6%a9%e0%b7%92-%e0%b6%b4%e0%b7%9d%e0%b6%bb-%e0%b6%9c%e0%b6%b1%e0%b7%8a%e0%b6%b1-%e0%b6%86%e0%b6%ab%e0%b7%8a%e0%b6%a9%e0%b7%94%e0%b7%80-%e0%b6%af%e0%b7%94%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/165/"
}