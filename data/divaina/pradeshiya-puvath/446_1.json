{
       "Source": "divaina",
       "Timestamp": "June 22, 2022",
       "Headline": "ඉන්ධන පොම්පකරුවෝ ෆුල්ටෑන්ක් මගින් ගසාගෙනම කති!",
       "News Content": "වාහනයේ ටැංකිය පිරෙන්නට පෙට්‍රල් හෝ ඩීසල් ලබාගැනීමට අවශ්‍ය නම් මහනුවර ඇතැම් ඉන්ධන හල්වල පොම්ප ක්‍රියාකරුවකුට රුපියල් දෙදහසක් හෝ ඊට වැඩි උපකාරයක් කළ යුතුව තිබෙන බව අනාවරණය වෙයි.\n\nවාහනයේ ප්‍රමාණය අනුව උපකාරය වැඩි අඩු වන බව රථ වාහන හිමියෝ පවසති.\n\nබස් රථයක්, ලොරියක් හෝ ටිපර් රථයක් වැනි බර වාහනයක් සඳහා ටැංකිය පුරවා ගැනීම සඳහා රුපියල් 2000 සිට ඉහළට ද සාමන්‍ය ප්‍රමාණයේ මෝටර් රථයක් සඳහා රුපියල් 1000 සිට ද ත්‍රිරෝද සහ යතුරුපැදි සඳහා රුපියල් 500 සිට ඉහළට ද සන්තෝෂම් ලබාගැනීමට ඉන්ධන පොම්පකරුවන් පුරුදුවී ඇතැයි මෝටර් රථ හිමියෝ පවසති.\n\nසිරිල් විමලසුරේන්ද්‍ර",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%b0%e0%b6%b1-%e0%b6%b4%e0%b7%9c%e0%b6%b8%e0%b7%8a%e0%b6%b4%e0%b6%9a%e0%b6%bb%e0%b7%94%e0%b7%80%e0%b7%9d-%e0%b7%86%e0%b7%94%e0%b6%bd%e0%b7%8a%e0%b6%a7%e0%b7%91%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/446/"
}