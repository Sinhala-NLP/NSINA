{
       "Source": "divaina",
       "Timestamp": "January 17, 2023",
       "Headline": "වෙඩි තැබීමකින් අයෙක් මරුට",
       "News Content": "මොරගහහේන කුඹුක ප්‍රදේශයේ දී ඊයේ (16 දා) අලුයම සිදුවූ වෙඩිතැබීමකින් පුද්ගලයකු තුවාල ලබා ඇතැයි මොරගහහේන පොලිසිය පවසයි.\n\nවෙඩිවැදීමෙන් තුවාල ලබා ඇත්තේ පානදුර කෙසෙල්වත්ත ගැමුණු මාවතේ පදිංචි 36 හැවිරිදි ව්‍යාපාරිකයකු බවද පොලිසිය කීය.\n\nව්‍යාපාරිකයා හොරණ පොකුණුවිට දෙස සිට ගෝනපල දෙසට ගමන් කර ඇති අතර, අලුයම එකට පමණ යතුරුපැදියකින් පැමිණි පුද්ගලයකු මෝටර් රථය නවතා රියැදුරු අසුන දෙසින් පැමිණ වෙඩිතබා පළාගොස් ඇතැයිද පොලිසිය පවසයි.\n\nවෙඩි වැදීමෙන් තුවාල ලැබූ පුද්ගලයා හොරණ මූලික රෝහලට ඇතුළත් කර ඇති බවත් ඔහුගේ ගෙල ප්‍රදේශයට තුවාල සිදුව ඇතැයිද පොලිසිය පවසයි.\n\nමිලි මීටර් 9 වර්ගයේ පතුරම් යෙදූ ගිනිඅවියකින් වෙඩිතැබීම සිදුකර ඇති බවට මෙතෙක් කළ පරීක්ෂණවලදී තහවුරුව ඇතැයි පොලිසිය පවසයි.\n\nමොරගහහේන පොලිසිය පරීක්ෂණ පවත්වති.ආර්. ඒ. එස්. ප්‍රේමතිලක – බණ්ඩාරගම",
       "URL": "https://divaina.lk/%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b6%9a%e0%b7%92%e0%b6%b1%e0%b7%8a-%e0%b6%85%e0%b6%ba%e0%b7%99%e0%b6%9a%e0%b7%8a-%e0%b6%b8%e0%b6%bb%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/267/"
}