{
       "Source": "divaina",
       "Timestamp": "May 30, 2023",
       "Headline": "රුපියල ඊයේ තවත් උඩ යයි – ඩොලරය රු.289ට බසී",
       "News Content": "අමෙරිකානු ඩොලරයට සාපේක්ෂව රුපියල තවදුරටත් සැලකිය යුතු ලෙස ශක්තිමත් වෙමින් ඊයේ (29දා) ඇමෙරිකානු ඩොලරයක ගැනුම් මිල රු.290 ටත් වඩා පහළ අගයක් දක්වා පිරිහීමට ලක් විය.\n\nමහ බැංකුව නිකුත් කළ නවතම විනිමය අනුපාත අගයන් අනුව ඊයේ ඇමෙරිකානු ඩොලරයේ ගැනුම් මිල රුපියල් 289.89ක් දක්වා රු. 5.73 කින් පිරිහීමට ලක්ව ඇත. ඇමෙරිකානු ඩොලරයේ ගැනුම් මිල ඉකුත් මැයි 26 දා වාර්තා වූයේ රු.295.62 ක් ලෙසය.\n\nමේ අතර ඇමෙරිකානු ඩොලරයේ විකිණුම් මිල ඉකුත් මැයි 26 දා වාර්තා වූ රු. 308.54 සිට ඊයේ ර.303.26 ක් දක්වා රු. 5.28 කින් පිරිහීමට ලක්ව ඇත.ශ්‍යාම් නුවන් ගනේවත්ත",
       "URL": "https://divaina.lk/%e0%b6%bb%e0%b7%94%e0%b6%b4%e0%b7%92%e0%b6%ba%e0%b6%bd-%e0%b6%8a%e0%b6%ba%e0%b7%9a-%e0%b6%ad%e0%b7%80%e0%b6%ad%e0%b7%8a-%e0%b6%8b%e0%b6%a9-%e0%b6%ba%e0%b6%ba%e0%b7%92-%e0%b6%a9%e0%b7%9c%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/143/"
}