{
       "Source": "divaina",
       "Timestamp": "May 7, 2022",
       "Headline": "මුලතිව්හි පුරාවිද්‍යා බිමක් ඩෝසර් කර නිධන් සෙවූ දෙදෙනා මාට්ටු",
       "News Content": "මුලතිව් වසන්තපුරම් මන්දාකන්ඩාල් ප්‍රදේශයේ පිහිටි ඉපැරණි ඓතිහාසික පුරාවිද්‍යා ස්ථානයක නටබුන් ඩෝසර් කොට නිධානයක් ගොඩ ගැනීමට උත්සාහ කළ පුද්ගලයින් දෙදෙනෙකු පුදුකුඩිඉරිප්පු පොලීසිය විසින් 5 දා අත්අඩංගුවට ගෙන තිබේ.\n\nපුරාවිද්‍යා ස්ථානයේ කැණීම් සිදු කිරීමට භාවිත කරන ලද බැකෝ යන්ත්‍රයක් හා තවත් උපකරණ කීපයක්ද පොලීසිය විසින් අත්අඩංගුවට ගෙන ඇත.\n\nඅත්අඩංගුවට ගත් පුද්ගලයින් දෙදෙනාගෙන් එක් අයෙකු වසන්තපුරම් ග්‍රාම සංවර්ධන සමිතියේ සභාපතිවරයා වන අතර ඔවුන් විසින් සිදු කළ කැණීම් වලදී ඉපැරණි ගඩොල් බිත්ති කීපයක ගඩොල් ගැල වී පුරාවිද්‍යා ස්ථානයට දැඩි ලෙස හානි සිදුව තිබේ.\n\nපිරිසක් මේ ස්ථානයේ කැණීම් කරණ බව දුටු වසන්තපුරම් ගොවි සංවිධානයේ නියෝජිතයින් පිරිසක් ඒ බව ඔට්ටිසුඩාන් ප්‍රාදේශීය ලේකම්වරයාට දැණුම් දීමෙන් පසුව ඔහු පොලීසිය දැණුවත් කොට සැකකරුවන් අත්අඩංගුවට ගෙන තිබේ.\n\nඅත්අඩංගුවට ගෙන ඇති සැකකරුවන් දෙදෙනා මුලතිව් අධිකරණයට ඉදිරිපත් කිරීමට පොලීසිය පියවර ගෙන තිබේ.\n\nදිනසේන රතුගමගේ",
       "URL": "https://divaina.lk/%e0%b6%b8%e0%b7%94%e0%b6%bd%e0%b6%ad%e0%b7%92%e0%b7%80%e0%b7%8a%e0%b7%84%e0%b7%92-%e0%b6%b4%e0%b7%94%e0%b6%bb%e0%b7%8f%e0%b7%80%e0%b7%92%e0%b6%af%e0%b7%8a%e0%b6%ba%e0%b7%8f-%e0%b6%b6%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/485/"
}