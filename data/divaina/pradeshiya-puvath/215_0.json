{
       "Source": "divaina",
       "Timestamp": "March 13, 2023",
       "Headline": "අනියම් බිරිඳට මත්පැන් පොවා පහරදී දූෂණය කරලා",
       "News Content": "තණමල්විල පොලිස් වසමට අයත් කිතුල්කොටේ ප්‍රදේශයේ පදිංචි අවුරුදු විසිදෙකක් පමණ වයසැති විවාහක කාන්තාවකට ඇය සමඟ අනියම් සම්බන්ධතාවක් පවත්වාගෙන ගිය අසල්වැසියකු ඉකුත් (07 වෙනිදා) ඇයට පහරදී මත්පැන් පොවා ස්ත්‍රී දූෂණය කිරීම සම්බන්ධයෙන් තණමල්විල පොලිසිය පරීක්ෂණ පවත්වයි.\n\nමෙම කාන්තාවගේ සැමියා බන්ධනාගාරගතව සිටින අතර ඇය අසල්වැසි තරුණයකු සමඟ අනියම් සම්බන්ධතාවක් පවත්වාගෙන ගොස් ඇත.\n\nඉකුත් හත් වෙනිදා රාත්‍රි ඔහු මිතුරන් දෙදෙනකු සමඟ මත්පැන් පානයකොට ඇති අතර ඇයටද අකමැත්තෙන්ම මත්පැන් පොවා ඇත.\n\nපසුව සැකකරු ඔහුගේ ඥාතියකුගේ නිවසකට ඇයව කැඳවාගෙන ගොස් අපරාධය සිදුකර ඇත.\n\nඅතවරයට පත්වීමෙන් පසු කාන්තාව හම්බන්තොට මහ රෝහලට ඇතුළත්වී ප්‍රතිකාර ලබන අතර ඇය රෝහල් පොලිසියට සිද්ධිය සම්බන්ධයෙන් ප්‍රකාශයක් කර ඇත.\n\nසැකකරු ප්‍රදේශයෙන් පළාගොස් ඇති අතර ඔහු අත්අඩංගුවට ගැනීමට පොලිසිය පරීක්ෂණ ආරම්භකර ඇත.\n\nතණමල්විල පොලිස් ස්ථානාධිපති ඩී. එම්. පී. බණ්ඩාර මහතා පරීක්ෂණ පවත්වයි.බඩල්කුඹුර – රවිඳු ගුණතිලක",
       "URL": "https://divaina.lk/%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b6%b6%e0%b7%92%e0%b6%bb%e0%b7%92%e0%b6%b3%e0%b6%a7-%e0%b6%b8%e0%b6%ad%e0%b7%8a%e0%b6%b4%e0%b7%90%e0%b6%b1%e0%b7%8a-%e0%b6%b4%e0%b7%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/215/"
}