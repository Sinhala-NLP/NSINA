{
       "Source": "divaina",
       "Timestamp": "March 9, 2023",
       "Headline": "ගව වසූරිය: කිළිනොච්චියේ එළ කිරි බීම තහනම් කරයි",
       "News Content": "කිළිනොච්චිය දිස්ත්‍රික්කය තුළ ගවයින් අලෙවි කිරීම, ගවයින් වෙනත් පළාත් වලට ප්‍රවාහනය කිරීම, ගවමස් පාරිභෝජනය සහ එළකිරි පානය කිරීම වහාම ක්‍රියාත්මක වන පරිදි තහනම් කොට තිබේ.\n\nකිළිනොච්චියේ සෞඛ්‍ය අංශ නිලධාරීන් හා ආරක්ෂක අංශ නිලධාරීන් විසින් මෙම තීරණය ගෙන ඇත්තේ කිළිනොච්චියේ පළාත් කීපයක් පුරා මේ දිනවල ඉතා ශීඝ්‍රයෙන් පැතිර යමින් පවතින ගව වසූරිය රෝගය නිසාවෙනි. ගව වසූරිය රෝගය නිසා මේ වන විට කිළිනොච්චිය හා පුනරීන් පළාත් වල ගවයින් සියයකට වඩා මිය ගොස් ඇති අතර මේ දක්වා රෝගය පාලනය වීමක් දක්නට නොලැබෙයි. එම රෝගය 2020 වසරේ හටගත් අවස්ථාවේදීද ගව මස් අලෙවි කිරීම හා ගවයින් වෙනත් පළාත් වලට ප්‍රවාහනය කිරීම මෙන්ම එළකිරි පානය කිරීමද ජනතාවට තහනම් කොට තිබුණි.දිනසේන රතුගමගේ",
       "URL": "https://divaina.lk/%e0%b6%9c%e0%b7%80-%e0%b7%80%e0%b7%83%e0%b7%96%e0%b6%bb%e0%b7%92%e0%b6%ba-%e0%b6%9a%e0%b7%92%e0%b7%85%e0%b7%92%e0%b6%b1%e0%b7%9c%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a-%e0%b6%91/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/219/"
}