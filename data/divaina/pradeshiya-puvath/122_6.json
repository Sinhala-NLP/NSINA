{
       "Source": "divaina",
       "Timestamp": "June 20, 2023",
       "Headline": "බස් රථයේදී තරුණියකට අමුතු මෙහෙයුමක් කරන්න හැදූ එස්ටීඑෆ් නිලධාරියා දැලේ",
       "News Content": "බස්රියක ගමන් කළ 19 හැවිරිදි තරුණියකට එම බස් රියේ සිටි පොලිස් සැරයන්වරයකු සිදුකළ බව කියනු ලබන ලිංගික හිංසනයන් පිළිබඳව එම සැරයන්වරයා කිරුළපන පොලිසිය මගින් අත්අඩංගුවට ගෙන ඇත.\n\nමෙම සැරයන්වරයාගෙන් සිදුකළ ප්‍රශ්න කිරීම්වලදී අනාවරණය වී ඇත්තේ ඔහු පොලිස් විශේෂ කාර්ය බළකායට සම්බන්ධ අයෙකු බවය.\n\nපිටකොටුවේ සිට කොට්ටාව බලා ධාවනය කළ මෙම බස් රියේදී සැකකරුගේ ක්‍රියාව එම තරුණිය විසින්ම වීඩියෝ කර ඇති බව පරීක්‍ෂණවලදී අනාවරණය වූ බව මේ පිළිබඳව කළ කරුණු විමසීමකදී කොළඹ නියෝජ්‍ය පොලිස්පති ජගත් චන්ද්‍රකුමාර මහතා පැවසීය.\n\nඉකුත් 17 වැනිදා සවස් භාගයේදී මෙම සිද්ධිය හටගෙන තිබූ අතර බස් රියේ මගීන් මෙන්ම කොන්දොස්තරවරයා සහ රියැදුරා මැදිහත්වී සැකකරු අල්ලා පොලිසියට භාරදී ඇති බව පොලිස් විමර්ශනවලදී අනාවරණය වී තිබේ.\n\nනෝමන් පළිහවඩන",
       "URL": "https://divaina.lk/%e0%b6%b6%e0%b7%83%e0%b7%8a-%e0%b6%bb%e0%b6%ae%e0%b6%ba%e0%b7%9a%e0%b6%af%e0%b7%93-%e0%b6%ad%e0%b6%bb%e0%b7%94%e0%b6%ab%e0%b7%92%e0%b6%ba%e0%b6%9a%e0%b6%a7-%e0%b6%85%e0%b6%b8%e0%b7%94%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/122/"
}