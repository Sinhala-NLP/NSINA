{
       "Source": "divaina",
       "Timestamp": "February 18, 2022",
       "Headline": "කුඹුර රැක ගන්න අනවසර විදුලි රැහැන්  ඇද්ද පස්දරු පියා විදුලියටම බිලි",
       "News Content": "අනවසරයෙන් විදුලිය ලබා ගැනීමට ගොස් විදුලි රැහැනක පැටලී පුද්ගලයකු මරණයට පත්වී ඇති බව මනම්පිටිය පොලිසිය පැවසීය.\n\nපෙරේදා (16 දා) රාත‍්‍රී 11 ට පමණ සිදුවූ මෙම අනතුරෙන් මරණයට පත්වී ඇත්තේ මනම්පිටිය මහවැව, අංක 99/2 ඉඩමේ පදිංචිව සිටි බී. ඒ. බාලසූරිය නමැති පස්දරු පියෙකි.\n\nතම කුඹුරට එන වන අලින්ගෙන් ආරක්ෂා වීම සඳහා විදුලිය ලබා ගැනීමට යෑමේදී මෙම අනතුර සිදුවීමට ඉඩ ඇතැයි සැක කරන අතර මේ පිළිබඳ පරීක්‍ෂණ කටයුතු මනම්පිටිය පොලිස් ස්ථානාධිපති අසේල සම්පත් කුමාර මහතාගේ ප‍්‍රධානත්වයෙන් සිදු කරයි.\n\nමනම්පිටිය – ජේ. ඒ. ජයකොඩි, අරලගංවිල – රොෂාන් තුෂාර තෙන්නකෝන්",
       "URL": "https://divaina.lk/%e0%b6%9a%e0%b7%94%e0%b6%b9%e0%b7%94%e0%b6%bb-%e0%b6%bb%e0%b7%90%e0%b6%9a-%e0%b6%9c%e0%b6%b1%e0%b7%8a%e0%b6%b1-%e0%b6%85%e0%b6%b1%e0%b7%80%e0%b7%83%e0%b6%bb-%e0%b7%80%e0%b7%92%e0%b6%af%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/543/"
}