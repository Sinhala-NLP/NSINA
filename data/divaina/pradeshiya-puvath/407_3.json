{
       "Source": "divaina",
       "Timestamp": "August 6, 2022",
       "Headline": "විශ්‍රාමික කොමාන්ඩෝ සෙබළා සියඹලන්ගමුවේ වැවට බිලි",
       "News Content": "ගල්ගමුව ජයලන්ද ප්‍රදේශයේ පදිංචි 45 හැවිරිදි මුහන්දිරම් රාලලාගේ වික්‍රම බංඩාර නැමැති විශ්‍රාමික කොමාන්ඩෝ සෙබළා 4 වැනිදා සවස 4.00 ට පමණ සියඹලන්ගමුව ජලාශයේ ගිලී ජීවිතක්ෂයට පත්ව තිබේ.\n\nදෙදරු පියෙකු වන මොහු මෙම ජලාශයේ මසුන් ඇල්ලීමට යෑමේදී මෙලෙස ජලයේ ගිලි මරණයට පත්ව ඇති බව පොලිසිය තහවුරු කරනු ලැබීය. මොහු යුද සමයේ දී තම රට වෙනුවෙන් දැවැන්ත මෙහෙයක් ඉටුකළ කොමාන්ඩෝ සෙබළෙකු බවට හා ප්‍රාදේශීය සමාජ සුබ සාධන කටයුතුවලදී නායකත්වය ගෙන කටයුතු කළ කැපී පෙනෙන චරිතයක් බවද ගම්වැසින් ‘දිවයින’ට සඳහන් කළේය.\n\nකුමා රණසිංහ – ගල්ගමුව",
       "URL": "https://divaina.lk/%e0%b7%80%e0%b7%92%e0%b7%81%e0%b7%8a%e0%b6%bb%e0%b7%8f%e0%b6%b8%e0%b7%92%e0%b6%9a-%e0%b6%9a%e0%b7%9c%e0%b6%b8%e0%b7%8f%e0%b6%b1%e0%b7%8a%e0%b6%a9%e0%b7%9d-%e0%b7%83%e0%b7%99%e0%b6%b6%e0%b7%85/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/407/"
}