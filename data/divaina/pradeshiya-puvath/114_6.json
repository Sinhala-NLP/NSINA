{
       "Source": "divaina",
       "Timestamp": "June 28, 2023",
       "Headline": "හිටපු මන්ත්‍රී කොත්මලේ ජල පෝෂකයක අක්කර 16ක් බලෙන් එළි කරලා",
       "News Content": "නුවරඑළිය කොත්මලේ ප්‍රොටොෆ්ට් ග්‍රාම නිලධාරි වසමේ අක්කර 16 ක් රජයේ හිටපු මන්ත්‍රීවරයකු හා ඔහුගේ අනුගාමිකයන් විසින් කිසිදු අවසරයකින් තොරව එළිපෙහෙලි කර ඇත.\n\nමුහුදු මට්ටමේ සිට අඩි 3000 කට වඩා ඉහළින් පිහිටි මෙම ප්‍රදේශය රම්බොඩ දියඇල්ල, දිවිතුරුඔය දියඇල්ල හා බ්ලුම්ෆීල්ඩ් ඇල්ල, වැලිමඩ ඇල්ල වැනි දියඇලි රාශියක ජල පෝෂක ප්‍රදේශයකි. එසේම මෙම ප්‍රදේශය කොත්මලේ ජලාශයේ ද ජල පෝෂක ප්‍රදේශයක් වන අතර, මෙම ඉඩම එළිපෙහෙලි කිරීම සම්බන්ධයෙන් කොත්මලේ ජනතාව දැඩි අප්‍රසාදය පළ කරති.\n\nමේ සම්බන්ධයෙන් දිවයින කළ විමසුමකට නුවරඑළිය දිසාපති නන්දන ගලබඩ මහතා කියා සිටියේ, මෙම ඉඩම ඉඩම් ප්‍රතිසංස්කරණ කොමිෂන් සභාව සතු වන අතර මෙය නුවරඑළිය දිස්ත්‍රික් ඉඩම් පරිහරණ කමිටුවේ කිසිදු අවසරයකින් තොරව ලබාදී ඇති බවයි. මෙම ඉඩම එළිපෙහෙලි කිරීම සම්බන්ධයෙන් නීතිමය පියවර ගන්නා ලෙස මධ්‍යම පරිසර අධිකාරියට දන්වා ඇති බව ද දිසාපතිවරයා වැඩිදුරටත් කියා සිටියේය.නුවරඑළිය – නාලක රත්නායක",
       "URL": "https://divaina.lk/%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%b8%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b7%93-%e0%b6%9a%e0%b7%9c%e0%b6%ad%e0%b7%8a%e0%b6%b8%e0%b6%bd%e0%b7%9a-%e0%b6%a2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/114/"
}