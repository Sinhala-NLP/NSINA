{
       "Source": "divaina",
       "Timestamp": "November 10, 2022",
       "Headline": "අනතුරට පත් නැවේ සිටි 76දෙනෙක් යාපනයේ අය",
       "News Content": "වියට්නාමයේ දී අනතුරට පත් නෞකාවේ සිටි ශ්‍රී ලාංකිකයින් අතරින් 76දෙනකු යාපනය දිස්ත්‍රික්කයේ වැසියන් බවට තොරතුරු අනාවරණය වී තිබේ.\n\nමෙම නැවේ සිටි මගීන් 303 දෙනාම ශ්‍රී ලාංකිකයන් බවට හඳුනා ගෙන ඇති අතර ඔවුහු දිවයිනේ විවිධ පළාත්වල පදිංචිකරුවෝ වෙති.\n\nමේ පිරිස මැලේසියාව දක්වා ගුවනින් ගොස් වෙනත් රටක ගමනාන්තය දක්වා යෑමට මෙම නෞකාවට ගොඩ වී ඇති අතර එම නැවට ගොඩවීමට පෙර තැරැව්කරුවන්ට මුදල් ගෙවා ඇති බවට ද තොරතුරු අනාවරණය වී ඇත.\n\nමේ වන විට නැවේ සිටි සියලුම දෙනා වියට්නාමය වෙත රැගෙන ගොස් තිබේ.\n\nදිනසේන රතුගමගේ",
       "URL": "https://divaina.lk/%e0%b6%85%e0%b6%b1%e0%b6%ad%e0%b7%94%e0%b6%bb%e0%b6%a7-%e0%b6%b4%e0%b6%ad%e0%b7%8a-%e0%b6%b1%e0%b7%90%e0%b7%80%e0%b7%9a-%e0%b7%83%e0%b7%92%e0%b6%a7%e0%b7%92-76%e0%b6%af%e0%b7%99%e0%b6%b1%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/329/"
}