{
       "Source": "divaina",
       "Timestamp": "December 29, 2021",
       "Headline": "මවගේ අනියම් සැමියා 12 හැවිරිදි දියණියට අතවර කරලා",
       "News Content": "12 හැවිරිදි බාල දියණිය නිරුවත් කොට බරපතළ ලිංගික අපයෝජනයක් සිදු කළ බව කියන මවගේ අනියම් සැමියා බියගම පොලිසිය මගින් පෙරේදා ( 27 වැනිදා) පස්වරුවේ අත්අඩංගුවට ගන්නා ලදී.\n\nමෙම සැකකාර අනියම් සැමියා එම කාන්තාව හා ඇයගේ 12 හැවිරිදි හා 18 හැවිරිදි දියණියන් සමග බියගම , සියඹලාපේ හන්දිය ප‍්‍රදේශයේ නේවාසිකාගාරයක කාමරයක නවාතැන් ගෙන සිටින අතර එම කාන්තාව හා වැඩිමල් දියණිය රැුකියාවට ගොස් සිටි අවස්ථාවේ ඔහු එම අපරාධය සිදු කර ඇතැයි කියති.\n\nඑම සැකකරු මාවතගම ප‍්‍රදේශයේ පදිංචි 24 හැවිරිදි තරුණයකුවන අතර මේ කාන්තාව වැලිවේරිය ප‍්‍රදේශයේ පදිංචි 34 හැවිරිදි කාන්තාවකි.\n\nමෙහිදී අතවරයට ලක් වූ දැරිය වෛද්‍ය පරීක්ෂණයකට යොමු කිරීම සඳහා රාගම මහා රෝහලට ඇතුළත් කර තිබෙන අතර සැකකාර අනියම් සැමියා මහර මහෙස්ත‍්‍රාත් අධිකරණයට ඉදිරිපත් කිරීමට කටයුතු කරගෙන යයි.\n\nබියගම පොලිස් ස්ථානාධිපති ප‍්‍රධාන පොලිස් පරීක්ෂක අජන්ත පුෂ්පකුමාර මහතාගේ උපදෙස් අනුව අපරාධ විමර්ශන අංශයේ ස්ථානාධිපති පොලිස් පරීක්ෂක ධනංජය රාජපක්ෂ , සැරයන් අල්විස් (26942, බෝමුල්ල (33161හා කාන්තා පො කො. සමීරා (10622* යන නිලධාරීහු මේ පිළිබඳව වැඩිදුර පරීක්ෂණ පවත්වා ගෙන යති.\n\nදෙල්ගොඩ ඩබ්ලිව්. ඞී. විතාන හා බියගම සුදත් පුබුදු කීර්ති",
       "URL": "https://divaina.lk/%e0%b6%b8%e0%b7%80%e0%b6%9c%e0%b7%9a-%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b7%83%e0%b7%90%e0%b6%b8%e0%b7%92%e0%b6%ba%e0%b7%8f-12-%e0%b7%84%e0%b7%90%e0%b7%80%e0%b7%92%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/586/"
}