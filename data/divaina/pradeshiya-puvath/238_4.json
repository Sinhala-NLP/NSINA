{
       "Source": "divaina",
       "Timestamp": "February 16, 2023",
       "Headline": "පාසල් දරුවන්ට හා තරුණ තරුණියන්ට මත්පෙති විකිණූ දොස්තර – එස්ටීඑෆ් එකට කොටු",
       "News Content": "මත්පෙති 145ක් ළඟ තබාගෙන සිටි බදුල්ල රෝහලේ වෛද්‍යවරයකු අත්අඩංගුවට ගැනීමට පොලිස් විශේෂ කාර්ය බළකාය පෙරේදා (14 දා) රාත්‍රි සමත් වී තිබේ.\n\nඑම වෛද්‍යවරයා බදුල්ල මයිලගස්තැන්න පිහිටි පෞද්ගලික වෛද්‍ය මධ්‍යස්ථානයේ සිට මත්පෙති අලෙවි කරන බවට ලැබුණු තොරතුරකට අනුව සැකකාර වෛද්‍යවරයා කොටුකරගෙන තිබේ. සැකකරු පාසල් දරුවන් හා තරුණ – තරුණියන් ඉලක්ක කර මත්පෙති අලෙවි කර ඇතැයි හෙළිවූ බව එම බළකාය කියයි.\n\n44 හැවිරිදි සැකකාර වෛද්‍යවරයාගේ මෝටර් රථයද එම බළකාය භාරයට ගෙන තිබේ. සැකකරු බදුල්ල මහෙස්ත්‍රාත් අධිකරණයට ඉදිරිපත් කිරීමට නියමිතව තිබිණි.ප්‍රදීප් ප්‍රසන්න සමරකෝන්, ප්‍රභාත් විතාන සහ එච්. එම්. එම්. සමරකෝන් බණ්ඩාර",
       "URL": "https://divaina.lk/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a%e0%b6%a7-%e0%b7%84%e0%b7%8f-%e0%b6%ad%e0%b6%bb%e0%b7%94%e0%b6%ab-%e0%b6%ad%e0%b6%bb%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/238/"
}