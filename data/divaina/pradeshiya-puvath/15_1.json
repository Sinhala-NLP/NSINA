{
       "Source": "divaina",
       "Timestamp": "September 25, 2023",
       "Headline": "සීප්පුකුලම සහල් මංගල්‍යය මරණයකින් කෙළවර වෙයි",
       "News Content": "මිහින්තලේ පොලිස් වසමේ සීප්පුකුලම ප්‍රදේශයේ නිවසක, පැවති සාදයක් අතරතුර ඇති වූ බහින්බස් වීමක් දුර දිග ගොස් සිදු වූ ගුටි බැට හුවමාරුවකින් පුද්ගලයෙකු ජීවිතක්ෂයට පත්ව ඇති බව මිහින්තලේ පොලිසිය පවසයි.\n\nමෙලෙස ජීවිතක්ෂයට පත්ව ඇත්තේ, අංක 120, සීප්පුකුලම ලිපිනයේ පදිංචිව සිටි එස්.එම්. කරුණාරත්න සිසිර කුමාර සෙනවිරත්න නමැති 59 හැවිරිදි අවිවාහක පුද්ගලයෙකි.\n\nසීප්පුකුලම ප්‍රදේශයේ ගොවිතැන් කටයුතු අවසන් වී, පවත්වනු ලබන ගමේ සහල් මංගල්‍යය නමැති උත්සවයකින් අනතුරුව පිරිසක් අසල නිවසක මත්පැන් සාදයක් පවත්වා ඇති අතර එම මත්පැන් සාජ්ජය පැවැත්වෙන අතරතුර බහින්බස් වීම සිදුව ඇති බව පොලීසිය කියයි.\n\nමෙම සිද්ධිය සම්බන්ධයෙන් යුද හමුදාවේ විශ්‍රාමික සාමාජිකයින් දෙදෙනෙකු අත්අඩංගුවට ගත් බවත්, ගුටිබැට හුවමාරුවට\n\nසම්බන්ධ වූ අනෙකුත් පුද්ගලයන් සොයා විමර්ශන ආරම්භ කර ඇති බවත් පොලිසිය සඳහන් කළේය.\n\nඅත්අඩංගුවට ගත් සැකකරුවන් දෙදෙනා අනුරාධපුර මහේස්ත්‍රාත් මහෙස්ත්‍රාත් අධිකරණයට ඉදිරිපත් කිරීමට නියමිතව තිබුණි.\n\nසිද්ධිය සම්බන්ධයෙන් මිහින්තලේ පොලිසියේ නිලධාරීහු පිරිසක් වැඩිදුර විමර්ශන සිදු කරති,මිහින්තලේ – රංග චතූ",
       "URL": "https://divaina.lk/%e0%b7%83%e0%b7%93%e0%b6%b4%e0%b7%8a%e0%b6%b4%e0%b7%94%e0%b6%9a%e0%b7%94%e0%b6%bd%e0%b6%b8-%e0%b7%83%e0%b7%84%e0%b6%bd%e0%b7%8a-%e0%b6%b8%e0%b6%82%e0%b6%9c%e0%b6%bd%e0%b7%8a%e0%b6%ba%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/15/"
}