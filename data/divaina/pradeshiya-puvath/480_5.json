{
       "Source": "divaina",
       "Timestamp": "May 14, 2022",
       "Headline": "හැටන් නුවරඑළිය සහ හැටන් කොළඹ ප්‍රධාන මාර්ගයේ පස් කඳු කඩා වැටීමේ අවදානමක්",
       "News Content": "නුවරඑළිය – නාලක රත්නායක\n\nමධ්‍යම කඳුකරයේ බටහිර බෑවුම් ප්‍රදේශවලට කඩින් කඩ තද වැසි පතිත වෙමින් පවතී. අධික වර්ෂාවත් සමග කාසල්රි සහ මවුස්සාකැලේ ජලාශවල ජල මට්ටම ක්‍රමයෙන් ඉහළ යමින් පවතින අතර” වර්ෂාව හේතුවෙන් හැටන් නුවරඑළිය සහ හැටන් කොළඹ ප්‍රධාන මාර්ගයේ ස්ථාන කිහිපයකම පස් කඳු කඩා වැටීමේ අවදානමක් පවතින බව නුවරඑළිය දිස්ත්‍රික් ආපදා කළමනාකරණ ඒකකයේ සහකාර අධ්‍යක්ෂ රංජිත් අලහකොන් මහතා පැවසීය.\n\nඅධික වර්ෂාව හේතුවෙන් ජන ජීවිතයට ගැටලු රැසක් මතු වී ඇති අතර” අධික වර්ෂාව එළවළු වගාවට සහ තේ වගාවට බලපෑම් එල්ල කරන බව ගොවීහු කියා සිටිති.",
       "URL": "https://divaina.lk/%e0%b7%84%e0%b7%90%e0%b6%a7%e0%b6%b1%e0%b7%8a-%e0%b6%b1%e0%b7%94%e0%b7%80%e0%b6%bb%e0%b6%91%e0%b7%85%e0%b7%92%e0%b6%ba-%e0%b7%83%e0%b7%84-%e0%b7%84%e0%b7%90%e0%b6%a7%e0%b6%b1%e0%b7%8a-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/480/"
}