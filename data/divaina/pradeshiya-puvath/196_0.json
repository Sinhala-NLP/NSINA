{
       "Source": "divaina",
       "Timestamp": "April 3, 2023",
       "Headline": "හූනියමක් කළැයි සැකකර ඥාති කාන්තාවක පිහියෙන් ඇන මරලා",
       "News Content": "සැකකරු රිමාන්ඩ් – වැඩිදුර පරීක්ෂණ අද\n\nඉඩම් ආරවුලක් මත තම පවුලේ අයට හුනියමක් කළා යැයි සැකකර ඥාති කාන්තාවක්ව පිහියෙන් ඇන ඝාතනය කළ සැකකරු අද (03) දක්වා රිමාන්ඩ් බාරයේ තබන ලෙසට ගම්පහ මහෙස්ත්‍රාත් ශිලනි චතුරන්ති පෙරේරා මහත්මිය 31 වෙනිදා නියම කළාය.\n\nගම්පහ, මෙගොඩ තම්මිට ප්‍රදේශයේ පදිංචි 44 හැවිරිදි තුෂාර සෙනෙවිරත්න හෙවත් රොෂාන් යන අන්වර්ථ නාමයෙන් හඳුන්වන සැකකරු මෙසේ රිමාන්ඩ් භාරයට පත් කෙරුණි. සැකකරුගේ නිවෙස ආසන්නයේ පදිංචි ලියනගේ මේරි ස්වර්ණා නමැති 57 හැවිරිදි කාන්තාව මෙසේ පිහි පහරට ලක්ව 29 වෙනිදා පස්වරුවේ මියගොස් තිබුණි.\n\nමරණය සම්බන්ධයෙන් මහෙස්ත්‍රාත් පරීක්ෂණය ගම්පහ වැඩබලන මහෙස්ත්‍රාත් ඉන්ද්‍රානි අත්තනායක මහත්මිය විසින් 31 වෙනිදා පවත්වනු ලැබුවාය. එම ඝාතනය සම්බන්ධයෙන් වැඩිදුර මහෙස්ත්‍රාත් පරීක්ෂණය අද (03) ගම්පහ මහෙස්ත්‍රාත් අධිකරණයේ දී පැවැත්වීමට නියම කෙරුණි. සාක්ෂිකරුවන් අද (03) මහෙස්ත්‍රාත් අධිකරණය හමුවට ඉදිරිපත් කරන ලෙසට අධිකරණයෙන් ගම්පහ පොලිසියට නියම කෙරුණිමිනුවන්ගොඩ ටෝනි කරුණානායක, ගම්පහ සමූහ – සුසිල් රණමුක සහ යක්කල – රුවන් සමන්ත අධිකාරි",
       "URL": "https://divaina.lk/%e0%b7%84%e0%b7%96%e0%b6%b1%e0%b7%92%e0%b6%ba%e0%b6%b8%e0%b6%9a%e0%b7%8a-%e0%b6%9a%e0%b7%85%e0%b7%90%e0%b6%ba%e0%b7%92-%e0%b7%83%e0%b7%90%e0%b6%9a%e0%b6%9a%e0%b6%bb-%e0%b6%a5%e0%b7%8f%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/196/"
}