{
       "Source": "divaina",
       "Timestamp": "October 29, 2021",
       "Headline": "සියරට දේ සිරිසැප දේ අපට වලංගු නැද්ද?",
       "News Content": "විවිධ හේතු නිසා මේ වනවිට අභාවයට යමින් පවතින දේශීය කර්මාන්ත නගාසිටුවීමට රජය මැදිහත් වන බවට මැතිවරණ කාලවලදී ප‍්‍රකාශ කළ ද තවමත් ඒ පිළිබඳව හරියාකාරව උනන්දුවක් නොදැක්වීම පිළිබඳව පන් කර්මාන්තයේ යෙදී සිටින, කළුතර දිස්ති‍්‍රක්කයේ ගම්මන, කොටපාත, පන්තොට, ගලතර ආදී ගම්මාන රාශියක ජනතාව ප‍්‍රකාශ කරති.\n\nවලල්ලාවිට ප‍්‍රාදේශීය ලේකම් කොට්ඨාසයේ ජීවත්වෙන මා දැන් වයස්ගතවී සිටියත්, පැදුරු විවීමේ යෙදී සිටිනවා. තරුණ කාලයේ සිටම මලූ පැදුරු වියල අපි හොඳ ආදායමක් ගත්තා. ප්ලාස්ටික් භාණ්ඩ ආවට පස්සේ අපේ ආදායම අඩු වුණා. ඒ වුණත් ඒවාට බලපාන අහිතකර පාරිසරික හේතු නිසා පන් ආශි‍්‍රත භාණ්ඩවලටත් තරමක ඉල්ලූමක් තිබෙනවා.එහෙත් අපට පන් සොයා ගැනීමේ අපහසුතාවයන් තිබෙනවා. ඒ නිසා ප‍්‍රදේශයේ පුරන් වෙමින් පවතින කුඹුරුවල පන් වගාකිරීමට අවසර ඉල්ලා සිටියද, එය තවමත් හරිහැටි සාර්ථක වුණේ නැහැ. ඒ නිසා අඩු මිලට සායම් වර්ග\n\nලබාගැනීමට මෙන්ම ඉඩම් ගැටලූව විසදීමට රජයට මැදිහත් වන ලෙස ඉල්ලා සිටිනවා.\n\nමා ප‍්‍රදේශයේ ජීවත් වන විශ‍්‍රාමික උපාධිධාරී ගුරුවරයෙකි. 1950 දශකයේ සිටම මෙම ප‍්‍රදේශය මලූ, පැදුරුවලට විශාල ප‍්‍රසිද්ධියක් තිබුණා. එමෙන්ම වැටකෙයියා ශාක පත‍්‍රවලින්, විවිධ පන් ආශි‍්‍රත භාණ්ඩ නිෂ්පාදනය කරන අන්දම කියාදීමට ශී‍්‍ර ලංකා හස්තකර්මාන්ත මණ්ඩලය මගින් ඉත්තෑපාන ප‍්‍රදේශයේ පුහුණු\n\nමධ්‍යස්ථානයක්ද ආරම්භ කර තිබුණා. එම ගොඩනැ`ගිලි මේ වනවිට ගරාවැටෙමින් පැවතීම බෙහෙවින්ම කනගාටුදායකයි.\n\nඑබැවින් රජයේ අදාළ බලධාරීන් මැදිහත් වී මෙම කටයුතු නැවත ආරම්භ කිරීමට කි‍්‍රයාකොට ප‍්‍රදේශයේ තරුණ තරුණියන්ට හොඳ ආදායම් මාර්ගයක් ඇතිකර ගැනීමට අවස්ථාව\n\nසලසාදෙන ලෙස ඉල්ලා සිටිනවා.\n\nප‍්‍රදේශයේ ගම්මාන වල බොහෝ කාලයක් තිස්සේ සාර්ථකව පවත්වාගෙන ගිය පන් ආශි‍්‍රත කර්මාන්තය නගාසිටුවීම සඳහා රජයේ අවධානය යොමුවී තිබෙනවා. රාජ්‍ය ඇමැති ප‍්‍රසන්න රණවීර මහතා ද, පසුගියදා ප‍්‍රදේශයේ සංචාරය කරමින් ඒ පිළිබඳව සොයා බැලූවා. ඒ අනුව පුරන් කුඹුරුවල පන් සිටුවීමට අවසර ලබාදීමට කටයුතු කිරීමටත් ජාතික ශිල්ප සභාවේ සහාය ලබාගෙන ඒ සඳහා මුදලින් ආධාරයක් කිරීමට ද කි‍්‍රයාකරන බවට, රාජ්‍ය ඇමැතිවරයා සඳහන් කර ඇතැයි ද ඒ මහත්මිය පැවසීය.\n\nවිල්සන් විජේරත්න – ඉත්තෑපාන",
       "URL": "https://divaina.lk/%e0%b7%83%e0%b7%92%e0%b6%ba%e0%b6%bb%e0%b6%a7-%e0%b6%af%e0%b7%9a-%e0%b7%83%e0%b7%92%e0%b6%bb%e0%b7%92%e0%b7%83%e0%b7%90%e0%b6%b4-%e0%b6%af%e0%b7%9a-%e0%b6%85%e0%b6%b4%e0%b6%a7-%e0%b7%80%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/638/"
}