{
       "Source": "divaina",
       "Timestamp": "October 27, 2022",
       "Headline": "තමිල්නාඩු ප්‍රහරයට සම්බන්ධ අයිසිස් ප්‍රධානියා පාස්කු ප්‍රහාරයෙත් මහමොළකරුවෙක්",
       "News Content": "තමිල්නාඩුවේ කොයිම්බතූර්හි සිදුවූ බෝම්බ පිපිරීම පිළිබඳව පරීක්ෂණ කළ ඉන්දීය පොලිසිය ඊට සම්බන්ධ මොහමඩ් අසරුදින් නමැති අයිසිස් තමිල්නාඩු ප්‍රධානියා අත්අඩංගුවට ගෙන ඇති අතර ඔහු පාස්කු ප්‍රහාරයේ මූලිකයකු බව හොයා ගෙන ඇත.අසරුදින් පවත්වාගෙන ගිය කාලියා නමැති මුහුණුපොතේ පාස්කු ප්‍රහාරයේ මහමොලකරු සහරාන් හෂිම්ගේ සබඳතා තිබූ බව ද කොයිම්බතූර් පොලිසිය හෙළි කර තිබේ.ඉන්දීය එන්ඩීටීවී රූපවාහිනිය පැවසුවේ පාස්කු ප්‍රහාරයට සමානව කොයිම්බතූර් ප්‍රහාරය ද සැලසුම් කර තිබූ බවත් බෝම්බ පිපිරීමෙන් මියගිය ජම්ෂා මුබින්ට ඉලක්කය වැරදී ඇති බවත්ය.කොයිම්බර්තුරු බෝම්බ පිපිරීමෙන් මියගිය ජම්ෂා මුබින් සහ මොහොමඩ් අසරුදින් පාස්කු ප්‍රහාරයේ පසුබිමේ සිටි බව හෙළි වූයේ මුල්වරටය.අසරුදින් ගැන ශ්‍රී ලංකා පොලිසියට ද තොරතුරු හෙළි වී නොතිබිණි.\n\nකීර්ති වර්ණකුලසූරිය",
       "URL": "https://divaina.lk/%e0%b6%ad%e0%b6%b8%e0%b7%92%e0%b6%bd%e0%b7%8a%e0%b6%b1%e0%b7%8f%e0%b6%a9%e0%b7%94-%e0%b6%b4%e0%b7%8a%e0%b6%bb%e0%b7%84%e0%b6%bb%e0%b6%ba%e0%b6%a7-%e0%b7%83%e0%b6%b8%e0%b7%8a%e0%b6%b6%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/341/"
}