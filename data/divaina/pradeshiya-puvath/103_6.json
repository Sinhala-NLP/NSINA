{
       "Source": "divaina",
       "Timestamp": "July 10, 2023",
       "Headline": "මඟුල් ගෙදර යන්න එපා කියුවැයි සිසුවිය ගෙල වැලලාගෙන",
       "News Content": "මගුල් ගෙදර යන්න එපා, පාසල් යන්න යයි මවගේ කීමට උරණ වූ 13 හැවිරිදි පාසල් සිසුවියගේ සිරුර නාන කාමරයේ යකඩ බටයක එල්ලෙමින් තිබියදී පෙරේදා (07) රාත්‍රි සොයාගෙන ඇතැයි අගලවත්ත පොලිසිය පවසයි.\n\nමෙසේ මියගොස් ඇත්තේ අගලවත්ත පොලිස් බල ප්‍රදේශයේ වේයන්ගල්ල පදිංචි 13 හැවිරිදි පාසල් සිසුවියක් වන අතර ඇය අළුත්ගම, අටළුගම ප්‍රදේශයේ නේවාසිකාගාරයක සිට ආසන්න පාසලක අධ්‍යාපන කටයුතු සිදු කරගෙන ගොස් තිබේ, ඇය පෙරේදා (07) නිවාඩු දින හෙයින් නේවාසිකාගාරයේ සිට තම නිවසට පැමිණ තිබේ, නිවසට පැමිණි සිසුවිය එළඹෙන දිනක පැවැත්වීමට නියමිත මගුල් ගෙදරකට තමන්ද සහභාගිවීමට අවශ්‍ය බව තම මවට පවසා ඇත\n\nඒ සඳහා තම දියණිය සහභාගී වීම අවශ්‍ය නොවන බවත් නේවාසිකාගාරයට ගොස් පාසල් යාමට සූදානම් වන ලෙසත් මව විසින් තම දියණියට අවවාද කර තිබේ.\n\nඑයට උරණ වූ පාසල් සිසුවිය රාත්‍රි නාන කාමරයට ගොස් පැමිණීම ප්‍රමාද වූ නිසා නිවැසියන් විසින් නාන කාමරයේ දොර කඩා බලද්දී සිසුවියගේ සිරුර එහි සවිමත් යකඩ බටයක එල්ලෙමින් තිබෙනු දැක පොලිසියට පවසා ඇත.\n\nමේ පිළිබඳව අගලවත්ත පොලිස් ස්ථානයට දැනුම් දීමෙන් පසු අගලවත්ත පොලිස් ස්ථානාධිපති තරිඳු හෙට්ටිආරච්චි මහතාගේ උපදෙස් මත පැමිණි පොලිස් කණ්ඩායමක් කළ පරීක්ෂණයකින් අනතුරුව මළ සිරුර වැඩි දුර පරික්ෂණ සඳහා කළුතර නාගොඩ මහ රෝහලට යොමු කළ බව පොලිසිය කීය, අගලවත්ත පොලිසිය මේ පිළිබඳව පරීක්ෂණ සිදුකරයි.\n\nගල්පාත චන්දන පෙරේරා",
       "URL": "https://divaina.lk/%e0%b6%b8%e0%b6%9f%e0%b7%94%e0%b6%bd%e0%b7%8a-%e0%b6%9c%e0%b7%99%e0%b6%af%e0%b6%bb-%e0%b6%ba%e0%b6%b1%e0%b7%8a%e0%b6%b1-%e0%b6%91%e0%b6%b4%e0%b7%8f-%e0%b6%9a%e0%b7%92%e0%b6%ba%e0%b7%94%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/103/"
}