{
       "Source": "divaina",
       "Timestamp": "December 6, 2022",
       "Headline": "අයිස් සහ ඈෂ් සමග කොටුවූ පොලිසියේ දෙදෙනා රඳවාගෙන ප්‍රශ්න කරන්න නියෝග",
       "News Content": "අයිස් මත්ද්‍රව්‍ය හා ඈෂ් මත්ද්‍රව්‍ය සන්තකයේ තබාගෙන සිට දුම්මලසූරිය පොලිසිය මගින් අත්අඩංගුවට ගෙන තිබූ පොලිස් නිලධාරියා හා හිටපු පොලිස් නිලධාරියා රඳවාගෙන ප්‍රශ්න කිරීමට කුලියාපිටිය වැඩබලන මහෙස්ත්‍රාත් ආසිරි ප්‍රනාන්දු මහතා නියම කළේය.\n\nඑලෙස රැඳවුම් නියෝග ලබාගෙන තිබුණේ කලක් පොලිස් සේවයේ සිට වැඩ තහනමකට ලක්ව තිබූ උඩුබද්දාව හේනෙගෙදර පදිංචි පුබුදු රත්නායක හා මේ වනවිටත් කිරුලපන පොලිසියට අනුයුක්තව සේවය කරමින් සිටින කහටගස්දිගිලිය රත්මල්ගහවැව ප්‍රදේශයේ පදිංචිකරුවෙකු වූ චාමර පුෂ්පකුමාර නමැත්තන් සඳහාය.\n\nබුන්නැහැපොල ප්‍රදේශයේදී පළමු සැකකරු අයිස් මත්ද්‍රව්‍ය ග්‍රෑම් 5.22ක් සමගින් අත්අඩංගුවට ගෙන තිබූ අතර දෙවැනි සැකකරු අයිස් මත්ද්‍රව්‍ය ග්‍රෑම් 6.15ක් හා ඈෂ් ග්‍රෑම් 20ක්\n\nසමගින් ලැබී තිබූ බුද්ධි තොරතුරකට අනුව දුම්මලසූරිය පොලිසිය මගින් අත්අඩංගුවට ගෙන තිබිණ.\n\nකෙසේවෙතත් ජ්‍යෙෂ්ඨ පොලිස් අධිකාරිවරයාගේ ඉල්ලීම අනුව අධිකරණය මගින් එසේ රැඳවුම් නියෝගයට අවසර ලබාදී තිබූ අතර අද(06) එම නඩුව නැවත කැඳවීමට නියම කර තිබිණ.\n\nදුම්මලසූරිය පොලිස්ථානයේ නඩු මෙහෙයුම් අංශයේ උප පොලිස් පරීක්‍ෂක ෂෙල්ටන් මහතා සැකකරුවන් අධිකරණයට ඉදිරිපත් කර තිබිණ.කුලියාපිටිය උපේන්ද්‍ර සේරසිංහ",
       "URL": "https://divaina.lk/%e0%b6%85%e0%b6%ba%e0%b7%92%e0%b7%83%e0%b7%8a-%e0%b7%83%e0%b7%84-%e0%b6%88%e0%b7%82%e0%b7%8a-%e0%b7%83%e0%b6%b8%e0%b6%9c-%e0%b6%9a%e0%b7%9c%e0%b6%a7%e0%b7%94%e0%b7%80%e0%b7%96-%e0%b6%b4%e0%b7%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/305/"
}