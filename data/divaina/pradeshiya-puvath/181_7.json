{
       "Source": "divaina",
       "Timestamp": "April 20, 2023",
       "Headline": "සජිත් සමග කල්මරන්න බැහැ – වාරියපොල සජබ සංවිධායක දොඩම්ගස්ලන්ද එජාප භාරගනී",
       "News Content": "සමගි ජනබලවේගයේ වාරියපොල ප්‍රධාන සංවිධායක වශයෙන් කටයුතු කළ ජාත්‍යන්තර තලයේ ව්‍යාපාරිකයකු වන ක්‍ෂත්‍රිය රාජපුත්‍ර වීරසිංහ මහතා එක්සත් ජාතික පක්‍ෂයට එක්වී තිබේ.\n\nඒ අනුව වීරසිංහ මහතා දොඩම්ගස්ලන්ද ආසනයේ එජාප ප්‍රධාන සංවිධායක ලෙස ද පත් කරනු ලැබ තිබේ. වීරසිංහ මහතා පසුගිය මහා මැතිවරණයේදී සමගි ජනබලවේගයෙන් තරග කර කුරුණෑගල දිස්ත්‍රික්කයේ අපේක්‍ෂකයකු ලෙස මනාප 34,750ක් ද ලබා ගත්තේය. රටේ අනාගතය වෙනුවෙන් හා ජනතාවගේ ආර්ථික හා සමාජ සුබසිද්ධියට නිසි වැඩපිළිවෙළක් කඩිනමින් දියත් කළ යුතු මොහොතක් මේ. සජබ සමග තවත් කල් මරමින් සිටියොත් රටත් ජනතාවත් විඳින්නේ දුකක්. අද රටේ ඊට නිවැරැදි දැක්මක් ඇත්තේ එජාප නායක ජනාධිපති රනිල් වික්‍රමසිංහ මහතා තුළ පමණයි. ගිනිගත් රටක දැවුණු හදවත් නිවන්න මේ දක්වා එතුමා ගත් උත්සාහය මම අගයනවා. ඒ නිසා එජාපයට එක්වී දොඩම්ගස්ලන්ද මම භාර ගත්තා. මේ අතර දොඩම්ගස්ලන්ද කොට්ඨාසයේ එජාප කොට්ඨාස භාර නියෝජිතයන් දැනුවත් කිරීම එදිනම නගර මධ්‍යයේ සමුපකාර ශාලාවේදී ඉරිදා (23) උදේ 9.00ට පැවැත්වේ.",
       "URL": "https://divaina.lk/%e0%b7%83%e0%b6%a2%e0%b7%92%e0%b6%ad%e0%b7%8a-%e0%b7%83%e0%b6%b8%e0%b6%9c-%e0%b6%9a%e0%b6%bd%e0%b7%8a%e0%b6%b8%e0%b6%bb%e0%b6%b1%e0%b7%8a%e0%b6%b1-%e0%b6%b6%e0%b7%90%e0%b7%84%e0%b7%90-%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/181/"
}