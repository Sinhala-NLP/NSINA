{
       "Source": "divaina",
       "Timestamp": "September 15, 2023",
       "Headline": "මිනිපිරිය බලා ගන්න අනාගතයේ කවුරුත් නැති නිසා දැරියට ඉන්සියුලින් එන්නත් කර මාත් නිදිපෙති බිව්වා",
       "News Content": "දැරියට ඉන්සියුලින් එන්නත් කර නිදිපෙති පහක් පානය කිරීමට තමා ක්‍රියා කළේ දෙදෙනාම එක්ව සියදිවි හානිකර ගැනීමේ අදහසින් බව යාපනයේ කෝපායි ප්‍රදේශයේ හෝටල් කාමරයක මියගිය 12 හැවිරිදි දැරියගේ මරණය පිළිබඳව පොලිස් භාරයට ගත් එම දැරියගේ ආච්චි අම්මා පොලිසියට ප්‍රකාශ කර ඇත.\n\nපසුව තමාත් නිදිපෙති පානය කළ බව ඇය සඳහන් කර තිබේ.\n\nදැරියගේ මවත් පියාත් වෙන්ව ජීවත්වන අතර මිනිපිරිය තමාගේ රැකවරණය යටතේ ජීවත් වන නිසා අනාගතයේදී ඇය බලා ගැනීමට කිසිවකු නැති නිසා තමා මෙම තීරණයට එළැඹුණ බවද සැකකාරිය පොලිසියට එසේ ප්‍රකාශ කර තිබේ. සිද්ධියෙන් දැරිය මියගියත් ඇගේ ආච්චි අම්මා අසාධ්‍ය තත්ත්වයෙන් සිටි නිසා කෝපායි පොලිසිය මගින් රෝහල් ගත කිරීමෙන් පසු ඇය සුව අතට පත්වී ඇත. මොවුන් ත්‍රීකුණාමලේ සිට කෝපායි දක්වා පැමිණ මෙම හෝටලයේ කාමරයක් තුළ නැවතී තිබුණි. මෙම කාමරය තුළින් දුඟද පැතිරීම නිසා පොලිසිය සොයා බලද්දී දැරියගේ මළසිරුර සොයාගෙන තිබුණි. දැරියගේ ආච්චි අම්මා අත්අඩංගුවට ගත්තේය.\n\nනෝමන් පලිහවඩන",
       "URL": "https://divaina.lk/%e0%b6%b8%e0%b7%92%e0%b6%b1%e0%b7%92%e0%b6%b4%e0%b7%92%e0%b6%bb%e0%b7%92%e0%b6%ba-%e0%b6%b6%e0%b6%bd%e0%b7%8f-%e0%b6%9c%e0%b6%b1%e0%b7%8a%e0%b6%b1-%e0%b6%85%e0%b6%b1%e0%b7%8f%e0%b6%9c%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/24/"
}