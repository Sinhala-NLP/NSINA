{
       "Source": "divaina",
       "Timestamp": "October 16, 2021",
       "Headline": "ත‍්‍රිරෝද රථ සොරකම් කළ සංවිධානාත්මක කල්ලිය දැලේ යතුරුපැදි 10 ක් පොලිස් භාරයට",
       "News Content": "පොලිසිය විසින් අත්අඩංගුවට ගෙන ඇති ත‍්‍රි රෝද රථ සහ පොලිස් භාරයට ගෙන ඇති යතුරුපැදි….\n\nජාඇල ප‍්‍රදේශයේ කලක සිට සංවිධානාත්මකව ත‍්‍රිරෝද රථ සොරකම් කොට විකිණීමේ ජාවාරමක නියැලූන කල්ලියක් ත‍්‍රිරෝද රථ 20 ක් සමග ඊයේ දින (14 දා* අත්අඩංගුවට ගත් බව ජාඇල පොලිසිය පවසයි.\n\nමේ වනවිට සිද්ධිය සම්බන්ධයෙන් ජාඇල, රාගම, බෝපිටිය සහ කල්පිටියේ පදිංචි සැකකරුවන් 06 දෙනෙකු පොලිසිය විසින් අත්අඩංගුවට ගෙන ඇත.\n\nප‍්‍රධාන සැකකරුට අයත් රාගම රථගාල් අංගනයක තිබියදී ති‍්‍රරෝද 11ක් පොලිසිය විසින් සොයා ගෙන ඇත.\n\nත‍්‍රිරෝද 5ක් රාගම, පමුණුගම සහ කල්පිටිය යන ප‍්‍රදේශවල විවිධ පුද්ගලයන්ට අළෙවි කොට තිබියදී ද තවත් ත‍්‍රිරෝද රථ 4ක් කල්පිටිය හා රාගම ගරාජ් දෙකක විකිණීමට සුදානම් කරමින් සිටියදී පොලිසිය විසින් සොයාගෙන තිබේ.\n\nමේ සමග සැකකරුවන් සොරකම් සඳහා උපයෝගිකර ගත් යතුරුපැදි 10 ක්ද පොලිසිය වැඩිදුර විමර්ශනය සඳහා තම භාරයට ගෙන ඇත.\n\nසැකකරුවන් විසින් සොරකම් කරන ලදැයි කියන සියලූ ත‍්‍රිවීල් රථ විකිණිමේදී චැසි අංක, එංජින් අංක වෙනස් කර තිබේ. ව්‍යාජ පොත් යොදාගෙන බලපත‍්‍රද සකසා ඇති බව අනාවරණය වු බව පොලිසිය පවසයි.\n\nසැකකරුවන් අධිකරණයට ඉදිරිපත් කිරීමට නියමිතව තිබිණී.\n\nජාඇළ පොලිසියේ වැඩ බලන ස්ථානාධිපති ප‍්‍රධාන පොලිස් පරික්ෂක ගැමුණු ගුණරත්න මහතාගේ මෙයෙවීම මත අපාරාධ විමර්ශන අංශයේ පොලිස් පරීක්ෂක සම්පත් දසනායක, පොලිස් කොස්තාපල්වරුන් වන (67611* නිශාන්ත, (38041* ප‍්‍රනාන්දු, (84045* ප‍්‍රදීප් සහ පොලිස් රියැදුරු (89850* තේනුක යන නිලධාරින් විසින් සැකකරුවන් හා භාණ්ඩ අත්අඩංගුවට ගෙන ඇත.\n\nබී.ටී.කේ. – ජාඇල",
       "URL": "https://divaina.lk/%e0%b6%ad%e2%80%8d%e0%b7%8a%e2%80%8d%e0%b6%bb%e0%b7%92%e0%b6%bb%e0%b7%9d%e0%b6%af-%e0%b6%bb%e0%b6%ae-%e0%b7%83%e0%b7%9c%e0%b6%bb%e0%b6%9a%e0%b6%b8%e0%b7%8a-%e0%b6%9a%e0%b7%85-%e0%b7%83%e0%b6%82/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/653/"
}