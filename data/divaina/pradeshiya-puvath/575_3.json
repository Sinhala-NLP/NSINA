{
       "Source": "divaina",
       "Timestamp": "January 10, 2022",
       "Headline": "චීන විදේශ ඇමැති වෑන් යී දෙදින නිල සංචාරයක් සඳහා දිවයිනට",
       "News Content": "චීනයේ විදේශ කටයුතු පිළිබඳ අමාත්‍ය වෑන් යී (Wang Yi) මැතිතුමා දෙදින නිල සංචාරයක් සඳහා පෙරේදා (08 දා) රාත‍්‍රී කටුනායක ගුවන් තොටුපළ වෙත පැමිණියේය.එතුමා සමග දූත පිරිස ලෙස 18 දෙනකුද එම ගුවන් මෙම පිරිස චීනයේ බෙයිජිං නුවර සිට බී.- 8415 දරන චීනයට අයත් විශේෂ ගුවන් යානයෙන් පෙරේදා රාත‍්‍රී 08.20 ට කටුනායක ගුවන් තොටුපළ වෙත පැමිණියහ.චීන දූත පිරිස පිළිගැනීම සඳහා ක‍්‍රීඩා යෞවන කටයුතු සහ ඩිජිටල්කරණය පිළිබඳ ඇමැති නාමල් රාජපක්ෂ, සිවිල් ගුවන් සේවා, අපනයන කලාප සංවර්ධන කටයුතු රාජ්‍ය අමාත්‍ය ඞී. වී. චානක, ශ‍්‍රී ලංකා චීන තානාපතිවරයා සහ සීමාසහිත ගුවන් තොටුපළ සහ ගුවන් සේවා සමාගමේ සභාපති, විශ‍්‍රාමික මේජර් ජනරාල් ජී. ඒ. චන්ද්‍රසිරි යන මහත්වරුන් ඇතුළු විශාල පිරිසක් කටුනායක ගුවන් තොටුපළ වෙත පැමිණ සිටියහ.චීන විදේශ අමාත්‍යවරයා, ශ‍්‍රී ලංකාවේ ජනාධිපතිවරයා, අග‍්‍රාමාත්‍යවරයා  මුණගැසී සාකච්ඡුා කිරීමට නියමිත අතර කොළඹ වරාය නගරයේ පැවැත්වෙන උත්සවයකටද සහභාගී වීමට නියමිතය.\n\nගුවන්තොටුපොළ – ටී. කේ. ජී. කපිල",
       "URL": "https://divaina.lk/%e0%b6%a0%e0%b7%93%e0%b6%b1-%e0%b7%80%e0%b7%92%e0%b6%af%e0%b7%9a%e0%b7%81-%e0%b6%87%e0%b6%b8%e0%b7%90%e0%b6%ad%e0%b7%92-%e0%b7%80%e0%b7%91%e0%b6%b1%e0%b7%8a-%e0%b6%ba%e0%b7%93-%e0%b6%af%e0%b7%99/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/575/"
}