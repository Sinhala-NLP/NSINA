{
       "Source": "divaina",
       "Timestamp": "September 29, 2021",
       "Headline": "ගෙවල් ගිනි තබමින් බඩු කුඩු කරමින් යාපනයේ මැරයෝ වැඩ අරඹති",
       "News Content": "යාපනයේ මැරයෝ ඔවුන්ට ප‍්‍රතිවිරුද්ධ කණ්ඩායම්වලට අයත් සාමාජිකයින්ගේ නිවාස හයකට 27 දා ප‍්‍රහාර එල්ල කොට එම නිවෙස් දෙකකට ගිනි තබා ඇත.\n\nයාපනයේ වඩමරච්චි අල්වායී ප‍්‍රදේශයේ නිවාස දෙකකට ගිනි තබා අනෙක් නිවාස වල භාණ්ඩ කුඩුපට්ටම් කොට පළා ගොස් තිබේ.\n\nපෙට‍්‍රල් වත්කොට නිවාසවලට ගිනි තැබීමෙන් පසුව ඒවායෙහි අයිතිකරුවන් පේදුරුතුඩුව පොලීසියට පැමිණිලි කිරීමෙන් පසුව මේ සිද්ධීන්වලට සම්බන්ධ බවට සැක කෙරෙන එක් පුද්ගලයෙකු අත්අඩංගුවට ගෙන තිබේ.\n\nපේදුරුතුඩුව පොලීසිය පවසන්නේ මෙම අපරාධ සිදු කළ කණ්ඩායම යාපනයේ ප‍්‍රචණ්ඩ ක‍්‍රියාවලට හා කප්පම් ගැනීමේ සිද්ධීන්ට සම්බන්ධ පිරිස් බවයි.\n\nපොලීසිය සිද්ධිය පිළිබ`ද වැඩිදුර පරීක්ෂණ පවත්වා ගෙන යයි.\n\nවවුනියාව දිනසේන ගමගේ",
       "URL": "https://divaina.lk/%e0%b6%9c%e0%b7%99%e0%b7%80%e0%b6%bd%e0%b7%8a-%e0%b6%9c%e0%b7%92%e0%b6%b1%e0%b7%92-%e0%b6%ad%e0%b6%b6%e0%b6%b8%e0%b7%92%e0%b6%b1%e0%b7%8a-%e0%b6%b6%e0%b6%a9%e0%b7%94-%e0%b6%9a%e0%b7%94%e0%b6%a9/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/676/"
}