{
       "Source": "divaina",
       "Timestamp": "August 10, 2023",
       "Headline": "සමනලවැවේ වතුර අඟුණකොළපැලැස්සට යයිද කියා සැකයි!",
       "News Content": "දැඩි නියං තත්ත්වය හේතුවෙන් හම්බන්තොට දිස්ත්‍රික්කයේ වී සහ ගොඩ ගොවිතැනට හානිවී ඇති ප්‍රමාණයන් පිළිබඳ වාර්තාවක් ලබාදෙන ලෙස හම්බන්තොට දිස්ත්‍රික් ලේකම් එච්. පී. සුමනසේකර මහතා ගොවිජන සේවා හා මහවැලි අධිකාරියට ලිඛිතව දැනුම් දී ඇත.\n\nනියං තත්ත්වය හේතුවෙන් ලුණුගම්වෙහෙර ප්‍රදේශයේ ගොයමට හානියක් සිදුවී නැති බවත්, වැඩිපුර හානිවී ඇත්තේ මහවැලි කලාපයට අයත් ප්‍රදේශ බවත් හම්බන්තොට දිස්ත්‍රික් ලේකම් එච්. පී. සුමනසේකර මහතා පැවැසීය.\n\nසමනලවැවෙන් උඩවලව ජලාශයට ජලය මුදා හැරීමෙන් පසු මයුරපුර, වීරකැටිය, සූරියවැව යන ප්‍රදේශවල ජලය ලැබුණත් අඟුණුකොළපැලැස්ස ප්‍රදේශයට ජලය ලැබෙයිද යන්න සැකසහිත බවත් සුමනසේකර මහතා කීය. එතරම් දුරට ජලය ගලාගෙන යයිද යන්න සැක සහිත බවද ඔහු කීය.\n\nනියං තත්ත්වය මහවැලි කලාපයට අයත් අක්කර 7000 කට පමණ බලපා තිබෙන බවත් ජලය ලැබුණත් එම ප්‍රමාණයෙන් යම් ප්‍රමාණයක් මේ වනවිටත් විනාශ වී ඇති බවත් ඔහු කීය.චමින්ද සිල්වා",
       "URL": "https://divaina.lk/%e0%b7%83%e0%b6%b8%e0%b6%b1%e0%b6%bd%e0%b7%80%e0%b7%90%e0%b7%80%e0%b7%9a-%e0%b7%80%e0%b6%ad%e0%b7%94%e0%b6%bb-%e0%b6%85%e0%b6%9f%e0%b7%94%e0%b6%ab%e0%b6%9a%e0%b7%9c%e0%b7%85%e0%b6%b4%e0%b7%90%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/68/"
}