{
       "Source": "divaina",
       "Timestamp": "January 16, 2023",
       "Headline": "බොරැල්ල මහල් නිවාසයේදී රූමත් බිරියට පිහියෙන් ඇන මරා සැමියා 3වැනි තට්ටුවෙන් පනියි",
       "News Content": "බොරැල්ල සර්පන්ටයින් ජාතික මහල් නිවාස සංකීර්ණයේ පිහිටි නිවසකදී තම රූමත් බිරිඳට පිහියෙන් කපා කොටා ඝාතනය කළ සැමියකු එම තුන්වැනි මහලින් බිමට පැන ඇති අතර එහිදී බරපතළ තුවාල ලැබූ ඔහු කොළඹ ජාතික රෝහලට ඇතුළත් කර තිබේ.\n\nමෙම ඝාතනය පෙරේදා (14 දා) අලුයම් කාලයේ සිදුවී තිබේ.\n\nමෙලෙස ඝාතනයට ලක්වී ඇත්තේ ඉඳිකැටියේ අයේෂා කුමාරි (32) නමැති තිදරු මවකි.\n\nමෙම ඝාතනය සිදුකර සැකකාර සැමියා මත්කුඩු ළඟ තබා ගැනීම සම්බන්ධයෙන් වසර එකහමාරක් රක්‍ෂිත බන්ධනාගාරගතව හිඳ ඇප මත පැමිණි අයකු බව හෙළිවිණැයි ද පොලිසිය කියයි.\n\nඅනියම් සම්බන්ධයක් මෙම ඝාතනයට හේතුවී ඇතැයි සිදුකරන ලද මූලික විමර්ශනවලදී අනාවරණය වී ඇත.\n\n59 හැවිරිදි සැකකාර සැමියා කොළඹ ජාතික රෝහලේ හදිසි අනතුරු අංශයේ 72 වැනි වාට්ටුවේ ප්‍රතිකාර ලබයි.\n\nමේ පිළිබඳව බොරැල්ල පොලිසියේ ස්ථානාධිපති ප්‍රධාන පොලිස් පරීක්‍ෂක ජනක විතානගේ මහතාගේ උපදෙස් මත නිලධාරීහු කණ්ඩායමක් වැඩිදුර පරීක්‍ෂණ සිදුකරති.ප්‍රදීප් ප්‍රසන්න සමරකෝන් සහ ඇන්ටන් ප්‍රනාන්දු",
       "URL": "https://divaina.lk/%e0%b6%b6%e0%b7%9c%e0%b6%bb%e0%b7%90%e0%b6%bd%e0%b7%8a%e0%b6%bd-%e0%b6%b8%e0%b7%84%e0%b6%bd%e0%b7%8a-%e0%b6%b1%e0%b7%92%e0%b7%80%e0%b7%8f%e0%b7%83%e0%b6%ba%e0%b7%9a%e0%b6%af%e0%b7%93-%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/267/"
}