{
       "Source": "divaina",
       "Timestamp": "March 20, 2023",
       "Headline": "බඩේ රුදාවට රෝහලට ගිය දැරිවිය ගැබිණියක් බව හඟවා හොරෙන් බෙහෙත් දෙන්න සල්ලි ගත් ඇටෙන්ඩන්ට් රිමාන්ඩ්",
       "News Content": "මන්දමානසික දැරියක් සිය මිත්තණිය විසින් බළන්ගොඩ රෝහලට කැටුව ගොස් ඇත්තේ බඩේ රුදාවක් සඳහා ප්‍රතිකාර ලබා ගැනීමටය. එහි දී රෝහලේ සුළු සේවිකාවක් මෙම දැරිය ගැබ්ගෙන ඇති බවත් එය ඉවත් කිරීමට රහසේ බෙහෙත් ලබා දිය හැකි යැයි පවසා රුපියල් 43000 ක මුදලක් වංචා කළ රෝහල් සේවිකාව මේ මස 27 වැනිදා දක්වා රක්ෂිත බන්ධනාගාර ගත කිරීමට බළන්ගොඩ මහෙස්ත්‍රාත් බී.කේ.වී. හේෂානි රොඩ්රිගෝ මහත්මිය නියෝග කළාය.\n\nමෙම දැරියට ලබා දුන් බෙහෙත් පෙති කිහිපයෙන් බඩේ රුදාව සුව වූ බවත් පසුව ගැබ් ගැනීමක් සිදුවී නොමැති බව දැනගත් මෙම මිත්තණිය බළන්ගොඩ පොලිසියට කරන ලද පැමිණිල්ලක් මත සැකකාරිය අත්අඩංගුවට ගනු ලැබීය.\n\nබළන්ගොඩ එන්.එච්. පියසේන",
       "URL": "https://divaina.lk/%e0%b6%b6%e0%b6%a9%e0%b7%9a-%e0%b6%bb%e0%b7%94%e0%b6%af%e0%b7%8f%e0%b7%80%e0%b6%a7-%e0%b6%bb%e0%b7%9d%e0%b7%84%e0%b6%bd%e0%b6%a7-%e0%b6%9c%e0%b7%92%e0%b6%ba-%e0%b6%af%e0%b7%90%e0%b6%bb%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/207/"
}