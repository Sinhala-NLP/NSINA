{
       "Source": "divaina",
       "Timestamp": "October 27, 2022",
       "Headline": "දැරියට හදිකළ තරුණයාට  වසර 12ක සිරදඬුවම්",
       "News Content": "මනුෂ්‍යත්වයට නිගාගෙන අපරාධයක් සිදුකිරීම ගැන විත්තිකරු ලජ්ජා විය යුතුයි – විනිසුරු නවරත්න මාරසිංහගෙන් අවවාද14 හැවිරිදි බාල වයස්කාර දැරියකට බරපතළ ලිංගික අපයෝජනයක් කිරීමේ චෝදනාවට වරදකරු කරනු ලැබූ තරුණයකුට කොළඹ මහාධිකරණ විනිසුරු නවරත්න මාරසිංහ මහතා 26 වැනිදා බරපතළ වැඩසහිත වසර 12ක සිරදඬුවම් නියම කළේය.මනුෂ්‍යත්වයට නිගාදෙන එවැනි අපරාධයක් සිදුකිරීම සම්බන්ධයෙන් ලැජ්ජා විය යුතු බවට විත්තිකරුට අවවාද කරමින් එම දඬුවම නියම කළ විනිසුරුවරයා එයට අමතරව වින්දිත දැරියට රුපියල් ලක්‍ෂ තුනක වන්දියක් ගෙවන ලෙසටද නියම කළේය.එයට අමතරව රුපියල් 25,000ක දඩයක් ගෙවීමටද නියම කළ විනිසුරු නවරත්න මාරසිංහ මහතා එම දඩය නොගෙවන්නේ නම් මාස හයක අමතර සිරදඬුවම් ද වන්දිය නොගෙවන්නේ නම් වසර එකක අමතර සිරදඬුවම්ද ලබාදීමට වැඩිදුරටත් නියෝග කළේය.දැරිය පදිංචි ප්‍රදේශයේ ඉදිකරමින් පවතින ගොඩනැඟිල්ලක කම්කරුවකු ලෙස සේවය කර ඇති එම විත්තිකරු ඇගේ දෙමාපිය වැඩිහිටියන් නොමැති අවස්ථාවක දී එම අපරාධය සිදුකර ඇති බව නීතිපතිවරයා වෙනුවෙන් පෙනී සිටි රජයේ අධිනීතිඥ ශක්ති ජාගොඩආරච්චි මහතා අධිකරණයට පෙන්වා දුන්නේය.\n\nඒ. ජේ. ඒ. අබේනායක",
       "URL": "https://divaina.lk/%e0%b6%af%e0%b7%90%e0%b6%bb%e0%b7%92%e0%b6%ba%e0%b6%a7-%e0%b7%84%e0%b6%af%e0%b7%92%e0%b6%9a%e0%b7%85-%e0%b6%ad%e0%b6%bb%e0%b7%94%e0%b6%ab%e0%b6%ba%e0%b7%8f%e0%b6%a7-%e0%b7%80%e0%b7%83%e0%b6%bb-1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/341/"
}