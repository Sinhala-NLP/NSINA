{
       "Source": "divaina",
       "Timestamp": "February 10, 2022",
       "Headline": "දැරිය ගැබිනියක කළ  පාපතරයෝ නීතියේ රැහැනට",
       "News Content": "වයස අවුරුදු 14 යි මාස 07ක් වසසැති දැරියක් දූෂණයට ලක් වී ඇතැයි පොලිස් ස්ථානාධිපති රුවන් ගුණතිලක මහතාට ලැබුණු ඔත්තුවක් අනුව කරන ලද පරීක්ෂණයකදී මෙම සිද්ධිය අනාරණය වී ඇත. මෙම දැරියගේ පියා කුළී වැඩ කරන අතර මවට රැකියාවක් නොමැත.අදාළ දැරිය උදරයේ වේදනාවක් යැයි තම මවට පැවසීමත් සමග හාලිඇල ප‍්‍රදේශයේ වෛද්‍යවරයකු වෙත ගොස් පරීක්ෂා කිරීමේ දී ඇය ගැබ්ගෙන ඇති බවත් ඇය දැනට මාස 04ක ගැබිනියක් බව ද සොයා ගෙන ඇත.මෙම සිද්ධියට සම්බන්ධ වූ පළමු සැකකරු බදුල්ල ප‍්‍රදේශයේ පුද්ගලයෙකි.තම මවගෙන් ඔහුට කාන්තාවක සොයා දෙන ලෙස කරන ලද ඉල්ලීමක් අනුව මෙය සිදු වී ඇත. තම දියණිය සමග සබඳතා පැවැත්වීමට ඔහුට ඉඩදී ඇත. පළමු වන සැකකරු 41 ක් හැවිරිදි විවාහක පුද්ගලයකු බව සඳහන් වේ. මොහුට වයස අවුරුදු 07 ක පුතෙකු ද ඇත.දෙවන සැකකරු ඇයගේ නිවසේ දී ඇයව ¥ෂණයට ලක් කර ඇති අතර ඔහු 39 හැවිරිදි පුද්ගලයෙකි. ළමයින් තිදෙනෙකුගේ පියෙක් වන මොහු පල්ලියක පූජකයෙකු ලෙස කටයුතු කරන පුද්ගලයෙකි. ඔහුට 19 හැවිරිදි දියණියක් සහ වයස අවුරුදු 16 සහ 08 දරුවන් සිටී.මොවුන් සියලූදෙනාම පොලිසිය විසින් අත්අඩංගුවට ගෙන බදුල්ල මහෙස්ත‍්‍රාත් අධිකරණයට ඉදිරිපත් කර ඇත. මොවුන් මෙම මස 18 දින දක්වා රක්ෂිත බන්ධනාගාර ගත කිරීමට බදුල්ල මහෙස්ත‍්‍රාත් අධිකරණයේ මහෙස්ත‍්‍රාත්වරයා නියෝග කොට ඇත. ඇයගේ මව ද මෙම සිද්ධියට අනුබලදීම මත අත්අඩංගුවට ගෙන ඇත.මෙම සිද්ධිය පිළිබඳ වැඩිදුර පරීක්ෂණ හාලිඇල පොලිසිය මගින් සිදු කරනු ලැබේ.පොලිස් ස්ථානාධිපති රුවන් ගුණතිලක අපරාධ අංශ ස්ථානාධිපති ඩබ්. එම්. දයානන්ද ළමා හා කාන්තා කාර්යංශයේ ස්ථානාධිපති යොහානි, ලක්මාලි (8921), පොලිස් සැරයන් ජයසිංහ (1474), පොලිස් සැරයන් (19803) රත්නපාල, පොලිස් සැරයන් (59200) ජයප‍්‍රකාශ්, පොලිස් සැරයන් (54164) ලාල් යන නිලධාරීන්ගෙන් සමන්විත කණ්ඩායමක් විසින් පරීක්ෂණ පවත්වනු ලබයි.\n\nහාලිඇල – කපිල චන්දන කුරුප්පුආරචිචි සහ බණ්ඩාරවෙල – කරුණාරත්න පල්ලේගම, බෝගොඩ රත්නායක",
       "URL": "https://divaina.lk/%e0%b6%af%e0%b7%90%e0%b6%bb%e0%b7%92%e0%b6%ba-%e0%b6%9c%e0%b7%90%e0%b6%b6%e0%b7%92%e0%b6%b1%e0%b7%92%e0%b6%ba%e0%b6%9a-%e0%b6%9a%e0%b7%85-%e0%b6%b4%e0%b7%8f%e0%b6%b4%e0%b6%ad%e0%b6%bb%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/549/"
}