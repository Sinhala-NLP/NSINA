{
       "Source": "divaina",
       "Timestamp": "July 26, 2023",
       "Headline": "ලියනගේමුල්ලේ දාහත් හැවිරිදි දැරියක් දින අටක සිට ආගිය අතක් නෑ",
       "News Content": "මීගමුව පොලිස් වසමේ සීදුව, ලියනගේමුල්ල ප්‍රදේශයේ වයස අවුරුදු 17 මාස 05 ක ගැහැනු දරුවෙක් දින 8 ක සිට අතුරුදන්ව ඇතැයි පොලිස් මාධ්‍ය කොට්ඨාසය පවසයි.\n\nඅතුරුදන් වී සිටින දැරියගේ පියා විසින් මීගමුව පොලිසියට කරන ලද පැමිණිල්ලකට අනුව පොලිසිය විමර්ශන අරඹා තිබේ.\n\nමෙලෙස අතුරුදන්ව ඇත්තේ ආරච්චිගේ ගයාත්‍රි දේව්ශානි සූරියසිංහ නමැති පාසල් සිසුවියකි.\n\nදැරිය පසුගිය 17 වැනිදා සිට අතුරුදන්ව ඇති අතර ඇය සොයාගැනීමට පොලිසිය මහජන සහාය පතයි.\n\nඅතුරුදන්ව ඇති දැරියගේ ඡායාරූපය පළකර ඇති අතර ඇය පිළිබඳ යම් තොරතුරක් වෙතොත් 0718591630 ට හෝ මීගමුව පොලිසියේ 031222227 යන දුරකථන අංකවලට දැනුම් දෙන්නැයි පොලිසියට මහජනතාවගෙන් ඉල්ලා සිටියි.\n\nප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%bd%e0%b7%92%e0%b6%ba%e0%b6%b1%e0%b6%9c%e0%b7%9a%e0%b6%b8%e0%b7%94%e0%b6%bd%e0%b7%8a%e0%b6%bd%e0%b7%9a-%e0%b6%af%e0%b7%8f%e0%b7%84%e0%b6%ad%e0%b7%8a-%e0%b7%84%e0%b7%90%e0%b7%80%e0%b7%92%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/84/"
}