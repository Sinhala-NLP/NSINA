{
       "Source": "divaina",
       "Timestamp": "January 17, 2023",
       "Headline": "ඇඟිල්ල කපා රන් මුදුව පැහැරගනී",
       "News Content": "යාපනයේ පුවක්කරෙයි ප්‍රදේශයේදී පුද්ගලයකුගේ ඇඟිල්ලක් කපා රන් මුදුවක් 15 දා හොරා ගෙන තිබේ.\n\nමඩකලපුවේ පදිංචි ඔහු යාපනයේ නෑදෑ නිවසකට පැමිණ සිටියදී නිවසට පැමිණි හොරු දෙදෙනකු එක් මුද්දක් ගලවා අනෙක් මුද්ද ගැලවීමට නොහැකි තැන ඇඟිල්ල කපා රන් මුදුව පැහැර ගෙන ගොස් තිබේ.\n\nහොරුන් විසින් පැහැර ගන්නා ලද මුදු දෙකේ වටිනාකම රුපියල් ලක්ෂ දෙකහමාරක් පමණ වන බවට පොලිසියට පැමිණිලි කොට තිබේ.\n\nසිද්ධිය නිසා තුවාල ලැබූ පුද්ගලයා යාපනය ශීක්ෂණ රෝහලට ඇතුළත් කොට තිබේ.\n\nයාපනය පොලිසිය සිද්ධිය පිළිබඳව පරීක්ෂණ පවත්වා ගෙන යයි.දිනසේන රතුගමගේ",
       "URL": "https://divaina.lk/%e0%b6%87%e0%b6%9f%e0%b7%92%e0%b6%bd%e0%b7%8a%e0%b6%bd-%e0%b6%9a%e0%b6%b4%e0%b7%8f-%e0%b6%bb%e0%b6%b1%e0%b7%8a-%e0%b6%b8%e0%b7%94%e0%b6%af%e0%b7%94%e0%b7%80-%e0%b6%b4%e0%b7%90%e0%b7%84%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/266/"
}