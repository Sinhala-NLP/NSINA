{
       "Source": "divaina",
       "Timestamp": "February 7, 2023",
       "Headline": "කිඹුලාඇළේ ගුණා ඇතුළු පිරිස ලංකාවට භාරදීමට ඉන්දියාව කැමැති වෙයි",
       "News Content": "ඉන්දීය ආරක්‍ෂක අංශ මගින් අත්අඩංගුවට ගත් කිඹුලාඇළේ ගුණා ශ්‍රී ලංකා පොලිසියට භාරදීමට කැමැත්ත පළකර ඇතැයි රහස් පොලිස් ආරංචිමාර්ග කියයි.\n\nමේ අනුව කිඹුලාඇළේ ගුණා රැගෙන ඒමට ඉන්දීය ආරක්‍ෂක සේවාවන් අද හෙටම දිනයක් දැනුම් දියහැකි බව ද රහස් පොලිසිය පවසයි.\n\nකිඹුලාඇළේ ගුණා සහ ඔහුගේ සගයන් 9 දෙනකු ඉන්දීය ආරක්‍ෂක අංශ මගින් මීට සති කිහිපයකට පෙර අත්අඩංගුවට ගෙන රඳවා ප්‍රශ්නකරමින් සිටින බව ශ්‍රී ලංකාවට වාර්තා වී තිබිණි.\n\nමෙසේ අත්අඩංගුවට ගත් පිරිස සම්බන්ධයෙන් ඉන්දීය රජය සහ ශ්‍රී ලංකා රජය කළ සාකච්ඡාවකින් පසු ඔවුන් දිවයිනට රැගෙන ඒමට තීරණය කර තිබේ.නෝමන් පලිහවඩන",
       "URL": "https://divaina.lk/%e0%b6%9a%e0%b7%92%e0%b6%b9%e0%b7%94%e0%b6%bd%e0%b7%8f%e0%b6%87%e0%b7%85%e0%b7%9a-%e0%b6%9c%e0%b7%94%e0%b6%ab%e0%b7%8f-%e0%b6%87%e0%b6%ad%e0%b7%94%e0%b7%85%e0%b7%94-%e0%b6%b4%e0%b7%92%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/247/"
}