{
       "Source": "divaina",
       "Timestamp": "March 25, 2023",
       "Headline": "අත් දෙක කපාගෙන ගිය පුද්ගලයා පැය 48ක් රඳවාගෙන ප්‍රශ්න කරන්න අවසර",
       "News Content": "මොරටුව, කොරළවැල්ල ප්‍රදේශයේදී හතළිස් හැවිරිදි පුද්ගලයකුගේ අත් දෙක කපා එම කපාගත් කොටසද රැගෙන පලාගිය පුද්ගලයා ඊයේ (24 වැනිදා) මොරටුව මහෙස්ත්‍රාත් අධිකරණයට ඉදිරිපත් කළ පසු සැකකරු පැය හතළිස් අටක් රඳවාගෙන ප්‍රශ්න කිරීමට පොලිසියට අවසර දී තිබේ.\n\nපුද්ගලික කෝන්තරයක් මුල්කරගෙන මෙම සිද්ධිය වී තිබුණේ ඉකුත් 21 වැනිදාය.\n\nසැකකරු ඊයේ නීතිඥවරයකු සමග පැමිණ අධිකරණයට භාර වී තිබිණි.\n\nසැකකාර පුද්ගලයා විසින් තියුණු ආයුධයකින් හතළිස් හැවිරිදි පුද්ගලයාගේ අත් දෙක මැණික් කටුව ප්‍රදේශයෙන් වෙන්වන සේ කපා දමා තිබිණි. සැකකරු එම කොටසද රැගෙන පලායෑම නිසා යළි සැත්කමකින් බද්ධ කිරීමට තිබූ අවස්ථාව ද නැති වූ බව පරීක්‍ෂණ සිදුකරන පොලිසිය සඳහන් කළේය.ශිරාන් රණසිංහ",
       "URL": "https://divaina.lk/%e0%b6%85%e0%b6%ad%e0%b7%8a-%e0%b6%af%e0%b7%99%e0%b6%9a-%e0%b6%9a%e0%b6%b4%e0%b7%8f%e0%b6%9c%e0%b7%99%e0%b6%b1-%e0%b6%9c%e0%b7%92%e0%b6%ba-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/203/"
}