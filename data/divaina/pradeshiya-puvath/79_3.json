{
       "Source": "divaina",
       "Timestamp": "July 31, 2023",
       "Headline": "හමුදාවෙන් සොරාගත් ලක්‍ෂ 28 ක යකඩ බට තොගයෙන් කොටසක් සමග කුඩ්ඩෝ 2 ක් මාට්ටු",
       "News Content": "පාර්ලිමේන්තු වටරවුම අසල ආරක්‍ෂක හමුදාවට අයත් රුපියල් ලක්‍ෂ 28 ක් වටිනා යකඩ බට තොගයක් අතුරුදන්වී ඇති අතර ඉන් කොටසක් ප්‍රදේශයේ යකඩබඩු කඩයකට විකුණා තිබියදී බස්නාහිර දකුණ අපරාධ කොට්ඨාසයේ පොලිස් කණ්ඩායමක් මගින් සොයාගෙන තිබේ.\n\nමෙම යකඩ බට තොගය අඩු මුදලකට විකුණූ මත්ලෝලීන් දෙදෙනකුද අත්අඩංගුවට ගත් බව නුගේගොඩ ජ්‍යෙෂ්ඨ පොලිස් අධිකාරි ලලිත් අබේසේකර මහතා ‘දිවයින’ට පැවසීය.\n\nමෙම යකඩ බට අතුරුදන්වීම සම්බන්ධයෙන් ආරක්‍ෂක හමුදාව විසින් මාස කීපයකට පෙර පොලිසියට පැමිණිලි කර ඇති අතර ඒ සම්බන්ධයෙන් පොලිසිය කලක් තිස්සේ විමර්ශන පවත්වා යකඩ බඩු වෙළෙන්දකු සතුව තිබියදී ඒවායෙන් කොටසක් සොයාගෙන තිබේ.\n\nමේ අතර බත්තරමුල්ල රජයේ විගණකාධිපති දෙපාර්තමේන්තුවට අයත් රුපියල් ලක්‍ෂ 21 ක් පමණ වටිනා විදුලි වයර් තොගයක් සොරකම් කළ මත්ලෝලීන් දෙදෙනකුද වැලිකඩ පොලිසිය මගින් අත්අඩංගුවට ගෙන ඇත.නෝමන් පිළිහවඩන",
       "URL": "https://divaina.lk/%e0%b7%84%e0%b6%b8%e0%b7%94%e0%b6%af%e0%b7%8f%e0%b7%80%e0%b7%99%e0%b6%b1%e0%b7%8a-%e0%b7%83%e0%b7%9c%e0%b6%bb%e0%b7%8f%e0%b6%9c%e0%b6%ad%e0%b7%8a-%e0%b6%bd%e0%b6%9a%e0%b7%8a%e0%b7%82-28/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/79/"
}