{
       "Source": "divaina",
       "Timestamp": "November 16, 2022",
       "Headline": "යාපනයේ කාන්තාවන්ට හිරිහැර කළ තරුණයන් 13 දෙනකු අත්අඩංගුවට",
       "News Content": "යාපනය පේදුරුතුඩුව නගරයට පැමිණෙන තරුණියන්ට හා කාන්තාවන්ට උසුලු විසුලු කරමින් ඔවුන්ට විවිධ අන්දමේ මානසික පීඩාවන් ඇති කළ තරුණයන් 13 දෙනෙකු පේදුරුතුඩුව පොලිසිය විසින් 14 දා අත්අඩංගුවට ගෙන තිබේ.\n\nපොලිසියට ලැබුණු පැමිණිලි කීපයක් මත පොලිසිය හදිසියේම පේදුරුතුඩුව නගරයට ගොස් හදිසි වැටලීමක් සිදු කිරීමෙන් පසුව මේ පිරිස අත්අඩංගුවට ගෙන තිබේ. මෙම තරුණයන් පොලිසියට රැගෙන ඒමෙන් පසුව දෙමවුපියන් හා ඥාතීන්ද වෙනත් පුද්ගලයන් ද පොලිසියෙන් කරන ලද ඉල්ලීම් සැලකිල්ලට ගෙන එම තරුණයන්ට දැඩි ලෙස අවවාද කොට ඔවුන්ගේ නාම ලේඛනයක් හා තොරතුරු ලබාගෙන ඔවුන්ව නිදහස් කොට තිබේ.\n\nදිනසේන රතුගමගේ",
       "URL": "https://divaina.lk/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80%e0%b6%b1%e0%b7%8a%e0%b6%a7-%e0%b7%84%e0%b7%92%e0%b6%bb%e0%b7%92%e0%b7%84%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/324/"
}