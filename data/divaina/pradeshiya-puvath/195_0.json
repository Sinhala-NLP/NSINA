{
       "Source": "divaina",
       "Timestamp": "April 4, 2023",
       "Headline": "ඉන්දියාවෙන් ගෙනා කෝටි 7ක අයිස් තලේමන්නාරම මුහුදෙන් අල්ලයි",
       "News Content": "ඉන්දීය මත්ද්‍රව්‍ය ජාවාරම්කරුවන් පිරිසක් විසින් මෙරටට රැගෙන ආ රුපියල් කෝටි 7 කට ආසන්න වටිනාකමෙන් යුත් අයිස් මත්ද්‍රව්‍ය තොගයක් තලේමන්නාරම මුහුදේ තිබියදී නාවික හමුදාව මගින් පෙරේදා (02 වැනිදා) අත්අඩංගුවට ගෙන ඇත.\n\nමෙරට මත්ද්‍රව්‍ය ජාවාරම්කරුවන් පිරිසකට භාරදීම සඳහා ඉන්දීය ජාතික ජාවාරම්කරුවන් පිරිසක් යාත්‍රාවකින් මෙම අයිස් මත්ද්‍රව්‍ය තොගය රැගෙන ආ බව නාවික හමුදා ආරංචි මාර්ග පැවසීය.\n\nනාවික හමුදා යාත්‍රා දැකීමෙන් බියට පත් වූ ඉන්දීය මත්ද්‍රව්‍ය ජාවාරම්කරුවන් අයිස් අඩංගු පාර්සල් මුහුදට දමා පලාගොස් ඇත.\n\nමහ මුහුදේදී අත්අඩංගුවට ගත් අයිස් මත්ද්‍රව්‍ය තොගය කිලෝග්‍රෑම් 4 ක බරින් යුක්ත අතර එම මත්ද්‍රව්‍ය තොගය තලේමන්නාරම පොලිසිය වෙත භාරදීමට නියමිතය.හේමන්ත රන්දුණු",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%99%e0%b6%b1%e0%b7%8a-%e0%b6%9c%e0%b7%99%e0%b6%b1%e0%b7%8f-%e0%b6%9a%e0%b7%9d%e0%b6%a7%e0%b7%92-7%e0%b6%9a-%e0%b6%85/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/195/"
}