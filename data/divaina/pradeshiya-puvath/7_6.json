{
       "Source": "divaina",
       "Timestamp": "October 3, 2023",
       "Headline": "මගී ආසනයක් මතම දුම්රිය මගියා මරුට",
       "News Content": "දුම්රියෙන් ගමන් කිරීමට පැමිණි මගියෙකු (02) දින හැටන් දුම්රිය ස්ථානය තුළදී මියගොස් ඇති බව හැටන් පොලිසිය පැවසීය.\n\nමෙසේ ජීවිතක්ෂයට පත් වී ඇත්තේ මස්කෙලිය නල්ලතන්නිය මුල්ගම පහළ කොටසේ පදිංචිව සිටි පී. එස්. ආරුමුගම් නමැති 70 පමණ වයසැති අයෙකි.\n\nදුම්රිය පැමිණෙන තුරු හැටන් දුම්රිය ස්ථානයට පැමිණෙන මගීන්ට විවේක ගැනීම සඳහා සකස් කර ඇති ආසනයක් මත මෙම මගියා ජීවිතක්ෂයට පත් වී ඇති බවයි හැටන් පොලිසිය කියා සිටියේ.\n\nමියගිය මගියාගේ සිරුර පශ්චාත් මරණ පරීක්ෂණය සඳහා දික්ඔය මූලික රෝහලේ අධිකරණ වෛද්‍යවරිය වෙත යොමු කර ඇත.ජායාරූප හා සටහන නුවරඑලිය – නාලක රත්නායක",
       "URL": "https://divaina.lk/%e0%b6%b8%e0%b6%9c%e0%b7%93-%e0%b6%86%e0%b7%83%e0%b6%b1%e0%b6%ba%e0%b6%9a%e0%b7%8a-%e0%b6%b8%e0%b6%ad%e0%b6%b8-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b6%b8%e0%b6%9c/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/7/"
}