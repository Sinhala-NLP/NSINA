{
       "Source": "divaina",
       "Timestamp": "August 28, 2023",
       "Headline": "ලන්දේසීන් 1765 රැගෙන ගිය කෞතුක භාණ්ඩ යළි මෙරටට:ගිවිසුම් 2කට අද එළඹෙති",
       "News Content": "1765 දී ලන්දේසින් විසින් මහනුවර රජ මාලිගාව වටලන ලද අවස්ථාවේ පෙර ඉන්දීය වෙළෙඳ සමාගම (VOC) රැගෙන ගිය ඓතිහාසික වටිනාකමින් යුත් කෞතුක භාණ්ඩ මෙරටට ගෙන ඒමට අදාළව ගිවිසුම් 2 ක් අද සවස අත්සන් කරන බව බුද්ධශාසන හා සංස්කෘතික ඇමැති විදුර වික්‍රමනායක මහතා පවසයි.\n\nතමා විසින් නෙදර්ලන්ත සංස්කෘතික හා අධ්‍යාපන විද්‍යා කටයුතු අමාත්‍යාංශය වෙතින් කළ ඉල්ලීමකට සහාය දක්වමින් මෙම වැඩසටහන දියත් කෙරෙන බව ද ඇමැතිවරයා කීය.\n\nදෙරටේ එකඟතාවක් මගින් මෙය ඉටුකර ගත හැකි වුවහොත් එය ඓතිහාසික කටයුත්තක් වනු ඇතැයි ද ඔහු කීය.",
       "URL": "https://divaina.lk/%e0%b6%bd%e0%b6%b1%e0%b7%8a%e0%b6%af%e0%b7%9a%e0%b7%83%e0%b7%93%e0%b6%b1%e0%b7%8a-1765-%e0%b6%bb%e0%b7%90%e0%b6%9c%e0%b7%99%e0%b6%b1-%e0%b6%9c%e0%b7%92%e0%b6%ba-%e0%b6%9a%e0%b7%9e%e0%b6%ad%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/47/"
}