{
       "Source": "divaina",
       "Timestamp": "October 28, 2021",
       "Headline": "ජීවත්වෙන්න විදියක් නෑ – දරු තිදෙනාට වසදී මවක් වස බොයි",
       "News Content": "ජීවත්වීමට ඇති ආර්ථික අපහසුතා හේතුවෙන් සිය දියණියන් තිදෙනාට වස පානය කිරීමට සලස්වා මවද වස පානය කළ ඛේදනීය පුවතක් බදුල්ල වේවැල්හින්න වතුයායෙන් වාර්තා විය. ඇයගේ සැමියා ද මානසික  රෝගයකින් පෙළෙන අයෙකි.එලෙස වස පානය කර ඇත්තේ 31 හැවිරිදි මවක්, 7, 5 සහ සිව් හැවිරිදි දියණියන් තිදෙනෙකි.කෙසේ නමුත් ප‍්‍රදේශවාසීන්ගේ මැදිහත්වීමෙන් බදුල්ල රෝහලට ඇතුළත් කෙරුණු ඔවුන් සියලූදෙනා බේරාගන්නට වෛද්‍යවරුන් සමත්වී තිබුණි.බදුල්ල මහ රෝහලේ හදිසි ප‍්‍රතිකාර ඒකකයේ ස්ථාන භාර වෛද්‍ය පාලිත රාජපක්ෂ මහතා පැවසුවේ ‘වාසනාවකට මොවුන් සිව් දෙනාම යහපත් සෞඛ්‍ය තත්ත්වයෙන් පසුවෙන බවය. මේ අය දින කිහිපයකින් ආහාරපාන ලබාගෙන තිබුණේ නෑ. තේවලට වස කලවම් කරලා තමයි මව දියණියන් තිදෙනාට දීලා තිබුණේ. වාසනාවකට වැඩි මාත‍්‍රාවක් ශරීරගතවෙලා තිබුණේ නෑ’ යනුවෙනි.",
       "URL": "https://divaina.lk/%e0%b6%a2%e0%b7%93%e0%b7%80%e0%b6%ad%e0%b7%8a%e0%b7%80%e0%b7%99%e0%b6%b1%e0%b7%8a%e0%b6%b1-%e0%b7%80%e0%b7%92%e0%b6%af%e0%b7%92%e0%b6%ba%e0%b6%9a%e0%b7%8a-%e0%b6%b1%e0%b7%91-%e0%b6%af%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/638/"
}