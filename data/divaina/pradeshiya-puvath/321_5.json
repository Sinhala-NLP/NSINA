{
       "Source": "divaina",
       "Timestamp": "November 18, 2022",
       "Headline": "විද්‍යා පීඨ සිසුවා හඳුනා නොගත් රෝගයකින් මියයයි",
       "News Content": "වවුනියාවේ පූන්තෝට්ටම් ජාතික අධ්‍යාපන විද්‍යා පීඨයේ සිසුවකු මෙතෙක් හඳුනා නොගත් රෝගයකින් 16 දා රාත්‍රී මිය ගොස් තිබේ.\n\nමියගිය සිසුවා නේවාසිකාගාරයේ සිට ඇති අතර ඔහු උණ රෝගයෙන් පෙළී ඊට ප්‍රතිකාර ලබා ගෙන තිබේ.\n\nනමුත් හදිසියේම යළි උණ රෝගය උත්සන්න වීම නිසා ඔහු වවුනියාව රෝහල වෙත රැගෙන ගිය ද රෝහලට ඇතුළත් කිරීමට පෙර මියගොස් තිබේ.\n\nමෙසේ මියගොස් ඇත්තේ මඩකලපුවේ සිට වවුනියාව ජාතික අධ්‍යාපන විද්‍යා පීඨයට අධ්‍යයන කටයුතු සඳහා පැමිණ සිටි එස්. සින්දුජන් නමැති 22 හැවිරිදි සිසුවෙකි.\n\nවවුනියාව පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.\n\nදිනසේන රතුගමගේ",
       "URL": "https://divaina.lk/%e0%b7%80%e0%b7%92%e0%b6%af%e0%b7%8a%e0%b6%ba%e0%b7%8f-%e0%b6%b4%e0%b7%93%e0%b6%a8-%e0%b7%83%e0%b7%92%e0%b7%83%e0%b7%94%e0%b7%80%e0%b7%8f-%e0%b7%84%e0%b6%b3%e0%b7%94%e0%b6%b1%e0%b7%8f/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/321/"
}