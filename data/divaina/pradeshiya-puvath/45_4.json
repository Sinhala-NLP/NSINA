{
       "Source": "divaina",
       "Timestamp": "August 29, 2023",
       "Headline": "තිරප්පනේ ගොවීන්ට සූර්ය බලශක්තියෙන් වතුර",
       "News Content": "පරිසර අමාත්‍යාංශයේ අධීක්ෂණය යටතේ ක්‍රියත්මක වන සුවදායී භූමි දර්ශන ව්‍යාපෘතියේ මූලිකත්වයෙන් හා පළාත් කෘෂිකර්ම දෙපාර්තමේන්තුවේ සහයෝගයෙන් නියමු ව්‍යපෘතියක් ලෙස මෙරට පවතින ආර්ථික හා බලශක්ති අර්බුදයට පිළියමක් ලෙස පුනර්ජනනීය බලශක්ති වන සූර්ය බලශක්තිය යොදා ගනිමින් ජලය පොම්ප කිරීමේ ක්‍රමවේදයක් පළමු වරට තිරප්පනය වන්නම්මඩුව ප්‍රදෙශයේ ගොවීන්හට හඳුන්වා දෙන ලදී. මෙහිදී අදහස් දැක්වූ ව්‍යාපෘති අධ්‍යක්ෂ අජිත් සිල්වා මහතා කියා සිටියේ වාරි ජල යෝජනා ක්‍රම භාවිතා නොවන ප්‍රදේශයන් සඳහා මෙම සූර්ය බලශක්තිය උපයෝගි කරගෙන වගා කටයුතු කිරීමේ දී ගොවීන් සඳහා අමතර මුදලක් ජල සම්පාදනයට අවශ්‍ය නොවන බවයි.\n\nවැඩිදුරටත් අදහස් දැක්වූ අජිත් සිල්වා මහතා කියා සිටියේ වියළි කලාපයක් වන රජරට අනුරාධපුර දිස්ත්‍රික්කයේ තිරප්පනේ වන්නම්මඩුව යන ප්‍රදේශයන් සඳහා කෘෂිකාර්මික කටයුතු සඳහා වැසි ජලයෙන් පමණක් මෙතෙක් වගා කළද නව ජල සම්පාදන ක්‍රමය මගින් මෙම සූර්ය බලශක්ති ක්‍රමය යොදාගෙන අවුරුද්ද පුරාවටම වගා කටයුතු කළ හැකි බවයි. මෙම වැඩසටහන සඳහා සුවදායී භූමි දර්ශන ව්‍යාපෘතියේ ක්ෂේත්‍ර නිලධාරීන් හා ගොවි මහත්ම මහත්මීන් සහභාගි විය.තලාව – වසන්ත බණ්ඩාර කළුආරච්චි",
       "URL": "https://divaina.lk/%e0%b6%ad%e0%b7%92%e0%b6%bb%e0%b6%b4%e0%b7%8a%e0%b6%b4%e0%b6%b1%e0%b7%9a-%e0%b6%9c%e0%b7%9c%e0%b7%80%e0%b7%93%e0%b6%b1%e0%b7%8a%e0%b6%a7-%e0%b7%83%e0%b7%96%e0%b6%bb%e0%b7%8a%e0%b6%ba-%e0%b6%b6/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/45/"
}