{
       "Source": "divaina",
       "Timestamp": "May 11, 2022",
       "Headline": "සනත් නිශාන්තගේ සහ අශෝක ප්‍රියන්තගේ නිවස හා දේපළ විනාශ කෙරේ",
       "News Content": "කුපිත වූ පිරිස් විසින් 9 වැනිදා රාත්‍රියේ පුත්තලම දිස්ත්‍රික්කයේ රාජ්‍ය අමාත්‍යවරුන් දෙදෙනකුගේ නිවාසවලට හා දේපළවලට පහරදී අලාභහානි සිදුකර ගිනි තබා තිබේ. නිවෙස්වල ගාල්කර තිබූ වාහන කීපයකට ද දැඩි අලාභ සිදුකර ඇත.\n\nහිටපු රාජ්‍ය ඇමැති සනත් නිශාන්ත මහතාගේ ගම් පෙදෙස වන ආරච්චිකට්ටුව පිහිටි සිය කාර්යාලය සහ නිවස සම්පූර්ණයෙන් ගිනිතබා විනාශ කර ඇත.\n\nහිටපු රාජ්‍ය අමාත්‍ය අශෝක ප්‍රියන්ත මහතාගේ මරදවැල්ල පිහිටි නිවසට හා එහි ගාල්කර තිබූ වාහන දෙකකට යතුරුපැදියකට පහර දී දැඩි ලෙස අලාභ හානි සිදුකර ඇති අතර නාත්තන්ඩිය පිහිටි ඔහුගේ දෙමහල් නිවසට හා එහි ගාල්කර තිබූ සුඛෝපභෝගී වාහනයකටද දැඩි ලෙස හානි සිදුකර ඇත.\n\nමෙම පහරදීම්වලට 2000කට ආසන්න පිරිසක් පැමිණි බව පොලිසිය පවසයි.\n\nහිටපු රාජ්‍ය අමාත්‍යවරුන්ගේ නිවෙස්වලට මේ වනවිට පොලිස් ආරක්‍ෂාව යොදවා තිබේ.\n\nඅමරනන්ද විජේසේකර – මහවැව",
       "URL": "https://divaina.lk/%e0%b7%83%e0%b6%b1%e0%b6%ad%e0%b7%8a-%e0%b6%b1%e0%b7%92%e0%b7%81%e0%b7%8f%e0%b6%b1%e0%b7%8a%e0%b6%ad%e0%b6%9c%e0%b7%9a-%e0%b7%83%e0%b7%84-%e0%b6%85%e0%b7%81%e0%b7%9d%e0%b6%9a-%e0%b6%b4%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/482/"
}