{
       "Source": "divaina",
       "Timestamp": "August 21, 2023",
       "Headline": "මොරටු සරසවි සිසුවා ගෙල වැලලාගෙන මරුට – 2020දී කිළිනොච්චියේ ගණිත ප්‍රථමයා",
       "News Content": "මොරටුව විශ්වවිද්‍යාලයේ ඉංජිනේරු අංශයේ සිසුවෙකු සිය ගම්මානය වූ කිළිනොච්චිය විවේකානන්ද නගර් ප්‍රදේශයේදී ගෙල වැලලාගෙන 19 දා මියගොස් ඇත.\n\nචන්ද්‍රමෝහන් තේනුජන් නමැති 22 හැවිරිදි මෙම සිසුවා 2020 වසරේදී කිලිනොච්චිය දිස්ත්‍රික්කයෙන් ඉහළම ලකුණු ලබා ගෙන ප්‍රථම ස්ථානයට පත් වී මොරටුව විශ්වවිද්‍යාලයට ඇතුළත් වූ අයෙකි.\n\nඔහුගේ දෙමව්පියන් දෙදෙනාම රජයේ පාසල් ගුරුවරුන් වන අතර ඔහු විශාදය සඳහා වෛද්‍ය උපදෙස් හා ප්‍රතිකාර ලබා ගෙන සිටි අයෙකු බවට තොරතුරු හෙළි වී තිබේ.\n\nඔහු ගෙල වැලලාගෙන මියයෑමට හේතුව මෙතෙක් පැහැදිලිව අනාවරණය වී නොමැත.\n\nකෙසේ වෙතත් කිළිනොච්චිය පොලිසිය විසින් මියගිය සිසුවාගේ මෘත දේහය පරීක්ෂණ කටයුතු සඳහා කිළිනොච්චිය දිස්ත්‍රික් රෝහල වෙත බාර දී ඇති අතර සිද්ධිය සම්බන්ධයෙන් පරීක්ෂණ පවත්වා ගෙන යයි.\n\nදිනසේන රතුගමගේ",
       "URL": "https://divaina.lk/%e0%b6%b8%e0%b7%9c%e0%b6%bb%e0%b6%a7%e0%b7%94-%e0%b7%83%e0%b6%bb%e0%b7%83%e0%b7%80%e0%b7%92-%e0%b7%83%e0%b7%92%e0%b7%83%e0%b7%94%e0%b7%80%e0%b7%8f-%e0%b6%9c%e0%b7%99%e0%b6%bd-%e0%b7%80%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/54/"
}