{
       "Source": "divaina",
       "Timestamp": "March 7, 2023",
       "Headline": "ගව වසූරිය කිළිනොච්චිය ගිල ගනී",
       "News Content": "2000 වසරේදී කිළිනොච්චියේ ප්‍රදේශ කීපයක් පුරා පැතිර ගිය මාරාන්තික ගව වසූරිය යළිත් වරක් එම පළාත් වල පැතිර යාම නිසා දින දෙකකදී ගවයින් 67 දෙනෙකු මියගොස් ඇතැයි කිළිනොච්චිය පශු වෛද්‍ය කාර්යාලයේ නිලධාරියෙකු 6 දා පැවසීය.\n\nමෙවර ගවයින් වැඩිම සංඛ්‍යාවක් මියගොස් ඇත්තේ කිළිනොච්චියේ පූනරීන්, කරච්චි, පලෙයි, උරුතිරපුරම් සහ නීවිල් යන ප්‍රදේශවලය.\n\nමෙම රෝගයට වැඩි වශයෙන් ගොදුරු වී ඇත්තේ වයසින් අඩු ගවයින් වන අතර ඔවුන්ගේ සිරුරු පුරා විශාල බිබිලි හට ගෙන උණ වැළදීමෙන් පසුව ඔවුන් මියයාමට පටන් ගෙන තිබේ.\n\n2000 වසරේදී කිළිනොච්චියේ මෙම ගව වසූරිය හේතුවෙන් ගවයින් 3347 ක් මියගොස් තිබුණි.\n\nඑහිදී මෙම රෝගය ගව වසූරිය බවත් එය වෛරස් රෝගයක් බවටත් තොරතුරු හෙළි වූ අතර මැස්සන් මදුරුවන් කෝදුරුවන් වැනි සතුන් එම රෝග වාහකයින් බවත් හෙළි කරගෙන තිබුණි.\n\nමෙවරද කිළිනොච්චිය පුරා පැතිර යන ගව වසූරිය සඳහා කිසිදු ප්‍රතිකාරයක් මෙතෙක් සොයාගෙන නොමැති නිසා දිනෙන් දින එම පළාතේ මියයන ගවයින් සංඛ්‍යාව ඉහළ යමින් පවතී.දිනසේන රතුගමගේ",
       "URL": "https://divaina.lk/%e0%b6%9c%e0%b7%80-%e0%b7%80%e0%b7%83%e0%b7%96%e0%b6%bb%e0%b7%92%e0%b6%ba-%e0%b6%9a%e0%b7%92%e0%b7%85%e0%b7%92%e0%b6%b1%e0%b7%9c%e0%b6%a0%e0%b7%8a%e0%b6%a0%e0%b7%92%e0%b6%ba-%e0%b6%9c%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/221/"
}