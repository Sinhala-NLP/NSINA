{
       "Source": "divaina",
       "Timestamp": "February 25, 2022",
       "Headline": "මියගිය සරත්ව පණපිටින් දැක දුවලා",
       "News Content": "සරත් හා හා පුරා කොළඹ ආවේ අලූත් රස්සාවට අදාළ පත්වීමත් රැගෙනය. බොරැල්ලට කිට්ටු මෙකී ආයතනයට ඔහු එනවිට හිරිමල් තරුණයෙකි.\n\nකාලයත් සමග සරත් විවාහ වූයේ නිසි කලවයස පැමිණි පසුවය. මේ අතර කාලයේ ඔහු වැඩ කළ කාර්යාලයට තරුණියක ආවේ පිළිගැනීමේ නිලධාරිනියක ලෙසිනි. ඇය රූමත්ය. හැඩකාරය. කතාබහේ සිට සියල්ල ප‍්‍රිය මනාපය.\n\nසරත්ගේ සිත ඇය සොරා ගනිද්දී ඇගේ සිතත් ගතත් දෙකම සරත් සොරා ගත්තේ මහත් පරිශ‍්‍රමයකින් පසුවය.\n\nඅනියම් පේ‍්‍රමය ගිනි දළු මත වැඩිණි. කාර්යාලයේ අයට නම් ඒ පේ‍්‍රමය සාමාන්‍ය දෙයක් බවට පත් වී තිබිණි.\n\nකාලය ගෙවී ගියේ අනියම් පේ‍්‍රමයද සමගිනි.\n\nමේ කියන කාලෙයේදී සරතුත්, සීතාත් වැඩකළ කාර්යාලයට අලූත් තරුණ ගැටවු දෙන්නෙත් බඳවාගෙන තිබිණි.\n\nදහවල් කෑම පැයේදී සරතුත්, සීතාත් එකට ආහාර කන හැටි උදෙත් සවසත් එකම වාහනයේ කාර්යාලයට යන එන හැටි දුටු අලූත් තරුණයින් සිතුවේ ඒ දෙදෙනා අඹු සැමියන් වන්නට ඇතැයි කියාය.\n\nමේ අල්ලපනැල්ලේ සීතාගේ සැමියා මියගියේ හෘදයාබාධයකිනි. කාර්යාලයේ අය වරින් වර අවමගුලට ගියේ නොයාම බැරි නිසාය.\n\nඅලූතින් කාර්යාලයට පැමිණි තරුණයින් දෙදෙනාද වත්තල පිහිටි සීතාගේ නිවස සොයා ගියේ රාත‍්‍රියකය.\n\nඅවමගුල් නිවසට යන පාර අසල විදුලි කණුවක් යට සීතාගේ සැමියා පණ පිටින් දුටු තරුණයින් දෙදෙනා පණ එපා කියා පැන දිව්වේ හොල්මනක් හොල්මනක් කියමිනි.\n\nඊළ`ග දවසේ කාර්යාලයට ගිය තරුණයින් දෙදෙනාට කරුණ තේරුම් ගියේ අනෙක් අය කී කතාව ඇසූ පසුවය.\n\nමැරිලා ඉන්නේ සරත් නෙවෙයි ළමයෝ. සිතාගේ කසාද මිනිහා",
       "URL": "https://divaina.lk/%e0%b6%b8%e0%b7%92%e0%b6%ba%e0%b6%9c%e0%b7%92%e0%b6%ba-%e0%b7%83%e0%b6%bb%e0%b6%ad%e0%b7%8a%e0%b7%80-%e0%b6%b4%e0%b6%ab%e0%b6%b4%e0%b7%92%e0%b6%a7%e0%b7%92%e0%b6%b1%e0%b7%8a-%e0%b6%af%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/537/"
}