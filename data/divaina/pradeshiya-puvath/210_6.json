{
       "Source": "divaina",
       "Timestamp": "March 17, 2023",
       "Headline": "කොග්ගලදී කාර් එකක් දුම්රියේ හැපී දෙදෙනෙක් මියයති",
       "News Content": "කොළඹ සිට මාතර බලා ධාවනය වෙමින් තිබූ දුම්රියක ඊයේ (16 දා) දහවල් කොග්ගල ප්‍රදේශයේ දී මෝටර් රථයක්\n\nගැටීමෙන් එහි ගමන් ගත් කාන්තාවක සහ පිරිමි අයකු මිය ගොස් ඇති බැව් හබරාදුව පොලිසිය පවසයි.\n\nමියගොස් ඇත්තේ අහංගම වැල් හේන්ගොඩ ප්‍රදේශයේ පදිංචි කාන්තාවක සහ පිරිමි අයෙකි. මෝටර් රථය දුම්රියේ ගැටීමෙන් පසු එය දුම්රියේ පැටලී මීටර් අටසීයක් පමණ දුරට ඇදීගෙන ගොස් ඇති බව ද විමර්ශනවලදී අනාවරණය වී ඇත.\n\nමෙම කාන්තාව සහ පිරිමි පුද්ගලයා කරාපිටිය ශික්ෂණ රෝහලේ සායනයට ගොස් මාළු ද රැගෙන ආපසු සිය නිවස බලා යමින් සිටිය දී මෙම අනතුරට ලක්ව ඇත.",
       "URL": "https://divaina.lk/%e0%b6%9a%e0%b7%9c%e0%b6%9c%e0%b7%8a%e0%b6%9c%e0%b6%bd%e0%b6%af%e0%b7%93-%e0%b6%9a%e0%b7%8f%e0%b6%bb%e0%b7%8a-%e0%b6%91%e0%b6%9a%e0%b6%9a%e0%b7%8a-%e0%b6%af%e0%b7%94%e0%b6%b8%e0%b7%8a%e0%b6%bb/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/210/"
}