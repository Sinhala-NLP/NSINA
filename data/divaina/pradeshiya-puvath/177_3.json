{
       "Source": "divaina",
       "Timestamp": "April 26, 2023",
       "Headline": "ගලෙන්බිඳුණුවැව හොර දොස්තර අත්අඩංගුවට",
       "News Content": "ගලෙන්බිඳුණුවැව ප්‍රදේශයේ සුදුසුකම් නොමැතිව වෛද්‍ය ප්‍රතිකාර සිදුකළ අයෙකු අත්අඩංගුවට ගත් බව ගලෙන්බිඳුණුවැව පොලීසිය පවසයි.\n\nගලෙන්බිඳුණුවැව පොලීසියට ලැබුණ තොරතුරක් මත ගලෙන්බිඳුණුවැව අලි වංගුව ප්‍රදේශයේ සුදුසුකම් නොමැතිව පෞද්ගලිකව වෛද්‍ය ප්‍රතිකාර සිදුකරන වයස අවුරුදු තිස් පහක (35) පුද්ගලයෙකු මෙසේ අත්අඩංගුවට ගෙන තිබේ.\n\nගලෙන්බිඳුණුවැව සෞඛ්‍ය වෛද්‍ය නිලධාරී කාර්යාලය, අනුරාධපුර ආහාර හා ඖෂධ පාලන ඒකකය එක්ව මෙම වැටලීම සිදුකර ඇත. මෙහිදී එම ස්ථානයේ තිබී ඖෂධ තොගයක්ද පොලිස් භාරයට ගෙන ඇත.\n\nසිදුකළ මූලික පරීක්ෂණවලින් අනාවරණය වී ඇත්තේ මෙම පුද්ගලයාට වෛද්‍යවරයෙකු ලෙස කටයුතු කිරීමට කිසිදු සුදුසුකමක් නොමැති බවයි. මොහු දේශීය වෛද්‍ය විද්‍යාව පිළිබද යම් විදිහකට ඉගෙනගෙන ඇතත් එම ඉගෙනීමද සාර්ථකත්ව අවසන් කර නොමැති බව පැවසේ.\n\nසැකකාර මෙම පුද්ගලයා ඇප මත මුදාහැර ඇති අතර ඉදිරියේ දී නීතිමය පියවර ගැනීමට නියමිතව ඇත.\n\nතිරප්පනේ සමන් පෙරේරා",
       "URL": "https://divaina.lk/%e0%b6%9c%e0%b6%bd%e0%b7%99%e0%b6%b1%e0%b7%8a%e0%b6%b6%e0%b7%92%e0%b6%b3%e0%b7%94%e0%b6%ab%e0%b7%94%e0%b7%80%e0%b7%90%e0%b7%80-%e0%b7%84%e0%b7%9c%e0%b6%bb-%e0%b6%af%e0%b7%9c%e0%b7%83%e0%b7%8a%e0%b6%ad/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/177/"
}