{
       "Source": "divaina",
       "Timestamp": "January 3, 2023",
       "Headline": "දුප්පතුන්ට බෙදන්න ඉන්දියාවෙන් දුන් සහල් තොගයක් වසර එකහමාරකට පසු වවුනියාවේ ගබඩාවකින් මතුවෙලා",
       "News Content": "අඩු ආදායම්ලාභීන් අතර බෙදාදීම සඳහා ඉන්දියාවෙන් ලබා දුන් සහල් කිලෝ 1275 ක් ජනතාවට ලබා නොදී වසර එකහමාරක් තිස්සේ වවුනියාව ආසිකුලම ප්‍රදේශයේ ගබඩාවක ගොඩ ගසා තිබියදී 1දා මහජනතාව විසින් සොයාගෙන තිබේ.\n\nවවුනියාව ආසිකුලම ප්‍රදේශයේ වැසියන් පිරිසක් විසින් කළ සොයා බැලීමකදී මෙම සහල් තොගය හමු වී ඇති අතර ඔවුන් ඒ සම්බන්ධයෙන් පළාතේ මහජන සෞඛ්‍ය පරීක්ෂකවරුන්ට පැමිණිලි කොට තිබේ.\n\nනිලධාරීන් තවත් රාජ්‍ය නිලධාරීන් පිරිසකට මේ බව දැනුම් දී අදාළ ගබඩාව පරීක්ෂා කළ අවස්ථාවේදී සඟවා තිබූ සහල් තොගය හමු වී තිබේ.\n\nමහජන සෞඛ්‍ය පරීක්ෂකවරුන් එම සහල් තොගය පරීක්ෂා කොට බැලීමේදී එම සහල් මිනිස් පාරිභෝජනයට නුසුදුසු බව වැටහී ගොස් තිබේ.\n\nඅදාළ සහල් තොගය අධිකරණය වෙත ඉදිරිපත් කිරීමට මහජන සෞඛ්‍ය පරීක්ෂකවරු පියවර ගෙන තිබේ.දිනසේන රතුගමගේ",
       "URL": "https://divaina.lk/%e0%b6%af%e0%b7%94%e0%b6%b4%e0%b7%8a%e0%b6%b4%e0%b6%ad%e0%b7%94%e0%b6%b1%e0%b7%8a%e0%b6%a7-%e0%b6%b6%e0%b7%99%e0%b6%af%e0%b6%b1%e0%b7%8a%e0%b6%b1-%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/279/"
}