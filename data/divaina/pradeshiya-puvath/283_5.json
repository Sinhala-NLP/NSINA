{
       "Source": "divaina",
       "Timestamp": "December 30, 2022",
       "Headline": "මහවැලි රක්‍ෂිතයේ අක්කර 20 ක් වැනසූ සභාපතිගේ ඩෝසරය උසාවියට",
       "News Content": "මහවැලි රක්‍ෂිතයේ අක්කර 20 ක් වැනසූ සභාපතිගේ ඩෝසරය උසාවියට\n\nකන්තලේ සේරුවිල ප්‍රාදේශීය ලේකම් කොට්ඨාසයට අයත් දෙහිවත්ත, මහවැලි ගඟ උතුරු රක්ෂිතයේ අක්කර 20 ක් පමණ හෙළි කරමින් තිබූ ඩෝසරයක් ඊයේ (29 දා) මූතූර් උසාවියට ඉදිරිපත් කිරීමට නියමිතව ඇතැයි මූතූර් පොලිසිය කියයි.\n\nඅත්අඩංගුවට ගන්නා අවස්ථාවේදී රියැදුරු ඩෝසරය දමා පැනගිය බවත්, මෙහි හිමිකරු ප්‍රාදේශීය සභාවේ සභාපතිවරයා බවත් පොලිසිය සඳහන් කර සිටී. එසේම මීට ප්‍රථමද මෙම ඩෝසරය යොදාගෙන වැලි ප්‍රවාහනය සම්බන්ධයෙන් මූතූර් උසාවිය මගින් අත්අඩංගුවට ගෙන මුදාහැර ඇති බවත් වැඩිදුරටත් සඳහන් කරයි.\n\nමෙම ඩෝසරය යුද හමුදාව මගින් අත්අඩංගුවට ගෙන පොලිසියට භාරදී ඇති අතර සිද්ධිය සම්බන්ධයෙන් මූතූර් ප්‍රධාන පොලිස් පරීක්ෂක ජී. අයි. යූ. සෝමපුර මහතා ඇතුළු නිලධාරින් වැඩිදුර පරීක්ෂණ පවත්වයි.\n\nකන්තලේ – ඩබ්. එම්. වික්‍රමසිංහ",
       "URL": "https://divaina.lk/%e0%b6%b8%e0%b7%84%e0%b7%80%e0%b7%90%e0%b6%bd%e0%b7%92-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%85%e0%b6%9a%e0%b7%8a%e0%b6%9a%e0%b6%bb-20-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/283/"
}