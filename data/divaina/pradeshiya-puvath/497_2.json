{
       "Source": "divaina",
       "Timestamp": "April 23, 2022",
       "Headline": "දැන් අවශ්‍ය කිරි පිටි මිස යෝගට් සහ අයිස්ක්‍රීම් නොවන බව හයිලන්ඩ් කර්මාන්තායතනයට රජය දැනුම් දිය යුතුයි",
       "News Content": "ශ්‍රී ලංකාවේ ජනතාවට මෙම අවස්ථාවේ අවශ්‍ය වන්නේ කිරි පිටි මිස යෝගට් සහ අයිස්ක්‍රීම් වැනි ආහාර වර්ග නොවන බව කිරි ආශ්‍රිත ආහාර නිෂ්පාදනය කරන හයිලන්ඩ් කර්මාන්තායතනයට රජය දැනුම් දිය යුතු යැයි මහනුවර මහ නගර සභාවේ මාසික සභා රැස්වීමේදී නාගරික මන්ත්‍රී අසේල දිගාමඩුල්ල මහතා පැවසීය.\n\nමහනුවර මහ නගරාධිපති කේසර ඩී. සේනානායක මහතාගේ ප්‍රධානත්වයෙන් මෙම සභා රැස්වීම පැවැත්වුණි. කිරි සහ කිරි පිටි හිඟයත් එහි මිල ඉහළ යාමත් විශේෂයෙන්ම දරුවන්ගේ පෝෂණ ශක්තිය වර්ධනයට බාධාවක් වී තිබෙන බව අසේල දිගාමඩුල්ල මහතා පෙන්වා දුන්නේය.\n\nසිරිල් විමලසුරේන්ද්‍ර",
       "URL": "https://divaina.lk/%e0%b6%af%e0%b7%90%e0%b6%b1%e0%b7%8a-%e0%b6%85%e0%b7%80%e0%b7%81%e0%b7%8a%e0%b6%ba-%e0%b6%9a%e0%b7%92%e0%b6%bb%e0%b7%92-%e0%b6%b4%e0%b7%92%e0%b6%a7%e0%b7%92-%e0%b6%b8%e0%b7%92%e0%b7%83/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/497/"
}