{
       "Source": "divaina",
       "Timestamp": "October 5, 2023",
       "Headline": "පුදුකුලම් මාරක අනතුරෙන් නව හැවිරිදි සිසුවා මරුට",
       "News Content": "වවුනියාව පුදුකුලම් ප්‍රදේශයේදී යතුරුපැදියක් ටිපර් රථයක ගැටීමෙන් වයස අවුරුදු 9 ක පාසල් සිසුවකු පෙරේදා (03 දා) මියගොස් තිබේ.\n\nපුදුකුලම් විදුහලේ ඉගෙනුම ලබන එස්. විනෝජන් නමැති මෙම සිසුවා ඥාතියකුගේ යතුරුපැදියකින් සිය නිවස බලා යමින් සිටියදී මෙම අනතුරට ලක් වී තිබේ. විනෝජන්ගේ ඥාතියා ඔහුගේ පුතා හා විනෝජන් යතුරුපැදියේ නංවාගෙන නිවසට යමින් සිටියදී ඉදිරිපසින් පැමිණි ටිපර් රථයක් ඔවුන් ගමන් කළ යතුරුපැදියේ ගැටී ඇති අතර එම සිද්ධියෙන් ඔවුන් තිදෙනාම බරපතළ ලෙස තුවාල ලබා තිබේ. තුවාලකරුවන් වවුනියාව මහ රෝහලට ඇතුළත් කිරීමෙන් පසුව විනෝජන් නමැති අය මියගොස් තිබේ. අනතුර සම්බන්ධයෙන් වවුනියාව ඊච්චන්කුලම පොලිසිය වැඩිදුර පරීක්ෂණ පවත්වයි.දිනසේන රතුගමගේ",
       "URL": "https://divaina.lk/%e0%b6%b4%e0%b7%94%e0%b6%af%e0%b7%94%e0%b6%9a%e0%b7%94%e0%b6%bd%e0%b6%b8%e0%b7%8a-%e0%b6%b8%e0%b7%8f%e0%b6%bb%e0%b6%9a-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%99%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/3/"
}