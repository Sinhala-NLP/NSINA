{
       "Source": "divaina",
       "Timestamp": "December 29, 2022",
       "Headline": "වකුගඩු රෝගයෙන් පීඩා විඳි දෙදරු මව ලිපියක් ලියා මරු වැළඳගනියි",
       "News Content": "වසර පහකට අධික කාලයක් වකුගඩු රෝගයෙන් පීඩාවට පත්ව සිටි දෙදරු මවක් තම ජීවිතය ගැන කළකිරීමෙන් පවුලේ ඥාතීන් වෙත ලිපියක් ලියා තබා සිය නිවස තුළ ගෙළ වැළලාගෙන මියගොස් ඇතැයි මීගොඩ පොලිසිය කියයි.\n\nමෙසේ මියගොස් ඇත්තේ පනාගොඩ කොම්පෙයාහේන පාරේ තරංග පෙදෙසේ පදිංචිව සිටි අනෝජා ප්‍රියදර්ශනී හොප්මන් නමැති 31 හැවිරිදි දෙදරු මවකි.\n\nඇය මියයන්නට පෙර පවුලේ සාමාජිකයන් වෙත ලියා තැබූ ලිපියක් පොලිසිය සොයාගෙන තිබේ. “රත්තරන් අම්මේ තාත්තේ මං ඔයාලට වධ දෙන්න කැමති නැහැ මම තව තවත් ජීවත්වෙන එක ළමයි දෙන්නටත් මගේ රත්තරන් ඔයාටත් වධයක්. කරදර නැති ලෝකෙක කෙදිනක හෝ අපි එකට ජීවත්වෙමු. මාව හොඳින් බලාගත්තාට ඔයාට පිං”\n\nමරණ පරීක්ෂණය හමුවේ පොලිසිය විසින් එම ලිපිය හෝමාගම කොට්ඨාස හදිසි මරණ පරීක්ෂක මානෙල් ගමගේ මහත්මිය වෙත ඉදිරිපත් කරන ලදී.\n\nහෝමාගම මූලික රෝහලේ ඊයේ (28 දා) පැවති පශ්චාත් මරණ පරීක්ෂණය අධිකරණ වෛද්‍ය ඩී. එන්. කේ. අත්තනායක මහතා විසින් සිදුකරන ලදී.\n\nඉදිරිපත්වූ වෛද්‍ය වාර්තා හා සාක්ෂි මත මෙම මරණය ගෙල වැළලා ගැනීමෙන් සිදුවුණු මරණයක් බවට හදිසි මරණ පරීක්ෂක මානෙල් ගමගේ මහත්මිය නිගමනය කළාය.\n\nසිද්ධිය සම්බන්ධයෙන් මීගොඩ පොලිසියේ ප්‍රධාන පොලිස් පරීක්ෂක නෙවිල් ප්‍රියන්ත මහතාගේ උපදෙස් මත පො.කො. (20712) මැන්ඩිස් යන නිලධාරියා පරීක්ෂණ මෙහෙයවිය.ඇන්ටන් ප්‍රනාන්දු",
       "URL": "https://divaina.lk/%e0%b7%80%e0%b6%9a%e0%b7%94%e0%b6%9c%e0%b6%a9%e0%b7%94-%e0%b6%bb%e0%b7%9d%e0%b6%9c%e0%b6%ba%e0%b7%99%e0%b6%b1%e0%b7%8a-%e0%b6%b4%e0%b7%93%e0%b6%a9%e0%b7%8f-%e0%b7%80%e0%b7%92%e0%b6%b3%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/284/"
}