{
       "Source": "divaina",
       "Timestamp": "January 10, 2022",
       "Headline": "බඩු මිල පහත හෙළනු සජබ ජාඇල වීදි බසී",
       "News Content": "රට තුළ භාණ්ඩ මිල ඉහළ යෑම, ජනතාව පීඩාවට පත්ව තිබීම, ආණ්ඩුව රට වැරදි ලෙස කලමනාකරණය කිරීම යන චෝදනා නඟමින් සමගි ජන බලවේගය පක්ෂය විසින් ජා-ඇල නගරයේදී උද්ඝෝෂණයක් හා විරෝධතා පෙළපාලියක් පෙරේදා (08 දා) සංවිධානය කර තිබිණි.විරෝධතා පුවරු, ගිනි පන්දම් අතැතිව සටන් පාඨ කියමින් ජා-ඇල නගරය පුරා පැයකට අධික කාලයක් විරෝධතාකරුවන් ගමන් ගත් අතර ජා-ඇල සමගි ජන බලවේගෙයේ සංවිධායක නීතිවේදී ශිරන්ත අමරසේකර මහතා විසින් මෙම විරෝධතාව සංවිධානය කර තිබිණි.ජා-ඇල නියෝජ්‍ය නගරාධිපති රුවින්ද අබේරත්න, ජා-ඇල ප‍්‍රාදේශීය සභාවේ හිටපු විපක්ෂ නායක අතුල ජයවර්ධන, ජා-ඇල නගර සභාවේ හිටපු මන්ත‍්‍රී තුෂාන්ත පෙරේරා මහතා ඇතුළු පළාත් පාලන මන්ත‍්‍රීවරුන් පිරිසක් සමග සමගි ජන බලවේගයේ නියෝජිතයන් මෙම උද්ඝෝෂණයට එක්ව සිටියහ.\n\nකඳාන – රුක්මන් පින්තු",
       "URL": "https://divaina.lk/%e0%b6%b6%e0%b6%a9%e0%b7%94-%e0%b6%b8%e0%b7%92%e0%b6%bd-%e0%b6%b4%e0%b7%84%e0%b6%ad-%e0%b7%84%e0%b7%99%e0%b7%85%e0%b6%b1%e0%b7%94-%e0%b7%83%e0%b6%a2%e0%b6%b6-%e0%b6%a2%e0%b7%8f%e0%b6%87%e0%b6%bd/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/575/"
}