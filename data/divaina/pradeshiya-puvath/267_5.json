{
       "Source": "divaina",
       "Timestamp": "January 16, 2023",
       "Headline": "මහ හූරන්ට කතා දමන්ට වන්නිල ඇත්තෝ කොළොම් පොජ්ජට හෙට මංගච්චති!",
       "News Content": "ආදිවාසි ජනතාවට බලපාන ප්‍රශ්න සම්බන්ධයෙන් රජයේ වගකිවයුත්තන් සමග කතා දමන්නට හෙට (17 දා) දඹාන ආදිවාසී නායක ඌරුවරිගේ වන්නිලඇත්තන් ඇතුළු ආදිවාසි ප්‍රාදේශීය නායකයන් හය දෙනකු පාර්ලිමේන්තුව ඉදිරිපිටට පැමිණීමට නියමිතය.\n\nපාර්ලිමේන්තු රැස්වීමට පෙර හෝ පසුව දිනය සහ වේලාව කලින් දැනුම් දී ඔවුන් හෙට පාර්ලිමේන්තු අබියසට පැමිණෙන බව වාර්තා වේ.\n\nමේ පිළිබඳව කළ විමසීමකදී දඹාන ආදිවාසී සාමාජිකයෙකු පැවසුවේ කතා දමන රාජ්‍ය උදවිය කවුරු දැයි අනාවරණය කළ නොහැකි බවයි.\n\nමොනරාගල දිස්ත්‍රික්කයේ රතුගල ආදිවාසි නායක සුදා ඇත්තන් පැවසුවේ මෙම සාකච්ඡාවට සහභාගි වෙන ප්‍රාදේශීය ආදිවාසී නායකයන් අතර තමාද සිටින බවයි.\n\nමෙම ආදිවාසී නායකයන් හෙට කොළඹ පැමිණීම ස්ථිර බවද ඔහු කීවේය.නෝමන් පළිහවඩන",
       "URL": "https://divaina.lk/%e0%b6%b8%e0%b7%84-%e0%b7%84%e0%b7%96%e0%b6%bb%e0%b6%b1%e0%b7%8a%e0%b6%a7-%e0%b6%9a%e0%b6%ad%e0%b7%8f-%e0%b6%af%e0%b6%b8%e0%b6%b1%e0%b7%8a%e0%b6%a7-%e0%b7%80%e0%b6%b1%e0%b7%8a%e0%b6%b1%e0%b7%92/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/267/"
}