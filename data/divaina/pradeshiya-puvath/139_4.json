{
       "Source": "divaina",
       "Timestamp": "June 3, 2023",
       "Headline": "මාළු මිල අහස උසට",
       "News Content": "වාරකන් සමය හේතුවෙන් මුහුදු යන ධීවර යාත්‍රා ප්‍රමාණය අඩුවීම හා ධීවර කටයුතු සඳහා මුහුදු ගිය යාත්‍රාවලින් රැගෙන එන මත්ස්‍ය අස්වැන්න අඩුවීම හේතුවෙන් වයඹ මුහුදු තීරයේ මසුන් මිල අහස උසට නැග ඇති බව ධීවරයන්, වෙළෙඳුන් මෙන්ම පාරිභෝගික ජනතාව පවසති.\n\nභූමිතෙල් මිල සැලකිය යුතු මුදලින් අඩු වුවත් ඉන් ලැබෙන වාසිය පවතින තත්ත්වය මත පාරිභෝගික ජනතාවට ලබාදිය නොහැකි බවද ඔවුන් පෙන්වා දෙති.\n\nමේ දිනවල මීවැටි කිලෝ එක රු. 1400 ටද, බලයා 1300 ට, සූඩයා, සාලයා 1000 ට, කකුළුවන් 1800 යන මිල ගණන්වලට අලෙවි කෙරේ.\n\nඅමරනන්ද විජේසේකර – මහවැව",
       "URL": "https://divaina.lk/%e0%b6%b8%e0%b7%8f%e0%b7%85%e0%b7%94-%e0%b6%b8%e0%b7%92%e0%b6%bd-%e0%b6%85%e0%b7%84%e0%b7%83-%e0%b6%8b%e0%b7%83%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/139/"
}