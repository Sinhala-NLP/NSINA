{
       "Source": "divaina",
       "Timestamp": "September 5, 2023",
       "Headline": "නාගොල්ලාගම විහාරයක ධාතු කරඬුව සොරාගත් සැකකරු අල්ලන්න පොලිස් කණ්ඩායම් 2 ක්",
       "News Content": "නාගොල්ලාගම ප්‍රදේශයේ පුරාණ විහාරස්ථානයක සර්වඥ ධාතූන් වහන්සේ තැන්පත් කර තිබූ කරඬුව සොරාගෙන පලාගිය සැකකරු අත්අඩංගුවට ගැනීම සඳහා පොලිස් කණ්ඩායම් දෙකක් විමර්ශන ආරම්භ කර ඇත.\n\nමෙම සොරකම සිදුවී ඇත්තේ පෙරේදා (03 දා) අලුයම් කාලයේදීය.\n\nසැකකරු විහාරස්ථානයේ ප්‍රධාන දොර කඩා ඇතුළුවී කරඬුව රැගෙන යන ආකාරය සී සී ටී වී කැමරාවල සටහන්ව තිබෙන බව පොලිසිය පවසයි.\n\nසැකකරු පන්සලට නිතර යන එන කෙනකු බවට ද පොලිසිය මේ වනවිට හඳුනාගෙන සිටියි.\n\nනිකවැරටිය ජ්‍යෙෂ්ඨ පොලිස් අධිකාරි ඒ. නන්දන මහතාගේ උපදෙස් මත නාගොල්ලාගම පොලිසිය විමර්ශන පවත්වාගෙන යයි.\n\nහේමන්ත රන්දුණු",
       "URL": "https://divaina.lk/%e0%b6%b1%e0%b7%8f%e0%b6%9c%e0%b7%9c%e0%b6%bd%e0%b7%8a%e0%b6%bd%e0%b7%8f%e0%b6%9c%e0%b6%b8-%e0%b7%80%e0%b7%92%e0%b7%84%e0%b7%8f%e0%b6%bb%e0%b6%ba%e0%b6%9a-%e0%b6%b0%e0%b7%8f%e0%b6%ad%e0%b7%94/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/36/"
}