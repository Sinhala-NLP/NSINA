{
       "Source": "divaina",
       "Timestamp": "October 7, 2023",
       "Headline": "පාසල් සිසුන් මතට පොළඹවන්න කාබන් පෑනක් වැනි සිගරැට්ටුවක් හදලා",
       "News Content": "පාසල් සිසුන් මත්ද්‍රව්‍යවලට යොමු කරගැනීමේ කූට උපක්‍රමයක් ලෙස මත්ද්‍රව්‍ය අඩංගු සිගරැට්ටුවක් සහිත කාබන් පෑනක් මේ දිනවල මත්ද්‍රව්‍ය අලෙවිකරුවන් යොදා ගන්නා බව පොලිසිය කියයි.\n\nබැලූ බැල්මට මෙය පෑනක් වුවත් ගළවා නිරීක්ෂණය කරන විට එහි තුළ ඇත්තේ මත් සිගරැට්ටුවක් බවත් එය මේ වනවිට දරුවන් අතර බොහෝ සෙයින් ජනප්‍රිය වී ඇති බවත් පොලිසිය වැඩිදුරටත් සඳහන් කරයි.\n\nමෙවැනි පෑනක් පසුගිය 04 දා ගාල්ලට ආසන්න ප්‍රදේශයක උපකාරක පන්තියකින් හමු වී ඇති බවත් ඒ පිළිබඳ පරීක්ෂණ කරගෙන යන බවත් පොලිසිය පවසයි.\n\nබළපිටිය – අනුර යසමිත්",
       "URL": "https://divaina.lk/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94%e0%b6%b1%e0%b7%8a-%e0%b6%b8%e0%b6%ad%e0%b6%a7-%e0%b6%b4%e0%b7%9c%e0%b7%85%e0%b6%b9%e0%b7%80%e0%b6%b1%e0%b7%8a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/1/"
}