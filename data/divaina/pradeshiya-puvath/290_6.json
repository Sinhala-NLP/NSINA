{
       "Source": "divaina",
       "Timestamp": "December 22, 2022",
       "Headline": "සභාපති නෝනා මහින්ද රැස්වලින්ම’ගේම ගහයි",
       "News Content": "එක්තරා පර්යේෂණ ආයතනයක සභාපති ලෙස හිටපු ජනාධිපති මහින්ද රාජපක්ෂ මහතාගේ පෞද්ගලික කාර්ය මණ්ඩලයේ ලේකම්වරයකුගේ බිරිඳක් පත් කර ඇති අතර ඇය එහි සේවයට පැමිණෙනුයේ සතියට එක්දිනක් පමණක් බව අනාවරණය වී ඇත.\n\nඑම සභාපතිනිය පත්කිරීම පසුගිය මාසයේ දී විෂය භාර කැබිනට් ඇමැතිවරයා විසින් සිදු කර ඇති අතර ඇය අ.පො.ස උසස් පෙළ පවා අසමත් බව රජයේ ප්‍රකාශකයෙක් සඳහන් කළේය.\n\nඑසේ වුවද ඇය යටතේ පශ්චාත් උපාධිය සහිත නිලධාරීන් 12දෙනකු සේවය කරන බව ඉහත ප්‍රකාශකයා සඳහන් කළේය. අදාළ විෂය දැනුම සම්බන්ධයෙන් කිසිදු දැනුමක් නොමැති මෙම සභාපතිනියට ඇති එකම සුදුසුකම වනුයේ මහින්ද රාජපක්ෂ මහතාගේ කාර්ය මණ්ඩලයේ ලේකම්වරයාගේ බිරිඳ වීම පමණක් බව ඉහත රජයේ ප්‍රකාශකයා වැඩිදුරටත් කීය.අකිත පෙරේරා",
       "URL": "https://divaina.lk/%e0%b7%83%e0%b6%b7%e0%b7%8f%e0%b6%b4%e0%b6%ad%e0%b7%92-%e0%b6%b1%e0%b7%9d%e0%b6%b1%e0%b7%8f-%e0%b6%b8%e0%b7%84%e0%b7%92%e0%b6%b1%e0%b7%8a%e0%b6%af-%e0%b6%bb%e0%b7%90%e0%b7%83%e0%b7%8a%e0%b7%80/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/290/"
}