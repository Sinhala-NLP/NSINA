{
       "Source": "divaina",
       "Timestamp": "October 8, 2021",
       "Headline": "දියණිය මිය යෑමෙන් සිත් තැවුලට පත් මවටත් දිවි එපාවෙලා",
       "News Content": "රිය අනතුරකට ලක්ව තම දියණිය මිය යෑමෙන් සිත් තැවුලකට පත්ව සිටි තිස්සමහරාම මුතියම්මාගම ප‍්‍රදේශයේ හැත්තෑ හය හැවිරි`දි තිදරු මවක් ගෙල වැළලාගෙන (06 දින) මිය ගොස් තිබේ.\n\nමෙසේ මිය ගොස් ඇත්තේ තිස්සමහරාම මුතියම්මාගම අංක 1259 යන ලිපිනයෙහි පදිංචිව සිටි කරුණාසීලි සේනාධීර යන අයයි.\n\nතිස්සමහාරාම බෙරලිහෙළ ප‍්‍රධාන මාර්ගයෙහි මුතියම්මාගම ප‍්‍රදේශයෙහි දී කැන්ටර් ට‍්‍රක් රථයක් හා ති‍්‍රවිල් රථයක් මුහුණට මුහුණලා ගටීමෙන් සිදුවු මාරක රිය අනතුරින් ති‍්‍රවීල් රථ රියැදුරු හා එම ත‍්‍රිවීල් රථයේ ගමන් කළ මිය ගිය කාන්තාවගේ දියණිය එම ස්ථානයේදීම පසුගිය 18 වන දින මිය ගොස් තිබුණි.\n\nඑම දියණියගේ මරණයෙන් පසු දැඩි සිත්තැවුලට පත්ව සිටි ඇය තම නිවසේ පිටුපස පිහිටි මඩුවක් තුළදී මෙසේ ගෙල වැළලාගෙන මිය ගොස් ඇති බව අනාවරණය වේ.\n\nමෙසේ සිය දිවි හානිකර ගත් කාන්තාවගේ මෘත දේහයන් පිළිබ`ද හදිසි මරණ පරික්ෂණය තිස්සමහරාම හදිසි මරණ පරීක්ෂක කේ. ජී. සී. නිරන්ජන්ගේ මූලිකත්වයෙන් තිස්සමහරාම මුලික රෝහලේ දී පැවැත්වීමට නියමිතව තිබේ.\n\nදෙබරවැව – ඒ. ඒ. පේමසිරි",
       "URL": "https://divaina.lk/%e0%b6%af%e0%b7%92%e0%b6%ba%e0%b6%ab%e0%b7%92%e0%b6%ba-%e0%b6%b8%e0%b7%92%e0%b6%ba-%e0%b6%ba%e0%b7%91%e0%b6%b8%e0%b7%99%e0%b6%b1%e0%b7%8a-%e0%b7%83%e0%b7%92%e0%b6%ad%e0%b7%8a-%e0%b6%ad%e0%b7%90/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/664/"
}