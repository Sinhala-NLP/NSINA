{
       "Source": "divaina",
       "Timestamp": "June 11, 2022",
       "Headline": "සා.පෙළ සිසුවා පොළඟකු දෂ්ට කිරීමෙන් මරුට",
       "News Content": "අනුරාධපුර මධ්‍ය මහා විදුහලේ 11 වැනි ශ්‍රේණියේ ඉගෙනුම ලැබූ මෙවර සා.පෙළ විභාගයට පෙනී සිටි 16 හැවිරිදි සිසුවකු පොළඟකු දෂ්ට කිරීමෙන් මියගොස් ඇත.\n\nඅනුරාධපුර” කලත්තෑව ප්‍රදේශයේ පදිංචි විනුක් තෙවිනාත් නමැති ශිෂ්‍යයා පවුලේ තෙවැනි දරුවා වන අතර එකම පිරිමි දරුවාය.\n\nපසුගිය 07 දා සවස මිදුලේ සෙල්ලම් කරමින් සිටියදී බෝලය ඉවතට ගොස් ඇති අතර මාන පඳුරක් ළඟ තිබූ බෝලය ගැනීමට යෑමේදී එහි සිටි පොළඟකු දෂ්ට කළ බව විශ්‍රාමික විදුහල්පතිවරයකු වන ශිෂ්‍යයාගේ\n\nපියා පැවසීය. පසුව අනුරාධපුර ශික්ෂණ රෝහලට ඇතුළත් කිරීමෙන් අනතුරුව හදිසි ප්‍රතිකාර ඒකකයට ඇතුළත් කර ඇත. එහිදී සිසුවාගේ ජීවිතය බේරා ගැනීමට වෛද්‍යවරුන් මහත් වෙහෙසක් දැරවද රෝගී තත්ත්වය උත්සන්න වීම නිසා ‘මෙත්සිරි සෙවණ. දැඩි සත්කාර ඒකකයට ඇතුළත් කිරීමෙන් පසු ඉකුත් 08 දා සිසුවා මිය ගොස් තිබේ. දේහය පිළිබඳ අවසන් කටයුතු ඊයේ සිදු කෙරිණි.\n\nනොච්චියාගම – එම්. එම්. පී. ජී. පෙරේරා මිහින්තලේ – රංග චතූ",
       "URL": "https://divaina.lk/%e0%b7%83%e0%b7%8f-%e0%b6%b4%e0%b7%99%e0%b7%85-%e0%b7%83%e0%b7%92%e0%b7%83%e0%b7%94%e0%b7%80%e0%b7%8f-%e0%b6%b4%e0%b7%9c%e0%b7%85%e0%b6%9f%e0%b6%9a%e0%b7%94-%e0%b6%af%e0%b7%82%e0%b7%8a%e0%b6%a7/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/457/"
}