{
       "Source": "divaina",
       "Timestamp": "July 31, 2023",
       "Headline": "දෙමාපිය දබරය ඉවසනු බැරිම තැන සරසවි දියණියට ජීවිතය එපා වෙයි",
       "News Content": "සබරගමුව විශ්වවිද්‍යාලයේ පැවැති උපාධි ප්‍රදානෝත්සවයේදී උපාධිය ලබා ගත් තරුණියක් යාපනයේ සිය නිවසට පැමිණීමෙන් පසුව 29 දා ගෙළ වැළලාගෙන මියගොස් තිබේ.\n\nමෙසේ මියගොස් ඇත්තේ යාපනයේ වඩුක්කෝඩෙයි සෂිපුරම් ප්‍රදේශයේ පදිංචිව සිටි සත්කුණරත්නම් කෞෂිකා නමැති 27 හැවිරිදි තරුණියකි.\n\nමියගිය තරුණියගේ මව හා පියා පවුල් ආරවුලක් හේතුවෙන් වෙන වෙනම ජීවත් වන අතර උපාධි ප්‍රදානෝත්සවයේදී එම තරුණිය සිය දෙමව්පියන් දෙදෙනාම එම උත්සවයට රැගෙන ගොස් තිබේ.\n\nඔවුන් සියලු දෙනාම ආපසු පැමිණීමෙන් පසුව පවුලේ ආරවුල් යළි උත්සන්න වීමෙන් පසුව ඇය දැඩි මානසික කම්පනයකට පත් වීමෙන් පසුව සිය නිවසේදීම ගෙළ වැළලාගෙන මිය ගොස් තිබේ.\n\nමියගිය තරුණියගේ මළ සිරුර වඩුක්කෝඩෙයි පොලිසිය විසින් වඩුක්කෝඩෙයි රෝහලට බාර දී ඇති අතර පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.දිනසේන රතුගමගේ",
       "URL": "https://divaina.lk/%e0%b6%af%e0%b7%99%e0%b6%b8%e0%b7%8f%e0%b6%b4%e0%b7%92%e0%b6%ba-%e0%b6%af%e0%b6%b6%e0%b6%bb%e0%b6%ba-%e0%b6%89%e0%b7%80%e0%b7%83%e0%b6%b1%e0%b7%94-%e0%b6%b6%e0%b7%90%e0%b6%bb%e0%b7%92%e0%b6%b8/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/78/"
}