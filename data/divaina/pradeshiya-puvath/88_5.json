{
       "Source": "divaina",
       "Timestamp": "July 24, 2023",
       "Headline": "හොර සුරා වටලන්න ගිය පොලිස් නිලධාරීන්ට ප්‍රහාරයක්",
       "News Content": "නීති විරෝධී මත්පැන් අලෙවි කිරීමේ මධ්‍යස්ථනයක් වැටලීමට ගිය අහංගම පොලිසියේ නිලධාරීන්ට සහ ජීප් රථයට එහි සිටි පිරිසක් විසින් පෙරේදා (22දා) රාත්‍රි පහරදී තිබේ.\n\nමෙහිදී හිසට පොලු පහරක් වැදී තුවාල ලැබූ උප පොලිස් පරීක්ෂකවරයකු අහංගම ග්‍රාමීය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කරාපිටිය රෝහලට ඇතුළත් කර ඇත.\n\nපොලිස් ස්ථානාධිපති ප්‍රධාන පොලිස් පරික්ෂක නාලක් ජයවිර මහතා ඇතුලු නිලධාරි කණ්ඩායමක් අහංගම තිත්තගල්ල ප්‍රදේශයේ නිති විරෝධි මත්පැන් අලෙවි කිරිමේ මධ්‍යස්ථානයක් වැටලිමට ගොස් නිති විරෝධි මත්පැන් සමග සැකකරුවෙකු අත් අඩංගුවට ගත් අවස්ථාවේ ඒ අසල සිටි පුද්ගලයින් කිහිප දෙනෙකු එම ස්ථානයට පැමිණ උප පොලිස් පරීක්ෂකවරයාගේ හිසට පොල්ලකින් පහරදී තිබේ.\n\nඑම අවස්ථාවේම තවත් පුද්ගලයකු විසින් ජීප් රථයට ගලකින් පහරදී ඇති අතර එහිදී ජීප් රථයේ පිටුපස වීදුරුව බිඳී ඇත. පහරදීමෙන් පසු සැකකරුවන් පලාගොස් ඇත. තුවාල ලැබූ උප පොලිස් පරීක්ෂකවරයා අහංගම ග්‍රාමීය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කරාපිටිය රෝහලට ඇතුළත් කර ඇත.\n\nපහරදීමට සම්බන්ධ සැකරුවන් අත්අඩංගුවට ගැනීම සඳහා අහංගම පොලිසිය විසින් පරීක්ෂණ පවත්වා ගෙන යනු ලැබේ.ගාල්ල – සුගතපාල දීයගහගේ",
       "URL": "https://divaina.lk/%e0%b7%84%e0%b7%9c%e0%b6%bb-%e0%b7%83%e0%b7%94%e0%b6%bb%e0%b7%8f-%e0%b7%80%e0%b6%a7%e0%b6%bd%e0%b6%b1%e0%b7%8a%e0%b6%b1-%e0%b6%9c%e0%b7%92%e0%b6%ba-%e0%b6%b4%e0%b7%9c%e0%b6%bd%e0%b7%92%e0%b7%83/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/88/"
}