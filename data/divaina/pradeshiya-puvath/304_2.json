{
       "Source": "divaina",
       "Timestamp": "December 8, 2022",
       "Headline": "ඩීසල් භූමිතෙල් නොමිලේ ගන්න ගොවියෝ – ධීවරයෝ පෝළිමේ",
       "News Content": "චීන රජයෙන් මෙරටට ලැබුණු ඩීසල් මෙට්්‍රක් ටොන් 9000 ක් පමණ කෘෂි කර්මාන්තයේ නිරත හඳුනාගත් ගොවීන් සඳහා නොමිලේ බෙදාදීමක් සමග ඒවා ලබාගැනීමට එකවර පැමිණීමත් සමග රටපුරා ප්‍රදේශ රැසක පිරවුම්හල් අසල ඩීසල් පෝළිම් නිර්මාණ වී තිබුණි.\n\nමීට අමතරව තෝරාගනු ලබන ධීවරයන් සඳහා ද නොමිලේ භූමිතෙල් ලබාදීම නිසා පිරිස් එකවර රොක්වීමෙන් භූමිතෙල් පෝළිම් ද ඊයේ (07 වැනිදා) දක්නට ලැබිණි.\n\nකෘෂිකර්ම අමාත්‍යාංශය සහ ධීවර අමාත්‍යාංශය මගින් සකස් කළ සහන ලැබිය යුතු පිරිස්වලට අනුව ගොවීන්ට ඩීසල් ද ධීවරයින්ට භූමිතෙල් ද ලබාදෙන බව බලශක්ති අමාත්‍යාංශයේ අතිරේක ලේකම් චමින්ද හෙට්ටිආරච්චි මහතා ‘දිවයින’ ට පැවසීය.\n\nචීන රජය මගින් මෙම ඩීසල් තොගය මෙරටට ලබාදී ඇත. තෙල් සංස්ථාව සතුව තිබූ භූමිතෙල් හඳුනා ගනු ලැබූ සහන ලැබිය යුතු ධීවරයන්ට නොමිලේ ලබානෙ බවද ඒ මහතා කීය.ශිරාන් රණසිංහ",
       "URL": "https://divaina.lk/%e0%b6%a9%e0%b7%93%e0%b7%83%e0%b6%bd%e0%b7%8a-%e0%b6%b7%e0%b7%96%e0%b6%b8%e0%b7%92%e0%b6%ad%e0%b7%99%e0%b6%bd%e0%b7%8a-%e0%b6%b1%e0%b7%9c%e0%b6%b8%e0%b7%92%e0%b6%bd%e0%b7%9a-%e0%b6%9c%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/304/"
}