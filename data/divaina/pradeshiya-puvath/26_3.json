{
       "Source": "divaina",
       "Timestamp": "September 14, 2023",
       "Headline": "නල්ලූර් කන්දසාමී කෝවිලේ පූජාවට පැමිණි බැතිමතුන් හයදෙනෙකුට සිහි නැතිවෙලා",
       "News Content": "යාපනයේ නල්ලූර් කන්දසාමී කෝවිලේ සප්ත රාත්‍රී විශේෂ පූජාවට පැමිණි බැතිමතුන් තෙරපීමකට ලක් වීම නිසා බැතිමතුන් හය දෙනෙකු පෙරේදා (12 දා) රාත්‍රී සිහිමූර්ජා වී තිබේ.\n\nඑලෙස සිහිමූර්ජා වූ බැතිමතුන් රැගෙන යෑමට පැමිණි ගිලන් රථ වලටද අදාළ ස්ථානයට යෑමට නොහැකි වූ නිසා සිහි මූර්ජා වූ බැතිමතුන්ගේ ජීවිත දැඩි අවදානමකට ලක්ව තිබුණි.\n\nවහාම පොලිසිය එම ස්ථානයට ගොස් කෝවිලේ පාලන අධිකාරිය විසින් ඉදිකොට තිබූ මාර්ග බාධක කඩා දමා සිහි මූර්ජා වූ පිරිස බේරා ගෙන තිබේ. බැතිමතුන් සිහිමූර්ජා වන අවස්ථාව වන විට කෝවිල තුළ බැතිමතුන් ලක්ෂ දෙකක් පමණ සිට ඇත.දිනසේන රතුගමගේ",
       "URL": "https://divaina.lk/%e0%b6%b1%e0%b6%bd%e0%b7%8a%e0%b6%bd%e0%b7%96%e0%b6%bb%e0%b7%8a-%e0%b6%9a%e0%b6%b1%e0%b7%8a%e0%b6%af%e0%b7%83%e0%b7%8f%e0%b6%b8%e0%b7%93-%e0%b6%9a%e0%b7%9d%e0%b7%80%e0%b7%92%e0%b6%bd%e0%b7%9a-2/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/26/"
}