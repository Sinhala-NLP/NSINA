{
       "Source": "divaina",
       "Timestamp": "July 15, 2022",
       "Headline": "නිර්පාක්‍ෂික පිරිසක් ගිනිගත්හේන බස් නැවතුම අසල උද්ඝෝෂණයක!",
       "News Content": "ඇඳිරිය සහ හදිසිය යොදා ජනතාවගේ ප්‍රජාතන්ත්‍රවාදය නැති කිරීමට උත්සාහ දරනවා\n\nජනාධිපති ගෝඨාභය රාජපක්ෂ මහතා සහ අග්‍රාමාත්‍ය රනිල් වික්‍රමසිංහ මහතා නිල වශයෙන් සිය ධුරවලින් ඉවත් විය යුතු බවට බලකරමින්\n\nගිනිගත්හේන ප්‍රදේශයේ පදිංචි නිර්පාක්ෂික පිරිසක් පෙරේදා (13 දා) ගිනිගත්හේන බස්නැවතුම්පොළ අසල උද්ඝෝෂණයක නියැලුණි.\n\n‘74 වසරක ශාපය නිමා කරමු’ මැයෙන් මෙම උද්ඝෝෂණය එම පිරිස විසින් සංවිධානය කර තිබුණි.\n\nඋද්ඝෝෂණයේ නියැලී සිටි නිර්පාක්ෂික පිරිස කියා සිටියේ රටේ ජනතාව පීඩාවට පත් වී සිටින අවස්ථාවේ තවදුරටත් ජනාධිපතිවරයා සහ අග්‍රාමාත්‍යවරයා ධුරවල රැඳී සිටිමින් මේ රට අරාජිකත්වය කරා රැගෙන යන බවයි.\n\nආරක්ෂක අංශ යොදවා මේ රට තුළ ඇඳිරි නීතිය සහ හදිසි නීතිය ප්‍රකාශයට පත් කර රටේ ජනතාවගේ ප්‍රජාතන්ත්‍රවාදය නැති කිරීමට උත්සාහ දරන බවද උද්ඝෝෂණයේ නියැලී සිටි පිරිස කියා සිටියහ.\n\nනුවරඑළිය – නාලක රත්නායක",
       "URL": "https://divaina.lk/%e0%b6%b1%e0%b7%92%e0%b6%bb%e0%b7%8a%e0%b6%b4%e0%b7%8f%e0%b6%9a%e0%b7%8a%e0%b7%82%e0%b7%92%e0%b6%9a-%e0%b6%b4%e0%b7%92%e0%b6%bb%e0%b7%92%e0%b7%83%e0%b6%9a%e0%b7%8a-%e0%b6%9c%e0%b7%92%e0%b6%b1/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/426/"
}