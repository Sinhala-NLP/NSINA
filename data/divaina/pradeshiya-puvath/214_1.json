{
       "Source": "divaina",
       "Timestamp": "March 14, 2023",
       "Headline": "ගෙදර කිසිවෙකු නැති අතරේ කොල්ලා කෙල්ලව කාමරයට ගෙන්වා ගෙන – දෙදෙනාම බාල වයස්කරුවන්",
       "News Content": "දොඹගහවෙල පොලිස් වසමට අයත් පල්ලේබැද්ද ප්‍රදේශයේ පදිංචි 09 ශ්‍රේණියේ ඉගෙනුම ලබන අවුරුදු 14 මාස 11 වයසැති පාසල් ශිෂ්‍යාවක් නිවසේ රඳවාගෙන සිටි ඇයගේ පෙම්වතා වන 11 වන ශ්‍රේණියේ ඉගෙනුම ලබන 16 හැවිරිදි ශිෂ්‍යයෙකු දොඹගහවෙල පොලීසිය විසින් අත්අඩංගුවට ගෙන ඇත.\n\nපොලීසියට ලද නිර්නාමික තොරතුරක් මත දැරිය පෙම්වතා සමඟ පෙම්වතාගේ නිවසේ සිටියදී දෙදෙනාම පොලීසිය මඟින් අත්අඩංගුවට ගෙන ඇත.\n\nදැරිය සමඟ ප්‍රේම සම්බන්ධතාවක් පවත්වාගෙන ගිය තරුණයා නිවසේ කිසිවෙකු නොමැති අවස්ථාවේදී දැරියට නිවසට පැමිණෙන ලෙස දැනුම් දී ඇත.\n\nඒ අනුව දැරිය පෙම්වතාගේ නිවසට පැමිණ ඇත.\n\nඅතවරයට පත්වූ දැරිය වෛද්‍ය පරීක්ෂණයක් සඳහා මොනරාගල දිස්ත්‍රික් මහ රෝහලට ඇතුළත්කර ඇති අතර සැකකාර ශිෂ්‍යයා මොනරාගල මහෙස්ත්‍රාත් අධිකරණයට ඉදිරිපත් කිරීමට කටයුතු යොදා ඇත.\n\nදොඹගහවෙල පොලිස් ස්ථානාධිපති ඩී.එම්. කුමාරසිංහ මහතා විසින් සැකකරු අත්අඩංගුවට ගෙන තිබේ.බඩල්කුඹුර රවිඳු ගුණතිලක",
       "URL": "https://divaina.lk/%e0%b6%9c%e0%b7%99%e0%b6%af%e0%b6%bb-%e0%b6%9a%e0%b7%92%e0%b7%83%e0%b7%92%e0%b7%80%e0%b7%99%e0%b6%9a%e0%b7%94-%e0%b6%b1%e0%b7%90%e0%b6%ad%e0%b7%92-%e0%b6%85%e0%b6%ad%e0%b6%bb%e0%b7%9a-%e0%b6%9a/",
       "Category": "pradeshiya-puvath",
       "Parent URL": "https://divaina.lk/category/pradeshiya-puvath//page/214/"
}