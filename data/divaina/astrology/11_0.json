{
       "Source": "divaina",
       "Timestamp": "June 18, 2023",
       "Headline": "සෙනසුරු වක්‍රවීම ඔබේ ලග්නයට කෙසේද?",
       "News Content": "2023 ජුනි 18 සිට නොවැම්බර් 04 දක්වා කාලය තළ දී ශනිගේ වක්‍රවීම සිදුවෙයි. ශනිට එක් රාශියක් පසුකිරීමට අවුරුදු 2 1/2ක පමණ කාලයක් ගතවෙයි. අවුරුද්දකට වතාවක් බැගින් ශනි ග්‍රහයා වක්‍රවන අතර 7 ක් හෝ 8 ක් ආපස්සට යයි. එය ශනිගේ වක්‍රය ලෙස හඳුන්වයි. ආපස්සට යන සෙනසුරු නැවත ඉදිරියට එන්නෙ නොවැම්බර් 04 වැනි දිනය. මෙම ශනිගේ වක්‍රවීම බොහෝ දේ වෙනස්වීමට බලපායි. රජයේ ප්‍රධාන පෙළේ තනතුරුවල වෙනසක් මෙන් ම සමහර දේශපාලනඥයින්ගේ වෙනසක් ද ඇති කරයි. මෙය රජයට මෙන්ම රාජ්‍ය ආයතනවල මෙන්ම ප්‍රධාන පුටුවල ද වෙනසක් ඇති කරන්නට සමත් වෙන කාලයකි. තවද මේ කාලයේ දරුවන් ප්‍රවේශම් කර ගැනීමට දෙමාපියන්ට සිදුවෙයි. කුඩා දරුවන් පමණක් නොවේ, ලොකු දරුවන් ද ප්‍රවේශම් කරගත යුතු කාලයකි. දරුවන්ට අනතුරු කරදර මෙන්ම හදිසි අනතුරු ඇතිකරවන කාලයකි. රටේ ප්‍රධාන පෙළේ කාන්තාවකට ද මේ කාලය අපල කාලයකි. පොදුවේ යෙදෙන පලාපල ඔබේ ලග්නයට කෙසේදැයි බලමු.\n\n●මේෂ ලග්න හිමියන්ට\n\nමේෂ ලග්න හිමියන්ගේ ශනි 11 වැන්න වූ කුම්භ රාශියේ සිටින අතර කුම්භ රාශියේ ශනිගේ වක්‍රය සිදුවෙයි. මෙම වක්‍ර කාලයේ දී ඔබට යම් යම් කරදරවලට මුහුණ දෙන්නට සිදුවෙයි. නමුත් හැමවිට ම කල්පනාවෙන් සිටින්නට උත්සාහ ගතහොත් මොළෙන් බොහෝ දේ කර ගැනීමට ද හැකියාව පවතී. ඔබේ රැකියාවේ සුළු වශයෙන් හෝ අඩුපාඩු මෙන්ම කරදර ඇතිවෙයි. නමුත් මේ කාලයේ මේෂ ලග්න හිමියෝ යම් තරමකට ශක්තිමත්. ස්ත්‍රී පුරුෂ දෙපක්ෂයට ම ඔවුනොවුන් අතර ප්‍රශ්න ගැටලු ඇති වුවත් එම ප්‍රශ්න ගැටලු දුරදිග නොයවා ගොඩින් බේරුමක් කරගත හැකි බව කිව යුතුය. අධ්‍යාපනය ලබන දරුවන් ඔබලා ඉතාම කල්පනාකාරී විය යුතුයි. දෙමාපියන්ට ගින්දර නොදී අධ්‍යාපන කටයුතුවල පමණක් යෙදෙන්න. එමෙන්ම නරක දේට ඇබ්බැයි නොවන්. හදිසි අනතුරු කරදරවලින් ප්‍රවේශම් වන්න. විදේශ රටවල සිටින සියලු ම මේෂ ලග්න හිමියනි, පෙරට වඩා ඔබ ඔබ ගැන සිතන්න. ඔබට කිසිම විටක අන් අයට අවතක්සේරුවට ඉඩ නෙදෙන්න. නොවැම්බර් 4න් පසු ඔබට සුබයි. විශාල වශයෙන් හෝ සුළු වශයෙන්වත් දියුණුවට මඟ පෑදේ. එතෙක් කල්පනාකාරී වන්න. තමන් අදහන ආගමක් අදහන්න.\n\n●වෘෂභ ලග්න හිමියන්ට\n\nවෘෂභ ලග්න හිමියන්ගේ ශනි 10 වැන්න වූ කුම්භ රාශියේය. තමා සිටින රාශියේ වක්‍ර වෙයි. මෙම කාලය එනම් නොවැම්බර් 04 කාලය ඔබට කෙසේදැයි විමසමු. ඇත්තෙන්ම මේ කාලය ඉතා ම බොහොම කල්පනාවෙන් විමසිල්ලෙන් සිටිය යුතු කාලයකි. ඇත්තෙන්ම ඔබට ඔබ සිතන තරම් ශුභදායක නොවන කාලයකි. විශාල වශයෙන් මුදල් හානි යෙදෙන අතර පුළුවන්තරම් තමා රැකියාව කරන ස්ථානය රැකගැනීමටත්, ප්‍රධානීන් ගෙන් තම රැකියාව රැකගැනීමටත් උත්සාහ ගන්න. අධ්‍යාපනය ලබන දරුවන්ගේ අධ්‍යාපන කටයුතුවලට බාධා ඇතිවෙයි. අවහිරකම් ඇතිවෙයි. කම්මැලි වෙයි. උත්සාහයෙන් ජීවිතයට මුහුණ දෙන්න හොඳම කාලයයි මේ. විදේශගත වීමට තරම් බාධා ගෙන දෙයි. නමුත් උත්සාහය අත නොහරින්න. විවාහ අපේක්ෂක අයගේ විවාහ පොරොන්දු ගිවිසුම් තරමක් කල්යෑමට හෝ සම්බන්ධතා කැඩී බිඳී යා හැක. කෙසේ හෝ සතුටින් ඉන්නට උත්සාහ ගන්න.\n\n●මිථුන ලග්න හිමියන්ට\n\nමිථුන ලග්න හිමියන්ගේ ශනි වක්‍ර වෙන්නේ 9 වැන්න වූ කුම්භ රාශියටයි. මෙම වක්‍රවීම මිථුන ලග්න හිමියන්ට අශුභ නැති බව මගේ හැඟීමයි. නමුත් ස්ථානගත වෙනසක් සිදුවෙයි. දුර පළාතක සිටින අයට තම ගම්බිමට පැමිණෙන්නට සිදුවෙයි. විසඳා ගත නොහැකි ගැටලුවලට මුහුණ දෙන්නට සිදුවෙයි. මම හිතන්නෙ ඔබට මෙම කාලය දී තමන් අදහන ආගමක් භක්තියෙන් ඇදහීමයි. දේව භක්තිය වැඩි වුණත් පිනට දහමට අකමැති කාලයකි. සමහරවිට මේ කාලයේ අධ්‍යාපනය ලබන දරුවන්ට සතුරන් ඇතිවෙයි. රැලට නොයා තමන්ගේ අධ්‍යාපන කටයුතුවල පමණක් යෙදෙන්න. දෙමාපියන්ගෙන් ගුරුවරුන්ගෙන් කරදර ඇතිවෙයි. එය වෙන්නෙ ඔබේ වරදින් බව වටහා ගන්න. රැකියා කටයුතුවලින් ද ස්ථාන මාරුවීම් ඇතවිය හැක. මොන දේ වුණත් සතුටින් ඉන්න.\n\n●කටක ලග්න හිමියන්ට\n\nකටක ලග්න හිමියන්ගේ ශනි 8 වැන්න වූ කුම්භ රාශියේ සිටින අතර එම රාශියේම ශනි වක්‍රවෙයි. කටක ලග්න හිමියන්ට මේ ගෙවන්නෙ අෂ්ටම ඒ රාශ්ටකයකි. මේ කාලයේ මේ වක්‍රයත් සමග බොහෝ අවස්ථාවල දී ආදායමට පහර වදියි. විශේෂයෙන්ම ව්‍යාපාර කටයුතුවල යෙදී සිටින අයට. එමෙන්ම බොහෝ අවස්ථාවලදී මානසික පීඩනයට ඔබටවත් ඔරොත්තු නොදෙන බවක් පෙන්වයි. අසනීපාදී කරදරවලින් බේරීමට ලෙඩට අවශ්‍ය බෙහෙත් හේත් කිරීමටත් වගබලා ගන්න. එමෙන්ම අධ්‍යාපනය ලබන දරුවන්ට විශේෂයෙන් කියන්නේ මොන දේ වුණත් අධ්‍යාපන කටයුතුවල යෙදෙන්න. ජීවිතය ජයගන්න වෙහෙසවූ තරමට ප්‍රතිඵල නොලැබී යන තත්ත්වයක් මේ ඔබ ගෙවන්නෙ. පරෙස්සම් වන්න ජීවිතය ජය ගන්න.\n\n●සිංහ ලග්න හිමියන්ට\n\nසිංහ ලග්න හිමියන්ගේ ශනි 7 වැන්න වූ කුම්භ රාශියේ සිටින අතර සිංහ රාශියේම ශනිගේ වක්‍රය සිදුවෙයි. සිංහ ලග්න හිමියන්ගේ මෙම වක්‍රය නිසා ළඟම සිටි කෙනෙකුගේ වෙන්වීමක් පෙන්නුම් කරයි. මෙය මරණය හෝ වෙන්වීමක් විය හැක. විවිහ සම්බන්ධතා හෝ ආදර සම්බන්ධතාවයන් කැඩී බිඳී යන කාලයක්. එමෙන්ම ඔබට දුක් වෙන්නට ශෝක වෙන්නට කරුණු ඇතිවන කාලයකි. විශේෂයෙන්ම විවාහ ජීවිතය ආරක්ෂා කර ගන්න. බෝවෙන ලෙඩ රෝගවලින් ප්‍රවේශම් විය යුතු කාලයකි. ලේ ගමන, දත්වල ආබාධ, ලිංගික රෝග දෝෂ ඇතිවිය හැකි කාලයකි. පාසල් අධ්‍යාපනය ලබන දරුවන් මෙන්ම විදේශ රටවල සිටි දරුවන් ආදර සම්බන්ධතා මෙන්ම අනියම් සම්බන්ධතා ඇති කර නොගන්න.\n\n●කන්‍යා ලග්න හිමියන්ට\n\nකන්‍යා ලග්න හිමියන්ගේ ශනි 6 වැන්න වූ කුම්භ රාශියේ වක්‍රවෙයි. විශේෂ දියුණුවකට මඟපැදෙන කාලයක් වුවත් එයට හරස්වන බාධා කරන පිරිස වැඩිවෙයි. ඔබත් නොදැනීම ආපස්සට යන ගතියක් පෙන්නුම් කරයි. ව්‍යාපාරවලින් විශාල වශයෙන් නොවුණත් ලාභය අඩුවන බවක් පෙන්නුම් කරයි. විදේශගත වීමට බලාපොරොත්තුවෙන් සිටින කන්‍යා ලග්න හිමියනි, ගමනට බාධාවක් නැත. නමුත් යම් යම් ගැටලුකාරී තත්ත්වයක් මතුවී ඉදිරියට ඒමත් පෙන්නුම් කරයි. අධ්‍යාපනය ලබන දරුවනි උත්සාහයෙන් ජීවිතය ජයගත හැකි තත්ත්වයක් නොවැම්බර් 04 න් පසුව ඇතිවෙයි. වැඩිදුර අධ්‍යාපන කටයුතුවලට මෙන්ම රැකියා කටයුතවලට ද ශුභ කාලයක් උදාවෙයි.\n\n●තුලා ලග්න හිමියන්ට\n\nතුලා ලග්න හිමියන්ගේ ශනි 5 වැන්න වූ කුම්භ රාශියේ වක්‍රවෙයි. මෙම වක්‍ර කාලයේ තමාට එනම් ඔබට ඔබේ දෙමාපියන් වැඩිහිටියන් මෙන්ම තමා ළඟින් ආශ්‍රය කරන අයගේ දුක් පීඩා සිත් රිදවීම් ඇතිකර ගැනීමට සිදුවෙයි. ඔබ ගැන ඔවුන් තුළ වැරදි වැටහීමක් ඇතිකරගෙන ඇති ස්වභාවයක් පෙන්වයි. ඔබේ බොහෝ බලාපොරොත්තු බිඳවැටෙයි. ආදර සම්බන්ධතා කැඩී බිඳී යයි. විවාහ ජීවිතයේ පවා ඇසිය යුතු කතා නෙැවැ ඇසීමට අකමැති කථා අසන්නට ලැබේ. කෙසේ හෝ මිල මුදල් මෙන්ම දේපළ පිළිබඳව ද අවධානයෙන් සිටිය යුතු කාලයකි. අධ්‍යාපනය ලබන දරුවනි, නොවැම්බර් 04 න් පසුව උත්සාහය උනන්දුව වැඩි දියුණු කර ගන්න. ජීවිතය ජයගත හැකි වන්නේ අන් අයට නොව ඔබටයි. ඔබේ අනාගතය සාර්ථක කරගත හැකි වන්නේද ඔබටමයි. ලෙඩ රෝග කරදර යටි බඩේ අසනීපවලට බේත් හේත් ගන්න. විදේශ රටවල සිටින ඔබට අලුත් අලුත් දේ ගොඩනැගීමට උත්සාහ ගන්න.\n\n●වෘශ්චික ලග්න හිමියන්ට\n\nවෘශ්චික ලග්න හිමියන්ගේ 04 වැන්න වූ කුම්භ රාශියේ ශනිගේ වක්‍රවීම සිදුවන අතර මෙම වක්‍ර කාලය තුළදී ස්ථානයේ තම තනතුරේ වෙනසක් ඇතිවෙයි. ආදායම් මාර්ග වැසීයන අතර මිල මුදල් අතින් කරදර යෙදේ.\n\nව්‍යාපාරවලින් ලාභ අඩුවෙයි. අධ්‍යාපනය ලබන දරුවන්ගේ උනන්දුව උත්සාහය අඩුවී යයි. ඔවුන් කම්මැලි වෙයි. මවට සහ මවු පාර්ශ්වයේ අයට අපල ගෙනදෙන කාලයක් වෙයි. වාහන පදවන අය කල්පනාකාරී විය යුතු කාලයකි. හදිසි අනතුරු කරදර ඇතිවිය හැකි කාලයකි. මේ කාලයේ අසනීප ද කරදර ද ඇතිවිය හැකි අතර ඒ පිළිබඳවත් සැලකිලිමත් වන්න. විශේෂයෙන් තනතුර රැක ගැනීමටත් රැකියාව පරෙස්සම් කර ගැනීමටත් උත්සාහ ගන්න.\n\n●ධනු ලග්න හිමියන්ට\n\nධනු ලග්න හිමියන්ගේ 3 වැන්න වූ කුම්භයේ ශනිගේ වක්‍රය සිදුවෙයි. මෙම කාලය තුළදී නොයෙක් ආකාරයෙන් උපකාර ලැබෙන කාලයකි. ප්‍රීතිමත් සමාගම් ඇතිවේ. ආදර සම්බන්ධතා ඇතිවේ. මෙතෙක් ප්‍රමාද වූ විවාහ කටයුතු ශුභ අයුරින් සිදුවේ. විදේශ ගමන් බිමන්වලට මෙතෙක් පැවැති බාධක කරදර දුරුවෙයි. නුවණින් කරන කටයුතුවලදී උනන්දුවෙන් උත්සාහයෙන් කරගතහොත් විශාල වශයෙන් දියුණුවක්, ලාභයක් බලාපොරොත්තු විය හැකි කාලයකි. නව නිවාස මිලදි ගැනීමටත් ඉඩකඩම් මිලදී ගැනීමටත් හොඳම කාලයකි. මෙතෙක් ඔබ බලාපොරොත්තු වූ බොහෝ දේ ලැබෙන ශුභ දායක කාලයක් ලෙස දැක්විය හැක.\n\n●මකර ලග්න හිමියන්ට\n\nමකර ලග්න හිමියන්ගේ 2 වැන්න වූ කුම්භ රාශියේ වක්‍රවීම සිදුවෙයි. තරමක් ප්‍රවේශම් විය යුතු කාලයකි. ලෙඩ රෝග කරදර මෙන්ම මානසික පීඩා ගෙන දෙන කාලයකි. ළඟම ඥාතියෙක් හිත මිතුරෙක් හෝ ඔබේ ආදරවන්තයා ආදරවන්තිය නිසා හිත් පීඩාවක් ඇති කර ගනියි. සම්බන්ධතාවයක් කැඩී බිඳී යයි. චෝදනා අපහාස අසන්නට ලැබේ. කෙසේ හෝ ඔබ තරමක් පරෙස්සම් විය යුතුයි. හදිසි අනතුරු ගැන දුර තියාවම දැනගෙන ජීවිතයට මුහුණ දෙන්. මිල මුදල් අඩුවෙන් ලැබෙන කාලයකි. නමුත් ලැබෙන දේ ණය නොවී පරෙස්සමින් වියදම් කරන්නට උත්සාහ ගන්න. මොන දේ වුණත් ජීවිතය ආරක්ෂා කරගෙන අධ්‍යාපන කටයුත හොඳින් සිදුකර ගන්නට උත්සාහ ගන්න.\n\n●කුම්භ ලග්න හිමියන්ට\n\nමකර ලග්න හිමියන්ගේ ලග්නයේ ශනි වක්‍රවෙයි. එම නිසා කුම්භ ලග්න හිමියෝ මෙම කාලයේ කිසි විටකත් නීතියේ පිහිට පැතීමට උත්සාහ නොකරන්න. හැම විටම ඔබට වාසියක් වන අයුරින් කටයුතු කරන්නට උත්සාහ නොකරන්න. සියලු දේ ඔබට ලැබෙන අයුරින් කටයුතු කරන්න ආදායම අවහිර වෙයි. අතේ මුදල් රැඳෙන්නෙ නැති කාලයකි. පවුලේ අයගෙන් හෝ වැඩිහිටියන්ගෙන් නොයෙක් කරදර සිත් රිදවීම් ඇතිවන කාලයකි. පෙර තිබුණු උනන්දුව උත්සාහය අඩුවී යන කාලයකි. එම නිසා අධ්‍යාපනය ලබන දරුවන් පුළුවන් තරම් අධ්‍යාපන කටයුතුවල පමණක් යෙදෙන්න. කුඩා දරුවන් හොඳින් රැක බලාගන්නට උත්සාහ ගන්න. මොන තරම් කරදර ආවත් ඒවාට හොඳින් මුහුණ දෙන්න.\n\n●මීන ලග්න හිමියන්ට\n\nමීන ලග්න හිමියන්ගේ ශනි 12 වැන්න වූ කම්භ රාශියේ වක්‍රවෙයි. මෙය රටටත් මීන ලග්න හිමියන්ටත් තරමක අපලදායක කාලයකි. මොනයම් අයුරකින් වත්, ඔබ ඔබේ චරිතය විනාශ වීමට ඉඩ නොදෙන්න. විශේෂයෙන් අසනීප ඇස්, හිස්, බෙල්ල සහ උගුර සම්බන්ධ ලෙඩවලින් ප්‍රවේශම් වන්න. පිළිකා වැනි රෝග ලකුණු මතුවන කාලයකි. වියදම් අධික කරයි. ස්ත්‍රී පුරුෂ දෙපාර්ශ්වයම තේරුම් නොගැනීමෙන් ප්‍රශ්න කරදර ඇතිවෙයි. අධ්‍යාපනය ලබන දරුවන් සිතන තරම් ශුභ දායක කාලයක් නොවේ. නමුත් ඔබට ජීවිතය ජයගත හැකි. එම නිසා උත්සාහයෙන් උනන්දුවෙන් විභාගවලට මුහුණ දෙන්න. විදේශ ගත මීන ලග්න හිමියන් පරිස්ම් වෙන්න.\n\nනාඩි ජ්‍යොතිෂවේදීඉටුමිණ මංගල ආයතනයේ අධිපතිනිඉවෝන් දිසානායක0715723434 – 0777901702",
       "URL": "https://divaina.lk/%e0%b7%83%e0%b7%99%e0%b6%b1%e0%b7%83%e0%b7%94%e0%b6%bb%e0%b7%94-%e0%b7%80%e0%b6%9a%e0%b7%8a%e0%b6%bb%e0%b7%80%e0%b7%93%e0%b6%b8-%e0%b6%94%e0%b6%b6%e0%b7%9a-%e0%b6%bd%e0%b6%9c%e0%b7%8a/",
       "Category": "astrology",
       "Parent URL": "https://divaina.lk/category/astrology/page/11/"
}