{
       "Source": "divaina",
       "Timestamp": "February 5, 2023",
       "Headline": "නාඩි සිද්ධාන්තවලට අනුව සෙනසුරු මාරුවෙන් පසු ඔබේ ලග්නයට කෙසේද?",
       "News Content": "ජනවාරි 17 වන දින ශනි නොහොත් සෙනසුරු මේෂ ලග්න හිමියන්ගේ කේන්ද්‍රයේ 11 වන කොටුවටත්, වෘෂභ ලග්න හිමියන්ගේ 10 වන කොටුවටත්, මිථුන ලග්න හිමියන්ගේ 9 වන කොටුවටත්, කටක ලග්න හිමියන්ගේ 8 වන කොටුවටත්, මිථුන ලග්න හිමියන්ට මෙතෙක් පැවැති අෂ්ටම ඒරාෂ්ඨකය අවසන්වී කටක ලග්න හිමියන්ට එම අෂ්ටම අපලය ලැබූ බවත් පැවසිය යුතුයි. එමෙන්ම සිංහ ලග්න හිමියන්ගේ 7 වන කොටුවටත්, කන්‍යා ලග්න හිමියන්ගේ 6 වන කොටුවටත්, තුලා ලග්න හිමියන්ගේ 5 වන කොටුවටත්, වෘශ්චික ලග්න හිමියන්ගේ 4 වන කොටුවටත්, ධනු ලග්න හිමියන්ගේ 3 වන කොටුවටත්, ධනු ලග්න හිමියන්ට මෙතෙක් පැවැති අවුරුදු 7 1/2 ක ලග්න ඒරාෂ්ටක අපලය අවසන්වී ඇති බවත්, මකර ලග්න හිමියන්ගේ 2 වන කොටුවටත්, තව කිවයුතු සතුටු දායකම දේ මකර ලග්න හිමියන්ට 2025 දී අවුරුදු 7 1/2 ක අපල කාලය අවසන් වන බවත් පැවැසිය යුතුයි. කුම්භ ලග්න හිමියන්ගේ ලග්නයටත්, මීන ලග්න හිමියන්ගේ ශනි 12 වන කොටුවටත්, මීන ලග්න හිමියන්ට අවුරුදු 7 1/2 ක අපල කාලයක් ආරම්භ කරමිනුයි ශනි මාරුව සිද්ධ වුණේ. බලමු ඔබේ ලග්නයට ශනි මාරුවෙන් පසුව ජීවන ගමන් මගට මොන අයුරින් සතුට, දුක, සංතාපය මෙන්ම අතපය කඩා දැමීම මෙන්ම මරණයද, මිල මුදල් ලාභ ලැබීම්, අඩුවීම් මෙන්ම කීදෙනකුගේ මානසික පීඩනය නැති කළාද කියා නාඩි සිද්ධාන්ත වලට අනුව ඔබේ රැකියාවේ නව වෙනසක් සිදුවිය යුතුයි. ඒ ගැන ලග්නයෙන් ලග්නයට විමසීමක් කරමු. රාශි චක්‍රයේ පළමු රාශිය වන්නේ මේෂ යයි. මේෂ ලග්න හිමියන්ගේ ලග්නාධිපති කුජ වන අතර ශනි ගැන බලමු.\n\nනාඩි සිද්ධාන්ත වලට අනුව ඇත්තෙන්ම ඔබට ශුභඵල ගෙන එන කාලය එමෙන්ම විශේෂ දියුණුවකට මඟපෑදෙන කාලයක් බැවින් මේ කාලයේ තම උත්සාහයෙන් ජීවිතයට මුහුණ දෙන්න. එහි ප්‍රතිඵල අනිවාර්යයෙන්ම ඔබට ලැබේවි. යන එන තැන ඔබට අවශ්‍ය දේ ලැබේවි. විදේශ ගතවීමට බලාපොරොත්තු වන අයට මෙය විශේෂ අවස්ථාවක් කර ගන්න. අධ්‍යාපනය ලබන දරුවන්ටද එය එසේමයි. ඔබේ අභිමානය ලොවටම පවසන්නට හොඳම අවස්ථාවයි. තනතුරු වලටද වෙනසක් මෙන්ම මුදල්මය ලාභ ද ලැබේ. වාසනාව උරගා බැලීමට හොඳම කාලයයි. පසුගිය කාලයේ රැකියාවල ඇතිවූ ගැටලු නිරාකරණය කර ගැනීමට පුළුවනි.\n\nවිවාහ අපේක්‍ෂවෙන් සිටින අයට මංගල සීනු හැඩවෙන කාලයකි. එමෙන්ම විවාහය/ආදර සම්බන්ධතා ස්ථිර වන කාලයකි. අධ්‍යාපනය ලබන දරුවනි මෙය ඔබට නම් මා අනුමත නොකරයි. මන්ද නාඩි සිද්ධාන්ත වලට අනුව ඔබේ මූලිකම අරමුණ වන්නේ අධ්‍යාපනයෙන් ඉදිරියට යාමයි. උසස් අධ්‍යාපනය මෙන්ම සරසවි වරම්ද ලබාගත හැකි කාලයක් බැවිනුයි මා මුලින්ම එපා කියන තැනට ඔබව ගෙනාවේ. ඉඩම් මිලදී ගැනීමටත් නව නිවාස ගොඩනැගීමටත් ඉන්න තැනින් ඉවත්වීමටත් මේ කාලයේ සිදුවෙයි. බොහෝ දේ හදිසියේ සිදුවෙන බව පැවසිය යුතුයි. වෙළෙදාම් කරන අයටත් ස්වාධීන රැකියාවල යෙදී සිටින අයටත් මේ කාලය ශුභයි. නිරෝගිමත් වෙයි. අසනීප පැවැති අය දිගටම බෙහෙත් හේත් ගත යුතුයි. වාසනාව ඔබ කරා පැමිණේ. ඉතිං නොපමාව එයට සූදානම් වන්න. දැහැමිව ජීවිතය ගෙවන්න. අද කළයුතු දේ අදම කරන්න. පුළුවන් තරම් පිං කරන්න.\n\nනාඩි සිද්ධාන්ත වලට අනුව නම් තරමක් දුරට කරදර බාධාක මධ්‍යයේ තමයි ඔබට ජීවිතයට මුහුණ දෙන්න වෙන්නෙ. ඉතිං මේ සියලුම කරදර බාධක මැද්දේ ගෙවන ජීවිතය කෙසේද බලමු. ඔබේ ජීවිතයට නොයෙක් ආකාරයේ කරදර බාධක එන විට සිතේ සතුට නැතිවෙයි. එයට ඔබේ ධනහානි වලට ජීවිතයේ කළයුතු දේට බාධා ඒම මෙන්ම අසනීපවලටද බලපාන බැවින් පරිස්සම් වන්න. හේතුව ඔබව ලෙඩ කරන්නට බලයි. විශේෂයෙන්ම ඔබේ කකුල් අමාරුව මෙන්ම දණහිස් ආබාධ මෙන්ම හෘද රෝග සම්බන්ධයෙන්ද පරිස්සම් වන්න. විශේෂම දේ වන්නේ රැකියාවේ ගැටලු ඇති වීමටත්, ඔබට\n\nරැකියාව එපා වීමටත්, සිත් රිදවීම් මෙන්ම මිල මුදල් වල ප්‍රශ්නත් ඇතිවිය හැකි කාලයකි. තනතුරු වලදී ප්‍රවේශම් වන්න. අධ්‍යාපනය ලබන දරුවන්ගේ අධ්‍යාපන කටයුතු වලට බාධා ගෙනදේ. එමෙන්ම උත්සාහයේ ප්‍රතිඵල නොලැබෙන කාලයකි. හිත දුවන ගතිය වැඩිවෙයි. ආදරය කරන අයගේ ආදර සම්බන්ධතා කැඩීයෑමටත් තමාට සුදුසු නැති අය හා විවාහවීමටත් සිදුවෙයි. වැඩිහිටි දරුවනි, විශේෂයෙන්ම දෙමාපියනි, එවැනි දරුවන් සිටින අය දරුවා ආරක්‍ෂා කරගත යුතුම කාලයකි. නරක දෙයට ඇබ්බැයි වෙන කාලයක් බැවිනි. මනුෂ්‍ය ගුණ ධර්ම හීනවී යන කාලයකි. තමාගේ ගෞරවයට හානි විය හැකි බැවින් හැමවිටම තමාගේ ගෞරවය රැකෙන අයුරින් 2025 තෙක් ගෙවන්න. සියලු දේ කල්පනාවෙන් කරන්න.\n\nනාඩි සිද්ධාන්ත වලට අනුව ඇත්තෙන්ම නිදහසේ හුස්මගන්න පුළුවන් වුණේ 2023 ජනවාරි 17 න් පසුවයි. මෙතෙක් පැවැති සියලුම කරදර බාධක මෙන්ම මානසික පීඩාවෙන්ද නිදහස් වන කාලයක් බැවින් පුළුවන් තරම් පින පාදා ගන්න. ඔබ පෙර සසරේ කරපු අකුසල් සියල්ලම අවසන්. පිං කරන්න. විදේශ ගමන් බිමන් බලාපොරොත්තු වන අයට ශුභයි. එමෙන්ම ස්ථාන වෙනසක් පෙන්වයි. මෙය ඔබේ රැකියා ස්ථානයේ හෝ දැනට පදිංචි ස්ථානය හෝ ආදායම ලබන ස්ථාන හෝ විය හැක. එමෙන්ම මේ සියලු දේ මොන ආකාරයෙන් සිදුවූවත් එය ඔබට විශාල වශයෙන් හානිගෙන නොදෙන බව කිව යුතුයි. හැබැයි වැඩිහිටියන්ගෙන් ඔබට හොඳක් නම් ඇති නොවේ. හිතුවක්කාර ගති අඩුකර ගත යුතුයි. තරුණ තරුණයන්ගේ ආවේගය, හැඟීම් පාලනය කරගත යුතුයි. එමෙන් නරක දේට ඇබ්බැහි නොවිය යුතුයි. නවීන තාක්‍ෂණය පසුපස නොයා යුතු කාලයකි. අධ්‍යාපනයට මුල්තැන දිය යුතු කාලයකි. දුක්වීමට කරුණු කාරණා යෙදිය හැකි කාලයකි. මිල මුදල් අතින් අමාරුකම් ඇතිවෙයි. නමුත් පිළියම්ද ඒ ආකාරයෙන්ම ලැබේවි. විවාහ සම්බන්ධකම් ඇතිවේ. විවාහයෙන් පසු ගෙවන ජීවිතය ගැන කල්පනාකාරී වන්න. අධ්‍යාපනය ලබන දරුවනි, හිතුමතේට ආදර සම්බන්ධතා ඇති කර නොගන්න. ඔබේ හීන එය නොවන බව වටහා ගන්න. අකාලයේ තරුණ ජීවිත විනාශ කර නොගන්න. නරක ආශ්‍රය ඔබට වළ කපාවි. එබැවින් පරිස්සම් වන්න. ඔබව වටින්නේ ඔබේ දෙමාපියන්ටයි. ඔවුන්ට ඇහුම්කන් දෙන්න.\n\nඔබට අෂ්ටම අපල කාලයක් ලබා තිබේ. ඔබ මේ කාලයේ සංවේදී වන බවක් පෙනේ. නමුත් ඔබට කේන්ති යන ගතිය අන් අයගේ සතුට ඉවසා දරාගත නොහැකි ලෙස ඔබ වෙනස් වෙලා. සිතන්නට යමක් ඔබට ඇත. පෙර සසරේ ගෙනා අකුසලයක් තමයි මේ ගෙවන්නෙ. සංසුන්ව ශාන්ත ලෙස පිංදහම් කරන්න. 2025 තෙක් කිසිම අයුරකින් කිසිම කෙනෙකුගේ සිතක් රිදවන්නෙ නැති බව සිතන්න. ඔබේ ශරීරය ගැන විමසිලිමත් වෙන්න. හදිසි අනතුරු මෙන්ම පීඩාද වරින් වර ඔබට ගෙන දේවි. නින්දා අපහාස ඇතිවෙයි. මිල මුදල් ප්‍රශ්න ඇති වෙයි. වැඩිහිටියන්ට අපල ගෙන දෙයි. විශේෂම දේ වන්නෙ ඔබේ රැකියාව පරිස්සම් කර ගැනීමයි. තිබෙන රැකියාව රැකගන්න. අලුත් නව රැකියා මාර්ග පසුපස නොයන්න. බොරුවෙන් ජය ගත නොහැකි බවත්, බලාපොරොත්තු බිඳවැටෙන බවත් සිතන්න. ශරීර පීඩා මෙන්ම අසනීප ආදි දේ නිසාද ඔබ දුක්විඳියි. පවුල් ජීවිතය ආරක්‍ෂා කරගන්න. දරුවන් ගැන විමසිලිමත් වන්න. ශෝක වීමට කරුණු යෙදෙයි. කරදර දුරතියාම දැනගන්න. පව්වැඩවලට අත නොතියන්න.\n\nසිංහ ලග්න හිමියන්ගේ ශනි 7 වන කොටුවට පැමිණි අතර මෙය ඔබට කෙසේ බලපාවිද යන්න නාඩි සිද්ධාන්ත වලට අනුව බලමු. මේ කාලයේ මහජනයා සමඟ කරන කටයුතු වලදී ප්‍රවේශම් වන්න. හේතුව අවුල් වියවුල් ඇති වේ. දෝෂාරෝපණවලට ලක්වෙන්නට සිදුවෙයි. බොරු චෝදනා වලට ලක්වෙන්නට සිදුවෙයි. නිතර නිතර ඇවිදිලි ඇතිවෙයි. මෙයින් මුදල් හානිද ඇතිවෙයි. මුදල් එන මාර්ග අවහිර වෙයි. සියලුම දේ පැටලිලි සහිතයි. විශේෂයෙන් පවුල් ජීවිතය අවුල් වුවත් අවුල්කර නොගන්නට වග බලාගන්න. දේපළ ලැබීම හෝ ඒ පිළිබඳව ගැටලු ඇතිවීමට පුළුවනි. මේ කාලයේ ඔබ අතින් සිදුවන වැරදි දුරදිග යන ඒවා විය හැකි බැවින් කල්පනාකාරී වන්න. ස්වාමියා හෝ බිරිඳ මේ කාලයේ ලෙඩ වෙයි. හිරිවාතය, අජීර්ණ රෝග, ලිංගික රෝග වලින් පරිස්සම් වන්න. ඇත්තෙන්ම නරක ආශ්‍රයේ යෙදෙන අයට මේ කාලය රතු එළි ලැබෙන කාලයක් නිසා කල්පනාවෙන් ජීවිතයට මුහුණු දෙන්න. හැබැයි මේ කාලයේ විදේශ ගමන් බිමන් සඳහා උනන්දු වන්න. එම ගමන් බිමන් වලදී බාධා ඇතිකර නොගෙන වංචනිකයන්ට අසුනොවී කරගන්නේ නම් මැනවි. කල්පනාකාරී වන්න. ජීවිතය ජය ගැනීමට එවිට ඔබට හැකි වේවි.\n\nනාඩි සිද්ධාන්ත වලට අනුව ඔබව යම් තැනකට ඔසවා තබන කාලයකි. මහජනයා සමඟ කරන කටයුතු වලින් වැඩි ලාභ ලබාගත හැකි කාලයකි. ඔබ සිතන පතන ආකාරයටම ඔබේ කටයුතු සිදුවන කාලයකි. අධ්‍යාපනය ලබන දරුවනි, විදේශ ගමන් බිමන් මෙන්ම උසස් පෙළ සරසවි වරම් ලබාගත හැකි කාලයක් බැවින් උත්සාහයෙන් ප්‍රතිඵල නෙළාගන්නට අවස්ථාව උදාවී තිබේ. කීර්තිය ඔබ පසුපස පැමිණේ. සතුරන්ගෙන් ජය ලැබේ. සතුරන් පරාජය කළ හැකි කාලයකි. විශේෂ දියණුවකට මඟ පෑදේ. එම දියුණුව නිකන් සිටියාට නොලැබේ. එනම් උත්සාහයෙන් ප්‍රතිඵල නෙළා ගැනීමට උත්සාහ ගන්න. විදේශ ගමන් බිමන් වලට ඉතාම ශුභදායකයි. එමෙන්ම අධ්‍යාපනයේ නිරත වී සිටින දරුවන්ටත් මේ කාලය ඉතාම වාසනාවන්ත කාලයකි. ඔබේ ජීවිතයේ අමුතු අමුතු පෙරලීන්ට ලක්වන කාලයකි. කීර්ති ප්‍රශංසා ළඟදී නිහතමානි වන්නට උත්සාහ ගන්න. අලුත් නිවසකට යාම හෝ අලුත් වාහනයකට යාමට ගැනීමට හොඳම කාලයයි. නොපමාව නිහතමානිව තමාගේ කටයුතු වල සාර්ථකත්වයක් දකින්න. මේ කාලයේ ගමන් බිමන් වැඩි කාලයකි. එම ගමන් බිමන් වලදී ඔබට ප්‍රයෝජනවත් වන වැඩකට අත ගසන්න.\n\nවිවාහ වූ අයට මෙන්ම විවාහ වන්නට අපේක්‍ෂා කරන අයටද මේ කාලය ඉතාම ශුභයි. මේ සියලුම දේ ඔබේ කේන්ද්‍රයේ චන්ද්‍ර අෂ්ඨම හෝ ජන්ම ඒරාෂ්ටක නැති අයට වැඩි වශයෙනුත් එම ඒරාෂ්ටක ඇති අයට මධ්‍යම වශයෙනුත් ශුභඵල ලැබේ. අපල ඇති අයට මේ කාලයේ පොඩි රැකවරණයක්ද ශනිගෙන් ලැබේ. ලෙඩට බෙහෙත් ගන්න. අවශ්‍ය දේ ඒ මොහොතේම කරගන්න.\n\nතුලා ලග්න හිමියන්ගේ ශනි 5 වන රාශියට පැමිණේ. එතනදී ඔබට කිවයුතු විශේෂම දේ වෙන්නෙ බොහෝ බලාපොරොත්තු තියාගෙන වැඩ ආරම්භ කරන්න එපා. මන්ද මේ කාලයේ ඔබ මුලාවේ වැටේ. එපමණක් නොවේ මුදල් සම්බන්ධයෙන් වංචාවකට හසුවීමට පවා ඉඩ තිබේ. කරදර සහිත කාලයකි. අවාසනාවන්තකම්වලටද මුහුණ දෙන්නට සිදුවේවි. අධ්‍යාපනය ලබන දරුවන්ගේ උනන්දුව උත්සාහය ටික කාලයකට අඩුවී යාමටත් විභාගවලට ඉදිරිපත් වන දරුවන්ගේ දක්‍ෂ ළමයින්ගේ ප්‍රතිඵල අඩුවීමටත් පුළුවනි. මේ සියලු දේ සිදුවන්නේ ඉක්මන් කම නිසයි. පාසල් අධ්‍යාපනය ලබන දරුවන්ට වාහන පදින්නට ඉඩ දෙන්න එපා. එමෙන්ම ආදර සම්බන්ධකම් ඇතිකර ගැනීමටත් ඉඩ දෙන්න එපා. කරදර සහිත හිතුමතේට ක්‍රියාකරන දරුවන් මේ කාලයේ උපදියි. ආරවුල් වලට මැදිහත් නොවන්න. පොලිස් හිර ගෙවල්වලට නොයන්නට උත්සාහ ගන්න. බඩේ අසනීප ඇතිවෙයි. ශරීරයේ තුවාල ඇතිවීමටත් හදිසි අනතුරු ඇති වීමටත් ඉඩ ඇති බැවින් ප්‍රවේශම් වන්න. විවාහ වීමට සිටින අයගේ විවාහ කටයුතු ප්‍රමාද වීමකුත්, ආදර සම්බන්ධතා ඇති අය එම ආදරය කරන අය පිළිබඳව වැටහීමකුත් ඇති කරගන්න. මුලාවේ නොවැටෙන්න.\n\nඔබට ජය.\n\nශනි ඔබේ කේන්ද්‍රයේ 4 වන රාශියේ ගමන් කරයි. ඔබ වැඩිහිටියෙක් නම් අසනීපාදි කරදර වලින් ඔබට පීඩා විඳින්නට සිදුවෙයි. එම පීඩාවෙන් මිදීමට මනස නිරවුල් කරගන්න. අන් අයගේ වචන නිසා සිත් රිඳවීම් ඇතිවෙයි. ඒවාට මුහුණ දීමටත් හිතක් හදාගන්න. විශේෂයෙන් පපුව ආශ්‍රිත අසනීප ඇති අය ප්‍රවේශම් වන්න. අධ්‍යාපනයේ යෙදී සිටින අයට ඊළඟට කියන්නේ විභාග වලට ශුභ කාලයක් නොවේ. නමුත් දරුවනි පුළුවන්තරම් කාලය අරගෙන අධ්‍යාපන කටයුතු වල පමණක් යෙදෙන්න. මොන ග්‍රහයා ආවත් ඔබව වට්ටන්නට සමතෙක් නැති බව ඔබ ක්‍රියාවෙන් කර පෙන්වන්නට උත්සාහ ගන්න. ඔබ අසමත් වන්නේ යමක් නොකළොත් පමණයි. වැඩිහිටියන්ට දේපළ පිළිබඳව ගැටලු ඇතිවෙයි. තම අයිතිවාසිකම් අහිමි වෙයි. වෙහෙස ඇති ලාභ නැති ගමන් බිමන් ඇතිවෙයි. ප්‍රසිද්ධිය අඩුවෙයි. පවුල් ජීවිතයේ යම් යම් මත ගැටුම් ඇතිවීමට පුළුවනි. මව් පාර්ශ්වයේ කෙනෙකුට අපලදායක කාලයකි. දුක්වීමට ශෝකවීමට කරුණු කාරණා ඇති වෙයි. රැකියා කරන අය මෙන්ම ව්‍යාපාර කරන අයද තම තමන්ගේ තැන ආරක්‍ෂා කර ගැනීමට උත්සාහ ගන්න. වාසනාව ඔබ පසුපස නොපැමිණේ. නමුත් ඔබ වාසනාව පසුපස හඹා යා යුතුමයි.\n\nශනි ඔබේ කේන්ද්‍රරයේ 3 වන රාශියට පැමිණි අතර 2025 දක්වා මෙම ශනි එම රාශියේම සිටියි. පසුගිය කාලයට වඩා ශුභ කාලයක් ඔබේ ජීවිතයට මෙම සෙනසුරු ගෙන ආ බව සිතන්න. ඔන්න අලුතින් යමක් ආරම්භ කිරීමට හොඳම කාලයයි. අනිවාර්යයෙන්ම ඔබ දියුණුව කරා යනවාමයි. සමාජ තත්ත්වය ශුභවෙයි. පවුලේ දියුණුව ඇතිවෙයි. අලුත් නිවාස ගැනීමට මෙන්ම ඉඩකඩම් ගැනීමටද හොඳම කාලයයි. විදේශ ගමන් බිමන් බලාපොරොත්තුවෙන් සිටින අයට ඒ සඳහා උත්සාහයක් ගන්න හොඳම වෙලාවයි. එපමණක් නොවේ, උසස් අධ්‍යාපනය සඳහා යන්නට ඉන්නා අයටද මෙය හොඳම අවස්ථවයි. මේ කාලයේ මොන දේ කළත් ප්‍රතිඵලයක් ලබාගත හැකි බැවින් උත්සාහය අත නොහරින්න. බොහෝ දේ ලැබෙන කාලයකි. විශේෂයෙන් දේපළ මිල මුදල් වෙයි. ගොඩනැගිලි වැඩට අතගසන්නට හොඳම වෙලාවයි. උදව් උපකාරද ලැබේවි. නව රැකියා මාර්ග උදාවෙයි. විවාහය මෙතෙක් ප්‍රමාද වූ අයටද, ආදරය බලාපොරොත්තුවෙන් සිටිය අයටද ශුභදායක සතුටුදායක කාලයකි. තම උත්සාහයේ ප්‍රතිඵල නෙළාගන්නට හොඳම කාලය බැවින් පුළුවන් තරම් සාමකාමීව ජීවිතයට මුහුණ දෙන්න. ඔබේ වටිනාකම රටට පෙනෙන ලෝකයට පෙනෙන කාලයකි.\n\nශනි ඔබේ කේන්ද්‍රයේ 2 වන රාශිය වූ කුම්භ රාශියට පැමිණේ. ඔබ තවමත් ගෙවන්නෙ ලග්න ඒරාෂ්ටකයකි. එමෙන්ම 2025 න් එය අවසන් වෙයි. ඔබ මේ කාලයේ තරමක් දුරට පරිස්සම් විය යුතු අතර, පෙර මෙන්ම තදබල අපල ඇති නොවේ. නමුත් තවමත් හදිසි අනතුරු කරදර තවම පහ වී ගොස් නැති බව මතක තබා ගන්න. තරමක් දුරට ඔබේ මුහුණේ ස්වරූපය වෙනස් වෙයි. මිල මුදල් අතින් අමාරුකම් ඇතිවෙයි. ණයවීමට පවා කරුණු කාරණා ඇති වෙයි. යම් යම් අසනීප වලට මුහුණ දෙන්නට සිදුවෙයි. විශේෂයෙන් මුහුණ, බෙල්ල, අත්, කන් හා හිස සම්බන්ධ රෝගයන් ගෙන් පීඩා විඳින්නටත් අත්පා වල ආබාධ ඇතිවීමටත් මේ කාලයේ ඉඩ ඇති බැවින් ප්‍රවේශම් වන්න. පිළිවෙළකට ඇඳ පැළඳගෙන ඉන්නටත් ආගමික කටයුතු වල යෙදෙන්නටත් උත්සාහ ගන්න. බිරිඳ හෝ ස්වාමියාට අපලදායකයි. අධ්‍යාපනයේ යෙදී සිටින දරුවනි, පුළුවන් තරම් උත්සාහ ගන්න ජීවිතය ජය ගැනීමට. එමෙන්ම කැපවීමත් අවශ්‍යම මොහොතක්. දෙමාපියන් මේ මොහොතේ දරුවන් ළඟම සිට ඔවුන් දිරිමත් කරන්න. විවාහ වන්නට සිටින අයටද ආදර සම්බන්ධ ඇතිකර ගන්නට සිතා සිටින අයටද කියන්නේ ඉක්මන් නොවන්න. හොඳින් සිතා බලා තීරණ ගන්න. මුලාවේ නොවැටෙන්න. නින්දා අපහාස ඇතිකර නොගන්න. ඔබට මඩ ගසන්නට සිටින පිරිස් වැඩියි. ඔබ බේරෙන්නට වගබලා ගන්න. ශනි ඔබේ ලග්නාධිපතියි.\n\nඔබේ ලග්නාධිපති වූ ශනි ලග්නයේ ගමන් කරයි. ලග්න ඒරාෂ්ඨක තත්ත්වයක් ඔබ ගෙවන්නෙ. ඉතිං නොයෙක් ආකාරයේ කරදරවලට මුහුණ දෙන්නට ඔබට සිදුවෙයි. පුළුවන් තරම් තමාගේ දෙයක් දියුණු කරගෙන පැත්තකට වී සිටින තරමට ශුභයි. මේ කාලයේ අහක යන කුණු පවා තමාට වැටේ. එබැවින් පුළුවන් තරම් නිහතමානී වන්න. නොයෙක් ක්‍රමවලින් විපත්ති ඇතිවෙයි. විශේෂයෙන් හදිසි අනතුරු, කරදර මෙන්ම ලෙඩ රෝගද ඇතිවෙයි. මුදල් එන මාර්ග අවහිර වෙයි. එකපිට එක කරදර ඇතිවෙයි. අධ්‍යාපනයේ නියැළී සිටින දරුවන්ගේ සිහින මඟ නවතියි. උත්සාහවන්ත වන්න. ජීවිතය ජයගත හැකි වන්නේ ඔබේ උත්සාහය මතයි. ශනිට වඩා දෙයක් ඔබට කළහැකි බව සිහියට ගන්න. නීතියේ පිහිට පැතීමට සිදුවෙයි. මුලාවේ වැටේ. මුදල් හානි මෙන්ම මුදල් ලාභද අඩුවෙයි. විවාහ ජීවිතය ආරක්‍ෂා කර ගැනීමටත් දරුවන් පිළිබඳව විමසිලිමත් වීමටත් උත්සාහ ගන්න. ඔබ ගෙවන්නෙ අමාරුම කාලයක්. අමනුෂ්‍ය බැල්ම පවා ඇතිවෙයි. මානසික සුවය නින්ද ඔබට නැති කරයි. වාද භේද ඇති කරයි. පුළුවන් තරම් තමන් අදහන ආගමක නියැළෙන්න. ජීවිතය තරම් වටිනා දෙයක් තවත් නැත. එය ආරක්‍ෂා කරගන්න. සියල්ල හිමින් හොඳින් සිදුවෙයි.\n\nශනි ඔබේ කේන්ද්‍රයේ 12 වන රාශියට පැමිණීමත් සමඟ ඔබට අවුරුදු 7 1/2 ක ලග්න ඒරාෂ්ටකයක් ඇති කළා. ඇත්තෙන්ම ඔබට කරදර ගෙනදෙන කාලයකි. එමෙන්ම හදිසි අනතුරු ඇති කරන කාලයකි. මිල මුදල් අතින් අමාරුවෙන කාලයකි. ඉතිං පුළුවන් තරම් උත්සාහයෙන් ජීවිතයට මුහුණ දිය යුතුයි. බලාපොරොත්තු කඩවන කාලයකි. අධ්‍යාපනය ලබන දරුවන්ගේ ඉගෙනීමේ කටයුතු වලට කෙළින්ම බලපාන බැවින් ඔවුන් පසුපසම සිටින්න දෙමාපියන්ට සිදුවෙයි. තමාට අදාළ නැති කිසිම දෙයකට වක්‍රකාරයෙන්වත් සම්බන්ධ නොවන්න. දරුවනි, නරක පුරුදු වලට ඇබ්බැහි නොවන්න. ඔබේ ජීවිතයේ වටිනාකම තවමත් ඔබට නොතේරෙයි. ආදර සම්බන්ධකම් ඇති කර නොගන්න. නරක ඇසුරින් මිදෙන්න. මම ඔබටයි කතා කරන්නෙ. අධ්‍යාපනයේ පමණක් යෙදෙන්න. වැඩිහිටි අයට තරමක අශුභ කාලයක් වන අතර ක්‍රියාත්මකවීමේදී ප්‍රවේශම් වන්න. බොරු වැඩවලට මුදල් වියදම් කිරීමෙන් වළකින්න. ස්ථාන වෙනසක් පෙන්වයි.\n\nනාඩි ජ්‍යොතිෂවේදී ඉටුමිණ මංගල ආයතනයේ අධිපතිනිඉවෝන් දිසානායක0715723434 – 0777901702",
       "URL": "https://divaina.lk/%e0%b6%b1%e0%b7%8f%e0%b6%a9%e0%b7%92-%e0%b7%83%e0%b7%92%e0%b6%af%e0%b7%8a%e0%b6%b0%e0%b7%8f%e0%b6%b1%e0%b7%8a%e0%b6%ad%e0%b7%80%e0%b6%bd%e0%b6%a7-%e0%b6%85%e0%b6%b1%e0%b7%94%e0%b7%80-%e0%b7%83/",
       "Category": "astrology",
       "Parent URL": "https://divaina.lk/category/astrology/page/20/"
}