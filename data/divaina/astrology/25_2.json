{
       "Source": "divaina",
       "Timestamp": "December 4, 2022",
       "Headline": "ග්‍රහ චාරය ඔබ නොතකයි – මධු මේහය හිස ඔසවයි",
       "News Content": "ලෝක ජනගහනයෙන් මිලියන 415 කට ඇති බෝ නොවන වඩාත්ම සුලභ රෝගය මධුමේහය නොහොත් දියවැඩියාවයි. (Diabetes) ශරීරයේ පරිවෘත්තිය ක්‍රියාවන් ගේ අක්‍රමිකතාවයක් නිසා රුධිරයේ ග්ලූකෝස් මට්ටම ඉහළ යෑමෙන් ඇතිවන රෝගී තත්ත්වයකි. මෙහි අග්න්‍යාශය මගින් ප්‍රමාණවත් තරම් ඉන්සියුලින් හෝමෝනය නිපද නොවීම නිසා හෝ දේහයේ සෛල ඉන්සියුලින්වලට නියම ලෙස අනුකූලතා නොදැක්වීම නිසා හෝ මෙම තත්ත්වය ඇතිවේ.\n\nමෙහි ආවේණික රෝග ලක්ෂණයක් වන්නේ රුධිර ග්ලූකෝස් මට්ටම ඉහළ ග්ලූකෝස් මට්ටම ඉහළ වෙයි. රෝගය උත්සන්න වුවහොත් හෘද අකර්මණ්‍යතාව ආඝාතය පාද ආශ්‍රිත සංකූලතා අක්ෂි ආබාධ වකුගඩු ආබාධ හා ස්නායු දුර්වලතා ඇතිවෙයි. රෝගය උත්සන්න වුවහොත් හෘද අකර්මණ්‍යතාව, ආඝාතය, පාද ආශ්‍රිත සංකූලතා, අක්ෂි ආබාධ, වකුගඩු ආබාධ හා ස්නායු දුර්වලතා ඇතිවෙයි.\n\nබටහිර වෛද්‍ය විද්‍යාවේ දියවැඩියා රෝගය නිට්ටාවට සුව කළ නොහැකි රෝගයක් බව හඳුනාගෙන ඇත. රෝගය ඇති වූ පසු හඳුනාගත් අවස්ථාවේ සිට ප්‍රතිකාර සඳහා යොමු වුවහොත් සාර්ථකව මැඬ පවත්වාගත හැකි රෝගයක් ලෙස නම් කර ඇති නිසා වසරකට අති විශාල රෝගීන් සංඛ්‍යාවක් මෙයින් මියයයි.\n\nමෙම රෝගයට ගොදුරු වන්නේ ඇයි දැයි කල්තියා දැන සිටියේ නම් එයින් වැළකීමට පියවර ගැනීමට හැකි වෙයි. එදත් අදත් ඉදිරියටත් වෛද්‍ය විද්‍යාව කෙතරම් දියුණු වුවත් නවීන තාක්ෂණය හමුවේ වුවත් විශ්මිත ආකාරයෙන් පුද්ගලයකු උපන් වහාම ඔහුගේ ශාරීරික මානසික තත්ත්වයන් හා අනාගත ප්‍රකාශන ලබා දිය හැකි විෂයක් ලෙස ජ්‍යෝතිෂය ඉදිරියෙන් ඇත. මෙවැනි රෝගාබාධ කල්තියා හඳුනාගත හැකියි. ඒ බව ඔවුන්ගේ ජන්ම ග්‍රහචාරය තුළින් හඟවයි. දියවැඩියාව රෝගය පිළිබඳව හඟවන ග්‍රහයෝග කීපයක් දක්වතොත් මෙසේය.\n\nඋදා :-\n\n1951 ජනවාරි මස 19 වැනිදා සිකුරාදා පෙරවරු 4.36ට කෑගල්ලේ දී රෙහෙණ 3 පාදයෙන් උපන් ජන්මියාගේ කේන්දරය විමසා බලමු.\n\nමෙම කේන්ද්‍රයේ ලග්නය උභය රාශියක් වන ධනුවයි. ගුරු ලග්නාධිපති ග්‍රහයා වී තුන්වැන්නේ තැන්පත්ව ඇත. දියවැඩියාව යනු රුධිරයේ ග්ලූකෝස් මට්ටම ඉහළ යෑම නිසා ඇතිවන රෝගී තත්ත්වයක් බව අපි දනිමු. ගුරු සීනිවලට කාරක ග්‍රහයා වෙයි. එම ග්‍රහයා තදබල ලෙස පීඩා වී දියවැඩියා තත්ත්වයක් ඇතිවිය ඇති විය හැකි බවට ඉඟියක් ලබා දෙයි.\n\nමෙම කේන්දරයේ ගුරු ග්‍රහයා කුජ සහ රාහු ට මැදිවී පාප කර්තරී වී ඇත. සීනි මට්ටම ඉහළ ගිය විට ශරීරයෙන් මුත්‍රා පිටවීමේ අධික බවක් දියවැඩියා රෝගීන්ට ඇති වේ. මුත්‍රා සඳහා කාරක වන සිකුරු නෛසර්ගික සතුරු රවි සමග යෝග වීමත් සුබ බලපෑම් නොලැබීමත් නිසා දියවැඩියා රෝගය ඇතිවේ යැයි අපට සිතිය හැක.\n\nතවදුරටත් විමසීමේ දී හයවැන්නේ සඳු තැන්පත් වීමත් අට අධිපති සඳු කුජගේ දෘෂ්ටියට ලක් වීමත් දියවැඩියා රෝගය ඔහුට වැළඳේ යැයි සිතිය හැක. මෙය කල් පවතින රෝගයක් නිසා රෝගයට සම්බන්ධ වන ගුරු හා සිකුරු යන ග්‍රහයන් දෙදෙනා ශනි, කේතු හා රාහු වැනි ග්‍රහයන්ගේ බලපෑම් වලට ලක් විය යුතු බව පෙනේ. මෙම කේන්දරයේ ගුරු රාහුගෙන් පාප පීඩාවට ලක් වීමත් රාහුගේ නැකතක තැන්පත් වීමත් තවදුරටත් පීඩා වන බව පැහැදිලිය.\n\nකේන්දරයක බලවත් විය යුතු ග්‍රහයන් වන ලග්නාධිපතින් නවාංශක අධිපති, නැකත් අධිපති හා ලග්න නැකත් අධිපතීන් ද රවි සඳු පාප පීඩාවට ලක්වීමද ලග්නයට ශුභ දෘෂ්ටි නොමැති වීමද එම කේන්දර හිමි ඡන්මියාට ජීවිතේදී මොනයම් හෝ පීඩාවක් ඇති වෙයි.\n\nමෙම ග්‍රහ පිහිටීම් තිබූ විට දියවැඩියා රෝගයට පහසුවෙන් ගොදුරු වෙයි. එය ඉස්මතුවන්නේ මෙම රෝගයට සම්බන්ධ ග්‍රහයින්ගේ දශා, අන්තර් දශා, විදශා වලදීය. දුෂ්ටස්ථාන අධිපතින්ගේ දශා කාලයේදී රෝග පීඩාදිය ඇතිවෙයි.\n\nමෙම කේන්ද්‍රය හිමි ජන්මියා ඔහුගේ ප්‍රත්‍යාරි දශාවේදී එනම් ශනි මහ දශාවේ ශනි අතුරු දශාවේ රාහුගෙ විදශාවේදි මෙම රෝගයට ගොදුරු වී දීර්ඝ කාලීනව රෝගයෙන් පීඩා විඳ මරණයට පත්වී ඇත. ජන්ම කේන්ද්‍රය තුළ මෙම පිහිටීම් ඇත්නම් අලුයම අවදිවීම අනිවාර්ය වෙයි.\n\nඉහත වත් පිළිවෙත් හා ශාන්තිකර්මවලට යොමුවීම තුළින් මෙම රෝගයට ගොදුරු වීම වළක්වාගත හැකි අතර ආත්ම දමනය හා සිතේ සන්සුන් බව ඇතිවීමට ද උපකාරී වෙයි.\n\nජ්‍යොතිර්විද්‍යා ප්‍රභාශ්වර, ශාස්ත්‍රශූරිමනෝවිද්‍යා උපදේශිකානයෝමී පබසරා මැණිකේදුරකතන අංකය – 0772279138",
       "URL": "https://divaina.lk/%e0%b6%9c%e0%b7%8a%e0%b6%bb%e0%b7%84-%e0%b6%a0%e0%b7%8f%e0%b6%bb%e0%b6%ba-%e0%b6%94%e0%b6%b6-%e0%b6%b1%e0%b7%9c%e0%b6%ad%e0%b6%9a%e0%b6%ba%e0%b7%92-%e0%b6%b8%e0%b6%b0%e0%b7%94-%e0%b6%b8/",
       "Category": "astrology",
       "Parent URL": "https://divaina.lk/category/astrology/page/25/"
}