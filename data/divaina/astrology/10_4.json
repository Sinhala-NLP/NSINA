{
       "Source": "divaina",
       "Timestamp": "June 25, 2023",
       "Headline": "ග්‍රහ නීචත්වයේ ශුභාශුභ",
       "News Content": "සෞරග්‍රහ මණ්ඩලයේ රවි, චන්ද්‍ර, කුජ, බුධ, ගුරු, ශුක්‍ර, ශනි, රාහු සහ කේතු යන නවග්‍රහයින් ඒ ඒ රාශින්හි උච්ච භාවයට පත්වන්නා සේම උච්ච රාශියෙන් හත්වැනි රාශිය ඒ ඒ ග්‍රහයාගේ නීච රාශිය වන්නේය.\n\nරවි ග්‍රහයාට මේෂ රාශිය උච්ච රාශිය වන අතර තුලා රාශිය නීච රාශිය වේ.\n\nචන්ද්‍ර ග්‍රහයාට වෘෂභ රාශිය උච්ච රාශිය වන අතර වෘශ්චික රාශිය නීච රාශිය වේ.\n\nකුජ ග්‍රහයාට මකර රාශිය උච්ච රාශිය වන අතර කටක රාශිය නීච රාශිය වේ.\n\nබුධ ග්‍රහයාට කන්‍යා රාශිය උච්ච රාශිය වන අතර මීන රාශිය නීච රාශිය වේ.\n\nගුරු ග්‍රහයාට කටක රාශිය උච්ච රාශිය වන අතර මකර රාශිය නීච රාශිය වේ.\n\nශුක්‍ර ග්‍රහයාට මීන රාශිය උච්ච රාශිය වන අතර කන්‍යා රාශිය නීච රාශිය වේ.\n\nශනි ග්‍රහයාට තුලා රාශිය උච්ච රාශිය වන අතර මේෂ රාශිය නීච රාශිය වේ.\n\nරාහු ග්‍රහයාට වෘෂභ රාශිය උච්ච රාශිය වන අතර වෘශ්චික රාශිය නීච රාශිය වේ.\n\nකේතු ග්‍රහයාට වෘශ්චික රාශිය උච්ච රාශිය වන අතර වෘෂභ රාශිය නීච රාශිය වේ.\n\nරවි ග්‍රහයාගේ නීචවීම සාමාන්‍ය මිනිසාගේ දියුණුවට හේතුවක් වන බවත් රාජ රජ මහා මාත්‍යාදීන්ගේ පිරිහීමට හේතුවක් වන බවත් දැන ගත යුතුය. රවි ග්‍රහයා නීචව උපන් කිසිම අයෙක් යම්කිසි තත්ත්වයකින් උසස් නොවී පවතින්නේ කලාතුරකිනි. එවැනි අයට තමාගේ රටේ පමණක් නොව පිටරටවල පවා නමක් තබා ගැනීමට හැකි වේ.\n\nරවි ග්‍රහයා නීච වී ඇති අය කිසි කෙනෙකු තරහ කර නොගනියි. තමා ළඟට පැමිණි කෙනෙකුගේ හිත දිනා ගැනීමේ හැකියාව ඇත. තමාගේ අදහස ඉෂ්ට කර ගැනීමට ඕනෑ වූ විට තමාට වඩා පහත් අයෙකුට වුව ද හිස නැමීම කිසිම අමාරුවක් නැතිව කළ හැකිය. ස්වාර්ථ සිද්ධිය පිණිස යොදන උපක්‍රමයෙහි අති දක්ෂයෙකි. සහජයෙන්ම නිරහන්කාරය. සිනිඳු සෞම්‍ය ගුණයක් පෙන්වා කතාබහ කිරීමට උපන් හපනෙකි.\n\nකේතු ග්‍රහයා නීච භාවයට පත්වන්නේ වෘෂභ රාශියේදීය. රාහු ග්‍රහයාට ප්‍රති විරුද්ධව ක්‍රියා කරයි. කේතු ග්‍රහයා මොකක් හෝ වැඩක් කරන්ට පටන් ගත්තොත් හිතුවොත් එය මොනවා වුණත් නොකරන ගතියක් ඇත. යමෙක් කියන දේ අහන තරම් මොළය ඒ මේ අතට හැරෙයි.\n\nඋපාලි ආරියරත්නදේශමාන්‍ය ජ්‍යොතිර් විද්‍යා විභූෂණ,ජ්‍යොතිර්වේදී, සාමදාන විනිශ්චයකාර (මු.දි)අංක 26, සුදර්ශන මාවත,දෙමටගොල්ල, උකුවෙල.දු.ක.අ. 0779179162.",
       "URL": "https://divaina.lk/%e0%b6%9c%e0%b7%8a%e0%b6%bb%e0%b7%84-%e0%b6%b1%e0%b7%93%e0%b6%a0%e0%b6%ad%e0%b7%8a%e0%b7%80%e0%b6%ba%e0%b7%9a-%e0%b7%81%e0%b7%94%e0%b6%b7%e0%b7%8f%e0%b7%81%e0%b7%94%e0%b6%b7/",
       "Category": "astrology",
       "Parent URL": "https://divaina.lk/category/astrology/page/10/"
}