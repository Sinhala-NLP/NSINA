{
       "Source": "divaina",
       "Timestamp": "February 16, 2023",
       "Headline": "පකිස්තානය ඖෂධ මිල වැඩිකරන්න සැරසේ",
       "News Content": "ඖෂධ මිල ඉහළ නංවන ලෙස ඉල්ලා පකිස්තාන ඖෂධ නිෂ්පාදන සංගමය පකිස්තාන රජයෙන් කර ඇති ඉල්ලීම සම්බන්ධව සාකච්ඡා කිරීමට එරට ජාතික සෞඛ්‍ය සේවා සහ නියාමන අමාත්‍ය අබ්දූල් කදීර් පටෙල් මහතා එකග වී ඇත.පකිස්තාන රුපියලට සාපේක්ෂව ඇමෙරිකානු ඩොලරය මේ වන විට 270 දක්වා ඉහළ ගොස් ඇති නිසා නිෂ්පාදන වියදම ඉහළ ගොස් ඇතැයි ඖෂධ නිෂ්පාදන සංගමය අගමැති ෂෙබාස් ෂරීෆ් සහ ජාතික සෞඛ්‍ය සේවා සහ නියාමන අමාත්‍ය අබ්දූල් කදීර් පටෙල් යන මහත්වරු වෙත යවා ඇති ලිපියෙහි සඳහන් කර තිබේ.ඒ අනුව ආනයනය කරන ඖෂධ නිෂ්පාදන අමුද්‍රව්‍ය මිල වැඩිවී ඇති බැවින් ඖෂධ මිල වැඩි කිරීමක් සිදු නොකරන්නේ නම් නිෂ්පාදන කටයුතු වලින් ඉවත් වන බවට ඖෂධ නිෂ්පාදන සමාගම් 40ක් එරට ඖෂධ නියාමන අධිකාරිය වෙත දැනුම්දී ඇත.පකිස්තාන ඖෂධ නිෂ්පාදන සංගමයේ සභාපති සයිද් ෆාරුක් බුකාරි මහතා මේ සම්බන්ධව මාධ්‍ය වෙත පවසා ඇත්තේ සියයට 28.5කින් ඖෂධ මිල වැඩිවිය යුතු බවය.එසේ නොවුනහොත් අඛණ්ඩව ඖෂධ සැපයීම සිදු කළ නොහැකි බවය.",
       "URL": "https://divaina.lk/%e0%b6%b4%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba-%e0%b6%96%e0%b7%82%e0%b6%b0-%e0%b6%b8%e0%b7%92%e0%b6%bd-%e0%b7%80%e0%b7%90%e0%b6%a9%e0%b7%92%e0%b6%9a%e0%b6%bb/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/65/"
}