{
       "Source": "divaina",
       "Timestamp": "April 6, 2023",
       "Headline": "නඩුව අහන්නේ මට වෛර කළ කෙනෙක් – ඇප ලැබූ ට්‍රම්ප් ආධාරකරුවන් අමතයි",
       "News Content": "හිටපු ඇමරිකානු ජනපති ඩොනල්ඩ් ට්‍රම්ප් සිය ආධාරකරුවන් අමතමින්, තමාට එරෙහි නඩුව විභාග කළ විනිසුරුවරයා මෙන්ම ඔහුගේ පවුලේ උදවිය පවා විවේචනය කර ඇත.තමාගේ නඩුව විභාග කරන්නේ ට්‍රම්ප්ට වෛර කරන විනිසුරුවරයකු බව හෙතෙම අඟහරුවාදා රාත්‍රියේ ෆ්ලෝරිඩාවේදී සිය ආධාරකරුවන් අමතමින් ප්‍රකාශ කළේය.\n\nතමාට එරෙහි නඩු විභාගය සිදුකරන පිරිස, උප ජනාධිපති කමලා හැරිස්ගේ ආධාරකරුවන් බව ට්‍රම්ප් පවසා තිබේ.\n\nසඳුදා දිනයේ නිව්යෝක් අධිකරණයේදී ට්‍රම්ප්ට එරෙහි නඩු විභාගය පැවැත්වුණි. එහිදී ඔහු මේ චෝදනාවලට තමා නිවැරදිකරු බව කීවේය.\n\nසිය අධාරකරුවන් අමතමින් ට්‍රම්ප් වැඩිදුරටත් සඳහන් කර ඇත්තේ ඇමරිකාව ගමන් කරන්නේ අපායට බවයි.\n\nතමා හැමවිටම ක්‍රියා කළේ ඇමරිකාව සුරක්ෂිත කිරීමට පමණක් බව හිටපු ජනපතිවරයා අවධාරණය කර තිබේ.චතුර පමුණුව",
       "URL": "https://divaina.lk/%e0%b6%b1%e0%b6%a9%e0%b7%94%e0%b7%80-%e0%b6%85%e0%b7%84%e0%b6%b1%e0%b7%8a%e0%b6%b1%e0%b7%9a-%e0%b6%b8%e0%b6%a7-%e0%b7%80%e0%b7%9b%e0%b6%bb-%e0%b6%9a%e0%b7%85-%e0%b6%9a%e0%b7%99%e0%b6%b1%e0%b7%99/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/50/"
}