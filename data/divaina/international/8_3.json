{
       "Source": "divaina",
       "Timestamp": "September 4, 2023",
       "Headline": "අසල්වැසියාගේ ඉර අල්ලන මෙහෙයුම",
       "News Content": "සූර්යයා අධ්‍යයනය කිරීම සඳහා වන ඉන්දීය ආදිත්‍යා- එල් 1 රොබෝ යානය රැගත් රොකොට්ටුව සෙනසුරාදා (02 දා) පෙරවරුවේ ගුවන්ගත කරනු ලැබීය.\n\nආදිත්‍යා-එල් 1 නම් අභ්‍යවකාශ යානය බෙංගාල බොක්කෙන් ඔබ්බෙන් පිහිටි දූපතක් වන ශ්‍රී හරිකෝටා සිට එරට වේලාවෙන් සෙනසුරාදා පෙ.ව. 11:50 ට දියත් කරන ලදී. එය පෘථිවියේ සිට සැතපුම් 930,000 (කිලෝමීටර් මිලියන 1.5 ක) පමණ දුරින් පිහිටි ලග්‍රාන්ජ් ලක්ෂ්‍යය වෙත ගමන් කරයි.\n\nඉන්දියාවේ අභ්‍යවකාශ ඒජන්සිය වන ඉන්දීය අභ්‍යවකාශ පර්යේෂණ සංවිධානය සිය චන්ද්‍රයාන් -3 අභ්‍යවකාශ යානය චන්ද්‍රයා මතුපිටට ගොඩබස්වා සති දෙකකටත් අඩු කාලයකට පසුව ආදිත්‍යා-එල් 1 සාර්ථකව ගුවන්ගත කරන ලදී. මෙම ජයග්‍රහණය සමග ඉන්දියාව සඳ මත යානයක් ආරක්ෂිතව ගොඩ බැස්සවූ ලොව සිව්වන රට බවට පත්විය. චන්ද්‍රයාන් මෙහෙයුම ලබන සතියේ අවසන් වීමට නියමිතයි.\n\nආදිත්‍ය L 1 ගමන් කරන්නේ ලග්‍රෙන්ජ් පොයින්ට් 1 වෙතය. එය සූර්යයා සහ පෘථිවිය අතර පිහිටා ඇති ප්‍රදේශයක් වන අතර එම ස්ථානය සුළු ඉන්ධන පරිභෝජනයක් සහිතව සූර්යයාගේ ක්‍රියාකාරකම් නිරීක්ෂණය කිරීම සඳහා ප්‍රශස්ථ ස්ථානයකි.චතුර පමුණුව",
       "URL": "https://divaina.lk/%e0%b6%85%e0%b7%83%e0%b6%bd%e0%b7%8a%e0%b7%80%e0%b7%90%e0%b7%83%e0%b7%92%e0%b6%ba%e0%b7%8f%e0%b6%9c%e0%b7%9a-%e0%b6%89%e0%b6%bb-%e0%b6%85%e0%b6%bd%e0%b7%8a%e0%b6%bd%e0%b6%b1-%e0%b6%b8%e0%b7%99/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/8/"
}