{
       "Source": "divaina",
       "Timestamp": "April 11, 2023",
       "Headline": "ඇමෙරිකානු රයිපල් සමාජයේ බලය බිඳ වැටෙයි",
       "News Content": "ඇමෙරිකාවේ අවි ආයුධ භාවිතා කරමින් සිදුවන මිනීමැරුම් සංඛ්‍යාව වර්ධනය වීම නිසා ප්‍රහාරක අවි භාවිතය තහනම් කරන පනතක් සම්මත කර ඇත. සෙනෙට් සභාව සම්මත කළ මෙම පනතට පක්‍ෂව ඡන්ද 27 ක්ද එරෙහිව 21 ක්ද ලැබීමෙන් සම්මත වී තිබේ.\n\nඑම පනතේ නීති රීති උල්ලංඝනය කරන අයට දින 364 ක සිරදඬුවමක් සහ ඩොලර් 5000 ක දඩයක් නියම වේ.\n\nප්‍රජාතන්ත්‍රවාදී පක්‍ෂයේ මන්ත්‍රී ස්ටෝර්ට් සෙමර්සන් ප්‍රමුඛ මන්ත්‍රීවරු 25 ක් ඊට පක්‍ෂව ඡන්දය ලබාදී තිබේ. ගතවූ කාලය තුළ ඇමෙරිකාවේ අවි ආයුධ භාවිතා කර මිනීමැරුම් 19354 ක් සිදුකර ඇත.\n\nවිශ්වවිiාලවලට හා පාසල්වලට කඩාවැදී වෙඩි තැබීම් රැසක්ද සිදුවී ඇත. ප්‍රහාරක අවි භාවිතය තහනම් කිරීමේ පනත සම්මත වීම එරට රයිපල් සමාජයේ බලය බිඳ වැටීමක් වේ. එරට බලගතුම ආයතනය වූ රයිපල් සමාජය අවි ආයුධ තහනම් කිරීමේ නීතිරීතිවලට එරෙහිව ක්‍රියාකර ඇත.",
       "URL": "https://divaina.lk/%e0%b6%87%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f%e0%b6%b1%e0%b7%94-%e0%b6%bb%e0%b6%ba%e0%b7%92%e0%b6%b4%e0%b6%bd%e0%b7%8a-%e0%b7%83%e0%b6%b8%e0%b7%8f%e0%b6%a2%e0%b6%ba%e0%b7%9a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/49/"
}