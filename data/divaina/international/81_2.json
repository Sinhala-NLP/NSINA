{
       "Source": "divaina",
       "Timestamp": "December 31, 2022",
       "Headline": "මියන්මාර් නායිකා අවුන් සාන් සුකීගේ සිරදඬුවම වසර 7 කින් දික් කරයි",
       "News Content": "මේ වන විට වසර 26ක සිර දඬුවමකට ලක් කර සිටින මියන්මාරයේ ප්‍රජාතන්ත්‍රවාදී ලෙස අගමැති ධුරයට තේරී පත්ව සිටින අවුන් සාන් සුකී හට තවත් වසර හතක සිර දඬුවමක් නියම කිරීමට මියන්මාරයේ හමුදා අධිකරණය විසින් පියවර ගෙන තිබේ. මේ අනුව මියන්මාර් හමුදා රජය විසින් සුකී හට සිර දඬුවම නියම කර ඇති වසර ගණන 33ක් දක්වා ඉහළ දමා තිබේ.\n\n2021 වසරේ පෙබරවාරි මාසයේදී මියන්මාරයේ හටගත් හමුදා කුමන්ත්‍රණයකින් ප්‍රජාතන්ත්‍රවාදී ලෙස මහජන ජන්දයෙන් තේරී පත්ව සිටි 77 හැවිරිදි සුකී ගේ රජය පෙරළා දැමුණු අතර දූෂණ ඇතුළු විවිධ චෝදනා 19 ක් යටතේ ඇයට එරෙහිව මාස 18ක කාලයක් නඩු ඇසීමට මියන්මාර් හමුදා පාලනය විසින් කටයුතු කර තිබිණි. ඉකුත් වසරේ සුකී ගේ රජය පෙරළා දැමූ මියන්මාර් හමුදා පාලකයන් විසින් ඇයගේ පක්ෂයේ සාමාජිකයන් ඇතුළු 16,600 ක් පමණ දෙනා අත් අඩංගුවට ගෙන තිබිණි. ඉන් 13,000ක් පමණ දෙනා තවමත් සිරගත කර සිටින බව වාර්තා වේ. මියන්මාරයේ ප්‍රජාන්ත්‍රවාදී නායිකාව වන සුකීව නිදහස් කරන ලෙස එක්සත් ජාතීන්ගේ ආරක්ෂක මණ්ඩලය ඉකුත් සතියේදී මියන්මාර් හමුදා පාලකයන්ගෙන් ඉල්ලා තිබිණි.\n\nසංස්කරණය – ඒමන්ති මාරඹේ",
       "URL": "https://divaina.lk/%e0%b6%b8%e0%b7%92%e0%b6%ba%e0%b6%b1%e0%b7%8a%e0%b6%b8%e0%b7%8f%e0%b6%bb%e0%b7%8a-%e0%b6%b1%e0%b7%8f%e0%b6%ba%e0%b7%92%e0%b6%9a%e0%b7%8f-%e0%b6%85%e0%b7%80%e0%b7%94%e0%b6%b1%e0%b7%8a-%e0%b7%83/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/81/"
}