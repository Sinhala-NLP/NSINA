{
       "Source": "divaina",
       "Timestamp": "August 30, 2021",
       "Headline": "කාබුල් ගුවන්තොට ප‍්‍රහාරයේ අයි.එස්.කේ. නායකයා ඇමෙරිකන් හමුදා ඩ්‍රෝන ප‍්‍රහාරයකින් මරුට",
       "News Content": "ඇෆ්ගනිස්ථානයේ කාබුල් ගුවන්තොටුපළේදී සිදුවූ මරාගෙන මැරෙන බෝම්බ ප‍්‍රහාරයේ ගෞරවය හිමිකරගත් ඉස්ලාමීය රාජ්‍යයේ ඛෝරාසන් සංවිධානයේ සැලසුම්කරුට එරෙහිව ඩ්‍රෝන ප‍්‍රහාරයක් එල්ල කළ බව ඇමෙරිකානු එක්සත් ජනපද හමුදාව ඉකුත් 27 වැනිදා පැවැසීය. මෙම ප‍්‍රහාරය එල්ල කර ඇත්තේ එරට කංගාහාර් පළාතටය. මූලික ඇඟවීම්වලින් අපි ඉලක්කය ඝාතනය කළ බව මධ්‍යම අණදෙන කපිතාන් අර්බන් පැවසීය.මෙම ප‍්‍රහාරයෙන් කිසිදු සිවිල් වැසියකුට ජීවිත හානියක් සිදුව  නැතැය ද ඔහු සඳහන් කළේය.",
       "URL": "https://divaina.lk/%e0%b6%9a%e0%b7%8f%e0%b6%b6%e0%b7%94%e0%b6%bd%e0%b7%8a-%e0%b6%9c%e0%b7%94%e0%b7%80%e0%b6%b1%e0%b7%8a%e0%b6%ad%e0%b7%9c%e0%b6%a7-%e0%b6%b4%e2%80%8d%e0%b7%8a%e2%80%8d%e0%b6%bb%e0%b7%84%e0%b7%8f%e0%b6%bb/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/274/"
}