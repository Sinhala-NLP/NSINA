{
       "Source": "divaina",
       "Timestamp": "August 17, 2023",
       "Headline": "විෂැති මකුළුවෙකු ඔස්ට්‍රේයාවේ සුපිරි වෙළඳසලක් වසයි",
       "News Content": "කෙසෙල් ගෙඩි මත සිටින දෂ්ට, කිරීමෙන් කෙනෙකු මරණයට වුව පත් කළ හැකි බ්‍රසීලයට, ආවේණික වු ‘බනානා ස්පයිඩර්’ නමැති මකුළුවෙකු සිටීම හේතුවෙන් ඔස්ට්‍රේයාවේ සුපිරි වෙළඳසලක් සතියක කාලයක් වසා දැමීමට බලධාරීන් විසින් පියවර ගෙන තිබේ.\n\nඔස්ට්‍රේයාවේ අගනුවර වන වියානා නගරයට සැතපුම් 45ක් පමණ දුරින් පිහිටි ‘ක්‍රෙම්ස් ඇන්ඩ් ඩොනවු’ නගරයේ පිහිටි සුපිරි වෙළඳසලක් මෙසේ වසා දමා ඇත්තේ එහි තිබූ කෙසෙල්ගෙඩි පෙට්ටියක් තුළ සිටි මකුළුවෙකු හේතුවෙනි. කෙසෙල් ගස්වල සිටින මෙම කුඩා මකුළු විශේෂය ඇතැම් අවස්ථාවල කෙසෙල්ගෙඩිවලටද ඇතුළු වන බව අනාවරණය වී ඇති අතර එම මකුළුවෙකු දෂ්ට කළ විට උග්‍ර විෂක් ශරීරගත වීම නිසා දරුණු වේදනාව හා හදවතේ ගැස්ම වැඩි වීම වැනි රෝග ලක්ෂණ මතු වී රෝගියා මිය යෑමටද ඉඩ ඇති බව වෛද්‍ය මතය වී තිබේ. ගිනි නිවන හමුදාභටයන් පැමිණෙන විට අදාළ සුපිරි වෙළඳසැලේ එම මකුළුවා සිට, නොමැති අතර පුළුල් පරික්ෂාවකින් පසු එම වෙළඳසල ලබන, සතියේදී විවෘත කිරීමට නියමිත බව වාර්තා වේ.",
       "URL": "https://divaina.lk/%e0%b7%80%e0%b7%92%e0%b7%82%e0%b7%90%e0%b6%ad%e0%b7%92-%e0%b6%b8%e0%b6%9a%e0%b7%94%e0%b7%85%e0%b7%94%e0%b7%80%e0%b7%99%e0%b6%9a%e0%b7%94-%e0%b6%94%e0%b7%83%e0%b7%8a%e0%b6%a7%e0%b7%8a%e0%b6%bb/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/13/"
}