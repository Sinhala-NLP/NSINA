{
       "Source": "divaina",
       "Timestamp": "March 13, 2022",
       "Headline": "යුක්‍රේනය තවත් වියට්නාමයක් වෙයිද?",
       "News Content": "රුසියාව යුකේ‍්‍රනයට එරෙහිව යුද ප‍්‍රකාශ කරන ලද මුල් දවසේදී මුළු මහත් ලෝකයම කල්පනා කළේ ඉදිරි පැය 48 තුළ යුකේ‍්‍රනය බිමට සමතලා වනු ඇති බවය. එහෙත් යුකේ‍්‍රනය සම්බන්ධයෙන් රුසියාව ප‍්‍රාර්ථනා කළ සහ ලෝකය උපකල්පනය කළ කිසිවක් සිදුවී නැත. යුකේ‍්‍රනය සහ රුසියාව අතර පවත්නා යුද්ධයට මේ වන විට සති 3 ට ආසන්න වෙමින් පවතී. තවමත් රුසියන් හමුදා විසින් අත්පත් කරගනු ලැබ ඇත්තේ යුකේ‍්‍රනයේ ප‍්‍රධාන නගර වලින් එකක් පමණි. මේ සංග‍්‍රාමය නිසා මේ වන විට යුකේ‍්‍රන් වැසියන් සහ යුද හමුදා සෙබළුද රුසියන් සෙබළුද 13000 ක් මිය ගොස් ඇත. යුකේ‍්‍රනයේ වැසියන් විසිතුන් ලක්ෂයක් වාසස්ථාන අහිමි වී සරණාගත තත්ත්වයට පත්ව සිටිති. ඒ අතර යුකේ‍්‍රනයේ හොඳම ගොඩනැගිලි 1700 ක් බිමට සමතලා වී තිබේ. යුද්ධය නිසා සිදුවූ දේපළ හානිය ඩොලර් බිලියන 100 ක් ලෙස ඇස්තමේන්තු කර ඇත. යුද්ධයේ වැඩිම පාඩු සිදුවී ඇත්තේ යුකේ‍්‍රනයට බව පැහැදිලිය. රුසියාවට සිදුවුණේ සංග‍්‍රාම භූමියකදී සිදුවන ජීවිත අනතුරු සහ සංග‍්‍රාමික උපකරණ හානියට පත්වීමෙන් සිදුවන පාඩුව පමණි. යුකේ‍්‍රන් හමුදාව විසින් මේ වන විට රුසියන් ප‍්‍රහාරක ගගන යාත‍්‍රා 8 ක් පමණ බිම දමා තිබේ.\n\nරුසියාව විසින් යුකේ‍්‍රනය ආක‍්‍රමණය කළේ පෙබරවාරි 24 වන දාය. යුරෝපා සංගමයට බැඳීමටත් නේටෝ යුද සංවිධානයේ සාමාජිකත්වය ලබා ගැනීමටත් යුකේ‍්‍රනය තුළ වූ සූදානම නිසා රුසියාව බලවත් කෝපයට පත්වීම මෙම ආක‍්‍රමණයේ මූලික හේතුවය. එහෙත් රුසියාව විසින් සිය හමුදා යුකේ‍්‍රන භූමියට යවනු ලබන්නේ ඒ රටේ සිටින රුසියානුවන් ආරක්ෂා කරගැනීම සඳහා කරන මෙහෙයුමක් ලෙසය. යුද්ධයේ මුල් දෙදින තුළදීම යුකේ‍්‍රන ජනාධිපති ඝාතනය කෙරෙනු ඇති බවත් යුද්ධය එතැනින් නිමාවට පත්වනු ඇති බවත් මුළු ලෝකයම කල්පනා කළේය. එහෙත් ව්ලොදිමීර් සෙලෙන්ස්කි නමැති ඒ ජනාධිපති අදටත් ජීවතුන් අතරය. යුකේ‍්‍රන් ජනාධිපති සිය ජීවිතය පටන් ගන්නේ නළුවකු ලෙසය. ඔහු වැඩියෙන්ම රඟපා ඇත්තේ විකට චරිත ය. එබැවින් යුකේ‍්‍රන විරෝධී, රුසියාවට පක්ෂපාත කොටස් නිතරම කියා සිටියේ විකට නළුවා පලවා හැරීම ඉතාම පහසු කාර්යයක් විය හැකි බවය. එහෙත් ඒ පුරෝකථනය තවමත් සාර්ථක වී නැත. යුකේ‍්‍රන් ජනාධිපති සිය නිල නිවසේද නගරයේ තැන තැන පිහිටි ආරක්ෂිත බංකර්වලද සැඟවී සිටිමින් විටින් විට යුද බිමට ගොස් යුද හමුදාව සමග කෝපි පානය කරන අයුරු රූපවාහිනිය මගින් ප‍්‍රචාරය කෙරේ. යුකේ‍්‍රන් ජනාධිපති මරා දැමුවොත් තමන්ට පක්ෂපාත රූකඩ ආණ්ඩුවක් එරට පිහිටුවීමට රුසියන් ජනාධිපති ව්ලැදිමීර් පුතින් ට පුළුවන. එහෙත් ලොකුම ප‍්‍රශ්නය වී ඇත්තේ මේ හාදයා මරා දැමීමයි. බටහිර මාධ්‍ය මේ යුද්ධය සම්බන්ධයෙන් වාර්තා කරන විට තනිකරම පෙන්වන්නේ පුතින් විරෝධී චිත‍්‍රයකි. ඒ චිත‍්‍රය තුළ යුද වීරයා වන්නේ යුකේ‍්‍රන් ජනපතිය.\n\n1991 දී සෝවියට් සංගමයෙන් වෙන්වූ නැගෙනහිර යුරෝපීය රටක් වන යුකේ‍්‍රනය යුරෝපා සංගමයට ඇතුල් කර නේටෝ සංවිධානයේ සාමාජිකත්වය ද ලබාගෙන බලවත් රටක් බවට පත්කිරීම යුකේ‍්‍රන් ජනාධිපතිගේ අභිලාශය වේ. රුසියානු දේශපාලන දෘෂ්ටි කෝණයට අනුව යුකේ‍්‍රන් ජනාධිපති බටහිර ගැත්තෙකි. බටහිර දෘෂ්ටි කෝණයට අනුව රුසියන් ජනාධිපති හිට්ලර් වැනි දාමරිකයෙකි. මේ යුද්ධය සම්බන්ධයෙන් විවිධ කයිවාරු කෙළීම හැරුණු කොට වෙනත් කිසිවක් කර ගැනීමට ඇමරිකාවට, ජර්මනියට, ප‍්‍රංශයට හෝ එංගලන්තයට අදටත් හැකිව නැත. ජර්මනිය පමණක් යුකේ‍්‍රනයට ආයුධ තොගයක් යවන ලදී. යුකේ‍්‍රනය තුළ ඇත්තේ බටහිර ලෝකයේ සංග‍්‍රාමික හයිය නොව ඒ රටටම අවේණික සාංග‍්‍රාමික හයියකි. යුකේ‍්‍රනයට ඇතුළු වී එහි ජනාධිපති ඝාතනය කිරීමේ කොන්ත‍්‍රාත්තුවක් රුසියාව විසින් චෙච්නියානු ගරිල්ලන්ට දෙන ලදී. ජනාධිපති මැරීමට ජනාධිපති මන්දිරය වට කළ චෙච්නියානු ත‍්‍රස්තවාදීහු යුකේ‍්‍රන හමුදාව වෙතින් සමූල ඝාතනය වූහ. ඊට පසු යුකේ‍්‍රන ජනාධිපති ඝාතනය කිරීම සඳහා ඉතාම බලගතු කුලී හමුදාවකට කොන්ත‍්‍රාත්තුවක් ලබා දීමට රුසියාව කටයුතු කළේය. මේ කුලී හමුදාව ස්ත‍්‍රී දූෂණ, මං පැහැරීම්, මනුෂ්‍ය ඝාතන වැනි පෙර වැරදි රාශියකට සම්බන්ධ අය වෙති. සාමාන්‍යයෙන් කුලී හමුදාවක චර්යාවද එයයි. යුද්ධයක් නැති කාලයට ඔවුන් කරන්නේ කොල්ලකෑම් සහ කොන්ත‍්‍රාත් මිනී මැරුම්වල නිරත වීමය. ඒ අතර අසරණ ගැහැනියක් තනි කරගෙන ඇය දූෂණය කිරීමටද ඔවුහු නොපසුබට වෙති. කෙසේ වුවද යුකේ‍්‍රන් ජනාධිපති ඝාතනය කිරීමට එරටට ඇතුළු වූ කුලී හමුදාව සමූල ඝාතනය කිරීමට යුකේ‍්‍රන් හමුදාවට හැකි විය.\n\nයුකේ‍්‍රනය සහ රුසියාව අතර පවතින යුද්ධයේ දස වැනි දිනයේදී පමණ දෙරට නියෝජිතයෝ පිට රට වලදී හමුවෙමින් සාම සාකච්ඡා ආරම්භ කළහ. සාම කතා යන අතර දෙරට අතර සංග‍්‍රාමය තව තවත් දරුණු විය. මේ සාකච්ඡා වටයේ අලූත්ම සාකච්ඡා ව පැවැත්වුණේ මාර්තු 10 වැනි දාය. එය කිසිදු ප‍්‍රතිඵලයක් නැතිව අවසන් වූ අතර රුසියන් හමුදා යුකේ‍්‍රනයේ නගරයක් වූ මැරියුපොල් වෙත බෝම්බ හෙළා ළමා රෝහලක් කුඩු පට්ටම් කළහ. මෙහිදී තිදෙනෙක් මිය ගියහ. කොතරම් බරපතළ තත්ත්වයක් මධ්‍යයේ සිටියද රුසියාව ස්වකීය හමුදාව තර කිරීම එසේම කරගෙන යමින් සිටී. යුද්ධය පටන් ගත් දිනවල රුසියාව විසින් එරට ගුවන් හමුදාව සඳහා අලූත් ගුවන් යානා 60 ක් ඇනවුම් කරන ලදී. මෙම යානා තොගය සටන් ගුවන් යානා සහ බෝම්බ දමන ගුවන් යානා වලින් සමන්විතය. මේ සියලූම යුද යාත‍්‍රා සිරියාවේදී ක‍්‍රියාත්මක කර පරීක්ෂා කර බැලූ ඒවාය. රුසියාවට මේ වන විට සටන් ගුවන් යානා 440 ක් ද මිනිසුන් රහිතව ගමන්කොට විවිධ ඉලක්ක වලට බෝම්බ හෙළිය හැකි ඩ්‍රෝන යානා හාර පන්දහසක් ද තිබේ. රුසියන් ගුවන් හමුදාවේ ශක්තියට අනුව යුකේ‍්‍රනයේ ගුවන් හමුදාව පැය කිහිපයක් තුළ විනාශ කළ හැකි බවත් ඉන්පසු නිදහසේ යුකේ‍්‍රන් අහස සිසාරා ගොස් බෝම්බ හෙළීමට හැකිවන බවත් යුද විශේෂඥයන්ගේ මතය වී තිබිණ. එහෙත් යුද්ධයෙන් දින 14 ක් ගතවූ පසුවද යුකේ‍්‍රන් ගුවන් හමුදාවෙන් අටෙන් එකක්වත් විනාශ කිරීමට රුසියාවට හැකිව නැත. මෙයින් හැඟී යන්නේ රුසියන් හමුදාව ගුවන් යානා සහ අවි ආයුධ ගොඩගසා ගත්තද නිසි යුද අභ්‍යාසවල යෙදී නැති බවය.\n\nදෙරට අතර සංග‍්‍රාමය පටන්ගත් මොහොතේදීම රුසියාව කළේ කෲස් මිසයිල සහ බැලිස්ටික් මිසයිල තොගයකින් යුකේ‍්‍රන ගුවන් හමුදා කඳවුරටත් යුකේ‍්‍රනය සතු ගගනාරක්ෂක රේඩාර් පද්ධතියටත් පහරදීමය. මෙය සාර්ථක වුණේ නැත. රුසියාව යුද්ධයට සූදානම් වන බව දැනගත් සැණින් යුකේ‍්‍රන ගුවන් හමුදාව ඔවුන් සතු ගගනාරක්ෂක රේඩාර් පද්ධතිය ගලවා සැඟවීය. ඒ සමගම ඔවුන් තමන් සතු මිග් ගුවන් යානා විශාල ප‍්‍රමාණයක් ගුවන් හමුදා කඳවුරෙන් ඉවත් කරගෙන රහස් ස්ථානවල රැඳවූහ. මේ නිසා රුසියාව විසින් මුදාහරින ලද කෲස් මිසයිල සහ බැලස්ටික් මිසයිල සියල්ල හිස් ගොඩනැගිලි කිහිපයකින් සහ හිස් ගුවන් ධාවන පථ වලින් සමන්විත වූ ගුවන් හමුදා කඳවුරට ඇද වැටී නිකරුනේ පුපුරා ගියේය. රුසියන් ඔත්තු සේවාවල කිසියම් අඩුපාඩුවක් ඇති බව මේ සිද්ධිය නිසා පැහැදිලි විය. යුකේ‍්‍රන හමුදා හිස් භූමිය ඉතිරි වන පරිදි ගුවන් හමුදා කඳවුර සම්පූර්ණයෙන් ඉවත් කරගෙන යද්දීත් රුසියන් ඔත්තු සේවා ඒ ගැන දැන සිටියේ නැත. ඒ අතරම රුසියාව විසින් අහසට විදින ලද මිසයිල අපේක්ෂිත ඉලක්ක කරා නොගිය බව දැනගන්නට තිබේ.\n\nකෙසේ වුවද මේ යුද්ධයේදී යුකේ‍්‍රනයේ ආධාරයට එන්නට කිසිදු බටහිර රටක් සූදානම් නැති බව පමණක් පැහැදිලිය. එයට ප‍්‍රමුඛ හේතුව වන්නේ ලෝකයේ තිබෙන න්‍යෂ්ටික අවි 14000 න් 7000 ක් ම රුසියාව සතුව තිබීමය. රුසියාව එක න්‍යෂ්ටික මිසයිලයක් මුදා හැරියොත් ඒ සඳහා පිළිතුරු දීමට බටහිර ලෝකයේ තිබෙන න්‍යෂ්ටික බලවතුන්ට සිදුවේ. මෙවැනි න්‍යෂ්ටික යුද්ධයක් හටගතහොත් මුළු ලෝකයම විනාශයට පත්වන බව සියලූ දෙනාම දනිති. මේ නිසා ඕනෑම මඟුලක් කර ගැනීමට පුතින් ට ඉඩ හැර රුසියාවට එරෙහිව සම්බාධක පැනවීමට පමණක් යුරෝපයට සිදුවී තිබේ. හැබැයි ඒ සම්බාධකවලට පළිගැනීම සඳහා රුසියන් ජනාධිපති පුතින් රුසියාවෙන් බටහිර ලෝකයට යැවෙන ගෑස් නළවල කරාම වසා දැමුවොත් මීළඟ ශීත ඍතුවේදී එම රටවල සිටින වැඩි දෙනාට සිදුවන්නේ සීතලේ මිය යන්නටය.\n\n1950 ගණන්වලදී වියට්නාමයේ තිබුණේ ඇමරිකන් හිතවාදී රූකඩ ආණ්ඩුවකි. 1954 වනවිට වියට්නාම් ගරිල්ලෝ එම ආණ්ඩුවට පහර දෙන්නට පටන් ගත්හ. එම ගරිල්ලන් සමූල ඝාතනය කර වියට්නාමයේ රූකඩ ආණ්ඩුව රැකගැනීම සඳහා ඇමරිකන් හමුදාව 1955 නොවැම්බර් 1 වැනි දින වියට්නාමයට ගොඩබැස්සේය. එම අවස්ථාවේදී ඇමරිකාව සඳහන් කළේ සතියක කාලයක් තුළ වියට්නාම් ගරිල්ලන් සියලූ දෙනාම මරා ගෙදර එන බවය. එහෙත් එම යුද්ධය නිම වන්නේ විසි අවුරුද්දකට පසු 1975 අපේ‍්‍රල් 30 වැනිදාය. මේ යුද්ධයේදී ඇමරිකන් සෙබළු දහස් ගණනක් මියගිය අතර ජාත්‍යන්තර පිළිගැනීම වන්නේ වියට්නාමයට පරාජය වූ බවය. යුකේ‍්‍රන් යුද්ධයේදී රුසියාව පැරදීමට ඉඩක් නැත. එහෙත් අවසන් ජයග‍්‍රාහකයා තෝරා ගැනීමේදී මහත් ගැටලූ සහගත තත්ත්වයක් පැන නගිනවා ඇත.\n\nඅනුර සොලමන්ස්",
       "URL": "https://divaina.lk/%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1%e0%b6%ba-%e0%b6%ad%e0%b7%80%e0%b6%ad%e0%b7%8a-%e0%b7%80%e0%b7%92%e0%b6%ba%e0%b6%a7%e0%b7%8a%e0%b6%b1%e0%b7%8f%e0%b6%b8%e0%b6%ba/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/180/"
}