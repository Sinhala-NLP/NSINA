{
       "Source": "divaina",
       "Timestamp": "July 18, 2022",
       "Headline": "පකිස්තාන බුද්ධි තොරතුරු තීරු ලිපි රචකයෙක් ඉන්දියාවට දෙයි",
       "News Content": "කොංග්‍රසයේ පාලන සමයේදී බොහෝ වාරයක් ඉන්දියාවට පැමිණ ඇති පකිස්තාන තීරු ලිපි රචකයකු වන නුස්රත් මිර්සා පකිස්ථානයේ අන්තර් සේවා බුද්ධි අංශයට (ISI) ගිය විට රැස් කරගත් තොරතුරු ඉන්දියාවට ලබා දුන් බවට මාධ්‍ය වෙත පවසා ඇත.\n\nමාධ්‍යවේදියකු සහ දේශපාලන විශ්ලේෂකයකු වන ශකිල් චෞද්‍රි සමඟ සම්මුඛ සාකච්ඡාවකදී මිර්සා කියා සිටියේ තම ඉන්දීය සංචාරවලදී පාකිස්තානයේ විදේශ කටයුතු දෙපාර්තමේන්තුවෙන් තමාට විවිධ වරප්‍රසාද ලැබුණු බවයි. ඉන්දියාවට වීසා බලපත්‍රයක් සඳහා ඉල්ලුම් කරන විට, සංචාරය කිරීමට ඉඩ දෙන්නේ ස්ථාන තුනකට පමණි. කෙසේ වෙතත්, එවකට තමාට නගර හතකට වීසා බලපත්‍රයක්\n\nලබා ගැනීමට උදව් කළ විදේශ අමාත්‍යවරයා වූයේ කුර්ෂිඩ් කසුරි (පකිස්තාන දේශපාලනඥයා සහ ලේඛකයා 2002 නොවැම්බර් සිට 2007 නොවැම්බර් දක්වා පාකිස්තානයේ විදේශ කටයුතු අමාත්‍යවරයා ලෙස කටයුතු කළ ලේඛකයා) යැයිද පවසයි. තමන් අවස්ථා කිහිපයකදී ඉන්දියාවට ගොස් ඇති බවත් සඳහන් කරයි. “මට ඉන්දියාවට ආරාධනා ලැබුණේ මොහොමඩ් හමීඩ් අන්සාරිගේ උප ජනාධිපති ධුරයේ සිටියදී.” අන්සාරි යනු 2007 සිට 2017 දක්වා ඉන්දියාවේ 12 වන උප ජනාධිපතිවරයා වූ ඉන්දීය දේශපාලනඥයෙක් සහ විශ්‍රාමික රාජ්‍ය තාන්ත්‍රිකයෙකි.",
       "URL": "https://divaina.lk/%e0%b6%b4%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1-%e0%b6%b6%e0%b7%94%e0%b6%af%e0%b7%8a%e0%b6%b0%e0%b7%92-%e0%b6%ad%e0%b7%9c%e0%b6%bb%e0%b6%ad%e0%b7%94%e0%b6%bb%e0%b7%94/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/132/"
}