{
       "Source": "divaina",
       "Timestamp": "December 17, 2022",
       "Headline": "සංස්කෘතික භාෂා වෙළෙද පොළක්",
       "News Content": "ඉන්දියාවේ ජම්මු පළාතේ ප්‍රධාන ධාන්‍ය වෙළෙද පොළ වන නේරු මාර්කට් හිදී සංස්කෘත භාෂාව ප්‍රවර්ධනය කිරීම සඳහා සංස්කෘත භාෂාවෙන් පමණක් කටයුතු කරමින් වෙළෙදාම් කටයුතු කරන වෙළෙද පොළක් පසුගියදා පවත්වන ලදී. එහිදී ගනුදෙනු සදහා බිල්පත් නිකුත් කිරීම වෙළෙදාම් කටයුතු සඳහා කථා බහ කිරීම ඇතුළු සියලු ගනුදෙනු කටයුතු සංස්කෘත භාෂාවෙන් පමණක් සිදු කරන ලදී. මේ සදහා මධ්‍යම සංස්කෘත විශ්ව විද්‍යාලය, ශ්‍රී රන්බීර් විශ්ව විද්‍යාලය ඇතුළු විශ්ව විද්‍යාල වල සිසුන් ද සහභාගී වූහ. සංස්කෘත භාෂාව ප්‍රවර්ධනය සඳහා සිදු කළ වැඩසටහනේ සමාරම්භක අවස්ථාවට හිටපු ඇමැතිවරයෙකු වන ෂාම් ලාල් ෂර්මා,නියෝජ්‍ය පොලිස්පති ෂක්ති පළාත්, ජම්මු හි කෘෂිකර්මය අධ්‍යක්ෂ කේ. කේ ෂර්මා ඇතුළු පිරිසක් ද සහභාගී වූහ.",
       "URL": "https://divaina.lk/%e0%b7%83%e0%b6%82%e0%b7%83%e0%b7%8a%e0%b6%9a%e0%b7%98%e0%b6%ad%e0%b7%92%e0%b6%9a-%e0%b6%b7%e0%b7%8f%e0%b7%82%e0%b7%8f-%e0%b7%80%e0%b7%99%e0%b7%85%e0%b7%99%e0%b6%af-%e0%b6%b4%e0%b7%9c%e0%b7%85/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/84/"
}