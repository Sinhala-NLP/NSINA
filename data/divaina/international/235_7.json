{
       "Source": "divaina",
       "Timestamp": "November 12, 2021",
       "Headline": "ජනතාව ඇමතීමට ආ නවසීලන්ත අගමැතිනියට දියණියගෙන් බාධා",
       "News Content": "නවසීලන්තයේ අගමැතිනි ජසින්ඩා ආර්ඩන් විසින් නවකොරෝනා මර්දන සීමාවන් පිළිබඳව නිවේදනය කිරීම සඳහාසිය ‘ෆේස්බුක්’ සමාජ මාධ්‍ය ජාලා ගිණුම ඔස්සේ නිවසේ සිටසජීවී ලෙස රටේ ජනතාව අමතමින් සිටියදී ඇයගේ තුන්හැවිරිදි වියෙහි පසුවන දියණිය එම කථාවට දෙවරක් බාධාකිරීම සම්බන්ධයෙන් විදෙස් මාධ්‍ය පුළුල් ප‍්‍රචාරයක් ලබා දීතිබේ.ඉකුත් සඳුදා (08දා* රාත‍්‍රියේ ෆේස්බුක් ලයිව් උපාංගය හරහාරටේ ජනතාවට නව කොරෝනා මර්දන සීමාවන් පිළිබඳව සජීවීලෙස විස්තර කරමින් සිටියදී නිදාගෙන සිටි අගමැතිනියගේතුන් හැවිරිදි දියණිය මෙසේ දෙවරක් නැගිට විත් සිය මවඇමතීම සිදු කර තිබේ. එම අවස්ථා දෙකෙහිදීම අගමැතිනිආර්ඩන් සිය කථාව නවතා දමා නොමැති අතර කැමරාවෙන්පිටුපස බලමින් දියණිය වන නෙවේ හට ‘මේ නිදාගන්නාවේලාවයි. මම තව සුළු මොහොතකින් එන්නම්. එතෙක් නිදා ගන්න’ යැයි පවසා තිබේ. සියදියණිය එම ස්ථානයෙන් ඉවත් වූ පසු තමා හා සජීවී ලෙස සම්බන්ධ වී ඇති ජනතාවගෙන්සිදු වූ බාධාව සම්බන්ධයෙන් සමාව ඉල්ලා ඇති නවසීලන්ත අගමැතිනිය නිදාගන්නාවෙලාවේදී මෙසේ අවස්ථා තුන හතරක් නින්දෙන් නැගිට යන දරුවන් ඔබලාටත් සිටිනවාදැයිජනතාවගෙන් විමසා තිබේ. තමා මෙසේ ෆේස්බුක් ගිණුම හරහා ජනතාව සජීවීව ඇමතීමටතීරණය කරන ලද්දේ පවතින කොරෝනා වසංගත තත්ත්වය හේතුවෙන් බවද ඇය පවසාතිබේ. නවසීලන්ත අගමැතිනිය චාම් හා නිහතමානී රාජ්‍ය නායිකාවක් ලෙස එරටජනප‍්‍රියත්වයට පත්ව සිටින්නීය.",
       "URL": "https://divaina.lk/%e0%b6%a2%e0%b6%b1%e0%b6%ad%e0%b7%8f%e0%b7%80-%e0%b6%87%e0%b6%b8%e0%b6%ad%e0%b7%93%e0%b6%b8%e0%b6%a7-%e0%b6%86-%e0%b6%b1%e0%b7%80%e0%b7%83%e0%b7%93%e0%b6%bd%e0%b6%b1%e0%b7%8a%e0%b6%ad-%e0%b6%85-2/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/235/"
}