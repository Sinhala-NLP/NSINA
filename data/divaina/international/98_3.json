{
       "Source": "divaina",
       "Timestamp": "October 29, 2022",
       "Headline": "ඉරානයේ දේවස්ථානයකට එල්ල වූ ප්‍රහාරයකින් 15ක් මරුට",
       "News Content": "දකුණු ඉරානයේ ශිරාස් නගරයේ පිහිටි ඉස්ලාමීය දේවස්ථානයකට පෙරේදා (26 දා) දිනයේ කඩා වැදුණු ‘ඉස්ලාමික් ස්ටේ’ හෙවත් අයිසිස් සංවිධානයේ තුවක්කුකරුවන් පිරිසක් විසින් සිදු කළ වෙඩි තැබීමකින් දේවස්ථානයේ ආගමික මෙහෙයට සහභාගි වූ 15දෙනකු මියගොස් තවත් 40 දෙනකු තුවාල ලබා තිබේ.\n\nශිරාස් නගරයේ ‘ෂාචේරාග්’ නමැති ඉස්ලාමීය දේවස්ථානයේ ආගමික මෙහෙයක් පැවැත්වෙද්දී කඩා වැදී ඇති තුවක්කුකරුවන් තිදෙනකු විසින් ස්වයංක්‍රීය\n\nගිනි අවිවලින් සතර දෙසට වෙඩි තැබීමෙන් මෙම ප්‍රහාරය එල්ල කර තිබේ. ප්‍රහාරයෙන් මියගිය අය අතර කුඩා ළමුන් දෙදෙනකු ද සිටින බව ඉරාන මාධ්‍ය පවසයි. ඉරාන ආරක්ෂක නිලධාරීන් විසින් ප්‍රහාරය සිදු කළ ත්‍රස්තවාදීන්ගෙන් දෙදෙනකු අත්අඩංගුවට ගෙන ඇති අතර තුන්වැන්නා සොයා මෙහෙයුමක් දියත් කර තිබේ. ‘අයිසිස්’ සංවිධානය විසින් මෙම ප්‍රහාරයේ වගකීම නිල වශයෙන් භාරගෙන තිබේ.",
       "URL": "https://divaina.lk/%e0%b6%89%e0%b6%bb%e0%b7%8f%e0%b6%b1%e0%b6%ba%e0%b7%9a-%e0%b6%af%e0%b7%9a%e0%b7%80%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba%e0%b6%9a%e0%b6%a7-%e0%b6%91%e0%b6%bd%e0%b7%8a%e0%b6%bd/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/98/"
}