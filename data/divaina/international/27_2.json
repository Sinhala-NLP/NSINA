{
       "Source": "divaina",
       "Timestamp": "June 16, 2023",
       "Headline": "නයිජීරියාවේ බෝට්ටුවක් ගිලීමෙන් 106 ක් මරුට",
       "News Content": "විවාහ මංගල්‍ය උත්සවයකට සහභාගි වී නැවත සිය නිවෙස් වෙත ගිය පුද්ගලයන් පිරිසක් රැගත් බෝට්ටුවක් නිරිතදිග නයිජීරියාවට අයත් නයිජර් නදීයේ ගිලීම හේතුවෙන් එහි ගමන්ගත් 106 දෙනකු මියගොස් ඇති අතර තවත් 150 කට අධික පිරිසක් අතුරුදන්ව තිබේ.\n\nඉකුත් සඳුදා (12) සිදුව ඇති මෙම බෝට්ටු අනතුර හේතුවෙන් දියේ ගිලුනු 144 දෙනකු බේරාගෙන ඇති බව නයිජීරියානු පොලිසිය පවසයි. විවාහ මංගල්‍යය උත්සවයකට සහභාගි වී නයිජීරියාවේ ක්වාරා ප්‍රාන්තයේ සිට නයිගර් ප්‍රාන්තය දක්වා ගමන් කරමින් තිබූ මෙම බෝට්ටුව අනතුරට පත් වූ හේතුව මෙතෙක් නිශ්චිතවම අනාවරණය වී නැතත් අනතුර සිදු වූ ප්‍රදේශයේ බලධාරීන් පවසා ඇත්තේ නයිජර් නදියේ පැවැති ප්‍රචණ්ඩ රළ හේතුවෙන් බෝට්ටුව ගසාගෙන ගොස් ගහක් හා ගැටීම නිසා ජලය බෝට්ටුව තුළට කාන්දු වීමෙන් මෙම අනතුර සිදුව ඇති බවයි.",
       "URL": "https://divaina.lk/%e0%b6%b1%e0%b6%ba%e0%b7%92%e0%b6%a2%e0%b7%93%e0%b6%bb%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%b6%e0%b7%9d%e0%b6%a7%e0%b7%8a%e0%b6%a7%e0%b7%94%e0%b7%80%e0%b6%9a%e0%b7%8a-%e0%b6%9c%e0%b7%92/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/27/"
}