{
       "Source": "divaina",
       "Timestamp": "February 17, 2023",
       "Headline": "යුක්‍රේනයේ අගනුවර පාවෙමින් තිබූ රුසියානු ඔත්තු බැලුන් බිම හෙළයි",
       "News Content": "යුක්‍රේනයේ අගනුවර වන කිව් නගරයට ඉහළ අහසේ පාවෙමින් තිබූ රුසියාවට අයත් බවට සැක කෙරෙන ඔත්තු බලන බැලුන් 6කින් කිහිපයක් වෙඩි තබා බිම හෙළුෑ බව යුක්‍රේන ගුවන් හමුදාව විසින් නිවේදනය කර තිබේ. මෙසේ වෙඩි තබා බිම හෙළුෑ බැලුන් ගණන ප්‍රකාශයට පත්ව නොතිබුණද උඩු ගුවනේ පාවෙමින් තිබු ඔත්තු බලන බැලුන් 06ක් හඳුනාගත් බව පමණක් යුක්‍රේන ගුවන් හමුදාව විසින් පවසා තිබේ.\n\nසුළඟ සමග පාවෙමින් තිබූ මෙම ඔත්තු බලන බැලුන්වල බුද්ධිමය තොරතුරු එක් රැස් කරන උපකරණ සවි කර තිබෙන්නට ඇති බව සඳහන් කර ඇති යුක්‍රේන ආරක්ෂක අංශ මෙම බැලුන් රුසියාව විසින් යුක්‍රේනයේ ගුවන් යානා නාශක උපකරණ පවතින ස්ථාන හඳුනාගැනීම සඳහා එවන්නට ඇති බව අවධාරණය කර තිබේ. ඉකුත් සතියේද හඳුනා නොගත් යානා කිහිපයක් යුක්‍රේන අගනුවරට ඉහළින් ගමන් කරනු නිරීක්ෂණය වී තිබිණි. මේ අතර රුසියානු හමුදා විසින් ඊයේ (16දා) දිනයේ යුක්‍රේනයට මිසයිල ප්‍රහාර 36ක් එල්ල කර තිබූ අතර ඉන් 16ක් පහර දී බිම හෙළීමට යුක්‍රේන ගුවන් හමුදාව විසින් පියවර ගෙන තිබිණි.",
       "URL": "https://divaina.lk/%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1%e0%b6%ba%e0%b7%9a-%e0%b6%85%e0%b6%9c%e0%b6%b1%e0%b7%94%e0%b7%80%e0%b6%bb-%e0%b6%b4%e0%b7%8f%e0%b7%80%e0%b7%99%e0%b6%b8%e0%b7%92/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/65/"
}