{
       "Source": "divaina",
       "Timestamp": "October 13, 2022",
       "Headline": "චීනය සමග ගනුදෙනු කිරීමේ දී ඇමෙරිකානු ජාතික ආරක්ෂාවට කොමිසමක් ඉල්ලති",
       "News Content": "චීනය සමග ඇමෙරිකාව ඒකාබද්ධ වෙළෙද කටයුතු කිරීමේදී ජාතික ආරක්ෂාව ශක්තිමත් කිරීම සඳහා වැඩපිළිවෙළක් ගොඩ නැගීම සදහා කොමිසමක් පිහිටූවිය යුතු බව ඇමෙරිකානු සෙනෙට් සභික කණ්ඩායම් දෙකක් යෝජනා කර ඇත. ස්වාධීන කණ්ඩායම් සභිකයකු වන අන්ගස් කිං, ටෙක්සාස් රිපබ්ලිකන් පක්ෂයේ සාමාජික ජෝන් කෝනයින් සහ වර්ජිනියා ඩිමොක්‍රටික් පක්ෂයේ සාමාජික ටිම් කේන් යන සෙන්ට් සභිකයින් ඇතුළු නීතිසභිකයින් විශාල පිරිසකගේ අත්සන් සහිතව මෙම යෝජනාව ඉදිරිපත් කර තිබේ.අපට චීන ප්‍රතිපත්ති තාවකාලිකව දැරිය නොහැකිය.දිගුකාලීන ප්‍රතිපත්ති සකස් කළ යුතුය.ඇමෙරිකානුආරක්ෂාවට සයිබර් අවකාශයේ ප්‍රහාරයක් එල්ල වීමට ඇති ඉඩකඩ ගැන අවධානය යොමු කළ යුතුය.චීනය තායිවානයට දක්වන බලපෑම් ගැන අවධානය යොමු කළ යුතුය.ලෙස මෙම යෝජනාව ඉදිරිපත් කර ඇත.චීනය 2023වසර සදහා ආරක්ෂක වියදම් පනතේ කොටසක් ක්‍රියාත්මක කිරීමට සූදානම් වන බවත් ඊට මුහුණදීම සඳහා ඇමෙරිකාව උපායමාර්ගික වැඩ පිළිවෙලක් සකස් කළ යුතු බව ද ඔවූහු අවධාරණය කර සිටිති.ඒ සදහා විධායකය, ව්‍යවස්ථාධායකය මෙන්ම ව්‍යාපාරිකයන් ද නියෝජනය වන පරිදි මෙම කොමිසම සකස් කළ යුතු බව ද සදහන් කරති.",
       "URL": "https://divaina.lk/%e0%b6%a0%e0%b7%93%e0%b6%b1%e0%b6%ba-%e0%b7%83%e0%b6%b8%e0%b6%9c-%e0%b6%9c%e0%b6%b1%e0%b7%94%e0%b6%af%e0%b7%99%e0%b6%b1%e0%b7%94-%e0%b6%9a%e0%b7%92%e0%b6%bb%e0%b7%93%e0%b6%b8%e0%b7%9a-%e0%b6%af/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/102/"
}