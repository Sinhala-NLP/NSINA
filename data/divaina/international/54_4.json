{
       "Source": "divaina",
       "Timestamp": "March 26, 2023",
       "Headline": "ඉන්දියාවේ ජංගම දුරකථන අපනයනය දෙගුණවේ",
       "News Content": "2023 වසරේ මුල් මාස දෙක තුළ ඉන්දියාවේ ජංගම දුරකථන අපනයනය ඩොලර් බිලියන 2 (ඉන්දියානු රුපියල් කෝටි 16,500 කට වැඩි) ඉක්මවා ඇත. ප්‍රධාන වශයෙන් ඇපල් සහ සැම්සුන් දුරකථන නිෂ්පාදන මෙලෙස අපනයනය කර තිබේ.ඔවුන් විසින් සිය නිෂ්පාදන සහ අපනයනය සහ නැව්ගත කිරීම් වේගවත් කිරීම නිසා 2022 අප්‍රේල් සිට මුළු අපනයන වටිනාකම ඩොලර් බිලියන 9 ඉක්මවා ගොස් ඇත.සැම්සුන් ජංගම දුරකථන කර්මාන්ත ආයතනය වන ඉන්දියන් සෙලියුලර් සහ ඉලෙක්ට්‍රොනික්ස් සමාගමේ දත්ත වලට අනුව අපනයනය ඩොලර් බිලියන 4.5 ක් පමණ වූ ජංගම දුරකථන සංඛ්‍යාව 2022 අප්‍රේල් සිට 2023 පෙබරවාරි දක්වා කාලය තුළ අපනයන දෙගුණ වී ඇත. මාර්තු 31 න් අවසන් වන මූල්‍ය වර්ෂය සඳහා ස්මාර්ට්ෆෝන් අපනයනය ද පෙර වසරේ ඩොලර් බිලියන 5.8 සිට දළ වශයෙන් දෙගුණයක් වනු ඇතැයි අපේක්ෂා කෙරේ. දත්ත වලට අනුව ඉන්දියාවේ ස්මාර්ට්ෆෝන් නිෂ්පාදකයින් දැන් සෑම මසකම ඩොලර් බිලියන 1 ක් පමණ අපනයනය කරයි.",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%a2%e0%b6%82%e0%b6%9c%e0%b6%b8-%e0%b6%af%e0%b7%94%e0%b6%bb%e0%b6%9a%e0%b6%ae%e0%b6%b1-%e0%b6%85%e0%b6%b4/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/54/"
}