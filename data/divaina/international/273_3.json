{
       "Source": "divaina",
       "Timestamp": "September 1, 2021",
       "Headline": "නවසීලන්තයේ කොරෝනා ආසාදිතයන් අඩු වෙයි",
       "News Content": "නවසීලන්තය විසින් ඩෙල්ටා ප‍්‍රභේදය පැතිරීම පාලනය කිරීම සඳහා රට පුරා පනවා ඇති දැඩි අගුලූ දැමීම හේතුවෙන් මේ වන විට එරටින් දෛනිකව වාර්තා වන ඩෙල්ටා ආසාදිතයන්ගේ සංඛ්‍යාව ක‍්‍රමයෙන් අඩු වෙමින් පවතින බව එරට සෞඛ්‍ය බලධාරීන් විසින් නිවේදනය කර තිබේ. ඉකුත් සතියේදී දිනකට ඩෙල්ටා ආසාදිතයන් 100 කට ආසන්න සංඛ්‍යාවක් වාර්තා වූ නවසීලන්තයෙන් ඊයේ (31දා) දිනයේ වාර්තා වී ඇත්තේ ආසාදිතයන් 49 දෙනකු පමණකි.පෙරේදා (30දා) දිනයේ නවසීලන්තයෙන් ඩෙල්ටා ආසාදිතයන් 53 දෙනකු වාර්තා වී තිබිණි. මෙම තත්ත්වයෙන් පෙන්නුම් කරනුයේ නවසීලන්තය විසින් පනවා ඇති දැඩි සංචරණ සීමා සහිත අගුලූ දැමීම හා ඒ ආශ‍්‍රිතව ක‍්‍රියාත්මක වන සෞඛ්‍ය පිළිවෙත් සාර්ථක ලෙස ක‍්‍රියාත්මක වන බව යැයි සෞඛ්‍ය සේවා අධ්‍යක්ෂ ජෙනරාල් වෛද්‍ය ඇෂ්ලි බ්ලූම්ෆීල්ඞ් පවසයි.",
       "URL": "https://divaina.lk/%e0%b6%b1%e0%b7%80%e0%b7%83%e0%b7%93%e0%b6%bd%e0%b6%b1%e0%b7%8a%e0%b6%ad%e0%b6%ba%e0%b7%9a-%e0%b6%9a%e0%b7%9c%e0%b6%bb%e0%b7%9d%e0%b6%b1%e0%b7%8f-%e0%b6%86%e0%b7%83%e0%b7%8f%e0%b6%af%e0%b7%92%e0%b6%ad/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/273/"
}