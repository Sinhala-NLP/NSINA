{
       "Source": "divaina",
       "Timestamp": "April 6, 2023",
       "Headline": "වෙඩි නොවදින ඇඳුමින් ඉම්රාන් උසාවියට",
       "News Content": "පාකිස්තාන ත්‍රස්තවාදය වැළැක්වීමේ අධිකරණය මඟින් පනවා තිබූ නඩු තුනකට පෙනී සිටීම සඳහා එරට හිටපු අගමැති ඉම්රාන් ඛාන් අධිකරණය හමුවේ අද පෙනී සිටියේ විශේෂ ආරක්ෂාවක් යටතේ වෙඩි නොවඳින ලෙස හිස පවා ආවරණය කරගත් ඇඳුමකිනි.\n\nතම ජීවිතයට ඇති තර්ජනය සලකා අධිකරණයට පෙනී සිටීමෙන් නිදහස් කරන ලෙස ඉම්රාන් ඛාන් ඉල්ලා සිටියත් අධිකරණය එය ප්‍රතික්ෂේප කළේය.\n\nඒ අනුව ඔහු මෙසේ සැරසී අධිකරණයට පැමිණියේය.\n\nගිනි තැබීම, පොලිසියට එරෙහි ප්‍රචණ්ඩත්වය, පොලිස් අත්අඩංගුවේ සිටියදී සිලී ෂාහ්ගේ ඝාතන සිදුවීමට අදාළව සිදුවූ විනාශකාරී ක්‍රියාවලියට සම්බන්ධයෙන් ඉම්රාන් ඛාන්ට එරෙහි නඩු තුනෙන් ඔහුට ඇප ලබා දීමට අධිකරණය තීන්දු කළේය. ලබන අප්‍රේල් 13 වැනිදා දක්වා අදාළ ඇප වලංගුය.",
       "URL": "https://divaina.lk/%e0%b7%80%e0%b7%99%e0%b6%a9%e0%b7%92-%e0%b6%b1%e0%b7%9c%e0%b7%80%e0%b6%af%e0%b7%92%e0%b6%b1-%e0%b6%87%e0%b6%b3%e0%b7%94%e0%b6%b8%e0%b7%92%e0%b6%b1%e0%b7%8a-%e0%b6%89%e0%b6%b8%e0%b7%8a%e0%b6%bb/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/50/"
}