{
       "Source": "divaina",
       "Timestamp": "February 9, 2023",
       "Headline": "තුර්කියේ යළිත් භූචලනයක් කම්පන 14 ක් – විශාල පිරිසක් සුනබුන් අතර",
       "News Content": "තුර්කි භූචලන සිදුවී පැය 18 කට පසු තවත් බරපතළ භූචලනයක් සහ කම්පන 14 ක් සිදු වී ඇත.\n\nතුර්කි නගර 9 කට මෙම භූචලනය බලපා තිබේ. රජය හදිසි නීතිය ප්‍රකාශයට පත්කර ඇත.\n\nතුර්කි රජය පැවසුවේ විශාල පිරිසක් සුන්බුන් අතර කොටු වී සිටින බවයි.\n\nමේ වනවිට තුවාල ලබා ඇති සංඛ්‍යාව 18834 කට අධිකය. භූචලන තුනක් සිදු වී ඇති අතර එම චලන සිදු වී ඇත්තේ තුර්කි ජනතාව නිදා සිටින අතරේයි.\n\nමෙම භූචලනය සිදුවන අවස්ථාවේ සංචාරයක නිරත වී සිටි ඝානා පාපන්දු ශුරයකු වූ ක්‍රිස්ටියන් අරපු දිවි ගලවාගෙන ඇත.\n\nලෝක සෞඛ්‍ය සංවිධානය පැවසුවේ\n\n8700ක් මියගිය බවට වාර්තා වුවත් එය 20000 ඉක්මවන බවයි.\n\nමෙම භූචලනය සිරියාවට ද බලපා ඇති අතර ඉන් 1932ක් මියගොස් ඇත.\n\nතුර්කිය තුළ සිදු වූ විශාලතම භූචලනය මෙයයි. රටවල් 10 කින් ජීවිතාරක්ෂක කණ්ඩායම් තුර්කියට පැමිණ ඇති අතර අධික සීතල නිසා ගලවාගැනීමේ කටයුතු අඩපන වී තිබේ",
       "URL": "https://divaina.lk/%e0%b6%ad%e0%b7%94%e0%b6%bb%e0%b7%8a%e0%b6%9a%e0%b7%92%e0%b6%ba%e0%b7%9a-%e0%b6%ba%e0%b7%85%e0%b7%92%e0%b6%ad%e0%b7%8a-%e0%b6%b7%e0%b7%96%e0%b6%a0%e0%b6%bd%e0%b6%b1%e0%b6%ba%e0%b6%9a%e0%b7%8a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/69/"
}