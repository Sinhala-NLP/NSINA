{
       "Source": "divaina",
       "Timestamp": "August 26, 2022",
       "Headline": "ශින්සෝ අබේ ගේ මරණයට ජපන් පොලිස් ප්‍රධානියා ඉල්ලා අස් වේ",
       "News Content": "ඉකුත් ජුලි 08 දා වෙඩි ප්‍රහාරයකින් ඝාතනය වූ හිටපු ජපන් අගමැතිවරයෙකු වන ශින්සෝ අබේ ගේ මරණය සම්බන්ධයෙන් වගකීම භාර ගනිමින් තමා සිය තනතුරින් ඉල්ලා අස් වන බව ජපන් පොලිසියේ ප්‍රධානියා වන ඉටාරු නකමුරා පවසා තිබේ.\n\nඝාතනයට ලක් වූ හිටපු ජපන් අගමැතිවරයාට ආරක්ෂාව ලබා දීමේදී බලවත් අඩුපාඩු සිදු වී තිබෙන බව පරීක්ෂණවලදි හෙළි වී තිබීම නිසා ජපානයේ ජාතික පොලිස් ආයතනයේ ප්‍රධානියා මෙසේ සිය තනතුරින් ඉවත් වීමට තීරණය කර තිබේ. හිටපු ජපන් අගමැති අබේ නාරා ප්‍රදේශයේ දේශපාලන සමුළුවක් අමතමින් සිටියදී 41 වියෙහි පසුවන පුද්ගලයෙකු එල්ල කළ වෙඩි පහරකින් මරණයට පත් විය.",
       "URL": "https://divaina.lk/%e0%b7%81%e0%b7%92%e0%b6%b1%e0%b7%8a%e0%b7%83%e0%b7%9d-%e0%b6%85%e0%b6%b6%e0%b7%9a-%e0%b6%9c%e0%b7%9a-%e0%b6%b8%e0%b6%bb%e0%b6%ab%e0%b6%ba%e0%b6%a7-%e0%b6%a2%e0%b6%b4%e0%b6%b1%e0%b7%8a-%e0%b6%b4/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/119/"
}