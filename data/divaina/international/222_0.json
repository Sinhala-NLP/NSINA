{
       "Source": "divaina",
       "Timestamp": "December 12, 2021",
       "Headline": "විශ්‍රාම ගියත් සේවයට සූදානම්",
       "News Content": "ගුවන්යානාවක් සිය සේවාව අවසන් වූ පසුව විශ‍්‍රාම ගැන්වීමක් සිදු වෙනවා. මගී ගුවන්යානයක් විශ‍්‍රාම ගැන්විය යුතු කාලසීමාවක් ගැන නිශ්චිතව සඳහන් නොවුණත් බොහෝ විට ගුවන්යානයේ ආයු කාලය රැඳී ඇත්තේ එහි ඇතුළත පීඩනකරණ වාර සංඛ්‍යාව (Pressurization cycles) අනුවයි. බෝයිං 747 යානයක් පීඩනවාර 35,000 කට පමණ ඔරොත්තු දෙන අතර එය පියාසර පැය 35,000 ක් පමණ වෙනවා.\n\nමේ අන්දමින් සිය සේවා කාලය අවසාන කළ ගුවන්යානාවන් භාවිතයෙන් ඉවත් වුණත් එම ගුවන් යානාවන් වෙනුවෙන් ගරු සැලකිලි දැක්වීමට ගුවන් සමාගම් අමතක කරන්නේ නැහැ. ඒ නිසාම ඇතැම් ගුවන්යානාවන් කෞතුකාගාරයන්හි ප‍්‍රදර්ශනයට තබා තිබෙනවා. විශේෂයෙන් ලෝක යුද්ධ කාලයේදී භාවිතා කරන ලද ගුවන්යානාවන් වගේම ‘‘කොන්ඩඞ්’’ ගුවන්යානාවන් පවා මෙම කෞතුකාගාරයන්හිදී නරඹන්න පුළුවනි.\n\nභාවිතයෙන් ඉවත් කළ ගුවන්යානාවන් ගබඩා කර තබන ස්ථානය සුසානභූමියක් ලෙසින් හැඳින්වුවත් මේ ගුවන්යානා වෙනුවෙන් දක්වන සැලකිලි අඩුවක් නැහැ. සුසානභූමියේ ගබඩා කරන ගුවන්යානාවන් මුලින්ම පිරිසිදු කිරීම සිදු කරනවා. යානාවන්හි ඇති ලවණ ඉවත් කිරීමට සිදු කරන මේ කාර්යය නිසා දිරාපත් වීම වළක්වා ගන්න පුළුවනි. ඬේවිස් මොන්තන් ගුවනායානා කඳවුරේදී මෙම යානාවන් අව් රශ්මියෙන් ආරක්ෂා කර ගැනීමට සුදු පැහැති තීන්ත ආලේප කිරීම සිදු වෙනවා.\n\nඒ වගේම මෙම යානාවන් නවතා තිබෙන ප‍්‍රදේශයන්හි ඇති උෂ්ණත්වය නිසා යානාවන්හි රෝද පුපුරා යන අවදානමක් තිබෙනවා. ඊට හේතුව වන්නේ මේ අන්දමින් ගුවන්යානා සුසාන භූමි පවත්වා ගෙන යන ප‍්‍රදේශ බොහෝ විට කාන්තාර දේශගුණ තත්ත්වයක් පවතින නිසා දැඩි උෂ්ණත්වයට නිරාවරණය වෙන ගුවන්යානායේ රෝද පුපුරා යෑමේ අවදානමක් තිබෙනවා. සුළං තත්ත්වයෙන් ආරක්ෂා කර ගැනීම සඳහා මේ යානාවන් දම්වැල් දමා බැඳ තබා ගන්නවා.\n\nකැලිෆෝනියාවේ මොහාවේ කාන්තාරයේ පිහිටි මොහාවේ ගුවන් සහ අභ්‍යවකාශ තොටුපළේ (Mojave Air and Space Port) විවිධ ගුවන් සමාගම්වලට අයත් යානාවන් 100 ක් පමණ නවතා තිබෙනවා. ඇරිසෝනා හි පිහිටි ඬේවිස් මොන්තන් ගුවන් හමුදා කඳවුරේ යුදමය ගුවන්යානාවන් 4000 කට අධික සංඛ්‍යාවක් අතරට ත්‍-16 ප‍්‍රහාරක යානාවන්, ඛදජනයැැා ක්‍-5 සහ හෙලිකොප්ටර් යානාවන් ඇතුළත් වෙනවා. එක්සත් රාජධානියේ කෙම්බල් සහ ප‍්‍රංශයේ ටාර්බ්ස් ගුවන්යානා සුසානභූමි පැවැතියත් ඒවා ප‍්‍රමාණයෙන් එතරම් විශාල නැහැ.\n\nසාමාන්‍යයෙන් වසර සේවා කාලයෙන් පසුව ගුවන්යානාවක් වුණත් විශ‍්‍රාම ගැන්වීම සිදු කරනවා. මේ අන්දමින් විශ‍්‍රාම ලබා ගත් ගුවන්යානාවන් ප‍්‍රතිසංස්කරණයෙන් පසුව නැවත සේවයට යොදා ගැනීමේ අවස්ථාවන් තිබෙනවා. ඉවත දමන ලද ගුවන්යානාවන්ගෙන් 70% ක් පමණ ප‍්‍රතිචකි‍්‍රකරණය කරමින් හෝ ප‍්‍රතිසංස්කරණය කරමින් නැවත භාවිතා කිරීමේ හැකියාව ගැන සංවිධානය විසින් සිය අවධානය යොමු කර තිබෙනවා. ඔවුන්ගේ අරමුණ වී තිබෙන්නේ විශ‍්‍රාම ගත් ගුවන්යානාවකින් ප‍්‍රතිචක‍්‍රිකරණයෙන් 95% ක් තරම් නැවත ප‍්‍රයෝජනයට ගැනීමට තිබෙන අවස්ථාවන් ගැන අධ්‍යයනය කිරීමයි.\n\nනිව්යෝක් වාස්තු විද්‍යාඥ සමාගමක් වන LOT-EK විසින් බෝයිං 727 සහ 737 යානා කැබින් යොදා ගෙන මෙක්සිකෝවේ දර්ශනීය පුස්තකාලයක් ඉදි කර තිබෙනවා. නවසීලන්තයේ මැක්ඩොනල්ඞ් අවන්හලක් වෙනුවෙන් Douglas DC-3 ගුවන්යානයක් යොදා ගෙන තිබෙනවා. ස්විඩනයේ අර්ලන්ඩා හි ඇති සුපිරි හෝටලය ඉදි කර තිබෙන්නේ බෝයිං 747 යානයක් මත බැව් අදහා ගන්නත් අපහසුයි. ඒ විතරක් නොවෙයි, ගුවන්යානාවන්හි ලෝහ කොටස් යොදා ගනිමින් ගෘහභාණ්ඩ නිර්මාණය කරන අතර කැලිෆෝනියාවේ Motoart සමාගම විසින් ගෘහභාණ්ඩ සහ කාර්යාලයීය උපකරණ නිෂ්පාදනය සඳහා යොදා ගන්නේ ඉවත දමන ලද ගුවන්යානාවන්හි කොටස් බැව් ඔවුන්ගේ නිෂ්පාදන දුටු විට අදහා ගැනීමටත් අපහසුයි.\n\nජාත්‍යන්තර ප‍්‍රසිද්ධියට පත් හිපොප් ගායක ඩ්‍රේක් විසින් කැනේඩියානු ගුවන් සමාගමට අයත් බෝයිං 737 යානයක් ඔහුගේ පුද්ගලික පරිහරණය වෙනුවෙන් ඉතාම සුඛෝපභෝගී ලෙසින් සකස් කර ගෙන තිබෙනවා. ඒ වගේම චෙල්සි පාපන්දු කණ්ඩායමේ ‘‘රෝමන් ඇබරම්විච්’’ විසින්ද බෝයිං 737 යානයක් ඉතා සැප පහසු අන්දමින් නවීකරණය කර ගෙන භාවිතයට ගෙන තිබෙනවා.\n\nපුන්‍යා චාන්දනී ද සිල්වා",
       "URL": "https://divaina.lk/%e0%b7%80%e0%b7%92%e0%b7%81%e0%b7%8a%e2%80%8d%e0%b6%bb%e0%b7%8f%e0%b6%b8-%e0%b6%9c%e0%b7%92%e0%b6%ba%e0%b6%ad%e0%b7%8a-%e0%b7%83%e0%b7%9a%e0%b7%80%e0%b6%ba%e0%b6%a7-%e0%b7%83%e0%b7%96%e0%b6%af/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/222/"
}