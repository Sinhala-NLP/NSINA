{
       "Source": "divaina",
       "Timestamp": "February 16, 2023",
       "Headline": "ඇමරිකානු ප්‍රහාරක යානාවක් ඇලස්කා අහසේ ගමන් කළ අද්භූත වස්තුවකට වෙඩිතබා වනසයි",
       "News Content": "ඇමරිකානු ගුවන් හමුදාව ඇලස්කා අහසේ පියාසර කළ නාඳුනන වස්තුවකට වෙඩිතබා විනාශ කර ඇත.\n\nජනපති බයිඩන් ඊට අවසරය දී තිබේ. වෙඩි ප්‍රහාර එල්ලවූ එම නාඳුනන වස්තුව මුහුදට කඩාවැටී තිබේ. එහි කොටස් මෙතෙක් සොයාගෙන නැත. මෙයට පෙර චීන ඔත්තු සේවා බැලුනයකට ද ඇමරිකානු ප්‍රහාරක යානාවකින් ප්‍රහාර එල්ලවිය.\n\nඇලස්කා අහස් කලාපයේ පැයට සැතපුම් 20ත් 40ත් අතර වේගයකින් ගමන් කළ මෙය පියාඹන පීරිසියක් දැයි වාර්තාවී නැත. ඇමරිකානු රේඩාර් යානාවක් මෙම නාඳුනන වස්තුව පසුපස යද්දී එය ගමන් මග වෙනස් කර තිබේ.",
       "URL": "https://divaina.lk/%e0%b6%87%e0%b6%b8%e0%b6%bb%e0%b7%92%e0%b6%9a%e0%b7%8f%e0%b6%b1%e0%b7%94-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb%e0%b6%9a-%e0%b6%ba%e0%b7%8f%e0%b6%b1%e0%b7%8f%e0%b7%80%e0%b6%9a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/65/"
}