{
       "Source": "divaina",
       "Timestamp": "May 5, 2023",
       "Headline": "උපායමාර්ගික හවුල්කාරිත්වය ඉහළ නැංවීම සඳහා වූ ඉන්දීය අමාත්‍යවරයාගේ සෞදි සංචාරය",
       "News Content": "සෞදි අරාබිය සමඟ උපායමාර්ගික හවුල්කාරිත්වය තවදුරටත් ඉදිරියට ගෙන යාමට සඳහා ඉන්දීය විදේශ කටයුතු පිළිබඳ රාජ්‍ය අමාත්‍ය වී. මුරලිදරන් දින පහක සංචාරයක කොටසක් ලෙස බහරේනයට පැමිණියේය.මෙම සංචාරයේදී දෙරටේ සිටින සිය සගයන් සහ ඉන්දියානු ඩයස්පෝරාව හමුවීම ද ඇතුළත් බව ඉන්දීය විදේශ කටයුතු අමාත්‍යාංශය ප්‍රකාශ කළේය.මුරලිදරන් ගේ සංචාරය පැමිණෙන්නේ ඉන්දියාවේ විදේශ කටයුතු අමාත්‍ය එස්.ජයිෂන්කර්ගේ පසුගිය වසරේ සැප්තැම්බර් මාසයේදී සෞදි අරාබියට සිය පළමු නිල සංචාරයෙන් පසුවය. ඔහු සහ ඔහුගේ සෞදි සගයා වන ෆයිසාල් බින් ෆර්හාන් කුමරු ඉන්දීය සහ -සෞදි අරාබියේ උපායමාර්ගික හවුල්කාරිත්ව කවුන්සිලයේ රාමුව යටතේ දේශපාලන ආරක්ෂාව සමාජීය සහ සංස්කෘතික සහයෝගීතාව පිළිබඳ කමිටුවේ මංගල අමාත්‍ය රැස්වීමේ සම සභාපතිත්වය දැරීය.\n\n2019 පෙබරවාරි මාසයේදී ඔටුන්න හිමි කුමරු මොහොමඩ් බින් සල්මාන් දිල්ලියට ගිය විට සෞදි-ඉන්දියානු සබඳතා නව ඉහළ මට්ටම් කරා ළඟා විය. එම වසරේ ඔක්තෝම්බර් මාසයේදී සල්මාන් රජුගේ ආරාධනයෙන් ඉන්දීය අගමැති නරේන්ද්‍ර මෝදි රියාද් වෙත ගිය අතර උපායමාර්ගික හවුල්කාරිත්ව කවුන්සිලය පිහිටුවන ලදී.\n\nහවුල්කාරිත්වය දේශපාලන ගැටළු ආරක්ෂාව සමාජ සංස්කෘතික සබඳතා සහ ආරක්ෂක සංස්ථාව කෙරෙහි අවධානය යොමු කරයි.",
       "URL": "https://divaina.lk/%e0%b6%8b%e0%b6%b4%e0%b7%8f%e0%b6%ba%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b7%92%e0%b6%9a-%e0%b7%84%e0%b7%80%e0%b7%94%e0%b6%bd%e0%b7%8a%e0%b6%9a%e0%b7%8f%e0%b6%bb%e0%b7%92%e0%b6%ad%e0%b7%8a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/40/"
}