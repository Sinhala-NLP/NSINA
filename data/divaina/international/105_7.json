{
       "Source": "divaina",
       "Timestamp": "October 6, 2022",
       "Headline": "ඉම්රාන් ඛාන්ටත් මාධ්‍ය වාරණයක්",
       "News Content": "පකිස්ථානයේ හිටපු අගමැති ඉම්රාන් ඛාන් සිදු කළ සජීවී විකාශයක් තහනම් කිරීමට එරට මාධ්‍ය නියාමන අධිකාරිය පියවර ගෙන ඇත.එසේම එය යූ ටියුබ් ඔස්සේ විකාශය කිරීමද තහනම් කර තිබේ. එරට 75 වැනි නිදහස් දිනය වෙනුවෙන් ඔහු සිය දේශපාලන අදහස් දැක්වීමක් සිදු කර තිබුණි. මෙය පකිස්ථානයේ ක්‍රියාත්මක මාධ්‍ය වාරණයේ තවත් එක් පියවරක් ලෙස මාධ්‍ය නිදහස වෙනුවෙන් පෙනී සිටින සංවිධාන සඳහන් කරයි.ඉම්රාන් ඛාන්ද අගමැති ලෙස කටයුතු කරන විට විපක්ෂ නායක නවාෂ් ෂෙරීෆ්ගේ අධාරකරුවන්ට රූපවාහිනී ප්‍රචාරයන් ලබාදීම තහනම් කර තිබුණි.එනිසා ඉම්රාන් ඛාන්ද නිදහස් අදහස් ප්‍රකාශ කිරීමේ අයිතිය ලබා නොදුන් අයෙක් ලෙස පවසයි.ඔහු සිය පාලන කාලයේදී ඔහු හෝ ප්‍රධාන නායකයින් හෝ හමුදා ප්‍රධානීන් විවේචනය කිරීමට මාධ්‍ය වෙත අවසර ලබාදී නොතිබුණි.ඉම්රාන් මාධ්‍ය සමග ගනු දෙනු සිදු කළේ රළු පරුෂ ලෙස සහ දැඩි මාධ්‍ය මර්දනයක් සිදුකරමින් යැයි චෝදනා එල්ලවී ඇත.",
       "URL": "https://divaina.lk/%e0%b6%89%e0%b6%b8%e0%b7%8a%e0%b6%bb%e0%b7%8f%e0%b6%b1%e0%b7%8a-%e0%b6%9b%e0%b7%8f%e0%b6%b1%e0%b7%8a%e0%b6%a7%e0%b6%ad%e0%b7%8a-%e0%b6%b8%e0%b7%8f%e0%b6%b0%e0%b7%8a%e0%b6%ba-%e0%b7%80/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/105/"
}