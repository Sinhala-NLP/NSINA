{
       "Source": "divaina",
       "Timestamp": "July 15, 2023",
       "Headline": "පකිස්ථානයේ සුළු ජාතික හින්දූන්ට යළිත් හිංසාවන්",
       "News Content": "පකිස්ථානයේ සින්ද් පළාතේ සුළු ජාතික හින්දු ජනතාවට නැවත වරක් ස්ලාම් බෙදුම්වාදී තර්ජන එල්ල වන්නට පටන් ගෙන ඇතැයි විදෙස් මාධ්‍ය සඳහන් කරයි. මේ වනවිට 16 හැවිරිදි සුළු ජාතික පිරිමි දරුවෙකු මරා දමා ඇති අතර ගැහැණු දරුවන් තිදෙනෙක් සලාම් ආගමට හරවා ගැනීමට පැහැරගෙන ගොස් ඇතැයි ද වාර්තා වේ. පිරිමි දරුවාගේ ඝාතනය සම්බන්ධයෙන් මෙතෙක් කිසිදු පුද්ගලයෙක් හදුනාගෙන නැත. 13 හැවිරිදි දැරිය පැහැර ගෙන ගොස් ඇත්තේ පුද්ගලයන් හට දෙනකු බව පවසයි.මේ සම්බන්ධයෙන් පොලිසිය ද බෙදුම්වාදීන්ට සහාය දක්වන බව චෝදනා එල්ල වී ඇත.සානා නැමැති දැරිය පැහැර ගෙන ගොස් ඇත්තේ ඇය මව සමඟ මෝටර් රථයෙන් වෙළෙද පොළට ගොස් සිටියදීය.ඇය පැහැර ගත් පුද්ගලයා හදුනාගෙන ඇති අතර ඔහු ගැන පොලිසියට දැනුම් දුන්නද මෙතෙක් කිසිදු විමර්ශනයක් සිදු කර නැතැයි ඇයගේ පියා සහ මව චෝදනා කරති. රදිකා නැමැති දැරිය පැහැරගෙන ගොස් ඇත්තේ ඇය විවාහා වීමට සිටින තරුණයා සමග ස්ලාම් ආගම වැළද ගැනීමට නොහැකි වීම නිසා බව පවසයි.",
       "URL": "https://divaina.lk/%e0%b6%b4%e0%b6%9a%e0%b7%92%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba%e0%b7%9a-%e0%b7%83%e0%b7%94%e0%b7%85%e0%b7%94-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b7%84%e0%b7%92/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/22/"
}