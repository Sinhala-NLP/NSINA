{
       "Source": "divaina",
       "Timestamp": "April 11, 2023",
       "Headline": "මේක් ඉන් ඉන්ඩියා වැඩසටහනට රුසියාවේ ප්‍රශංසාව",
       "News Content": "ඉන්දියාව සහ රුසියාව අතර වෙළඳාමේ ඉතා දීප්තිමත් අනාගතයක් ඇතැයි රුසියාවේශාන්ත පීටර්ස්බර්ග් ජාත්‍යන්තර ආර්ථික සංසදයේ අධ්‍යක්ෂ ඇලෙක්සි වල්කොව් පවසයි.එසේමඅග්‍රාමාත්‍ය නරේන්ද්‍ර මෝදිගේ මේක් ඉන් ඉන්ඩියා වැඩසටහන ද ප්‍රශංසා කළ ඔහු රුසියාව සහ ඉන්දියාව වඩාත් සමීපව සහයෝගයෙන් කටයුතු කළ යුතු බව ද පැවසීය.2017 දී අගමැති මෝදි ශාන්ත පීටර්ස්බර්ග් ජාත්‍යන්තර සංසදයේ ප්‍රධාන ආරාධිතයා වූ විට මේක් ඉන් ඉන්ඩියා ප්‍රදර්ශනය ලැබුණු අතර ඉන්දියානු සමාගම්වල විශාල නියෝජිත පිරිසක් ද සහභාගීවීම ගැන සතුටු වූ බව ද පැවසීය.රුසියාවට එරෙහි ආර්ථික සම්බාධක බලපෑමක් නැති බව ද කියා සිටි ඇලෙක්සි වල්කොව් යුරෝපීය සහ ඇමරිකානු සමාගම් රුසියාව සමඟ ගනුදෙනු කිරීම නවත්වන බව දුටු බවද පැවසීය.නමුත් ඉන්දියානු සමාගම්වලට රුසියාවේ ව්‍යාපාර කිරීමට අවස්ථාව ලැබීම හරහා තම රටේ මුදල් ශක්තිමත් කරරැගැනීමට හැකියාව ඇතැයිද කීවේය.\n\nඉන්දියාව සහ රුසියාව අතර පවතින සබඳතාව උණුසුම් එකක් බවත් පැවසූ ඔහු ඉන්දියාවේ ශ්‍රේෂ්ඨ හවුල්කරුවෙකු බවට පත්ව ඇති බව ද පැවසීය.ශාන්ත පීටර්ස්බර්ග් සංසදයේ අධ්‍යක්ෂවරයා වැඩිදුරටත් පැවසුවේ මෙම වසර තුළ දෙරට අතර මහා පරිමාන ව්‍යාපාර විශාල ප්‍රමාණයක් සිදු වූ බැවින් ඉන්දියාව සහ රුසියාව අතර වෙළඳාමේ ඉතා දීප්තිමත් අනාගතයක් තමා දකින බවය.",
       "URL": "https://divaina.lk/%e0%b6%b8%e0%b7%9a%e0%b6%9a%e0%b7%8a-%e0%b6%89%e0%b6%b1%e0%b7%8a-%e0%b6%89%e0%b6%b1%e0%b7%8a%e0%b6%a9%e0%b7%92%e0%b6%ba%e0%b7%8f-%e0%b7%80%e0%b7%90%e0%b6%a9%e0%b7%83%e0%b6%a7%e0%b7%84%e0%b6%b1/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/49/"
}