{
       "Source": "divaina",
       "Timestamp": "February 6, 2023",
       "Headline": "කුරුලු උණ මිනිසුන්ට සම්ප්‍රේෂණය වීමේ අවදානමක්",
       "News Content": "බොලීවියාවෙන් ්‍ය5 කුරුලු උණ වසංගත රැලි දෙකක් වාර්තා වී තිබේ. ඒ ලතින් අමෙරිකානු කලාපයේ කුරුලු උණ ව්‍යාප්ත වෙමින් පවතින පසුබිමක ය. මේ බොලීවියාවෙන් කුරුලු උණ වසංගතය වාර්තා වූ පළමු අවස්ථාවය.\n\nමෙය බොලීයාවෙන් කුරුලු උණ වසංගතය වාර්තා වූ පළමු අවස්ථාව ද වේ. පළමුවෙන් කුරුලු උණ වාර්තා වී ඇත්තේ එරට සකාබා නගරයේ කුකුළන් 35,000 දෙනකුගෙන් යුතු ගොවිපොළකිනි.\n\nගෘහස්ථ අවශ්‍යතා වෙනුවෙන් පවත්වාගෙන ගිය තාරාවන්, කුකුළන්, පාත්තයන් වැනි කුරුල්ලන්ගෙන් සමන්විත ගොවිපොළකින් ද කුරුලු උණ වාර්තා වී තිබේ.\n\nවේගයෙන් ව්‍යාප්ත වෙන මෙම කුරුලු උණ වසංගතය මිනිසුන් වෙත සම්ප්‍රේෂණය වීමේ අවදානම ද පවතින බව එරට සෞඛ්‍ය බලධාරීන් පවසා තිබේ.\n\nමෙම වසංගත තත්ත්වය හේතුවෙන් කුකුළු නිෂ්පාදන ආශ්‍රිත කර්මාන්තවලට එල්ල වී ඇත්තේ දැඩි බලපෑමකි.\n\nමේ අතර ලතින් අමෙරිකානු කලාපයේ කොලොම්බියාව, මෙක්සිකෝව සහ ඉක්වදෝරය වැනි රටවලින් ද කුරුලු උණ ව්‍යාප්ත වෙමින් පවතී.",
       "URL": "https://divaina.lk/%e0%b6%9a%e0%b7%94%e0%b6%bb%e0%b7%94%e0%b6%bd%e0%b7%94-%e0%b6%8b%e0%b6%ab-%e0%b6%b8%e0%b7%92%e0%b6%b1%e0%b7%92%e0%b7%83%e0%b7%94%e0%b6%b1%e0%b7%8a%e0%b6%a7-%e0%b7%83%e0%b6%b8%e0%b7%8a%e0%b6%b4/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/70/"
}