{
       "Source": "divaina",
       "Timestamp": "July 11, 2022",
       "Headline": "වසර තුනකට පසු හිමාලයේ උකුලේ ගුහා  සිද්ධස්ථාන වන්දනා සමය ඇරඹේ",
       "News Content": "හිමාලයේ උකුලේ අයිස් ලිංගයක ස්වරූපයෙන් ශිව දෙවියන්ගේ බැල්මක් ලබා ගැනීම සඳහා ලක්ෂ සංඛ්‍යාත බැතිමතුන් වන්දනා සමය ආරම්භවී ඇත. එහි පළමු වන්දනා නඩය ලෙස 2,750 බැතිමතුන් ශීෂ්නාග් සහ පංචතාර්නි හි රාත්‍රී නැවතුම් සමඟ දින තුනක් පයින් ගමන් කරන ගමන සඳහා මූලික කඳවුරෙන් පසුගියදා පිටත් විය. මෙම වාර්ෂික උත්සවය කල් දැමීමෙන් වසර තුනකට පසු යළි ආරම්භවීමත් සමග ජම්මු සහ කාශ්මීර පරිපාලනය මේ වසරේ වන්දනාකරුවන් හය ලක්ෂයකට වඩා අපේක්ෂා කරයි.සම්ප්‍රදායට අනුව රක්ෂා බන්ධන් දිනය යෙදෙන අගෝස්තු 11 වැනිදා දක්වා දින 43ක් මෙම වන්දනා ගමන පැවැත්වේ.සාම්ප්‍රදායික කිලෝමීටර් 48ක් නන්වාන් සිට දකුණු කාශ්මීරයේ අනන්තනාග් හි පහළල්ගම් සිට ගුහා සිද්ධස්ථානය දක්වා සහ මධ්‍යම කාශ්මීරයේ ගන්දර්බල් දිස්ත්‍රික්කයේ වඩාත් අභියෝගාත්මක කිලෝමීටර් 14ක බල්ටාල් මාර්ග ඔස්සේ ගමන් මාර්ග දෙකකින් ගුහා සිද්ධස්ථානය වෙත ගමන් කළ හැකිය.සංස්කරණය – උපාලි ද සේරම්",
       "URL": "https://divaina.lk/%e0%b7%80%e0%b7%83%e0%b6%bb-%e0%b6%ad%e0%b7%94%e0%b6%b1%e0%b6%9a%e0%b6%a7-%e0%b6%b4%e0%b7%83%e0%b7%94-%e0%b7%84%e0%b7%92%e0%b6%b8%e0%b7%8f%e0%b6%bd%e0%b6%ba%e0%b7%9a-%e0%b6%8b%e0%b6%9a%e0%b7%94/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/135/"
}