{
       "Source": "divaina",
       "Timestamp": "July 17, 2023",
       "Headline": "වැටුප් සහ කෘත්‍රිම බුද්ධිය නිසා හොලිවුඩ් වැඩ වර්ජනය දුර දිග යයි",
       "News Content": "වැටුප් සහ කෘත්‍රිම බුද්ධිය නිසා නළු නිළියන් අතර ඇතිව තිබෙන කණස්සල්ල හොලිවුඩ් වැඩ වර්ජනයට හේතුව තිබේ.\n\nහොලිවුඩ් තිර රචකයන් ආරම්භ කළ වැඩ වර්ජනයකට හොලිවුඩ් නළු නිළියන් ද සම්බන්ධ වී ඇති නිසා වසර 60කින් පසුව සිදුවූ විශාලතම වැඩ නැවැත්වීමට මේ සිනමා කර්මාන්තය ගොදුරුවී ඇත. වර්ජනය පවතින අතරතුර නළු නිළියන්ට චිත්‍රපටවල පෙනී සිටීමට හෝ දැනටමත් නිර්මාණය කර ඇති චිත්‍රපටවල ප්‍රවර්ධන කටයුතු සිදුකිරීමට පවා නොහැකිය. මෙහි ප්‍රතිඵලයක් ලෙස පසුගිය බ්‍රහස්පතින්දා රාත්‍රියේදී වැඩ වර්ජනය ප්‍රකාශයට පත් කෙරෙන අවස්ථාවේ ලන්ඩනයේදී පැවැත්වෙමින් තිබූ ක්‍රිස්ටෝෆර් නෝලන්ගේ ‘ඕපන්හයිමර්’ චිත්‍රපටයේ මංගල දර්ශනය අතරතුර, සිනමා තාරකාවන් වන කිලියන් මර්ෆි, මැට් ඩේමන් සහ එමිලි බ්ලන්ට් එතැනින් පිටවී ගියහ.\n\nතිර නළු සංසදය පවසන්නේ රූපවාහිනී නිර්මාණ අන්තර්ජාලයේ විකාශය කරන දැවැන්තයන්, ඒවායේ ලාභයන් වඩාත් සාධාරණව බෙදීම සහ වඩා හොඳ සේවා කොන්දේසිවලට එකඟ විය යුතු බවයි.චතුර පමුණුව",
       "URL": "https://divaina.lk/%e0%b7%80%e0%b7%90%e0%b6%a7%e0%b7%94%e0%b6%b4%e0%b7%8a-%e0%b7%83%e0%b7%84-%e0%b6%9a%e0%b7%98%e0%b6%ad%e0%b7%8a%e0%b6%bb%e0%b7%92%e0%b6%b8-%e0%b6%b6%e0%b7%94%e0%b6%af%e0%b7%8a%e0%b6%b0/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/21/"
}