{
       "Source": "divaina",
       "Timestamp": "July 8, 2022",
       "Headline": "රුසියානු හමුදාවට යුක්රේනයෙන් අපරාධ චෝදනා 21,000 ක්",
       "News Content": "යුක්රේනය ආක්‍රමණය කිරීමෙන් පසු රුසියානු හමුදා විසින් සිදු කර ඇති බවට චෝදනා එල්ල වී ඇති යුද අපරාධ හා විරුද්ධවාදීන්ට එරෙහි අපරාධ ක්‍රියාවන් 21,000කට අධික සංඛ්‍යාවක් සම්බන්ධයෙන් විමර්ශනය කිරීම අරඹා ඇති බව යුක්රේන රජය විසින් ප්‍රකාශ කර තිබේ.\n\nයුක්රේනයේ නඩු පැවරීමේ කටයුතු සම්බන්ධ ජෙනරාල්වරිය වන අයිරිනා වෙනේඩික්ටෝවා පවසනුයේ රුසියානු හමුදාවන් විසින් සිදු කරනු ලබන යුද අපරාධ ක්‍රියාවන් 200-300 ක් සම්බන්ධ පැමිණිලි දිනකට තමා වෙත ලැබෙන බවයි. මෙම අපරාධ ක්‍රියා සම්බන්ධ නඩු විභාග බොහොමයක් චූදිතයන් රහිතව විභාග කිරීමට සිදුව ඇතත් යුක්තිය ඉටු කිරීම සඳහා ඒවා විභාග කළ යුතුව ඇති බව ඇය සඳහන් කර තිබේ. ඉකුත් පෙබරවාරි මස 24 වැනිදා යුක්රේනය ආක්‍රමණය කිරීම ඇරඹූ රුසියාව මෙම අපරාධ චෝදනා ප්‍රතික්ෂේප කර තිබේ.\n\nසංස්කරණයඒමන්ති මාරඹේ",
       "URL": "https://divaina.lk/%e0%b6%bb%e0%b7%94%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%84%e0%b6%b8%e0%b7%94%e0%b6%af%e0%b7%8f%e0%b7%80%e0%b6%a7-%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/136/"
}