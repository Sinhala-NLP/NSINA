{
       "Source": "divaina",
       "Timestamp": "April 29, 2022",
       "Headline": "යුක්‍රේන යුද්ධයට මැදිහත් වන රටවලට පුටින්ගෙන් තර්ජන",
       "News Content": "යුක්‍රේනයේ පවතින යුද්ධයට මැදිහත් වීමට කිසියම් රටක් උත්සාහ දැරුවහොත් එම රටට විදුලි වේගයෙන් ප්‍රතිචාර හිමි වනු ඇතැයි රුසියානු ජනාධිපති ව්ලැදිමීර් පුටින් පවසා තිබේ. “කිසියම් බාහිර රටක් යුක්‍රේන යුද්ධයට මැදිහත් වීමට උත්සාහ දැරුවහොත් එයට විරුද්ධව භාවිත කළ හැකි අවි ආයුධ ගණනාවක් අප සතුව පවතී. අප ඒවා අවශ්‍ය වූ වේලාවක භාවිත කරන්නෙමු” පුටින් කියා තිබේ. මෙහිදී රුසියානු ජනපතිවරයා ඔවුන්ට භාවිත කිරීමට ඇති අවි ආයුධ වශයෙන් හඳුන්වා ඇත්තේ බැලිස්ටික් මිසයිල හා න්‍යෂ්ඨික අවි බව යුද විශේෂඥයෝ පවසති.යුක්‍රේන නායකයා විසින් කරන ලද ඉල්ලීම්වලට ප්‍රතිචාර වශයෙන් ඇමෙරිකා එක්සත් ජනපදය ඇතුළු රටවල් රැසක් විසින් යුක්රේනයට රුසියාවට එරෙහිව සටන් වැදීම සඳහා අවි ආයුධ සැපයීමට ඉදිරිපත්ව සිටී.\n\nසංස්කරණය ඒමන්ති මාරඹේ",
       "URL": "https://divaina.lk/%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1-%e0%b6%ba%e0%b7%94%e0%b6%af%e0%b7%8a%e0%b6%b0%e0%b6%ba%e0%b6%a7-%e0%b6%b8%e0%b7%90%e0%b6%af%e0%b7%92%e0%b7%84%e0%b6%ad%e0%b7%8a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/164/"
}