{
       "Source": "divaina",
       "Timestamp": "August 12, 2022",
       "Headline": "උතුරු කොරියාව කොරෝනා පරාජය කළ බවට නිවේදනය කරයි",
       "News Content": "උතුරු කොරියාවේ පැතිර ගිය කොරෝනා වසංගතය අවසන්ව ඇති බවට උතුරු කොරියාවේ නායක කිම් ජොන් උන් විසින් නිල වශයෙන් ප්‍රකාශ කර තිබේ.\n\nමාස කිහිපයක් තිස්සේ රට පුරා පැතිර ගිය කොරෝනා වසංගතය අවසන්ව ඇති බවට සිය සහෝදරයා වෙනුවෙන් ප්‍රකාශ කර ඇති උතුරු කොරියානු නායක කිම් ජොන් උන් ගේ සහෝදරිය වන කිම් යෝ ජොන්ග් කොරෝනා වසංගත සමය තුළ සිය සහෝදරයා තද උණ රෝගයකින් පෙළුණු බව ප්‍රථම වරට අනාවරණය කර තිබේ.\n\nඋතුරු කොරියානු නායකයා තද උණ රෝගයකින් පෙළෙමින් දැඩි අසාධ්‍ය තත්ත්වයක පසු වුවද ඔහු කිසි විටකත් විවේකයක් ලබා නොගත් බවත් කොරෝනා වසංගතයට එරෙහි යුද්ධය අවසන් වන තෙක්ම සිය රටේ ජනතාව ආරක්ෂා කිරීම සඳහා ගත යුතු පියවර ගත් බවත් රටේ ඉහළ තනතුරක් හොබවන කිම් යෝ ජෝන්ග් පවසා තිබේ.",
       "URL": "https://divaina.lk/%e0%b6%8b%e0%b6%ad%e0%b7%94%e0%b6%bb%e0%b7%94-%e0%b6%9a%e0%b7%9c%e0%b6%bb%e0%b7%92%e0%b6%ba%e0%b7%8f%e0%b7%80-%e0%b6%9a%e0%b7%9c%e0%b6%bb%e0%b7%9d%e0%b6%b1%e0%b7%8f-%e0%b6%b4%e0%b6%bb%e0%b7%8f/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/124/"
}