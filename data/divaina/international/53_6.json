{
       "Source": "divaina",
       "Timestamp": "March 28, 2023",
       "Headline": "ඇමෙරිකාවේ පාසලක වෙඩි තැබීමකින් 06ක් මරුට",
       "News Content": "ඇමෙරිකාවේ ටෙනිසි ජනපදයේ නෑෂ්විල් ප්‍රාන්තයේ පෞද්ගලික ප්‍රාථමික පාසලකට 28 හැවිරිදි තරුණියක් විසින් සිදු කළ වෙඩි තැබීමකින් 6 දෙනෙක් ජීවිතක්ෂයට පත්වූහ. එම 6 දෙනාගෙන් තිදෙනකු අවුරුදු 12 ට අඩු කුඩා දරුවන්ය.\n\nපාසලේ දරුවන් 200 දෙනකු පමණ ඉගෙනුම ලබන බව වාර්තාවේ. වෙඩි තැබීමෙන් මියගිය සෙසු තිදෙනා අතරේ ගුරුවරියක සහ පාසලේ කාර්ය මණ්ඩල සාමාජික සාමාජිකාවන් දෙදෙනකු ද සිටින බව මාධ්‍ය වාර්තා පෙන්වා දෙයි.\n\nවෙඩි තැබීම සිදුවී මිනිත්තු 15 ක් යද්දී පොලිසිය පාසල වට කර වෙඩි තැබීම කළ තරුණිය කොටු කර ගත් බවත් යටත් වීමට අකමැති වුණු ඇයට පොලිසිය වෙඩි තැබූ බවත් විදෙස් මාධ්‍ය වාර්තා කර තිබේ.\n\nතරුණිය සතුව රයිෆල් තුවක්කු දෙකක් සහ අත් තුවක්කුවක් තිබුණු බව පොලිසිය පැවසීය. තරුණිය නෑෂ්විල් පදිංචිකාරියක බව පොලිසිය හඳුනාගෙන ඇත. ඇය වෙඩි තැබීම කළේ ඇයිදැයි යන්න මෙතෙක් අනාවරණය වී නැත.",
       "URL": "https://divaina.lk/%e0%b6%87%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f%e0%b7%80%e0%b7%9a-%e0%b6%b4%e0%b7%8f%e0%b7%83%e0%b6%bd%e0%b6%9a-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6-2/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/53/"
}