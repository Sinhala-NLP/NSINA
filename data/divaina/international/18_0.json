{
       "Source": "divaina",
       "Timestamp": "July 28, 2023",
       "Headline": "අවුන් සාන් සුකී බන්ධනාගාරයෙන් නිවාස අඩස්සියට",
       "News Content": "වසර දෙකකට පෙර මියන්මාර් හමුදාව විසින් බලයෙන් නෙරපා අත්අඩංගුවට ගනු ලැබූ එරට හිටපු නායිකා අවුන් සාන් සුකී සිරගත කර සිටි බන්ධනාගාරයෙන් ඉවත් කර නිවාස අඩස්සියට පත් කිරීමට මියන්මාර් හමුදා පාලකයන් පියවර ගෙන ඇති බව විදෙස් මාධ්‍ය පවසයි.\n\nසුකීගේ ප්‍රජාතන්ත්‍රවාදී පාලනය 2021 වසරේ පෙබරවාරි මාසයේ දී බිඳ දැමීමෙන් අනතුරුව ඇය හා ඇයගේ රජයේ ඇමැතිවරුන් හා නිලධාරීන් රැසක් අත්අඩංගුවට ගැනීමට හමුදා පාලකයෝ පියවර ගත්හ.\n\n78 හැවිරිදි වියෙහි පසුවන, මියන්මාරයේ ප්‍රජාතන්ත්‍රවාදී නායිකා සුකී දූෂණ චෝදනා යටතේ වසර 33ක සිර දඬුවමකට ලක්ව සිටින්නීය. ඇය ඉකුත් සඳුදා මියන්මාරයේ නයි යි ටව් නගරයේ රජයේ ගොඩනැගිල්ලකට ගෙන ගිය බව වාර්තා වී ඇතත් හමුදා පාලනය විසින් ඒ පිළිබඳව තහවුරු කිරීමක් සිදු කර නැත.\n\nඒමන්ති මාරඹේ",
       "URL": "https://divaina.lk/%e0%b6%85%e0%b7%80%e0%b7%94%e0%b6%b1%e0%b7%8a-%e0%b7%83%e0%b7%8f%e0%b6%b1%e0%b7%8a-%e0%b7%83%e0%b7%94%e0%b6%9a%e0%b7%93-%e0%b6%b6%e0%b6%b1%e0%b7%8a%e0%b6%b0%e0%b6%b1%e0%b7%8f%e0%b6%9c%e0%b7%8f/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/18/"
}