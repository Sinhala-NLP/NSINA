{
       "Source": "divaina",
       "Timestamp": "February 25, 2023",
       "Headline": "හිමාලයත් භූචලන අනතුරක",
       "News Content": "කොයි මොහොත් හෝ හිමාලය අඩවියේ අතිශයින් බරපතළ භූචලනයක් සිදුවන බව හිමාල භූචලන නිරීක්ෂණ ආයතනයේ ප්‍රධාන විද්‍යාඥ අජේ පෝල් අනතුරු අඟවා ඇත.\n\nඉන්දීය භූචලන තලය හිමාල අඩවිය යට ඇති අතර එය යුරෝ ඒෂියන් භූතලය සමග ගැටෙන බව ද හෙතෙම කීවේය. මේ අනතුරු ඇඟවීම සමස්ත ඉන්දීය ගුවන් විදුලිය විටින් විට ප්‍රකාශයට පත් කරනු ලැබීය.\n\nමෙම විනාශකාරී භූචලනය සිදුවන්නේ හිමාලයේ ගෞතම් කවුනන් කලාපයේ බව ද අරුන් පෝල් තවදුරටත් හෙළි කර ඇත. 2021 පෙබරවාරි 7 දා මෙම කලාපයේ හිම සහ ගල් මාරුතයක් සිදුවීම භූචලනයේ පූර්ව සිදුවීම බවත් ඉන් 206 කට අධික පිරිසක් මියගිය බවත් ඔහු අනාවරණය කර තිබේ.\n\nහිමාල අඩවියේ ඇති ඉන්දීය භුතලය වසරකට මි.මී. 47 බැගින් ඈත් වන බව ද හෙතෙම දක්වා ඇත.\n\nමේ අතර මෙම අනතුරු ඇඟවීම කඳු නගින්නන් වෙතද දන්වා තිබේ.\n\nකීර්ති වර්ණකුලසූරිය",
       "URL": "https://divaina.lk/%e0%b7%84%e0%b7%92%e0%b6%b8%e0%b7%8f%e0%b6%bd%e0%b6%ba%e0%b6%ad%e0%b7%8a-%e0%b6%b7%e0%b7%96%e0%b6%a0%e0%b6%bd%e0%b6%b1-%e0%b6%85%e0%b6%b1%e0%b6%ad%e0%b7%94%e0%b6%bb%e0%b6%9a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/63/"
}