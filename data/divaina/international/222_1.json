{
       "Source": "divaina",
       "Timestamp": "December 11, 2021",
       "Headline": "මෙක්සිකෝවේ ට‍්‍රක් රථයක් පෙරළී සංක‍්‍රමණිකයන් 53 ක් මරුට",
       "News Content": "මධ්‍යම ඇමෙරිකානු සංක‍්‍රමණිකයන් පිරිසක් ප‍්‍රවාහනය කරමින් තිබූ ට‍්‍රක් රථයක් දකුණුදිගමෙක්සිකෝවේදී අනතුරට ලක් වීමෙන් රථයේ ගමන්ගත් සංක‍්‍රමණිකයන් 53 දෙනකු මියගොස්තවත් 58 දෙනකු තුවාල ලබා රෝහල්ගත කර තිබේ.\n\nදකුණු දිග මෙක්සිකෝවේ ‘යපාස්’ ප‍්‍රාන්තයේදී වේගයෙන් පැමිණි අදාළ ට‍්‍රක්රථය මගී පාලමක ගැටීමෙන් පෙරළි යෑම නිසා එහි ගමන්ගත් සංක‍්‍රමණිකයන් පිරිසඑකිනෙකාට තද වීමෙන් වැඩි දෙනකු මියගොස් ඇත. මගී පාලමේ ගැටුණු ට‍්‍රක් රථයචියපාස් ප‍්‍රාන්තය කරා ගමන් ගන්නා ප‍්‍රධාන මාර්ගයේ උඩු යටිකුරු අතට හැරී ඇති අතරමෙම අනතුරෙන් තුවාල ලැබූවන්ගෙන් ඇතැමෙකු අසාධ්‍ය තත්ත්වයේ පසුවන බව වාර්තා වී තිබේ.\n\nඅනතුරෙන් මියගිය හා තුවාල ලැබූවන්ගෙන් වැඩි දෙනකු හොන්ඩුරාස් හා ග්වාතමාලා යන රටවල වැසියන් බවඅනාවරණය වී ඇති අතර ඔවුන් අතර කාන්තාවන්, පිරිමින් හා ළමුන්ද වේ. මෙම ට‍්‍රක් රථ අනතුර මෙක්සිකෝ ඉතිහාසයේ මෙතෙක් සිදු වූ දරුණුතමවාහන අනතුරක් ලෙස බලධාරීන් විසින් හඳුන්වා දී තිබේ.\n\nසංස්කරණය –ඒමන්ති මාරඹේ",
       "URL": "https://divaina.lk/%e0%b6%b8%e0%b7%99%e0%b6%9a%e0%b7%8a%e0%b7%83%e0%b7%92%e0%b6%9a%e0%b7%9d%e0%b7%80%e0%b7%9a-%e0%b6%a7%e2%80%8d%e0%b7%8a%e2%80%8d%e0%b6%bb%e0%b6%9a%e0%b7%8a-%e0%b6%bb%e0%b6%ae%e0%b6%ba%e0%b6%9a%e0%b7%8a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/222/"
}