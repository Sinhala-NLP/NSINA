{
       "Source": "divaina",
       "Timestamp": "June 9, 2023",
       "Headline": "හොංකොං ජාතිකයන් ටියනන්මන් සංවත්සරයේදී රඳවා ගනී",
       "News Content": "හොංකොං පොලිසිය විසින් ටියනන්මෙන් චතුරශ්‍රයේ සමූලඝාතනයේ සංවත්සරයේදී ප්‍රජාතන්ත්‍රවාදී හිතවාදී ක්‍රියාකාරීන් කිහිප දෙනෙකු අත්අඩංගුවට ගෙන ඇත.\n\nචීනය බීජිං හි පැවති සාමකාමී විරෝධතා ටැංකි හා හමුදා යොදා තලා දැමූ 1989 සිද්ධිය ප්‍රසිද්ධියේ සැමරීම බලධාරීන් විසින් තහනම් කර ඇත.කෙසේ වෙතත් ලොව පුරා අනෙකුත් නගරවල ඉටිපන්දම් දැල්වීම සිදුවෙමින් පවතී.\n\nඅත්අඩංගුවේ පසුවන අය අතර 67 හැවිරිදි ඇලෙක්සැන්ඩ්‍රා වොන්ග්ල ,ආච්චි වොන්ග්, යන අන්වර්ථ නාමයෙන් හඳුන්වන ප්‍රකට උද්ඝෝෂකයෙකි.\n\nහොංකොං හි නොසන්සුන් සන්ධ්‍යාවක් මධ්‍යයේ දශක ගණනාවක් පුරා සෝදිසි කිරීම් පැවැත්වූ වික්ටෝරියා උද්‍යානය අසල මල් රැගෙන යමින් සිටියදී ඇය අත්අඩංගුවට ගෙන ඇත.අත්අඩංගුවට ගත් අය අතර හොංකොංහි ප්‍රධාන විරුද්ධ පක්ෂයක නායකයෙක් ද විය.\n\nහොංකොං මාධ්‍යවේදීන්ගේ සංගමයේ හිටපු ප්‍රධානියා වූ මැක් යින් ටින්ග් ද රඳවා තබා ගෙන පසුව නිදහස් කරන ලදී. පසුව පොලිසිය පැවසුවේ එක් අයෙක් අත්අඩංගුවට ගෙන 23 දෙනෙකු විමර්ශන සඳහා පොලිස් ස්ථාන වෙත රැගෙන ගිය බවය.\n\n1989 බීජිං හි සමූල ඝාතනය සනිටුහන් කිරීමේ සිදුවීම් චීනයේ ප්‍රධාන භූමිය තුළ තහනම් කර ඇත.දශක ගණනාවක් තිස්සේ හොංකොං නගරය චීනයට පැවරීමේදී පිහිටුවන ලද ,එක් රටක් පද්ධති දෙකක්, ලෙස හැඳින්වෙන – නගරයේ අර්ධ-ස්වාධීන ආර්ථික දේශපාලන සහ නෛතික සැකසුම යටතේ මෙම සැමරුම් සඳහා අවසර දුන් එකම චීන නගරය විය.",
       "URL": "https://divaina.lk/%e0%b7%84%e0%b7%9c%e0%b6%82%e0%b6%9a%e0%b7%9c%e0%b6%82-%e0%b6%a2%e0%b7%8f%e0%b6%ad%e0%b7%92%e0%b6%9a%e0%b6%ba%e0%b6%b1%e0%b7%8a-%e0%b6%a7%e0%b7%92%e0%b6%ba%e0%b6%b1%e0%b6%b1%e0%b7%8a%e0%b6%b8%e0%b6%b1/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/29/"
}