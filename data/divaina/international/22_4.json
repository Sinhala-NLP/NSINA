{
       "Source": "divaina",
       "Timestamp": "July 11, 2023",
       "Headline": "රෝ බුද්ධි සේවාවේ නව ප්‍රධානියා රවී සිංහ",
       "News Content": "ඉන්දීය රෝ බුද්ධි සේවාවේ නව ප්‍රධානියා ලෙස රවී සිංහ මහතා පත්කර තිබේ. ජුනි 30 සිට වසර දෙකක කාලයක් සඳහා හිටපු ජ්‍යෙෂ්ඨ පොලිස් නිලධාරි රවී සිංහ මේ ප්‍රකට බුද්ධි සේවාවේ ප්‍රධානියා ලෙස කටයුතු කරනු ඇත.\n\nහිටපු ප්‍රධානී සමන්ත් ගොයෙල්ගේ ධුර කාලය පසුගිය ජූනි 30 වැනිදායින් අවසන් විය. රවී සිංහ මහතා පසුගිය වසර හතක කාලයක් රෝ බුද්ධි සේවාවේ මෙහෙයුම් අංශයේ ප්‍රධානියා ලෙස සේවය කර ඇත. බුද්ධි තොරතුරු රැස්කිරීමේ ක්ෂේත්‍රයට නවීන තාක්ෂණය භාවිත කිරීම හඳුන්වා දීමට සහ ඒ වෙනුවෙන් පෙනී සිටීමට ඔහු කළ දායකත්වය බුද්ධි අංශවල පැසසුමට ලක්ව ඇත.\n\nරෝ යනු ඉන්දියාවේ ප්‍රමුඛතම විදේශ බුද්ධි ඒකකයයි. විදේශ බුද්ධි තොරතුරු එක්රැස් කිරීම, ඉන්දියාවට එරෙහිව සැලසුම් කර ඇති ත්‍රස්තවාදී ප්‍රහාර මැඬලීමට සහ ඒවා අසාර්ථක කිරීමට පියවර ගැනීම මෙන්ම ඉන්දියාවේ විදේශීය හා උපායමාර්ගික අවශ්‍යතා සඳහා දායක වීම වැනි වැදගත් කාර්යයන් රැසක් එයට පැවරී ඇත.චතුර පමුණුව",
       "URL": "https://divaina.lk/%e0%b6%bb%e0%b7%9d-%e0%b6%b6%e0%b7%94%e0%b6%af%e0%b7%8a%e0%b6%b0%e0%b7%92-%e0%b7%83%e0%b7%9a%e0%b7%80%e0%b7%8f%e0%b7%80%e0%b7%9a-%e0%b6%b1%e0%b7%80-%e0%b6%b4%e0%b7%8a%e0%b6%bb%e0%b6%b0/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/22/"
}