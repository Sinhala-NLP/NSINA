{
       "Source": "divaina",
       "Timestamp": "April 24, 2023",
       "Headline": "පකිස්ථානය IMF වෙතින් ඉල්ලූ ණය මුදලට අදාල මූල්‍ය සැලසුම් පැහැදිලි නැතිලු",
       "News Content": "පකිස්ථානය විසින් ජාත්‍යන්තර මූල්‍ය අරමුදලෙන් (IMF) ඉල්ලා ඇති ඩොලර් බිලියන 06ක ණය මුදල සදහා ඉදිරිපත් කර ඇති මූල්‍ය සැලසුම පැහැදිලි නැතැයි එහි නියෝජ්‍ය කළමණාකාර අධ්‍යක්ෂ ඇන්ටොයිනෙට් මොන්සියෝ සයෙහ් මහත්මිය පවසා ඇත. ඒ අනුව ණය රැස් කිරීම සම්බන්ධ නිල සැලැස්මක ශක්‍යතාව පිළිබද වැඩිදුර පැහැදිලි කිරීමක් ඉල්ලා තිබේ. පකිස්ථානය මුදල් අමාත්‍ය ඉෂාක් ඩාර් පසුගිය මාස ගණනාවක් තිස්සේ රැස්කිරීමට උත්සාහා කළ ණය කඩා වැටීමකට හේතුවී ඇත. එසේම වත්මන් මූල්‍ය වර්ෂය තුළ අපේක්ෂිත ජංගම ගිණුම් හිගයට වඩා අඩුවීම හේතුවෙන් අතිරේක ණය අවශ්‍යතාවය ඩොලර් බිලියන 05 දක්වා අඩු කිරීමට සලකා බලන ලෙස පකිස්ථානය IMF වෙතින් ඉල්ලා ඇත. මේ සම්බන්ධයෙන් IMF සමහර සාමාජිකයින්ගේ අදහස් වූයේ විදේශ විනිම සංචිත පහසු මට්ටමකට ඉහළ නැංවීමට පාකිස්ථානයට ඩොලර් බිලියන 06කට වඩා වැඩි මුදලක් අවශ්‍ය විය හැකි බවය. ඒ අනුව පකිස්ථානය ඩොලර් මිලියන 06ක් රැස් කිරීමට අවසානයේ දී එක්වී ඇත. කාර්ය මණ්ඩල මට්ටමේ ගිවිසුමකට පෙර ඉන් අඩක් ක්‍රියාවට නැංවිය යුතු බව මුදල් අමාත්‍යංශයේ ජ්‍යෙෂ්ඨ නිලධාරීන් සදහන් කරයි. ඒ අනුව එක්සත් අරාබි එමීර් රාජ්‍යය ඩොලර් බිලියනයක ණය සදහා ඉක්මනින් කැපවීමක් ලබා දෙන බව පකිස්ථානය නැවතත් IMF වෙත සහතික වී ඇත. එසේම අවම වශයෙන් විදේශ බැංකු දෙකක් සම්බන්ධවී කාර්ය මණ්ඩල මට්ටමේ එකග තාවයකට එනතුරු ණය ගනු දෙනු අත්සන් කළ නොහැකි බව ද පකිස්ථානය සදහන් කරයි. මෙහිදී IMF නිලධාරීන් නැවතත් පෙට්‍රල් සහනාධාරය පිළිබදව විමසා තිබේ.එම යෝජනා ක්‍රියාත්මක කිරීමට රජයට සැලසුම් නැති බව මුදල් අමාත්‍ය ඉෂාක් ඩාර් සදහන් කර ඇත. පකිස්ථානය රාජ්‍ය බැංකුව සතු දළ නිල සංචිත නැවතත් ඩොලර් බිලියන 04 දක්වා පහත වැටී ඇත.එය මේ වසරේ ජුනි මාසය දක්වා රට නොනවත්වා ගැනීමට ප්‍රමාණවත් නොවේ. දේශපාලන ස්ථාවරත්වය සහ ආණ්ඩුක්‍රම ව්‍යවස්ථාවේ උත්තරීතර බව දිගුකාලීන මූල්‍ය සබදතාව සදහා අතිශය වැදගත්ය. කෙසේවෙතත් පකිස්ථාන මුදල් අමාත්‍යවරයා සහ ජාත්‍යන්තර මූල්‍ය අරමුදලේ නියෝජ්‍ය කළමණාකාර අධ්‍යක්ෂවරිය පකිස්ථානයේ රජයේ ආර්ථීක හා මූල්‍ය ප්‍රතිපත්ති සහ ප්‍රතිසංස්කරණය මෙන්ම දැනට ක්‍රියාත්මක IMF වැඩසටහන් සදහා පූර්ව ක්‍රියාමාර්ග ක්‍රියාත්මක කිරීම සම්බන්ධයෙන් සාකච්ඡා කර තිබේ.",
       "URL": "https://divaina.lk/%e0%b6%b4%e0%b6%9a%e0%b7%92%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba-imf-%e0%b7%80%e0%b7%99%e0%b6%ad%e0%b7%92%e0%b6%b1%e0%b7%8a-%e0%b6%89%e0%b6%bd%e0%b7%8a%e0%b6%bd%e0%b7%96-%e0%b6%ab/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/44/"
}