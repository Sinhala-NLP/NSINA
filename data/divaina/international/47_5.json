{
       "Source": "divaina",
       "Timestamp": "April 17, 2023",
       "Headline": "ජපාන අගමැතිට දුම් බෝම්බ ප්‍රහාරයක්",
       "News Content": "ජපාන අගමැති ෆුමියෝ කිෂිඩාගේ ප්‍රධානත්වයෙන් එරට වකයාමා හි ඉකුත් 15 වැනිදා පැවති මහජන හමුවක් අතරතුර දී අගමැතිවරයා ඉලක්ක කර දුම් බෝම්බ ප්‍රහාරයක් එල්ලවී තිබේ.\n\nඒ සමග අගමැතිවරයා ආරක්ෂිතව එම ස්ථානයෙන් ඉවතට රැගෙන යෑමට ආරක්ෂක අංශ සමත්වූ බව විදෙස් මාධ්‍ය වාර්තා කරයි.\n\nදුම් බෝම්බ ප්‍රහාරය එල්ල කළ පුද්ගලයා අල්ලා ගැනීමට රැස්ව සිටි පිරිස සමත්ව ඇති අතර පසුව ඔහු ආරක්ෂක අංශ භාරයට ගෙන තිබේ.\n\nප්‍රහාරයෙන් කිසිවකුටත් හානි සිදුවී නොමැත.\n\nජපානයේ මෙවැනි ප්‍රචණ්ඩකාරී ක්‍රියා ඉතා දුලබ වුවද මේ වනවිට එරට දේශපාලනඥයන්ගේ ආරක්ෂාව සම්බන්ධයෙන් පවතින්නේ දැඩි අවිනිශ්චිතභාවයකි.\n\nජපාන හිටපු අග්‍රාමාත්‍ය ෂින්ෂෝ අබේ මහතාද\n\nමියගියේ එලෙස ජන හමුවක් අතරතුර එල්ලවූ වෙඩි ප්‍රහාරයකිනි.\n\nසංස්කරණය –උපාලිද සේරම්",
       "URL": "https://divaina.lk/%e0%b6%a2%e0%b6%b4%e0%b7%8f%e0%b6%b1-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92%e0%b6%a7-%e0%b6%af%e0%b7%94%e0%b6%b8%e0%b7%8a-%e0%b6%b6%e0%b7%9d%e0%b6%b8%e0%b7%8a%e0%b6%b6-%e0%b6%b4/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/47/"
}