{
       "Source": "divaina",
       "Timestamp": "September 30, 2023",
       "Headline": "බංග්ලාදේශයේ ඩෙංගු වසංගතයෙන් 1000ක් මරුට",
       "News Content": "ඩෙංගු රෝගය ශීඝ්‍රයෙන් පැතිරීම හේතුවෙන් ඉකුත් සති කිහිපය තුළදී බංග්ලාදේශයේ පුද්ගලයන් 1000 කට ආසන්න පිරිසක් මියගොස් ඇති බව එරට සෞඛ්‍ය අංශ පවසයි. මෙවර ඇදහැලෙන මෝසම් වැසි දරුණු වීම හේතුවෙන් බංග්ලාදේශයේ ඩෙංගු මදුරු කීටයන් බෝවීම ශීඝ්‍රයෙන් වැඩි වී ඇති අතර එරට පවතින දිස්ත්‍රික්ක 64න්ම රෝගීන් වාර්තා වන බවත් දිනකට ඩෙංගු රෝගීන් 20 දෙනකු පමණ මියයෑම හේතුවෙන් රෝගය පැතිරීම පාලනය කිරීම බංග්ලාදේශයේ සෞඛ්‍ය අංශවලට අසීරු වී ඇති බව විදෙස් මාධ්‍ය පවසයි. මෙම දිනවල දෛනිකව වාර්තා වන ඩෙංගු මරණ සංඛ්‍යාව වසර 22කින් පසු බංග්ලාදේශයෙන් වාර්තා වූ වැඩිම ඩෙංගු මරණ සංඛ්‍යාව බව අනාවරණය වී තිබේ.\n\nමේ වන විට බංග්ලාදේශය පුරාම පිහිටි රෝහල් ඩෙංගු රෝගීන්ගෙන් පිරී ඉතිරී ගොස් ඇති අතර මෙසේ ඩෙංගු වසංගත තත්ත්වයෙන් පැතිරීම එරට රෝහල් පද්ධතියට බරක් වී ඇතැයි සෞඛ්‍ය අංශ පවසයි.",
       "URL": "https://divaina.lk/%e0%b6%b6%e0%b6%82%e0%b6%9c%e0%b7%8a%e0%b6%bd%e0%b7%8f%e0%b6%af%e0%b7%9a%e0%b7%81%e0%b6%ba%e0%b7%9a-%e0%b6%a9%e0%b7%99%e0%b6%82%e0%b6%9c%e0%b7%94-%e0%b7%80%e0%b7%83%e0%b6%82%e0%b6%9c%e0%b6%ad%e0%b6%ba/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/2/"
}