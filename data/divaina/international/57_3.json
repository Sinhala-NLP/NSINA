{
       "Source": "divaina",
       "Timestamp": "March 18, 2023",
       "Headline": "බ්‍රිතාන්‍ය අගමැතිට පොලිසිය දඩ ගසයි",
       "News Content": "බ්‍රිතාන්‍ය අගමැති රිෂි සුනක් ආසන පටි පැළඳීමෙන් තොරව මෝටර් රිය ධාවනය කිරීම නිසා ලැන්කාෆ්ටයර් පොලිසිය ස්ටාර්ලින් පවුම් 100 ක දඩයක් නියම කර ඇත.\n\nසිය වැරැද්ද පිළිගත් අගමැතිවරයා ඒ ගැන සමාව අයැද තිබේ. මේ අතර ලන්ඩන් නුවර ගයිඩ්පාක් උද්‍යානයට සිය නෝවා නමැති සුනඛයා ගෙන ඒම ගැන ද සුනක් ට එරෙහිව චෝදනා එල්ල වුවත් පසුව එම සුනඛයා ඉවත්කර ගැනීම නිසා පොලිසිය චෝදනා ඉවත් කරගෙන ඇත.\n\nඑහෙත් එරට ලේබර් පක්‍ෂය සුනඛයාගේ සිද්ධිය යටපත් කිරීම ගැන පොලිසියට දොස් නගා ඇත.\n\nකීර්ති වර්ණකුලසූරිය",
       "URL": "https://divaina.lk/%e0%b6%b6%e0%b7%8a%e0%b6%bb%e0%b7%92%e0%b6%ad%e0%b7%8f%e0%b6%b1%e0%b7%8a%e0%b6%ba-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92%e0%b6%a7-%e0%b6%b4%e0%b7%9c%e0%b6%bd%e0%b7%92/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/57/"
}