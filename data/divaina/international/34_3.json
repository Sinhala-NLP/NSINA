{
       "Source": "divaina",
       "Timestamp": "May 26, 2023",
       "Headline": "ආකාශ් මුම්බායිට තරුවක් වෙමින් ලක්නව් හඬවයි",
       "News Content": "අයිපීඑල් තරග ඉතිහාසයේ අවසන් වටයේ තරගවල හොඳම පන්දු යැවීමේ වාර්තාව සම කරමින් මුම්බායි ඉන්දියන්ස් කණ්ඩායම අවසන් මහා තරගය වෙත සුදුසුකම් ලැබීමේ තරගය සඳහා රැගෙන යෑමට වේග පන්දු යවන ක්‍රීඩක ආකාශ් මද්වල් සමත් වූයේය.\n\nඒ අනුව අයිපීඑල් අවසන් මහා තරගය සඳහා සුදුසුකම් ලැබීමේ අවසාන තරගය මුම්බායි කණ්ඩායම සහ පසුගිය වර ශූරයන් වන ගුජරාට් ටයිටන්ස් කණ්ඩායම සමග අද (26 වැනිදා) පැවැත්වේ.\n\nඅද තරගයෙන් ජයග්‍රහණය කරන කණ්ඩායම ලබන 28 වෙනිදා චෙන්නායි සුපර් කිංග්ස් කණ්ඩායම සමග අවසන් මහා තරගයේදී තරග වැදීමට නියමිතය.\n\nආකාශ් මද්වල් ලක්නව් සුපර් ජයන්ට්ස් කණ්ඩායමට එරෙහිව පෙරේදා පැවැති තරගයේදී පන්දු වාර 3.3 ක් ක්‍රියාත්මක කරමින් ලකුණු 05 කට කඩුලු 5ක් දවා ගත්තේය.\n\nමීට පෙර එම වාර්තාවට හිමිකම් කියූ අනිල් කුම්බ්ලේ 2009 වසරේදී ලකුණු 05 කට කඩුලු 5ක් දවා ගෙන තිබුණි.\n\nපෙරේදා තරගයේ දී පළමුව පන්දුවට පහරදුන් මුම්බායි කණ්ඩායම නියමිත පන්දු වාර 20 තුළදී කඩුලු 8ක් දැවී ලකුණු 182 ක් ලබා ගත් අතර ලක්නව් කණ්ඩායමේ සියලු ක්‍රීඩකයෝ\n\nපන්දු වාර 16.3 ක් අවසානයේ ලකුණු 101 කට දැවී ගියහ.",
       "URL": "https://divaina.lk/%e0%b6%86%e0%b6%9a%e0%b7%8f%e0%b7%81%e0%b7%8a-%e0%b6%b8%e0%b7%94%e0%b6%b8%e0%b7%8a%e0%b6%b6%e0%b7%8f%e0%b6%ba%e0%b7%92%e0%b6%a7-%e0%b6%ad%e0%b6%bb%e0%b7%94%e0%b7%80%e0%b6%9a%e0%b7%8a-%e0%b7%80/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/34/"
}