{
       "Source": "divaina",
       "Timestamp": "September 20, 2023",
       "Headline": "සීක් නායකයාගේ ඝාතනය පිටුපස ඉන්දීය ආණ්ඩුව – කැනඩා අගමැති කියයි",
       "News Content": "සීක් නායක හර්දීප් සින් හිජාර්ගේ ඝාතනය පිටුපස ඉන්දීය ආණ්ඩුව සිටින බවට පැහැදිලි බුද්ධි තොරතුරු ලැබී ඇති බව, කැනඩා අගමැති ජස්ටින් ටෲඩෝ එරට පාර්ලිමේන්තුවේදී පවසා ඇත.\n\nතමා මේ කරුණු ජී. 20 සමුළුව අතරදී ඉන්දීය අගමැති නරේන්ද්‍ර මෝදිට දැනුම් දුන් බවත් අගමැතිවරයා කියයි.\n\nකැනේඩියානු සීක් නායකයකු වූ හිජාර් ජුනි 18 වැනිදා එරට සීක් ආගමික ස්ථානයක් අසලදී ඝාතනය විය. හිජාර්ට වෙඩි තැබීමට මුහුණු ආවරණය කරගත් ප්‍රහාරකයන් දෙදෙනකු පැමිණ තිබේ.\n\nහිජාර් පන්ජාබ් ප්‍රාන්තයේ වෙනම රාජ්‍යයක් එනම් කාලිස්තානය ඇති කළ යුතු බවට පෙනී සිටි නායකයෙකි.\n\nඉන්දීය රජය මේ චෝදනා සම්පූර්ණයෙන් ප්‍රතික්ෂේප කර ඇති අතර ඉන්දීය විදේශ අමාත්‍යාංශය පවසන්නේ මෙය විකාර කතාවක් බවයි.\n\nමෙම අර්බුදය උග්‍ර වීම හේතුවෙන් ඉන්දීය ආණ්ඩුව වසින් දිල්ලියේ සිටින කැනඩා මහ කොමසාරිස්වරයාට වහාම එරටින් පිටවන ලෙස නියෝග කර තිබේ.\n\nචතුර පමුණුව",
       "URL": "https://divaina.lk/%e0%b7%83%e0%b7%93%e0%b6%9a%e0%b7%8a-%e0%b6%b1%e0%b7%8f%e0%b6%ba%e0%b6%9a%e0%b6%ba%e0%b7%8f%e0%b6%9c%e0%b7%9a-%e0%b6%9d%e0%b7%8f%e0%b6%ad%e0%b6%b1%e0%b6%ba-%e0%b6%b4%e0%b7%92%e0%b6%a7%e0%b7%94/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/4/"
}