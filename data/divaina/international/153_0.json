{
       "Source": "divaina",
       "Timestamp": "May 28, 2022",
       "Headline": "කැනඩාවේ පාසල් අසල සැක කටයුතු ලෙස සිටි අයෙක් පොලිස් වෙඩි පහරින් මරුට",
       "News Content": "කැනඩාවේ ටොරොන්ටෝ නගරයේ පාසල් තුනක් අසල පෙරේදා (26දා) දිනයේ සැක කටයුතු ලෙස ගිනි අවියක් රැගෙන සැරි සැරූ පුද්ගලයෙකු පොලිස් නිලධාරීන් විසින් තැබූ වෙඩි පහරකින් මිය ගොස් තිබේ.\n\nමිය ගිය තැනැත්තා පෙරේදා දිනයේ ටොරොන්ටෝ නගරයේ ස්කාර්බොරෝ ප්‍රදේශයේ පිහිටි පාසල් තුනක් ඉදිරිපිට සැක කටයුතු ලෙස හැසිරෙමින් සිටීම නිසා එම පුද්ගලයා ඉදිරියට ගිය පොලිස් නිලධාරීන් විසින් ඔහුත් සමග බහින් බස් වීමක් ඇති කරගෙන ඇති අතර එය දුරදිග යෑමෙන් පොලිස් නිලධාරීන් දෙදෙනා විසින් සැක කටයුතු පුද්ගලයාට පහර දී පසුව වෙඩි තබා ඇති බව හෙළි වී තිබේ. වෙඩි තැබීමෙන් අදාළ පුද්ගලයා මිය ගොස් ඇති අතර හටගෙන ඇති තත්ත්වය මත ටෙක්සාස් ප්‍රාන්තයේ සිදු වූ සිදුවීම පාදක කරගෙන ප්‍රදේශයේ පිහිටි පාසල් හතරක් ආරක්ෂක හේතුන් මත වසා දැමීමට බලධාරීන් විසින් පියවර ගෙන තිබේ.",
       "URL": "https://divaina.lk/%e0%b6%9a%e0%b7%90%e0%b6%b1%e0%b6%a9%e0%b7%8f%e0%b7%80%e0%b7%9a-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%85%e0%b7%83%e0%b6%bd-%e0%b7%83%e0%b7%90%e0%b6%9a-%e0%b6%9a%e0%b6%a7%e0%b6%ba/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/153/"
}