{
       "Source": "divaina",
       "Timestamp": "August 20, 2023",
       "Headline": "චීනයේදී Douyin පිටදී “ටික් ටොක්”",
       "News Content": "ටික් ටොක් සමාජ මාධ්‍ය ජාල අතර දැන් බෙහෙවින්ම ජනප්‍රියයි. තමන්ට අවශ්‍ය වේලාවකදි, තමන්ට අවශ්‍ය පණිවිඩය තමන්ගේම නිර්මාණශීලීත්වයෙන් මුදා හැරීමේ පහසුකම තිබෙනවා. ඒවා අවභාවිතයෙන් තොරව හසුරුවනවානම් එදිනෙදා ජීවිතයට පවා විශාල ලෙසින් ප්‍රයෝජන ලබා ගැනීමට හැකියාව තිබෙනවා.\n\nටික් ටොක් ඇප් එකේ නිර්මාතෘත්වය හිමි වෙන්නේ චීනයටයි. චීනයේ ByteDance සමාගම විසින් නිර්මානය කරන ලද මේ ඇප් එක චීනයේදී Douyin යන නමින් හඳුන්වා දුන්නා. නමුත් ඒ නම චීනයට පමණක් සීමා වුණා.\n\nනමුත් චීනයෙන් පිටදී මේ ඇප් එක “ ටික් ටොක් ” නමින් ව්‍යවහාර වුණා. 2018 වසරේ අගෝස්තු දෙවැනි දින පටන් ටික් ටොක් සමාජයට හඳුන්වා දී තිබෙනවා. වසර දෙකක වෙන විට ටික් ටොක් දායකයෝ මිලියන දෙක ඉක්මවා ගියා. නමුත් එකක් මතක තබා ගැනීම වැදගත්. චීනයේදී Douyin ඇප් එකට තිබෙන පහසුකම් චීනයෙන් පිටතදී “ටික් ටොක්” වෙනුවෙන් ලබා දී නැහැ.\n\n● වට්ස් ඇප්..\n\nස්මාර්ට් දුරකථනයක් තිබෙන සෑම පුද්ගලයෙක්ම දැන් වට්ස් ඇප් පහසුකම ලබා ගන්නවා. ඒ වගේම දරුවන්ගේ පංතියේ පටන්, ගමේ, ආයතනයේ වගේම විවිධ ආයතන පවා ඔවුන්ගේ පණිවිඩ වට්ස් ඇප් හරහා සන්නිවේදනය කර ගැනීමට පහසුකම් තිබෙනවා. ඒ වගේම ඔබ විසින් මුදා හරින අලුත්ම තොරතුරු වට්ස් ඇප් පහසුකම් තිබෙනවා නම් ඔබේ නම යටතේ Status බලා ගන්න පුළුවනි. ඒ නිසාම ඔබ උඩුගත කරන ලද දේ ඔබ ඉදිරියේම ප්‍රදර්ශනය වෙන නිසාම What is app හෙවත් Whatsap යනුවෙන් ව්‍යවහාර වුණා.\n\nයාහු සමාගමේ සේවයේ යෙදී සිටි බ්‍රයන් ඇන්ටන් සහ ජැන් නොයෑම් විසින් 2009 වසරේදී වට්ස් ඇප් පහසුකම් ආරම්භ කළා. ඒ කාලයේදී ඔවුන් iOS මෙහෙයුම් පද්ධතිය යොදා ගෙන වට්ස් ඇප් පහසුකම නිර්මාණය කළා.\n\nබ්‍රයන් සහ ජැක් ඔවුන්ගේ නිර්මාණය මිතුරන් අතරේ බෙදා හැරියත් වැඩි දෙනෙක් ඒ ගැන ප්‍රසාදයක් දැක්වූයේ නැහැ.\n\nඇපල් සමාගම විසින් මේ වැඩසටහන තවදුරටත් සංවර්ධනය කරමින් Push Notification පහසුකම් ලබා දුන්නා. තමන්ගේ තොරතුරු යාවත්කාලීන කළ සැණින්ම මිතුරන්ට එය දැක බලා ගන්න පුළුවනි. ඒ වගේම පණිවිඩ යැවීමේ හැකියාවත් තිබෙන ඇප් එකක් ලෙසින් වට්ස් ඇප් 2.0 ලෝකයට හඳුන්වා දුන්නා. 2009 වසරේදී ඇපල් සමාගම විසින් වට්ස් ඇප් ඔස්සේ ඡායාරූප හුවමාරු කර ගැනීමේ පහසුකමත් ලබා දුන්නා.\n\nනමුත් ඇපල් වෙනුවෙන් පැවැති වට්ස් ඇප් පහසුකම් පසුව “සිම්බියන්” සහ “බ්ලැක්බෙරි” දුරකථන වෙනුවෙනුත් විවෘත වුණා. 2010 වසරේදී අපි වැඩිදෙනා භාවිත කරන ඇන්ඩ්‍රොයිඩ් දුරකථන වෙනුවෙන් වට්ස් ඇප් පහසුකම ලැබුණා.\n\n● වයිබර්\n\nටැල්මන් මාකෝර් සහ ඪගොට් මැගසින් නික් පෙම්වතුන්. මේ අතර මැගසින් නිව්යෝක් නගරයේ සිටින අතර ඔහුගේ පෙම්වතිය ටැල්මන් හොංකොං නගරයේ ජීවත් වුණා.\n\nදුරකථන වියදම දරා ගැනීම අපහසු නිසා මේ දෙදෙනාට ලාභදායක සන්නිවේදන මාධ්‍යයක් ගැන අදහස ඇති වුණා. ඔවුන්ගේ නිර්මාණශීලී වෑයමක් ලෙසින් ආරම්භ වුණ “වයිබර්” ඇප් එක 2010 වසරේදී ටෙල් අවිව් නුවරදී මුදා හැරියා. ඔවුන් දෙදෙනාම ඊශ්‍රායල ජාතිකයන් වීම ඊට හේතුවයි. නමුත් අද වෙන විට මෙම සමාගමේ අයිතිය Rakuten ජපන් සමාගම සතුව පවතිනවා.\n\nපුන්‍යා චාන්දනී ද සිල්වා",
       "URL": "https://divaina.lk/%e0%b6%a0%e0%b7%93%e0%b6%b1%e0%b6%ba%e0%b7%9a%e0%b6%af%e0%b7%93-douyin-%e0%b6%b4%e0%b7%92%e0%b6%a7%e0%b6%af%e0%b7%93-%e0%b6%a7%e0%b7%92%e0%b6%9a%e0%b7%8a-%e0%b6%a7%e0%b7%9c%e0%b6%9a%e0%b7%8a/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/12/"
}