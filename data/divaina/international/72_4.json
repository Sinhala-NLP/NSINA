{
       "Source": "divaina",
       "Timestamp": "February 1, 2023",
       "Headline": "කේරළයේ මත්ද්‍රව්‍ය භාවිතය වැඩිවෙයි",
       "News Content": "දකුණු ඉන්දීය ප්‍රාන්තයක් වන කේරළ ප්‍රාන්තයේ මත්ද්‍රව්‍ය භාවිතයට ඇබ්බැහි වන්නන්ගේ සංඛ්‍යාව ඉකුත් වසරේදී (2022) එයට පෙර වසරට (2021 ) වඩා සියයට 333 කින් වැඩි වී ඇති බව අනාවරණය වී තිබේ. කේරළයේ මත්ද්‍රව්‍ය භාවිතයට ඇබ්බැහි වන්නන්ගේ සංඛ්‍යාව ශීඝ්‍රයෙන් වැඩි වෙමින් පවතින අතර ඉකුත් වසරේදී ප්‍රාන්ත පොලිසියට මත්ද්‍රව්‍ය සම්බන්ධ පැමිණිලි 24.701 ක් ලැබී තිබුණු බව වාර්තා වේ.\n\n2021 වසරේදී පොලිසියේ ලියාපදිංචි වී තිබුණේ මත්ද්‍රව්‍ය සම්බන්ධ පැමිණිලි 5695ක් පමණකි. 2016 වසරේ සිට 2022 දක්වා වූ කාලය තුළදී මත්ද්‍රව්‍ය ආශ්‍රිත වැරදි සම්බන්ධයෙන් අත්අඩංගුවට\n\nගැනුණු සංඛ්‍යාවද සියයට 87.47කින් වැඩි වී ඇති බව කේරළ මත්ද්‍රව්‍ය නාශක පොලිස් නිලධාරීහු සඳහන් කර තිබේ.\n\nඉකුත් වසරේදී ප්‍රාන්තයේ සුරාබදු දෙපාර්තමේන්තුවට මත්ද්‍රව්‍ය ආශ්‍රිතව ලැබී තිබූ පැමිණිලි සංඛ්‍යාවද එයට පෙර වසරට වඩා සියයට 55කින් වැඩි වී ඇති බව බලධාරීහු පවසති.",
       "URL": "https://divaina.lk/%e0%b6%9a%e0%b7%9a%e0%b6%bb%e0%b7%85%e0%b6%ba%e0%b7%9a-%e0%b6%b8%e0%b6%ad%e0%b7%8a%e0%b6%af%e0%b7%8a%e0%b6%bb%e0%b7%80%e0%b7%8a%e0%b6%ba-%e0%b6%b7%e0%b7%8f%e0%b7%80%e0%b7%92%e0%b6%ad/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/72/"
}