{
       "Source": "divaina",
       "Timestamp": "July 29, 2021",
       "Headline": "කාශ්මීරයේ අධික වැස්සෙන් 35ක් අතුරුදන්",
       "News Content": "බදාදා උදෑසන ඉන්දු කාශ්මීරයේ කිෂ්ට්වාර් හි ඩච්චන් ප‍්‍රදේශයේ හින්ජාර් ගම්මානයේ ඇති වූ වලාකුළු පිපිරීමකින් (හදිසියේ ඇතිවන අධික වර්ෂාව) පුද්ගලයින් 4 දෙනෙකු මියගොස් තවත් 35 දෙනකු පමණ අතුරුදන් වී තිබේ. මේ වන විට මළ සිරුරු හතරක් පොලීසිය විසින් සොයාගෙන ඇති බව වාර්තා වේ. නිවාස හයකට සහ සලාක ගබඩාවකට ද හානි සිදුවිය. ගලවා ගැනීමේ මෙහෙයුම් සඳහා ඉන්දීය හමුදාව සහ පොලිස් කණ්ඩායම් එම ප‍්‍රදේශයට පැමිණ ඇත. මෙම සිද්ධියෙන් මියගිය අය අතර කාන්තාවන් දෙදෙනකු ද සිටින බව සිවිල් ආරක්ෂක හා එස්ඞීආර්එෆ් පොලිස් ස්ථානාධිපති ජෙනරාල් ස්වදේශ ආරක්ෂක අධ්‍යක්ෂ ජනරාල් වී. කේ. සිං මහතා පැවසීය.",
       "URL": "https://divaina.lk/%e0%b6%9a%e0%b7%8f%e0%b7%81%e0%b7%8a%e0%b6%b8%e0%b7%93%e0%b6%bb%e0%b6%ba%e0%b7%9a-%e0%b6%85%e0%b6%b0%e0%b7%92%e0%b6%9a-%e0%b7%80%e0%b7%90%e0%b7%83%e0%b7%8a%e0%b7%83%e0%b7%99%e0%b6%b1%e0%b7%8a-35/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/288/"
}