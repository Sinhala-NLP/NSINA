{
       "Source": "divaina",
       "Timestamp": "January 17, 2023",
       "Headline": "පැරගුවේ නඩු අධ්‍යක්‍ෂකවරයා කොළම්බියාවේදී ඝාතනය කෙරෙයි",
       "News Content": "සිය බිරිය සමඟ කොළොම්බියාවේ මධුසමය ගතකරමින් සිටි පැරගුවා රටේ නඩු අධ්‍යක්‍ෂකවරයා මාෆියා කල්ලියක් විසින් වෙඩිතබා ඝාතනය කර ඇත.\n\nඑම ඝාතනයට සම්බන්ධ අපරාධකරුවන් සිව්දෙනෙක් පොලිස් අත්අඩංගුවට ගෙන තිබේ.\n\nමාර්සිලෝ පිසී නමැති මෙම නඩු අධ්‍යක්‍ෂකවරයා 44 හැවිරිදි වියේ පසුවිය.\n\nඔහුගේ උපදෙස් මත පැරගුවේ අධිකරණය මත්ද්‍රව්‍ය ජාවාරම්කරුවන් සිව්දෙනකුට වසර 23 ක සිරදඬුවමක් නියම කර තිබුණි.\n\nමෙම ඝාතනය සිදුකිරීම සඳහා ඩොලර් මිලියන 24ක් මාෆියා කල්ලි ක්‍රියාකාරීන්ට ලබාදී ඇතැයි හෙළිවී තිබේ.",
       "URL": "https://divaina.lk/%e0%b6%b4%e0%b7%90%e0%b6%bb%e0%b6%9c%e0%b7%94%e0%b7%80%e0%b7%9a-%e0%b6%b1%e0%b6%a9%e0%b7%94-%e0%b6%85%e0%b6%b0%e0%b7%8a%e0%b6%ba%e0%b6%9a%e0%b7%8a%e0%b7%82%e0%b6%9a%e0%b7%80%e0%b6%bb/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/76/"
}