{
       "Source": "divaina",
       "Timestamp": "April 22, 2022",
       "Headline": "ඉන්දියාව ලොවටම ආහාර සැපයීමේ සූදානමක",
       "News Content": "යුක්රේනයේ පවතින යුද්ධය හේතුවෙන් ගෝලීය වශයෙන් ආහාර සැපයුම අඩු වී ආහාර ද්‍රව්‍යවල මිල ගණන් ඉහළ ගියහොත් ඉන්දියාව මුළු ලෝකයටම අවශ්‍ය ආහාර තොග සැපයීමට සූදානමින් සිටින බව ඉන්දීය අගමැති නරේන්ද්‍ර මෝදි විසින් ඇමරිකානු ජනාධිපති ජෝ බයිඩන් හට ඉකුත් සතියේ දැනුම් දී තිබේ.\n\nලොව දෙවැනි විශාලතම සහල් හා තිරිඟු පිටි නිෂ්පාදකයා වන ඉන්දියාව සතුව අප්‍රේල් මස මුල් භාගය වන විට සහල් හා තිරිඟු ටොන් මිලියන 74ක් පැවතියද මේ වන විට තත්ත්වය වෙනස් වී ඇති බව විදෙස් මාධ්‍ය පවසයි. අගමැති මෝදි විසින් ඇමරිකානු ජනාධිපති බයිඩන් හට පවසා තිබූ ආකාරයට ලොවටම අවශ්‍ය ආහාර ප්‍රමාණය සැපයීමට ඉන්දියාවට නොහැකි වී ඇත්තේ මෙවර වාර්තාගත ආහාර අස්වැන්නක් නොලැබීම හා එරට මුහුණ පා සිටින පොහොර හිඟය බව වාර්තා වී තිබේ.",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b6%bd%e0%b7%9c%e0%b7%80%e0%b6%a7%e0%b6%b8-%e0%b6%86%e0%b7%84%e0%b7%8f%e0%b6%bb-%e0%b7%83%e0%b7%90%e0%b6%b4%e0%b6%ba/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/166/"
}