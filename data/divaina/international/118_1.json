{
       "Source": "divaina",
       "Timestamp": "August 30, 2022",
       "Headline": "ඉන්දියාවේ විදේශගත ඩයස්පෝරාවේ වැඩිම පිරිස ඩුබායිහි",
       "News Content": "ඉන්දියාවේ විදේශගත ඩයස්පෝරාවෙන් විශාම පිරිස සිටින්නේ එක්සත් අරාබි එමීර් රාජ්‍යයේ යැයි එක්සත් අරාබි එමීර් රාජ්‍යයේ විදේශ වෙළඳාම පිළිබඳ රාජ්‍ය අමාත්‍ය ආචාර්ය තානි බින් අහමඩ් අල් සෙයෝඩි පවසයි.එක්සත් අරාබි එමීර් රාජ්‍යයේ ඉන්දියානුවන් ලක්ෂ 35 කට ආසන්න සංඛ්‍යාවක් සිටින බවත් එය ඉන්දියාවේ විදේශගත ඩයස්පෝරාවෙන් සියයට 25 ක් පමණ නියෝජනය කරන බවත් ආචාර්ය තානි බින් අහමඩ් අල් සෙයෝඩි සඳහන් කරයි.ඉන්දියාව තෙල් නොවන අපනයනවල එක්සත් අරාබි එමීර් රාජ්‍යයේ විශාලතම වෙළඳ හවුල්කරුවා වන බවත් 2021 දී රටේ සමස්ත ගෝලීය අපනයනයෙන් එය සියයට 14 ක් සඳහා දායකත්වයක් යැයි ද පවසයි . ඉදිරි වසර පහ තුළ ඉන්දියාවේ අපනයන ආදායම වර්තමාන ඇමරිකානු ඩොලර් බිලියන 40 සිට ඇමරිකානු ඩොලර් බිලියන 100 ඉක්මවා යනු ඇතැයිද සඳහන් කරයි.දෙරට අතර තෙල් නොවන වෙළඳාම 2021 දී ඩිරාම් බිලියන 165 කට ආසන්න විය, එය 2020 ට සාපේක්ෂව සියයට 60 ක වර්ධනයක් සහ 2019 ට සාපේක්ෂව සියයට අටක වර්ධනයක් පිළිබිඹු කරයි.",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b7%80%e0%b7%92%e0%b6%af%e0%b7%9a%e0%b7%81%e0%b6%9c%e0%b6%ad-%e0%b6%a9%e0%b6%ba%e0%b7%83%e0%b7%8a%e0%b6%b4%e0%b7%9d/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/118/"
}