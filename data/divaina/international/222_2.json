{
       "Source": "divaina",
       "Timestamp": "December 11, 2021",
       "Headline": "බූස්ටර් මාත‍්‍රාවකින් ‘ඔමික්‍රෝන්’ වෛරසය මැඬලිය හැකි බව හෙළි වී නැහැ – ලෝක සෞඛ්‍ය සංවිධානය",
       "News Content": "නව ‘‘ඔමික්‍රෝන්’’ කොරෝනා වෛරස්ප‍්‍රභේදයෙන් ආරක්ෂා වීම සඳහා තුන්වැනිකොරෝනා එන්නත් මාත‍්‍රාවක් (බූස්ටර්මාත‍්‍රාවක්* ලබා දීම අවශ්‍යයද යන්න පිළිබඳවතවමත් නිශ්චිත වශයෙන් තහවුරු වී නොතිබීමහේතුවෙන් ලොව පුරා එම එන්නත් හිඟයක් ඇතිවන අයුරින් එන්නත් තොග විශාල වශයෙන්ගොඩ ගසා ගැනීමෙන් වළකින ලෙස ලෝකසෞඛ්‍ය සංවිධානය විසින් ධනවත් රටවලින්විශේෂ ඉල්ලීමක් කර ඇත.\n\nමෙසේ සිය ජනතාවට තුන්වැනි එන්නත්,මාත‍්‍රාවක් හෙවත් බූස්ටර් එන්නත් මාත‍්‍රාවක්ලබාදීමට යැයි පවසමින් ධනවත් රටවල් විසින්කොරෝනා මර්දන එන්නත් තොග අනවශ්‍යලෙස ගබඩාකර තබා ගැනීමෙන් මෙතෙක්එක් කොරෝනා මර්දන එන්නතක් හෝ නොලැබුණු සංවර්ධනයවෙමින් පවතින රටවලට තවදුරටත් එම එන්නත් තොග නොලැබීමටමගපාදන බව ලෝක සෞඛ්‍ය සංවිධානයේඑන්නත් අංශයේ ප‍්‍රධානියා වන කේට් ඕබ‍්‍රයන් පවසා තිබේ.\n\nමෙසේ ‘‘ඔමික්‍රෝන්’’ වෛරසය පිළිබඳව නිසි පරිදි දත්ත නොමැතිවඑන්නත් තොග ගබඩා කර තැබීමෙන් ගෝලීයවශයෙන් කොරෝනා එන්නත් බෙදී යෑමේඅසමානතාවයක් නිර්මාණය වන බව ද ඇයපෙන්වා දී තිබේ. ලෝක සෞඛ්‍ය සංවිධානයේඑන්නත් අංශ ප‍්‍රධානියාගේ මෙම ප‍්‍රකාශයනිකුත් වී ඇත්තේ ෆයිසර් එන්නතෙන් මාත‍්‍රාවන්තුනක් ලබා දීමෙන් ‘‘ඔමික්‍රෝන්’’ වෛරසයටඑරෙහිව ප‍්‍රතිශක්තිකරණයක් ලබාගත හැකි බවෆයිසර් සමාගම විසින් නිවේදනය කිරීමෙන්අනතුරුවය. එසේ බූස්ටර් මාත‍්‍රාවකින් අදාළවෛරස් ප‍්‍රභේදයට එරෙහිව ආරක්ෂාව සපයනබවට ප‍්‍රකාශ කිරීම තවම හැකියාවක් නොමැතිබවද ඇය සඳහන් කර තිබේ.",
       "URL": "https://divaina.lk/%e0%b6%b6%e0%b7%96%e0%b7%83%e0%b7%8a%e0%b6%a7%e0%b6%bb%e0%b7%8a-%e0%b6%b8%e0%b7%8f%e0%b6%ad%e2%80%8d%e0%b7%8a%e2%80%8d%e0%b6%bb%e0%b7%8f%e0%b7%80%e0%b6%9a%e0%b7%92%e0%b6%b1%e0%b7%8a-%e0%b6%94/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/222/"
}