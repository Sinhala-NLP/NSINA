{
       "Source": "divaina",
       "Timestamp": "September 14, 2023",
       "Headline": "ලොවම මවිත කරමින් – පිටසක්වල ජීවින්ගේ සිරුරු පෙන්වති",
       "News Content": "ලෝකයම විමතියට පත් කරමින් මෙක්සිකෝ අගනුවර ඊයේ (13 දා) වසර දහසක් පැරණි පිටසක්වල ජීවී සිරුරු දෙකක් ප්‍රදර්ශනය කරනු ලැබීය.\n\nමෙක්සිකෝ මාධ්‍යවේදියකු වන ජේමි මෝසාන් හට මෙම මළ සිරුරු ප්‍රදර්ශනය කිරීම සඳහා මෙක්සිකෝ රජය අවසර ලබාදී තිබිණි.\n\nවීදුරු ආවරණයක් සහිත පෙට්ටි දෙකක තබා තිබූ මෙම මළ සිරුරු පේරු රාජ්‍යයෙන් සොයාගත් ඒවා බව විදෙස් මාධ්‍ය කියයි.\n\nමෙම මළ සිරුරු දෙක පිටසක්වල ජීවීන්ට අයත් යානාවක් කඩාවැටී සොයාගන්නා ලද ඒවා නොව ඇල්ගී පතලකින් සොයාගනු ලැබූ ඒවාය. පසුව මෙම මළ සිරුරු පොසිල බවට පත්ව තිබේ.\n\nමෙම පිටසක්වල ජීවී මළ සිරුරු නිරීක්‍ෂණය සඳහා අමරිකාවේ හාවඩ් විශ්වවිද්‍යාලයේ මහාචාර්යවරු ද අමරිකාවේ නාවික හමුදාවේ නිලධාරීහු ද පැමිණ සිටියහ.චතුර පමුණුව",
       "URL": "https://divaina.lk/%e0%b6%bd%e0%b7%9c%e0%b7%80%e0%b6%b8-%e0%b6%b8%e0%b7%80%e0%b7%92%e0%b6%ad-%e0%b6%9a%e0%b6%bb%e0%b6%b8%e0%b7%92%e0%b6%b1%e0%b7%8a-%e0%b6%b4%e0%b7%92%e0%b6%a7%e0%b7%83%e0%b6%9a%e0%b7%8a%e0%b7%80/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/5/"
}