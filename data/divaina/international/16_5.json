{
       "Source": "divaina",
       "Timestamp": "August 3, 2023",
       "Headline": "ඉන්දීය නාවික හමුදා ප්‍රධානියාගේ ඕමාන සංචාරයේ අරමුණු හෙළිවේ",
       "News Content": "ඉන්දියාව සහ ඕමානය අතර දැනට පවතින ද්විපාර්ශ්වික ආරක්ෂක සබඳතා තහවුරු කර ගැනීම සහ ඕමානයේ හමුදා නායකත්වය සමඟ ඉහළ මට්ටමේ සාකච්ඡා පැවැත්වීමේ අරමුණ ඇතිව ඉන්දීය නාවික හමුදා ප්‍රධානී අද්මිරාල් ආර් හරි කුමාර් ඕමානයේ තෙදින සංචාරයක නිරතවන බව ඉන්දීය ආරක්ෂක අමාත්‍යංශය නිවේදනය කරයි.සිය සංචාරයේදී ඕමානයේ නාවික මාණ්ඩලික ප්‍රධානියා සහ රාජකීය කාර්යාලයේ අමාත්‍ය ජෙනරාල් සුල්තාන් බින් මොහොමඩ් අල්-නුමානි ද හමුවීමට නියමිතය.එසේම ඕමාන් රාජකීය නාවික හමුදාවේ අණදෙන නිලධාරී රියර් අද්මිරාල් සයිෆ් බින් නසාර් බින් මොහ්සන් අල්-රාහ්බි සහ ඕමාන් රාජකීය හමුදාවේ අණදෙන නිලධාරී මේජර් ජෙනරාල් මාටර් බින් සලීම් බින් රෂීඩ් අල් බලුෂි සමඟ ද ද්විපාර්ශ්වික සාකච්ඡා පවත්වනු ඇතැයි ද සඳහන් කරයි. ආරක්ෂක අමාත්‍යාංශය නිකුත් කළ මාධ්‍ය නිවේදනයට අනුව ඔහු ඕමානයේ ප්‍රධාන ආරක්ෂක සහ පුහුණු ස්ථාන නැරඹීමට ද නියමිතය.ඉන්දියානු නාවික හමුදාව සහ ඕමානයේ රාජකීය නාවික හමුදාව විවිධ ක්ෂේත්‍රවල විෂය කරුණු පිළිබඳ ප්‍රවීණයන් මෙහෙයුම්ල පුහුණු කිරීම සහ හුවමාරු කර ගැනීම ඇතුළු විවිධ විදේශ සහයෝගීතා මාර්ග යටතේ එකිනෙකා සමඟ සම්බන්ධ වේ.",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b6%b1%e0%b7%8f%e0%b7%80%e0%b7%92%e0%b6%9a-%e0%b7%84%e0%b6%b8%e0%b7%94%e0%b6%af%e0%b7%8f-%e0%b6%b4%e0%b7%8a%e0%b6%bb%e0%b6%b0/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/16/"
}