{
       "Source": "divaina",
       "Timestamp": "July 18, 2023",
       "Headline": "අධික වැසි හේතුවෙන් දකුණු කොරියාවේ 40ක් මරුට",
       "News Content": "දින කිහිපයක් මුළුල්ලේ දකුණු කොරියාවට ඇද හැලෙන ධාරානිපාත වර්ෂාව හේතුවෙන් හටගෙන ඇති දරුණු ජල ගැලීම් හා නායයෑම් හේතුවෙන් පුද්ගලයන් 40 දෙනකු මියගොස් ඇති අතර තවත් 34 දෙනකුට තුවාල සිදු වී 09 දෙනකු අතුරුදන්ව ඇති බව වාර්තා වේ. පවතින අහයපත් කාලගුණ තත්ත්වයේ බලපෑම හේතුවෙන් දකුණු කොරියානු වැසියන් 10,000කට අධික පිරිසක් සිය නිවෙස්වලින් ඉවත් කර ඇති බව බලධාරීහු පවසති.\n\nජල ගැලීම්වලට හසු වීමෙන් දකුණු කොරියාවේ උතුරු දෙසින් පිහිටි ‘යෝන්ග්ජු’ නගරයේ පොලව යට පිහිටා ඇති මගී පදික මාරුවක ගමන් කරමින් සිටි මගීන් 13 දෙනකු මිය ගොස් තිබේ. යාබද ගඟක් උතුරා යෑම හේතුවෙන් අදාළ මගී පදික මාරුවේ ගමන් කරමින් තිබූ බසයක් ඇතුළු වාහන 16ක් ගසා ගෙන ගොස් තිබේ.\n\nසංස්කරණය ඒමන්ති මාරඹේ",
       "URL": "https://divaina.lk/%e0%b6%85%e0%b6%b0%e0%b7%92%e0%b6%9a-%e0%b7%80%e0%b7%90%e0%b7%83%e0%b7%92-%e0%b7%84%e0%b7%9a%e0%b6%ad%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%af%e0%b6%9a%e0%b7%94%e0%b6%ab%e0%b7%94/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/21/"
}