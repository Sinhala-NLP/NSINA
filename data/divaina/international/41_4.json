{
       "Source": "divaina",
       "Timestamp": "May 2, 2023",
       "Headline": "ඉන්ධන හිඟය උග්‍රයි : – කියුබාවේ මැයි පෙළපාලිය අවලංගු කරයි",
       "News Content": "උග්‍ර ඉන්ධන හිඟය හේතුවෙන් කියුබාවේ කොමියුනිස්ට් රජය එරට පවත්වන සම්ප්‍රදායික මැයි දින පෙළපාලිය අවලංගු කර තිබේ.\n\n1959 කියුබානු විප්ලවයෙන් පසු ආර්ථික හේතූන් මත මැයි දින සැමරුම අවලංගු කළ පළමු අවස්ථාව මෙයයි. සෑම වසරකම ජාත්‍යන්තර කම්කරු දිනයේදී එරට අගනුවර වන හවානා හි විප්ලව චතුරශ්‍රය පිරවීම සඳහා ලක්ෂ සංඛ්‍යාත ජනතාවක් පැමිණෙති.\n\nපසුගිය සති කිහිපයේ එරට ඉන්ධන පිරවුම්හල්වල දිගු පෝලිම් දක්නට ලැබුණු අතර රියැදුරෝ ඉන්ධන ලබා ගැනීමට දින ගණන් බලා සිටියහ.\n\nවිශ්ලේෂකයන් පවසන්නේ කියුබාවට ඉන්ධන ලබා දෙන වෙනිසියුලාව දැඩි ගැටලුවලට මුහුණ දෙමින් සිටින නිසා තම සමාජවාදී මිතුරාට සහනාධාර ලබාදීම වඩාත් දුෂ්කර වී ඇති බවයි.චතුර පමුණුව",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%b0%e0%b6%b1-%e0%b7%84%e0%b7%92%e0%b6%9f%e0%b6%ba-%e0%b6%8b%e0%b6%9c%e0%b7%8a%e0%b6%bb%e0%b6%ba%e0%b7%92-%e0%b6%9a%e0%b7%92%e0%b6%ba%e0%b7%94%e0%b6%b6/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/41/"
}