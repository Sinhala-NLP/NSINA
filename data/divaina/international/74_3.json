{
       "Source": "divaina",
       "Timestamp": "January 24, 2023",
       "Headline": "නේපාල පොකාරා ගුවන්තොටුපළේ ගුවන් යානා ගොඩබෑමේ උපකරණ පද්ධතියක් තිබුණේ නැහැ",
       "News Content": "නේපාලයේ පොකාරා ගුවන්තොටුපළේ ගුවන් යානා ගොඩබැස්සීම සඳහා වූ උපකරණ පද්ධතියක් නොතිබූ බව හෙළිවී ඇත.\n\nමේ බව නේපාල සිවිල් ගුවන් සේවා අධිකාරිය පිළිගෙන තිබේ. පසුගිය ජනවාරි 8 දා විවෘත කළ පොකාරා ගුවන්තොටුපළේ ගුවන් යානා ගොඩබැස්සීමේ පද්ධතිය සවිකිරීමට නියමිතව ඇත්තේ ලබන පෙබරවාරි 26 දායි. එහෙත් බලධාරීන් එම තොරතුරු වසන් කර ඇත. පොකාරා ගුවන්තොටුපළ වෙත පැමිණෙමින් සිටි ජෙට් යානාව කඩාවැටී ඇත්තේ ධාවන පථයට සැතපුමක් පමණ තිබියදීය.\n\nසංස්කරණය – කීර්ති වර්ණකුලසූරිය",
       "URL": "https://divaina.lk/%e0%b6%b1%e0%b7%9a%e0%b6%b4%e0%b7%8f%e0%b6%bd-%e0%b6%b4%e0%b7%9c%e0%b6%9a%e0%b7%8f%e0%b6%bb%e0%b7%8f-%e0%b6%9c%e0%b7%94%e0%b7%80%e0%b6%b1%e0%b7%8a%e0%b6%ad%e0%b7%9c%e0%b6%a7%e0%b7%94%e0%b6%b4%e0%b7%85/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/74/"
}