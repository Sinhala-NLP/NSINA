{
       "Source": "divaina",
       "Timestamp": "March 16, 2023",
       "Headline": "ලාහෝර් නගරය ගිනිගනිද්දී ඉම්රාන් ඛාන්ගේ ආධාරකරුවෝ පොලිසියට පහර දෙති",
       "News Content": "හිටපු පාකිස්තාන් අගමැති ඉම්රාන් ඛාන් අත්අඩංගුවට ගැනීම ව්‍යාර්ථ කිරීම සඳහා ඔහුගේ ආධාරකරුවන් විශාල සංඛ්‍යාවක් ලාහෝර් නගරයට ඒකරාශී වී දැඩි කලබලකාරී තත්ත්වයක් ඇතිකර තිබේ.\n\nලාහෝර් පොලිසියට පැය 16ක් ගතවනතුරුත් ඉම්රාන්ව අත්අඩංගුවට ගැනීමට නොහැකි වී ඇත. විනිසුරුවරියකට සහ ජ්‍යෙෂ්ඨ පොලිස් නිලධාරීන් රැසකට තර්ජන එල්ල කිරීම ගැන ද ඉම්රාන්ට චෝදනා එල්ල වී තිබේ.\n\nඉම්රාන් ඛාන් අත්අඩංගුවට ගැනීමට සන්නද්ධ රථවලින් පොලිස් භටයන් විශාල පිරිසක් ලාහෝර්හි පිහිටි ඔහුගේ නිවස වෙත පැමිණීමට පෙර ආධාරකරුවන් එම ස්ථානයට පැමිණ තිබේ.\n\nවරෙන්තු දෙකක් භාරදීම සඳහා නියෝජ්‍ය පොලිස්පතිවරයෙක් ඉම්රාන්ගේ නිවසට පැමිණ ඇතත් ඊට ඇතුළුවීමට ආධාරකරුවෝ ඉඩ දී නැත.",
       "URL": "https://divaina.lk/%e0%b6%bd%e0%b7%8f%e0%b7%84%e0%b7%9d%e0%b6%bb%e0%b7%8a-%e0%b6%b1%e0%b6%9c%e0%b6%bb%e0%b6%ba-%e0%b6%9c%e0%b7%92%e0%b6%b1%e0%b7%92%e0%b6%9c%e0%b6%b1%e0%b7%92%e0%b6%af%e0%b7%8a%e0%b6%af%e0%b7%93/",
       "Category": "international",
       "Parent URL": "https://divaina.lk/category/%E0%B7%80%E0%B7%92%E0%B6%AF%E0%B7%99%E0%B7%83%E0%B7%8A-%E0%B6%B4%E0%B7%94%E0%B7%80%E0%B6%AD%E0%B7%8A/page/58/"
}