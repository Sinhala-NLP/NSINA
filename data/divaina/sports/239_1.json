{
       "Source": "divaina",
       "Timestamp": "April 6, 2022",
       "Headline": "ඇමැති කෙනෙක් නැතිව කී‍්‍රඩා පනතක් පාර්ලිමේන්තුවේ හිරවේ",
       "News Content": "කී‍්‍රඩාවල යෙදීමේදී උත්තේජක ද්‍රව්‍ය ගැනීමට එරෙහි සම්මුති පනත යටතේ පාර්ලිමේන්තුවේදී විවාද කර සම්මත කිරීමට යොදා ගෙන තිබූ නියෝග කිහිපයක් විෂය භාර කී‍්‍රඩා ඇමැතිවරයකු නොමැති වීම හේතුවෙන් කල් දැමීමට පාර්ලිමේන්තුව ඊයේ (05 දා) කටයුතු කළේය.\n\nකී‍්‍රඩා හා තරුණ කටයුතු ඇමැති ලෙස කටයුතු කළ නාමල් රාජපක්ෂ මහතා පසුගියදා එම ධුරයෙන් ඉල්ලා අස්වීමත් සමග පුරප්පාඩු වූ කී‍්‍රඩා අමාත්‍ය ධුරයට මෙතෙක් ඇමැතිවරයකු පත් නොකිරීම හේතුවෙන් මෙම තත්ත්වය පැන නැගුණි.\n\nපාර්ලිමේන්තුවේ ඊයේ (05 දා) නියමිත ප‍්‍රධාන කටයුතු අතර ,, වන අංකය යටතේ අනුමත කිරීමට කටයුතු යොදා තිබූ කී‍්‍රඩාවල යෙදීමේදී උත්තේජක ද්‍රව්‍ය ගැනීමට එරෙහි සම්මුති පනත යටතේ නියෝග පිළිබඳ විවාදය සඳහන් විය.\n\nකී‍්‍රඩා ඇමැතිවරයකු නොමැති පාර්ලිමේන්තුවක එම නියෝග පිළිබඳ විවාද කර පලක් නැති බවට විපක්ෂ මන්තී‍්‍රවරුන් විසින් සඳහන් කිරීමෙන් පසුව එම නියෝග ඉදිරිපත් නොකිරීමට ආණ්ඩු පක්ෂය කටයුතු කළේය.\n\nවිපක්ෂයේ ප‍්‍රධාන සංවිධායක ගයන්ත කරුණාතිලක මහතා විසින් එම නියෝග පාර්ලිමේන්තුවට ඉදිරිපත් කිරීමට නියමිතව තිබුණි.\n\nකුෂාන් සුබසිංහ",
       "URL": "https://divaina.lk/%e0%b6%87%e0%b6%b8%e0%b7%90%e0%b6%ad%e0%b7%92-%e0%b6%9a%e0%b7%99%e0%b6%b1%e0%b7%99%e0%b6%9a%e0%b7%8a-%e0%b6%b1%e0%b7%90%e0%b6%ad%e0%b7%92%e0%b7%80-%e0%b6%9a%e0%b7%93%e0%b7%8a/",
       "Category": "sports",
       "Parent URL": "https://divaina.lk/category/sports//page/239/"
}