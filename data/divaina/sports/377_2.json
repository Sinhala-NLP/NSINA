{
       "Source": "divaina",
       "Timestamp": "June 18, 2021",
       "Headline": "ඉතාලිය ‘ඒ’ කාණ්ඩයෙන් එකට නගිද්දී රුසියාව සහ තුර්කියට පළමු ජය – යුරෝ 2020 පාපන්දු තරගාවලිය",
       "News Content": "යුරෝ 2020 පාපන්දු තරගාවලිය යටතේ ඊයේ (17 දා) පැවති තරගවලින් ජය ගැනීමට ඉතාලිය රුසියාව සහ වේල්සය සමත් විය.ඒ අනුව එම ජයග‍්‍රහණයත් සමග ඉතාලිය 16 දෙනාගේ වටයට සුදුසුකම් ලැබූ අතර ලබන 19 වැනිදා වේල්සය සමග පැවැත්වෙන තරගයෙන් ද ජය ගතහොත් ඉතාලිය ‘ඒ’ කාණ්ඩයෙන් පළමු වැනියා ලෙස 16 දෙනාගේ වටයට පිවිසෙනු ඇත.ස්විස්සර්ලන්තය සමග පැවති තරගය ගෝල 3-0 ක් ලෙස ජය ගනිමින් ඉතාලිය මෙම දස්කම ප‍්‍රදර්ශනය කළ අතර ඔවුන් මේ වනවිට තරග දෙකකදී ප‍්‍රසාද ලකුණු 6 ක් ලබාගෙන සිටී.තරගාවලියේ පළමු ජයග‍්‍රහණ ලද රුසියාව සහ වේල්සය හමුවේ පරාජයට පත් වූයේ පිළිවෙළින් ෆින්ලන්තය සහ තුර්කියයි.රුසියාව සහ ෆින්ලන්තය අතර පැවති තරගයෙන් ගෝල 1-0 ක් ලෙස රුසියාව ද, වේල්සය සහ තුර්කිය අතර තරගයෙන් තුර්කිය ගෝල 2-0 ක් ලෙස ද ජයග‍්‍රහණ අත්කර ගත්තේය.",
       "URL": "https://divaina.lk/%e0%b6%89%e0%b6%ad%e0%b7%8f%e0%b6%bd%e0%b7%92%e0%b6%ba-%e0%b6%92-%e0%b6%9a%e0%b7%8f%e0%b6%ab%e0%b7%8a%e0%b6%a9%e0%b6%ba%e0%b7%99%e0%b6%b1%e0%b7%8a-%e0%b6%91%e0%b6%9a%e0%b6%a7/",
       "Category": "sports",
       "Parent URL": "https://divaina.lk/category/sports//page/377/"
}