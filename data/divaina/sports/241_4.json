{
       "Source": "divaina",
       "Timestamp": "April 1, 2022",
       "Headline": "ආනන්ද – නාලන්දා ගැටෙන සුලෝහිත සංග‍්‍රාමය අනිද්දා",
       "News Content": "ඡායාරූපයේ වමේ සිට දකුණට: ආනන්ද විද්‍යාල ‘සුලෝහිත සංග‍්‍රාමය’ ඒකාබද්ධ තරග කමිටුවේ සම සභාපති බිමල් විජයසිංහ, ආනන්ද විද්‍යාලයේ විදුහල්පති ලාල් දිසානායක, ඩයලොග් ආසිආටා පීඑල්සී හි සමූහ ප‍්‍රධාන නිලධාරී – ව්‍යාපෘති කළමනාකරණ සහ සන්නිවේදන යටිතල පහසුකම් – උපාලි ගජනායක, නාලන්දා විද්‍යාලයේ විදුහල්පති තිලක් වත්තුහේවා සහ නාලන්දා විද්‍යාල ‘සුලෝහිත සංග‍්‍රාමය’ ඒකාබද්ධ තරග කමිටුවේ සම සභාපති වරුණ රත්නවීර.\n\nකොළඹ ආනන්ද විද්‍යාලය හා කොළඹ නාලන්දා විද්‍යාලය අතර, ආචාර්ය පී. ද එස්. කුලරත්න කුසලානය වෙනුවෙන් පවත්වනු ලබන ‘සුලෝහිත සංග‍්‍රාමය’ වාර්ෂික ක‍්‍රිකට් තරගය එළැඹෙන අපේ‍්‍රල් 3 වැනිදා කොළඹ ආර්. පේ‍්‍රමදාස ජාත්‍යන්තර ක‍්‍රිකට් පිටියේදී පැවැත්වීමට නියමිතය. ශ‍්‍රී ලංකාවේ ප‍්‍රමුඛතම සන්නිවේදන සම්පාදකයා වන ඩයලොග් ආසිආටා පීඑල්සී සමාගම විසින් බලගන්වනු ලබන මෙම තරගය ඩයලොග් ටෙලිවිෂන් නාලිකා අංක 140 ඔස්සේ සජීව ලෙස විකාශය කෙරේ.\n\nකොළඹ ආනන්ද විද්‍යාලයීය කණ්ඩායම තුන් ඉරියව් ක‍්‍රීඩක සවිරු බණ්ඩාර විසින් මෙහෙයවද්දී නාලන්දා විද්‍යාලයීය කණ්ඩායම රවීන් ද සිල්වාගේ නායකත්වය යටතේ පිටියට පිවිසෙයි.\n\nමේ වනවිට ආනන්ද විද්‍යාලය මෙම තරගාවලි ඉතිහාසයේ ජයග‍්‍රහණ 12ක් සමඟින් පෙරමුණේ පසුවන අතර නාලන්දා විද්‍යාලය තරග 6ක ජයග‍්‍රහණය තමන් සතු කරගෙන තිබේ.\n\nසංවිධායකයන් විසින් පිළිපැදිය යුතු නිශ්චිත මාර්ගෝපදේශයන්ට අනුකූලව මෙම තරගය පැවැත්වීමට අදාළ රජයේ බලධාරීන් අවසර ලබාදී තිබෙන අතර එහි ප‍්‍රතිඵලයක් ලෙස පේ‍්‍රක්ෂක සහභාගිත්වයකින් තොරව තරගය පැවැත්වීමට නියමිතය.",
       "URL": "https://divaina.lk/%e0%b6%86%e0%b6%b1%e0%b6%b1%e0%b7%8a%e0%b6%af-%e0%b6%b1%e0%b7%8f%e0%b6%bd%e0%b6%b1%e0%b7%8a%e0%b6%af%e0%b7%8f-%e0%b6%9c%e0%b7%90%e0%b6%a7%e0%b7%99%e0%b6%b1-%e0%b7%83%e0%b7%94%e0%b6%bd%e0%b7%9d/",
       "Category": "sports",
       "Parent URL": "https://divaina.lk/category/sports//page/241/"
}