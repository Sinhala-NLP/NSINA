{
       "Source": "divaina",
       "Timestamp": "July 16, 2022",
       "Headline": "ශ්‍රී ලංකා පකිස්තාන් ටෙස්ට් සටන අද ආරම්භ වේ",
       "News Content": "ශ්‍රී ලංකාව සහ පකිස්තානය අතර තරග දෙකකින් යුත් ටෙස්ට් ක්‍රිකට් තරගාවලියේ පළමු තරගය අද (16 වැනිදා) පෙ.ව. 10.00 ට ගාල්ල ජාත්‍යන්තර ක්‍රීඩාංගණයේදී ආරම්භ වීමට නියමිතය.\n\nදෙරට අතර මේ දක්වා ටෙස්ට් තරග 55 ක් පවත්වා ඇති අතර ඉන් තරග 20 ක් පකිස්තානයත්, තරග 16 ක් ශ්‍රී ලංකාවත් ජයග්‍රහණය කර ඇත. තරග 19 ක් විසඳුමකින් තොරව නිමා වී ඇත.\n\nශ්‍රී ලංකා කණ්ඩායම නායක දිමුත් කරුණාරත්න විසින් ද පකිස්තාන කණ්ඩායම බාබර් අසාම් විසින් ද මෙහෙයවනු ලබති.\n\nඅද තරගය සඳහා ක්‍රීඩා කරනු ඇතැයි අනුමාන කළ හැකි ශ්‍රී ලංකා කණ්ඩායම\n\nදිමුත් කරුණාරත්න, පැතුම් නිශ්ශංක, කුසල් මෙන්ඩිස්, ධනංජය ද සිල්වා ඇන්ජලෝ මැතිව්ස්, දිනේෂ් චන්දිමාල්, නිරෝෂන් දික්වැල්ල, රමේෂ් මෙන්ඩිස්, ප්‍රභාත් ජයසූරිය, මහීෂ් තීක්ෂණ. කසුන් රාජිත\n\nපකිස්තාන කණ්ඩයම\n\nඉමාම් උල් හක්, අබ්දුල්ලා ශාෆීක්, අසාර් අලි, බාබර් අසාම්, නවාඩ් අලාම්, මොහමඩ් රිස්වාන්, ෆහීම් අස්රෆ්, යසීර් ෂා, ශහීන් ෂා අෆ්රිඩි, නසීම් ෂා, නමාන් අලි",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%b4%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b7%8a-%e0%b6%a7%e0%b7%99%e0%b7%83/",
       "Category": "sports",
       "Parent URL": "https://divaina.lk/category/sports//page/196/"
}