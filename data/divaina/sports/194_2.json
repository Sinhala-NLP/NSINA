{
       "Source": "divaina",
       "Timestamp": "July 22, 2022",
       "Headline": "ශාන්ත තෝමස් විදුහලෙන් නිල් මහ සටනට කොළ එළියක්",
       "News Content": "ගල්කිස්ස ශාන්ත තෝමස් විදුහල සහ කොළඹ රාජකීය විදුහල අතර ඊයේ (21 වැනිදා) ආරම්භ වූ 143 වැනි නිල් මහ සටනේ ප්‍රථමයෙන් පන්දුවට පහරදුන් ශාන්ත තෝමස් විදුහල් කණ්ඩායම දිනය නිමා වනවිට කඩුලු 6 ක් දැවී ලකුණු 207 ක් රැස් කරගෙන සිටියේය.\n\nශාන්ත තෝමස් විදුහල වෙනුවෙන් විශිෂ්ට පිතිහරඹයක නිරත වූ සනේශ් හෙට්ටිආරච්චි සහ චාරුක පීරිස් අර්ධ ශතක ලබා ගැනීමට සමත් වූ අතර ඉන් චාරුක පීරිස් තවමත් නොදැවුණු ක්‍රීඩකයෙක් ලෙස ලකුණු 55ක් ලබා ගෙන කඩුල්ලේ රැඳී සිටී.\n\nසනේශ් හෙට්ටිආරච්චි ලකුණු 55 කට දැවී ගිය අතර ඔහු මුහුණ දුන් පන්දු 118 න් පන්දු 7 ක් හතරේ සීමාව ඉක්මවා යෑමට සමත් වී තිබිණි.\n\nකොළඹ රාජකීය විදුහල වෙනුවෙන් පන්දු යැවීමෙන් කඩුලු දෙක බැගින් දවා ගැනීම ගිෂාන් බාලසුරිය සහ රමිරු පෙරේරා සමත් වූ අතර දසිස් මංචනායක එක් කඩුල්ලක් දවා ගත්තේය.\n\nචාරුක පීරිස් සමඟ නොදැවී කඩුල්ලේ රැඳී සිටින මහිත් පෙරේරා ලකුණු 11ක් ලබා ගෙන තිබිණි.\n\nලකුණු සාරාංශය\n\nසාන්ත තෝමස් විදුහල පන්දුවාර 90කදී කඩුලු 6 ක් දැවී ලකුණු 207\n\nසේනාධි බුලන්කුලම 18, ජනිදු අබේගුණවර්ධන 28, දිනෙත් ගුණවර්ධන 12, රයන් ප්‍රනාන්දු 18, මුයිස් නවුෂාන් 01, සනේශ් හෙට්ටිආරච්චි 55, චාරුක පීරිස් නොදැවී 55, මහිත් පෙරේරා නොදැවී 11\n\nපන්දු යැවීම\n\nගිෂාන් බාලසුරිය 52-2, රමිරු පෙරේරා 36-2, දසිස් මංචනායක 22-1",
       "URL": "https://divaina.lk/%e0%b7%81%e0%b7%8f%e0%b6%b1%e0%b7%8a%e0%b6%ad-%e0%b6%ad%e0%b7%9d%e0%b6%b8%e0%b7%83%e0%b7%8a-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%99%e0%b6%b1%e0%b7%8a-%e0%b6%b1%e0%b7%92/",
       "Category": "sports",
       "Parent URL": "https://divaina.lk/category/sports//page/194/"
}