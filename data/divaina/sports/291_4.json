{
       "Source": "divaina",
       "Timestamp": "December 16, 2021",
       "Headline": "ශාන්ත පීතර – ශාන්ත ජෝසප් අද එක්දින පිටියට",
       "News Content": "* ‘පීටර් ඒ. පිල්ලේ පියතුමන් අනුස්මරණ කුසලාන’ටමෙරට ප‍්‍රධාන පෙළේ පාසල් දෙකක් වන මරදාන සාන්ත ජෝසප් විදුහල සහ බම්බලපිටිය සාන්ත පීතර විදුහල අතර ‘පීටර් ඒ. පිල්ලේ පියතුමන් අනුස්මරණ කුසලාන’ වෙනුවෙන් පැවැත්වෙන පන්දුවාර 50 එක්දින කි‍්‍රකට් තරගය අද (16 වැනිදා* කොළඹ එස්.එස්.සී. පිටියේදී පැවැත්වේ.පාසල් ඉතිහාසය තුළ පැරණිතම එක්දින තරගය ලෙසින් සඳහන් වන ‘ජෝසප් – පීතර’ පන්දුවාර 50 ක‍්‍රිකට් තරගය සැමවිටම පාසල් එක්දින තරගයක් සඳහා ඉහළම පේ‍්‍රක්ෂක ආකර්ෂණයට හිමිකම් කියා ඇති තරගයකි. එය මෙම වසරේදී වසංගත තත්ත්වය හේතුවෙන් අවදානම අවම කරගැනීම සඳහා පේ‍්‍රක්ෂක සහභාගිත්වයකින් තොරව පැවැත්වෙන නමුත් උද්‍යෝගීමත් ආදි සිසුන් හා වත්මන් සිසුන් විශාල පිරිසක් පුද්ගලික, දුරස්ථ ස්ථානවල සිට ආරක්ෂිතව තරඟය නැරඹීමට එක්වනු ඇතැයි අපේක්ෂා කෙරේ. මීට අමතරව සෞඛ්‍ය අමාත්‍යාංශයේ දැඩි සෞඛ්‍ය අවශ්‍යතාවන් හා මාර්ගෝපදේශයන් අනුගමනය කරනු ඇත.‘පීටර් ඒ. පිල්ලේ පියතුමන් අනුස්මරණ කුසලානය’ වෙනුවෙන් දෙවිදුහල් තරග වදින සීමිත පන්දුවාර තරගය 1975 වසරේ ආරම්භ වූ අතර, පාසල් අතර පැවති ප‍්‍රථම එක්දින තරගයද වේ.ශා. ජෝසප් කණ්ඩායම එක්දින තරග වාර්තාව 23-20 ක් ලෙස ජය ගනිමින් ඉදිරියෙන් පසුවන අතර, තරග 2 ක් ජය පැරදුමෙන් තොරව අවසන් වී ඇත.ශාන්ත ජෝසප් කණ්ඩායම ශ‍්‍රී ලංකා 19න් පහළ කණ්ඩායමේ නායක දක්ෂ තුන් ඉරියව් ක‍්‍රීඩක දුනිත් වෙල්ලාලගේ විසින් මෙහෙයවනු ලබන අතර ශාන්ත පීතර කණ්ඩායම 5 වැනි වසර වර්ණලාභියෙකු මෙන්ම දක්ෂ පිතිකරුවෙකු වන නිපුනක ෆොන්සේකාගේ නායකත්වය යටතේ තරග වදිනු ඇත.ශී‍්‍ර ලංකාවේ ප‍්‍රමුඛතම සන්නිවේදන ජාලය වන ඩයලොග් ආසිආටා පීඑල්සී මෙම තරගය සඳහා ප‍්‍රධාන අනුග‍්‍රාහක ශක්තිය එකතු කරනු ලබයි.\n\nකුෂාන් සුබසිංහ",
       "URL": "https://divaina.lk/%e0%b7%81%e0%b7%8f%e0%b6%b1%e0%b7%8a%e0%b6%ad-%e0%b6%b4%e0%b7%93%e0%b6%ad%e0%b6%bb-%e0%b7%81%e0%b7%8f%e0%b6%b1%e0%b7%8a%e0%b6%ad-%e0%b6%a2%e0%b7%9d%e0%b7%83%e0%b6%b4%e0%b7%8a-%e0%b6%85%e0%b6%af/",
       "Category": "sports",
       "Parent URL": "https://divaina.lk/category/sports//page/291/"
}