{
       "Source": "divaina",
       "Timestamp": "November 24, 2021",
       "Headline": "චමරිගෙන් ශතකයක්",
       "News Content": "කාන්තා ලෝක කුසලාන තරගාවලියට සුදුසුකම් ලබා ගැනීම සඳහා පැවැත්වෙන සුදුසුකම් ලැබීමේ තරගාවලිය යටතේ නෙදර්ලන්තයට එරෙහි තරගයේදී නායිකා චමරි අතපත්තු ඊයේ 23 වැනිදා ශතකයක් වාර්තා කිරීමට සමත්වූවාය. සිම්බාබ්වේහි හරාරේ පිටියේ පැවැත්වෙන මෙම තරගයේදී චමරිගේ ඉනිම හේතුවෙන් පන්දුවාර 50 අවසනදී කඩුලූ 9 කට ලකුණු 278 ක් රැුස් කිරීමට ශ‍්‍රී ලංකා කණ්ඩායමට අවස්ථාව ලැබිණ.\n\n64 වැනි පන්දුවේදී සිය ශතකය සම්පූර්ණ කරගත් චමරි කැරොලින් ලැන්ග්ගේ පන්දුවක් හමුවේ දැවී යන විට පන්දු 70 කට මුහුණ දී ලකුණු 111 ක් ලබා සිටියේය. හයේ පහර 5 කින් සහ හතරේ පහර 11 කින් සමන්විත වුණු චමරිගේ මෙම ශතකය සිය 6 වැනි ශතකය විය.\n\nහසිනි පෙරේරා සමඟ ඉනිම ඇරැඹි චමරි පළමු කඩුල්ල වෙනුවෙන් ලකුණු 96 ක් එක් කළේ පන්දු 82 ක් පමණක් වැය කරමිනි. එම සම්බන්ධතාව වෙනුවෙන් හසිනිගේ දායකත්වය ලකුණු 26 කි. මැද පෙළින් පන්දුවට පහර දුන් අනුෂ්කා සංජීවනී පන්දු 44 කදී ලකුණු 31 ක් ලබා ගනිමින් චමරිට පසු ඉනිමේ වැඩිම ලකුණු ලාභිනිය බවට පත්වූවාය.\n\nලකුණු සාරාංශය\n\nශ‍්‍රී ලංකා කාන්තා කණ්ඩායම පන්දුවාර 50 කදී කඩුලූ 9 ට ලකුණු 278 යි – (චමරි අතපත්තු 111, හසිනි පෙරේරා 26, ප‍්‍රසාදිනී වීරක්කොඩි 6, ඉමේෂා දුලානි 17, නිලක්ෂි සිල්වා 26, අනුෂ්කා සංජීවනී 31, ඕෂධී රණසිංහ 09, උදේෂිකා ප‍්‍රබෝධනී 11, තාරිකා සෙව්වන්දි 01, අචිනි කුලසූරිය 00, කැරොලින් ලැන්ජ් 64/4, සිල්වර් සීගර් 41/2, හීතර් සීගර්ස් 64/1, අයිරිස් ස්විලිංග් 53/1",
       "URL": "https://divaina.lk/%e0%b6%a0%e0%b6%b8%e0%b6%bb%e0%b7%92%e0%b6%9c%e0%b7%99%e0%b6%b1%e0%b7%8a-%e0%b7%81%e0%b6%ad%e0%b6%9a%e0%b6%ba%e0%b6%9a%e0%b7%8a/",
       "Category": "sports",
       "Parent URL": "https://divaina.lk/category/sports//page/301/"
}