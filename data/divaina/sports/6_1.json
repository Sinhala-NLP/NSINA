{
       "Source": "divaina",
       "Timestamp": "September 29, 2023",
       "Headline": "එංගලන්තයේ හා වේල්සයේ පාපන්දු තරගවලදී විනය විරෝධී වැඩ වැඩි වෙලා",
       "News Content": "එංගලන්තයේ හා වේල්සයේ පාපන්දු තරගවලදී විනය විරෝධී ලෙස හැසිරීමේ චෝදනා මත අත්අඩංගුවට පත් වන ක්‍රීඩකයන්ගේ සංඛ්‍යාව වසර නවයකට පසු ශීඝ්‍රයෙන් ඉහළ ගොස් ඇති බව එම රටවල පාපන්දු බලධාරීහු පවසති.\n\nවසර 2022-23 සමයේ පාපන්දු තරගවලදී විනය විරෝධී ක්‍රියා සම්බන්ධයෙන් අත්අඩංගුවට ගැනීම් 2264 ක් සිදුව ඇති අතර එම සංඛ්‍යාව 2013-14 කාලසීමාවට පසුව අත්අඩංගුවට පත් වූ වැඩිම ක්‍රීඩකයන් සංඛ්‍යාව බව බලධාරීහු කියා සිටිති. මෙම 2022-23 සමයේ සිදුව ඇති අත්අඩංගුවට පත් වීම් සංඛ්‍යාව එයට පෙර සමයේ වාර්තා වූ අත්අඩංගුවට පත් වීම් සංඛ්‍යාවට වඩා 66 කින් වැඩි වී ඇතැයි වාර්තා වී තිබේ.\n\n2022-23 කාලයේ සිදු වූ පාපන්දු ක්‍රීඩාව සම්බන්ධ අත්අඩංගුවට ගැනීම්වලින් 200ක් “ඒ” කාණ්ඩයට අයත් මත්ද්‍රව්‍ය ළඟ තබා ගැනීමේ චෝදනා සම්බන්ධ අත්අඩංගුවට ගැනීම් බව පැවැසේ.\n\nඒමන්ති මාරඹේ",
       "URL": "https://divaina.lk/%e0%b6%91%e0%b6%82%e0%b6%9c%e0%b6%bd%e0%b6%b1%e0%b7%8a%e0%b6%ad%e0%b6%ba%e0%b7%9a-%e0%b7%84%e0%b7%8f-%e0%b7%80%e0%b7%9a%e0%b6%bd%e0%b7%8a%e0%b7%83%e0%b6%ba%e0%b7%9a-%e0%b6%b4%e0%b7%8f%e0%b6%b4/",
       "Category": "sports",
       "Parent URL": "https://divaina.lk/category/sports//page/6/"
}