{
       "Source": "divaina",
       "Timestamp": "November 18, 2022",
       "Headline": "ධනුෂ්කට ඇප ලැබේ : කොන්දේසි කිහිපයක් පැනවේ",
       "News Content": "ඔස්‌ට්‍රේලියාවේ දී ලිංගික අපචාර චෝදනා මත අත්අඩංගුවට පත් වූ ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකට ඇප කොන්දේසි කිහිපයක් සහ ඔස්‌ට්‍රේලියානු ඩොලර් 150000ක පුද්ගලික ඇපයක් මත ඇප ලබාදීමට සිඩ්නි අධිකරණය ඊයේ (17 වැනිදා) කටයුතු කර ඇත.\n\nඅත්අඩංගුවට පත්වී දින එකොළහකට පසුව ධනුෂ්කට මෙසේ ඇප ලබාදීමට ඔස්‌ට්‍රේලියාවේ නිව් සවුත් වේල්ස් හි පිහිටි සිඩ්නි ‘ඩවුනින් සෙන්ටර්’ අධිකරණයේ දී කටයුතු සිදුකර තිබේ.\n\nඑම ඇප කොන්දේසි අතර ධනුෂ්ක සෑම දිනකම පොලිසියට වාර්තා කළ යුතු අතර ඔහුට රාත්‍රි 9.00 සිට උදෑසන 6.00 දක්වා ගමන් බිමන් තහනම් වේ.\n\nඑමෙන්ම ධනුෂ්ක අදාළ පැමිණිලිකාරිය හමුවූ බව කියන ටින්ඩර් ඇප් ආදී වෙනත් ඩේටින්ග් ඇප් භාවිතය ද ඔහුට තහනම් කර ඇත.\n\nතවද පැමිණිලිකරු හා සම්බන්ධ වීමට ධනුෂ්කට තහනම් වේ.\n\nකුෂාන් සුබසිංහ",
       "URL": "https://divaina.lk/%e0%b6%b0%e0%b6%b1%e0%b7%94%e0%b7%82%e0%b7%8a%e0%b6%9a%e0%b6%a7-%e0%b6%87%e0%b6%b4-%e0%b6%bd%e0%b7%90%e0%b6%b6%e0%b7%9a-%e0%b6%9a%e0%b7%9c%e0%b6%b1%e0%b7%8a%e0%b6%af%e0%b7%9a%e0%b7%83%e0%b7%92/",
       "Category": "sports",
       "Parent URL": "https://divaina.lk/category/sports//page/145/"
}