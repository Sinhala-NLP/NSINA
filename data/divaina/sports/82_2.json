{
       "Source": "divaina",
       "Timestamp": "April 22, 2023",
       "Headline": "මධ්‍යම ආසියා කාන්තා වොලිබෝල් තරගාවලිය ලබන මස 22 වැනිදා සිට",
       "News Content": "මධ්‍යම ආසියා කාන්තා අභියෝග වොලිබෝල් තරගාවලිය මැයි මස 22 වැනිදා ශ්‍රී ලංකාව සහ උස්බෙකිස්තනය අතර තරගයෙන් ආරම්භ වීමට නියමිතය.\n\nඅදාළ තරගාවලිය සඳහා ආසියානු කලාපයේ රටවල් 8ක් තරග වැදීමට නියමිතව ඇත.\n\nශ්‍රී ලංකාවේ එහිදී ”බී” කාණ්ඩය යටතේ තරග වැදීමට නියමිත අතර උස්බෙකිස්තානය, මාලදිවයින සහ කසකස්තානය ඊට අයත් සෙසු රටවල් වෙයි.\n\n”ඒ” කාණ්ඩය යටතේ නේපාලය, කිරිගිස්තානය, බංග්ලාදේශය සහ ඉන්දියාව තරග වදී.\n\nමධ්‍යම ආසියානු වොලිබෝල් සංගමය සහ නේපාල වොලිබෝල් සම්මේලනය ඒකාබද්ධව ක්‍රියාත්මක කෙරෙන මෙම තරගාවලිය මැයි මස 22 සිට 28 දක්වා නේපාලයේ කත්මණ්ඩු නුවරදී පැවැත්වීමට විධිවිධාන යොදා තිබේ..\n\nඅදාළ තරගාවලිය නියෝජනය කරන ශ්‍රී ලංකා කණ්ඩායම තෝරා ගැනීමේ පුහුණු සංචිතය දැන් ක්‍රියාත්මක වන අතර අප්‍රේල් 30 දාට පෙර එම අවසන් දොළොස් දෙනාගේ සංචිතය තෝරා ගැනීමට නියමිත වේ.\n\nකුෂාන් සුබසිංහ",
       "URL": "https://divaina.lk/%e0%b6%b8%e0%b6%b0%e0%b7%8a%e0%b6%ba%e0%b6%b8-%e0%b6%86%e0%b7%83%e0%b7%92%e0%b6%ba%e0%b7%8f-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b7%80%e0%b7%9c%e0%b6%bd%e0%b7%92/",
       "Category": "sports",
       "Parent URL": "https://divaina.lk/category/sports//page/82/"
}