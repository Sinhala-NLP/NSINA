{
       "Source": "divaina",
       "Timestamp": "September 14, 2021",
       "Headline": "සුසන්තිකාට කොරෝනා ආසාදනය වෙයි",
       "News Content": "ඔලිම්පික් රිදී පදක්කම්ලාභී සහ ශ‍්‍රී ලංකාවේ හිටපු සුපිරි ධාවන ශූරී සුසන්තිකා ජයසිංහ මහත්මියට කොරෝනා වෛරසය ආසාදනය වී ඇතැයි ආරංචි මාර්ග වලින් වාර්තා වේ.ඇයගේ පවුලේ ආරංචි මාර්ග සඳහන් කරන ආකාරයට ඇය ඊයේ රෝහල්ගත වීමට සූදානම්ව සිටියාය.යම් අසනීප තත්ත්වයක් හේතුවෙන් සිදුකළ පී. සී. ආර්. පරීක්‍ෂණයකින් අනතුරුව ඇයට කොරෝනා ආසාදනය වී ඇතැයි තහවුරු කර ගෙන ඇත.එසේම ඇයගේ දරුවන් දෙදෙනාටද කොරෝනා ආසාදනය වී ඇතැයි හඳුනාගෙන තිබේ.ක‍්‍රීඩාවට සමුදීමෙන් පසු මලල ක‍්‍රීඩා උපදේශිකාවක් ලෙසද කටයුතු කළ සුසන්තිකා ජයසිංහ මේ වන විට 47 හැවිරිදි වියේ පසු වන්නීය.ඔස්ටේ‍්‍රලියාවේ සිඞ්නි නුවර 2000 වසරේ පැවැති ඔලිම්පික් උළෙලේදී මීටර් 200 ඉසව්වෙන් රිදී පදක්කම ජයග‍්‍රහණය කළ සුසන්තිකා ලෝක ශූරතා පදක්කම් දෙකක්ද ජයග‍්‍රහණය කර තිබුණි.කසුන් රණවීර",
       "URL": "https://divaina.lk/%e0%b7%83%e0%b7%94%e0%b7%83%e0%b6%b1%e0%b7%8a%e0%b6%ad%e0%b7%92%e0%b6%9a%e0%b7%8f%e0%b6%a7-%e0%b6%9a%e0%b7%9c%e0%b6%bb%e0%b7%9d%e0%b6%b1%e0%b7%8f-%e0%b6%86%e0%b7%83%e0%b7%8f%e0%b6%af%e0%b6%b1%e0%b6%ba/",
       "Category": "sports",
       "Parent URL": "https://divaina.lk/category/sports//page/339/"
}