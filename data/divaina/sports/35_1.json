{
       "Source": "divaina",
       "Timestamp": "July 29, 2023",
       "Headline": "දුනුමඩලාව මවුන්ටන් පාපැදි තරගාවලිය අද",
       "News Content": "මහනුවර මහ නගර සභාව, ත්‍රිත්ව විදුහල් පා පැදි සංගමය හා මහනුවර පාපැදි සාමාජය එක්ව සංවිධානය කරන මවුන්ටන් පා පැදි තරගය අද (29 වැනිදා) පැවැත්වේ.\n\nඅවුරුදු 13 න් පහළ 16 න් පහළ 18 න් පහළ 20 න් පහළ වයස් කාණ්ඩ යටතේ සහ විවෘත (පිරිමි සහ කාන්තා) තරග මේ යටතේ ක්‍රියාත්මක කෙරෙන බව මහනුවර පාපැදි සමාජය වෙනුවෙන් එහි සභාපති ධම්මික බඹරදෙණිය මහතා අනාවරණය කළේය.\n\nමීට අමතරව අවුරුදු 50 න් ඉහළ වැඩිහිටි ඉසව්වක් ද ඇතුළත් කර තිබේ.\n\nඓතිහාසික මහනුවර දුනුමඩලාව රක්ෂිතය තුළ විශේෂයෙන්ම සැකසූ ධාවන පථයක් ආශ්‍රිතව මෙවර තරගය පැවැත්වේ. සහභාගී වන සියලුම තරග කරුවන් සඳහා සහතික පත්‍රයක් සමගින් සමරු තිළිණයක් හා 01. 02 සහ 03 ස්ථාන සඳහා කුසලාන සමග මුදල් ත්‍යාග ප්‍රදානය කෙරේ.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%af%e0%b7%94%e0%b6%b1%e0%b7%94%e0%b6%b8%e0%b6%a9%e0%b6%bd%e0%b7%8f%e0%b7%80-%e0%b6%b8%e0%b7%80%e0%b7%94%e0%b6%b1%e0%b7%8a%e0%b6%a7%e0%b6%b1%e0%b7%8a-%e0%b6%b4%e0%b7%8f%e0%b6%b4%e0%b7%90%e0%b6%af/",
       "Category": "sports",
       "Parent URL": "https://divaina.lk/category/sports//page/35/"
}