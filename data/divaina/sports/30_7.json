{
       "Source": "divaina",
       "Timestamp": "August 8, 2023",
       "Headline": "දැල්පන්දු ලෝක කුසලාන ඔස්ටේ්‍රලියාවට",
       "News Content": "දැල්පන්දු ලෝක කුසලාන තරගාවලියේ ශූරතාවය 12 වැනි වරටත් හිමි කර ගැනීමට ඔස්ටේ්‍රලියා කණ්ඩායම සමත් වූයේය.\n\nඑංගලන්තය සමග පැවති අවසන් මහා තරගයේදී ලකුණු 61-45 ක ජයග්‍රහණයක් ලබමින් ඔස්ටේ්‍රලියාව එම ශූරතාවයට හිමිකම් කීය.\n\nදකුණු අප්‍රිකාවේ කේප්ටවුන් නුවරදී පැවති එම මහා තරගයේ කාර්තු හතරෙහි අවසන් ලකුණු තත්ත්වය 13-13ක්, 14-10ක්, 19-13ක් සහ 15-09ක් වශයෙන් ඔස්ටේ්‍රලියාව ඉදිරියට පැමිණියේය.\n\nඒ අනුව රිදී පදක්කම එංගලන්තයට හිමි වූ අතර තරගාවලියේ දක්ෂතම ක්‍රීඩිකාවට හිමි සම්මානය ද එංගලන්තයේ හෙලන් හොස්බි ට හිමි වූවාය.\n\nඅවසන් වරට ශූරයන් වූ නවසීලන්තය 04 වෙනි ස්ථානයට පත්වූ අතර ජැමෙයිකව ලෝකඩ පදක්කම හිමිකර ගත්තේය.\n\nතරගාවලියේ 05 වැනි ස්ථානය උගන්ඩාවට ද, 06 වැනි ස්ථානය දකුණු අප්‍රිකාවට ද, 07 වැනි ස්ථානය මලාවි රාජ්‍යයට ද, 08 වැනි ස්ථානය ටොන්ගා රාජ්‍යයට ද හිමි වූයේය.\n\nඑක් තරගයක් පමණක් ජයගත් ශ්‍රී ලංකාව තරගාවලියේ අවසාන ස්ථානය වූ 16 වෙනි තැනට පත් විය.",
       "URL": "https://divaina.lk/%e0%b6%af%e0%b7%90%e0%b6%bd%e0%b7%8a%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%94%e0%b7%83%e0%b7%8a/",
       "Category": "sports",
       "Parent URL": "https://divaina.lk/category/sports//page/30/"
}