{
       "Source": "divaina",
       "Timestamp": "December 31, 2021",
       "Headline": "බ්ලූ ස්ටාර්ස් – ඩිෆෙන්ඩර්ස්ට තරු පෙන්වයි",
       "News Content": "ශ‍්‍රී ලංකා සුපර් ලීග් පාපන්දු තරගාවලිය යටතේ ඊයේ (30) සවස කොළඹ සුගතදාස ක‍්‍රීඩාංගනයේදී පැවති ඩිෆෙන්ඩර්ස් සමාජය සහ කළුතර බ්ලූ ස්ටාර්ස් සමාජය අතර තරගයෙන් ගෝල් 03 – 01 ක ජයග‍්‍රහණයක් සටහන් කර ගැනීමට බ්ලූ ස්ටාර්ස් සමාජය නියෝජනය කළ ක‍්‍රීඩකයෝ සමත් වූහ.\n\nප‍්‍රථම භාගය නිමා වන විට ගෝල් 01 – 01 ක් ලෙස වාර්තා කර ගනිමින් දෙපිලම සම දක්ෂතා ප‍්‍රදර්ශනය කළත් දෙවන භාගය ආරම්භයේ සිටම සංවිධානාත්මක ක‍්‍රීඩා රටාවක නිරත වෙමින් විශිෂ්ට අවසානයක් කරා ගමන් ගැනීමට කළුතර ක‍්‍රීඩකයින්ට හැකි වීම කැපී පෙනුණි. ඒ වන විට ගෝල් තත්ත්වය 03 – 01 ක් ලෙස සටහන් විය.\n\nබ්ලූ ස්ටාර්ස් ජයග‍්‍රහණය සනාථ කළ ෂෙනාල් සංදේශ් (02) සහ අරපාදේ ජෙරී (01) බැගින් ගෝල් රැුස් කළ අතර පරාජිත පිලේ එකම ගෝලය සජිත් කුමාර මෙන්ඩිස් ගේ පාදයෙන් සටහන් වුණි.\n\nමෙම තරගය තරංග පුෂ්පකුමාර මහතා විසින් විනිශ්චය කරන ලදී.\n\nමේ අතරවාරයේ පෙරේදා (29) රාත‍්‍රියේ පැවති කොළඹ රිනවුන් සමාජය සහ වෙන්නප්පුව නිව් යංග්ස් සමාජ අතර තරගයෙන් ගෝල් 02 – 01 ක තියුණු ජයග‍්‍රහණයක් සටහන් කර ගැනීමට රිනවුන් පිලට හැකි විය. තරගයේ පළමු භාගය තුළ දෙපිලටම ගෝල් වාර්තා කර ගැනීමට නොහැකි වීම කැපී පෙනුණු නමුත් දෙවන භාගයේ දී ගෝල් 02 -01 ක ජයග‍්‍රහණයක් සටහන් කර ගැනීමට රිනවුන් ක‍්‍රීඩකයෝ සමත් වූහ.\n\nරිනවුන් ජයග‍්‍රහණය වෙනුවෙන් ආක‍්‍රමණශීලී ක‍්‍රීඩා රටාවක නිරත වූ ඩිලාන් මධුශංඛ (01) ජූඞ් සුපුන් (01) බැගින් ගෝල් වාර්තා කර ගත් අතර පරාජිත පිලේ එකම ගෝලය මොහොමඞ් මූෂීකාන් සටහන් කළේය.\n\nමොහොමඞ් ජෆ්රාන් මහතා විසින් මෙම තරගය විනිශ්චය කරන ලදී.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%b6%e0%b7%8a%e0%b6%bd%e0%b7%96-%e0%b7%83%e0%b7%8a%e0%b6%a7%e0%b7%8f%e0%b6%bb%e0%b7%8a%e0%b7%83%e0%b7%8a-%e0%b6%a9%e0%b7%92%e0%b7%86%e0%b7%99%e0%b6%b1%e0%b7%8a%e0%b6%a9%e0%b6%bb%e0%b7%8a/",
       "Category": "sports",
       "Parent URL": "https://divaina.lk/category/sports//page/284/"
}