{
       "Source": "divaina",
       "Timestamp": "June 27, 2023",
       "Headline": "සමස්ත ශූරතාවය මාරිස්ටෙලා සහ වලල ඒ. රත්නායක විදුහල් දිනා ගනී – පාසල් සහාය දිවීමේ තරගාවලිය",
       "News Content": "කොළඹ සුගතදාස ක්‍රීඩාංගණයේදී ක්‍රියාත්මක කෙරුනු “ශ්‍රීමත් ජෝන් ටාබට් අභියෝග කුසලාන” පාසල් සහාය දිවීමේ තරගාවලියේ සමස්ත පිරිමි ශූරතාව දිනා ගැනීමට මීගමුව මාරිස්ටෙලා විදුහල (ලකුණු 95) නියෝජනය කළ ක්‍රීඩකයෝ සමත් වූහ.\n\nඑකී අනුශූරතාව මහනුවර ත්‍රිත්ව විදුහල (ලකුණු 60) ට හිමි වූ අතර තෙවන ස්ථානය කොටහේන ශාන්ත බෙනඩික්ට් විදුහල (ලකුණු 56) සතු විය.\n\nසමාරම්භක සහාය දිවීමේ තරගාවලියේ සමස්ත බාලිකා ශූරතාව ලකුණු 113 ක් රැස්කර ගනිමින් වලල ඒ. රත්නායක මධ්‍ය මහා විදුහල දිනා ගත්තේය.\n\nඑකී අනුශූරතාව වත්තල ලයිසියම් විදුහල (ලකුණු 90 ) ට හිමි වූ අතර තෙවන ස්ථානය අඹගමුව මධ්‍ය මහා විදුහල (ලකුණු 62) සතු විය. දිවයිනේ සෑම දිස්ත්‍රික්කයක්ම නියෝජනය වන පරිදි පාසල් 400 කට ආසන්න ප්‍රමාණයක් සමාරම්භක “ශ්‍රීමත් ජෝන් ටාබට් අභියෝග කුසලාන” පාසල් සහාය දිවීමේ තරගාවලියට එක්ව සිටීම කැපී පෙණුනි. ඒ ඒ වයස් සීමාවන් හි ශූරතාව (01), අනුශූරතාව (02) සහ දෙවන අනුශූරතාව (03) දිනා ගන්නා ලද පාසල් පහත දැක්වේ. සිලෝන් බිස්කට් සමාගමේ “රිට්ස්බරි” අනුග්‍රාහක ශක්තිය ඇතිව මෙම තරගාවලිය සංවිධානය කෙරිණි.\n\nඅවුරුදු 12 න් පහළ බාලක\n\nඅවුරුදු 12 න් පහළ බාලිකා\n\nඅවුරුදු 14 න් පහළ බාලක\n\nඅවුරුදු 14 න් පහළ බාලිකා\n\n2.මීගමුව ආවේ මරියා කන්‍යාරාමය\n\n3.හලාවත ආනන්ද ජාතික පාසල\n\nඅවුරුදු 16 න් පහළ බාලක\n\nඅවුරුදු 16 න් පහළ බාලිකා\n\nඅවුරුදු 18 න් පහළ බාලක\n\nඅවුරුදු 18 න් පහළ බාලිකා\n\nඅවුරුදු 20 න් පහළ බාලක\n\nඅවුරුදු 20 න් පහළ බාලිකා",
       "URL": "https://divaina.lk/%e0%b7%83%e0%b6%b8%e0%b7%83%e0%b7%8a%e0%b6%ad-%e0%b7%81%e0%b7%96%e0%b6%bb%e0%b6%ad%e0%b7%8f%e0%b7%80%e0%b6%ba-%e0%b6%b8%e0%b7%8f%e0%b6%bb%e0%b7%92%e0%b7%83%e0%b7%8a%e0%b6%a7%e0%b7%99%e0%b6%bd%e0%b7%8f/",
       "Category": "sports",
       "Parent URL": "https://divaina.lk/category/sports//page/52/"
}