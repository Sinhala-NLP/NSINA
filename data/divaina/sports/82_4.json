{
       "Source": "divaina",
       "Timestamp": "April 21, 2023",
       "Headline": "ක්‍රීඩා අධ්‍යක්ෂ ජනරාල්ගෙන් නීතිපති උපදෙස් අනුව සංගම්වලට නව උපදෙස් මාලාවක්",
       "News Content": "ක්‍රීඩා හා යෞවන කටයුතු ඇමැති රොෂාන් රණසිංහ මහතා විසින් ගැසට් කරනු ලැබූ ක්‍රීඩා පනතේ නව සංශෝධනවලට අනුව ඉදිරි නිලවරණ පැවැත්විය යුතු බව වැඩබලන ක්‍රීඩා අධ්‍යක්ෂ ජනරාල් අනුර මුතුමාල මහතා ශ්‍රී ලංකා ක්‍රිකට් ආයතනයට සහ ශ්‍රී ලංකා මලල ක්‍රීඩා සංගමයට හැර සෙසු සියලු ක්‍රීඩා සංගම්වලට ලිඛිතව දැනුම් දී ඇත.\n\nපසුගිය වසරේ දෙසැම්බර් මාසයේදී නිකුත් කළ ක්‍රීඩා පනතේ නව සංශෝධන සම්බන්ධව නීතිපතිවරයාගේ උපදෙස් මත වැඩබලන ක්‍රීඩා අධ්‍යක්ෂවරයා විසින් මෙම නියෝගය සිදු කරනු ලැබ ඇත.\n\nඑම සංශෝධන ඇතුළත් ගැසට් පත්‍රය සම්බන්ධව අභියාචනාධිකරණය විසින් නිකුත් කර ඇති අතුරු නියෝගය ශ්‍රී ලංකා ක්‍රිකට් ආයතනයට සහ ශ්‍රී ලංකා මලල ක්‍රීඩා සංගමයට පමණක් බලපාන බැවින් එම සංගම් දෙක හැර සෙසු සියලු ක්‍රීඩා සංගම් ක්‍රීඩා පනතේ නව සංශෝධනවලට අනුව නිලවරණය පැවැත්විය යුතු බව එම නිවේදනයේ වැඩිදුරටත් සඳහන් වේග ක්‍රීඩා පනතේ නව සංශෝධන අනුව ක්‍රීඩා සංගම් සභාපතිවරයකුට අවුරුදු 2 බැගින් දෙවතාවකට වඩා තනතුරට පත්විය නොහැකග ක්‍රීඩා සංගමයක භාණ්ඩාගාරික තනතුරට පත්වන පුද්ගලයන් වරලත් ගණකාධිකරණ සුදුසුකම් සපුරා තිබිය යුතුයග සියලු අපේක්ෂකයන්ගේ වයස් සීමාව අවුරුදු 70ට සීමා කර ඇතග එමෙන්ම ද්විත්ව පුරවැසියන්ට නිලතල දැරීම තහනම් කර ඇත.",
       "URL": "https://divaina.lk/%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b6%85%e0%b6%b0%e0%b7%8a%e0%b6%ba%e0%b6%9a%e0%b7%8a%e0%b7%82-%e0%b6%a2%e0%b6%b1%e0%b6%bb%e0%b7%8f%e0%b6%bd%e0%b7%8a%e0%b6%9c/",
       "Category": "sports",
       "Parent URL": "https://divaina.lk/category/sports//page/82/"
}