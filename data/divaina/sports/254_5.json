{
       "Source": "divaina",
       "Timestamp": "March 3, 2022",
       "Headline": "කෝලිගේ 100 නිසා ශ‍්‍රී ලංකා – ඉන්දියා ටෙස්ට් තරගය බලන්න සියයට 50කට අවසර",
       "News Content": "එළැඹෙන ඉන්දීය – ශී‍්‍ර ලංකා පළමු ටෙස්ට් තරගය නැරඹීම සඳහා සියයට 50ක ධාරිතාවකින් යුත් පේ‍්‍රක්ෂක පිරිසකට අවසර දීමට ඉන්දීය කි‍්‍රකට් පාලක මණ්ඩලය තීරණය කර තිබේ. මෙම තරගය ඉන්දීය සුපිරි කී‍්‍රඩක විරාත් කෝලිගේ 100 වැනි ජාත්‍යන්තර ටෙස්ට් තරගය වීම හේතුවෙන් පේ‍්‍රක්ෂක ජනතාවට මෙම අවස්ථාව ලබා දීමට පියවරගෙන තිබේ.සංචාරක ශී‍්‍ර ලංකා කණ්ඩායම සහ ඉන්දීය කණ්ඩායම අතර පළමු ටෙස්ට් තරගය ලබන 04 වැනිදා මොහාලි කී‍්‍රඩාංගණයේදී පැවැත්වේ. කොරෝනා වසංගත තත්ත්වය හේතුවෙන් මෙම තරගාවලියම පේ‍්‍රක්ෂකයින්ට සම්පූර්ණයෙන්ම තහනම් කිරීමට පළමුවෙන් තීරණය කර තිබිණි. කෙසේ වෙතත් කෝලි ඇතුළු පිරිස පුහුණු දැල තුළදී පුහුණුවීම් සිදුකරන අයුරු නැරඹීමට දිගින් දිගටම පේ‍්‍රක්ෂකයන් පැමිණීම හේතුවෙන් තරගය නැරඹීමට සියයට 50කට අවසර දීමට ඉන්දීය කි‍්‍රකට් පාලක මණ්ඩලයේ අනුමැතිය හිමි වී තිබේ.ඉන්දියාව වෙනුවෙන් මේ වනවිට ජාත්‍යන්තර ටෙස්ට් තරග 99ක් කී‍්‍රඩා කර ඇති විරාත් කෝලි එහිදී ඉනිම් 168කදී ශතක 27ක් සහ අර්ධ ශතක 28ක් සමගින් මුළු ලකුණු 7962ක් ලබාගෙන තිබේ.",
       "URL": "https://divaina.lk/%e0%b6%9a%e0%b7%9d%e0%b6%bd%e0%b7%92%e0%b6%9c%e0%b7%9a-100-%e0%b6%b1%e0%b7%92%e0%b7%83%e0%b7%8f-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%89/",
       "Category": "sports",
       "Parent URL": "https://divaina.lk/category/sports//page/254/"
}