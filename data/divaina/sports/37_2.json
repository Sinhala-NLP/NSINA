{
       "Source": "divaina",
       "Timestamp": "July 25, 2023",
       "Headline": "සත්කාරකයන්ගේ සිහින වැස්සෙන් බොඳ වේ",
       "News Content": "තරගයේ අවසන් දිනය සම්පූර්ණයෙන්මත්, සිව්වැනි දිනයේ පන්දුවාර 60ක් ද වර්ෂාව හේතුවෙන් අපතේ ගිය අළු බඳුන ටෙස්ට් ක්‍රිකට් තරගාවලියේ සිව්වැනි තරගය පෙරේදා ජය පරාජයෙන් තොරව අවසන් විය.\n\nඒ සමගම සත්කාරක එංගලන්තයට අළු බඳුන ශුරතාව දිනා ගැනීමේ බලාපොරොත්තු අහිමිව ගිය අතර පසුගිය වර ශූරයන් වූ ඔස්ටේ්‍රලියාවට යළි එහි ශූරතාවය හිමිවිය.\n\nමේ වනවිට ඔස්ටේ්‍රලියාව තරග 2-1 ක් ලෙස අළු බඳුන තරගාවලියේ පෙරමුණ හිමි කර ගැනීමට සමත්ව සිටින අතර ලබන 27 වෙනිදා ඇරඹෙන අවසන් ටෙස්ට් තරගයේ ජයග්‍රහණය සත්කාරක එංගලන්තයට හිමි වුවද තරගාවලිය 2-2ක් ලෙස සමව අවසන් වන නිසා පසුගිය වර ශූරයන් වෙත කුසලාන හිමි වේ.\n\nමෙම තරගයේ සිය දෙවැනි ඉනිම ක්‍රීඩා කරමින් සිටි ඔස්ටේ්‍රලියාව කඩුලු 5 ක් දැවී ලකුණු 214 ක් ලබා ඉනිමක පරාජයෙන් ගැලවීම සඳහා තවත් ලකුණු 61 ක් අවශ්‍යව තිබියදී වර්ෂාව විසින් එංගලන්ත බලාපොරොත්තු සිඳ දමන ලදී.\n\nලකුණු සාරාංශය\n\nඔස්ටේ්‍රලියාව පළමු ඉනිම 317/10එංගලන්තය පළමු ඉනිම 592/10ඔස්ටේ්‍රලියාව දෙවෙනි ඉනිම 214/5",
       "URL": "https://divaina.lk/%e0%b7%83%e0%b6%ad%e0%b7%8a%e0%b6%9a%e0%b7%8f%e0%b6%bb%e0%b6%9a%e0%b6%ba%e0%b6%b1%e0%b7%8a%e0%b6%9c%e0%b7%9a-%e0%b7%83%e0%b7%92%e0%b7%84%e0%b7%92%e0%b6%b1-%e0%b7%80%e0%b7%90%e0%b7%83%e0%b7%8a%e0%b7%83/",
       "Category": "sports",
       "Parent URL": "https://divaina.lk/category/sports//page/37/"
}