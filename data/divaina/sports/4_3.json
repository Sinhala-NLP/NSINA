{
       "Source": "divaina",
       "Timestamp": "October 2, 2023",
       "Headline": "ආසියානු කෙළිබිමේ මලල ක්‍රීඩා පැතුම් බොඳ වේ",
       "News Content": "ආසියානු ක්‍රීඩා උළෙලේ මලල ක්‍රීඩා අංශයේ ශ්‍රී ලංකවේ ප්‍රධාන බලාපොරොත්තුවක් වූ ගයන්තිකා අබේරත්න මීටර් 1500 ඉසව්වේ දී ඊයේ (01 වැනිදා) සිව්වැනි ස්ථානයට පත් වූවාය.\n\nඑහිදී ඇය විසින් වාර්තා කරන ලද කාලය විනාඩි 4.18.77 ක් ලෙස සටහන් වූවාය.එමෙන්ම තවත් පදක්කම් බලාපොරොත්තු ලෙස තරගාවලියට එක් වූ කාලිංග කුමාරගේ, අරුණ දර්ශන සහ නදීෂා රාමනායක ද පෙරේදා දිනයේ සිය අවසන් තරගවලින් පරාජයට පත් වූහ.\n\nමීටර් 400 පිරිමි සහ කාන්තා අවසන් තරගයට සහභාගි වූ ඔවුන් තිදෙනාටද කිසිදු පදක්කමක් දිනා ගැනීමට නොහැකි විය.\n\n(මීටර් 400 පිරිමි අවසන් තරගයේ දී අරුණ දර්ශන තත් 46.09 කින් නිමකොට 6 වැනි ස්ථානය ද කාලිංග කුමාරගේ තත් 46.22. කින් තරගය නිම කොට 7 වැනි ස්ථානය ද හිමිකර ගත්හ. මීටර් 400 කාන්තා ධාවන තරගයට එක් වූ නදීෂා රාමනායක එම තරගය තත් 52.67 කින් නිම කොට 5 වැනි ස්ථානය ද හිමිකර ගත්තාය. මේ අතර ඊයේ මීටර් 200 මූලික තරගයට ඉදිරිපත් වූ රුමේෂිකා රත්නායක දෙවන අදියරට සුදුසුකම් ලබා ලබාගැනීමට අසමත් වූවා ය.",
       "URL": "https://divaina.lk/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%9a%e0%b7%99%e0%b7%85%e0%b7%92%e0%b6%b6%e0%b7%92%e0%b6%b8%e0%b7%9a-%e0%b6%b8%e0%b6%bd%e0%b6%bd-%e0%b6%9a%e0%b7%8a/",
       "Category": "sports",
       "Parent URL": "https://divaina.lk/category/sports//page/4/"
}