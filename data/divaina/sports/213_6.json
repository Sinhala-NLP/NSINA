{
       "Source": "divaina",
       "Timestamp": "June 3, 2022",
       "Headline": "යුක්‍රේනය පාපන්දු අවසාන තරගාවලියට පියවරක් පිටුපසින්",
       "News Content": "පාපන්දු ලෝක කුසලාන තරගාවලියට සුදුසුකම් ලැබීමේ තරගාවලිය යටතේ යුක්‍රේනය සහ ස්කොට්ලන්තය අතර ඊයේ පැවති තරගයෙන් ගෝල 3-1ක ජයග්‍රහණයක් ලබාගැනීමට යුක්‍රේන කණ්ඩායම සමත් විය.\n\nඑම ජයග්‍රහණයත් සමග පාපන්දු ලෝක කුසලාන අවසන් තරගාවලියට සුදුසුකම් ලැබීම සඳහා යුක්‍රේනයට අවශ්‍යව තිබෙන්නේ තවත් එක් තරග ජයග්‍රහණයක් පමණක් වන අතර එම තරගය අනිද්දා (05 වැනිදා) වේල්ස් කණ්ඩායමට එරෙහිව පැවැත්වේ.\n\nරුසියානු යුද්ධයෙන් පීඩා විඳින යුක්‍රේන ජාතිකයන් මෙම ජයග්‍රහණයෙන් සතුටට පත්වූ බව විදෙස් ආරංචි මාර්ග සඳහන් කරයි.",
       "URL": "https://divaina.lk/%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1%e0%b6%ba-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%85%e0%b7%80%e0%b7%83%e0%b7%8f%e0%b6%b1/",
       "Category": "sports",
       "Parent URL": "https://divaina.lk/category/sports//page/213/"
}