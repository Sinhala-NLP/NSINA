{
       "Source": "divaina",
       "Timestamp": "December 19, 2022",
       "Headline": "ඉන්දියාවට දැවැන්ත ජයක්",
       "News Content": "බංග්ලාදේශය සහ ඉන්දියාව අතර බංග්ලාදේශයේ චිතගොන් හි පැවති පළමු ටෙස්ට් තරගය ලකුණු 189 කින් ජයග්‍රහණය කිරීමට සංචාරක ඉන්දියානු ක්‍රීඩකයෝ ඊයේ (18 වැනිදා) සමත් වූහ.\n\nජයග්‍රහණය සඳහා ලකුණු 513 ක ඉලක්කයක් හඹා ගිය බංග්ලාදේශ ඉනිම ලකුණු 324කට සීමා කිරීමට අක්සාර් ෆටෙල් සහ කුල්දීප් යාදව් ප්‍රමුඛ ඉන්දියානු පන්දු යවන්නෝ ක්‍රියා කළහ. පළමු ඉනිමේ කඩුලු 5ක් සහ දෙවෙනි ඉනිමේ කඩුලු 3ක් දවාගත් කුල්දීප් යාදව් තරගයේ වීරයා සම්මානය දිනා ගත්තේය.\n\nලකුණු සාරාංශය\n\nඉන්දියා පළමු ඉනිම 404, දෙවෙනි ඉනිම 258/2\n\nබංග්ලාදේශය පළමු ඉනිම 150, දෙවැනි ඉනිම 324",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b6%a7-%e0%b6%af%e0%b7%90%e0%b7%80%e0%b7%90%e0%b6%b1%e0%b7%8a%e0%b6%ad-%e0%b6%a2%e0%b6%ba%e0%b6%9a%e0%b7%8a/",
       "Category": "sports",
       "Parent URL": "https://divaina.lk/category/sports//page/130/"
}