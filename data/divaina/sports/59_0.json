{
       "Source": "divaina",
       "Timestamp": "June 12, 2023",
       "Headline": "යොවුන් දැල්පන්දු ක්‍රීඩිකාවෝ සත්කාරකයන් පරදවති",
       "News Content": "වයස අවුරුදු 21 න් පහළ ආසියානු කුසලාන දැල්පන්දු තරගාවලියේ තමන් සහභාගි වූ පළමු තරගයෙන්ම විශිෂ්ඨ ජයග්‍රහණයක් වාර්තා කිරීමට ශ්‍රී ලංකා ක්‍රීඩිකාවෝ ඊයේ (11 වැනිදා) සමත් වූහ.\n\nසත්කාරක දකුණු කොරියා කණ්ඩායම සමග පැවති එම තරගයේදී ශ්‍රී ලංකාව 94 – 8 ක් ලෙස එම ජය ලැබීය.\n\nශ්‍රී ලංකා කණ්ඩායම පසුගිය 6 වැනිදා එම තරගාවලිය සඳහා පිටත්ව ගිය අතර ඔවුන් සහභාගි වන අනෙක් තරගය අද (12 වැනිදා) බෲනායි කණ්ඩායම සමග පැවැත්වේ.\n\nතරගාවලිය සඳහා කණ්ඩායම් 11 ක් සහභාගි වන අතර ලබන 17 වැනිදා නිමා වීමට නියමිත එම තරගාවලිය 12 වැනි ආසියානු යොවුන් දැල්පන්දු තරගාවලිය ලෙස ක්‍රියාත්මක වේ.",
       "URL": "https://divaina.lk/%e0%b6%ba%e0%b7%9c%e0%b7%80%e0%b7%94%e0%b6%b1%e0%b7%8a-%e0%b6%af%e0%b7%90%e0%b6%bd%e0%b7%8a%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%92/",
       "Category": "sports",
       "Parent URL": "https://divaina.lk/category/sports//page/59/"
}