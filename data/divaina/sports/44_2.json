{
       "Source": "divaina",
       "Timestamp": "July 12, 2023",
       "Headline": "ආසියානු මලල ක්‍රීඩා ශූරතා තරගාවලියේ අපේ 6 දෙනෙක් අද තරග බිමේ",
       "News Content": "තායිලන්තයේ බැංකොක් නුවරදී පැවැත්වෙන 25 වැනි ආසියානු මලල ක්‍රීඩා ශූරතා තරගාවලියේ සමාරම්භක දිනය වන අද (12 වැනිදා) දිනයේ ශ්‍රී ලංකාව නියෝජනය කරමින් ක්‍රීඩකයෝ හය දෙනෙක් තරඟ වැදීමට නියමිතව සිටිති.\n\nතරගාවලිය සඳහා ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 13 දෙනෙකු සහභාගී වන අතර ඒ සඳහා ක්‍රීඩිකාවෝ 08ක් සහ ක්‍රීඩකයෝ 05ක් ඇතුළත් වෙති.\n\nමෙම තරගාවලිය ආසියානු ක්‍රීඩා උළෙල සහ ලෝක ශුරතා ක්‍රීඩා තරගාවලියට පෙර පැවැත්වෙන බැවින් මෙහිදී දස්කම් දැක්වීමට බොහෝ ක්‍රීඩකයෝ උත්සුක වෙති.\n\nඑහෙත් ශ්‍රී ලංකාවේ ප්‍රධාන බලාපොරොත්තු තුනක් වන යුපුන් අබේකෝන් සහ උෂාන් තිවංක ආබාධ හේතුවෙන් ද නිලානි රත්නායක තරග තහනමක් හේතුවෙන් ද මෙම තරගාවලියට සහභාගී නොවීම ප්‍රබල පාඩුවක් බව මලල ක්‍රීඩා සංගමයේ සභාපති ජෙනරාල් පාලිත ප්‍රනාන්දු මහතා පැවසීය.\n\nඑසේ වුවද පදක්කම් දෙක තුනක් මේ මලල ක්‍රීඩා කණ්ඩායම ජයග්‍රහණය කරනු ඇතැයි විශ්වාසයක ඔහු පසු වේ.\n\nඅද දිනයේ තරග කරන ශ්‍රී ලංකා ක්‍රීඩකයන් සහ ශ්‍රී ලංකා වේලාවෙන් එම තරඟ පැවැත්වෙන වේලාවන් මෙසේය.\n\nකුෂාන් සුබසිංහ",
       "URL": "https://divaina.lk/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%b8%e0%b6%bd%e0%b6%bd-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b7%81%e0%b7%96%e0%b6%bb%e0%b6%ad-2/",
       "Category": "sports",
       "Parent URL": "https://divaina.lk/category/sports//page/44/"
}