{
       "Source": "divaina",
       "Timestamp": "September 15, 2022",
       "Headline": "වනිඳු පිමි තුනක් පනියි",
       "News Content": "පන්දු වාර 20-20 ජාත්‍යන්තර ක්‍රිකට් ක්‍රීඩකයන් ශ්‍රේණිගත කිරීම් හි නවතම යාවත්කාලීන කිරීම් අනුව ශ්‍රී ලංකා කණ්ඩායමේ දඟ පන්දු යවන ක්‍රීඩක වනිඳු හසරංග එම ශ්‍රේණිගත කිරීම්වල පියවර තුනක් ඉදිරියට පැමිණෙමින් අංක 6 ස්ථානයට පැමිණීමට සමත් වී ඇත.නව වන ස්ථානයේ සිටි වනිඳු පසුගිය ආසියානු කුසලාන ක්‍රිකට් තරගාවලියේ ප්‍රදර්ශනය කරන ලද දක්ෂතා මත අංක 9 සිට අංක 6 දක්වා පැමිණ ඇත.එහිදී තරග හයක් තුළ කඩුලු නවයක් ලබාගත් වනිඳු එසේ ඉදිරියට පැමිණෙද්දී සිය පළමු ජාත්‍යන්තර පන්දුවාර 20 ශතකය සමග ලකුණු 276ක් ලබාගෙන තරගාවලියේ වැඩිම ලකුණු ලාභියා වූ ඉන්දියාවේ විරාත් කෝලි 15 වන ස්ථානය දක්වා උසස් වීම් ලැබ ඇත. ඔහු මීට පෙර සිටියේ 29 වන ස්ථානයේය.මෙම ශ්‍රේණිගත කිරීම්වල දී මහීෂ් තීක්ෂණ පන්දු යවන්නන් අතර අංක 8 ස්ථානයේත් ආරම්භක පිතිකරු පැතුම් නිශ්ශංක පිතිකරුවන් අතර අංක 8 ලෙසත් ශ්‍රේණිගත කිරීම්වල රැඳී සිටිති.",
       "URL": "https://divaina.lk/%e0%b7%80%e0%b6%b1%e0%b7%92%e0%b6%b3%e0%b7%94-%e0%b6%b4%e0%b7%92%e0%b6%b8%e0%b7%92-%e0%b6%ad%e0%b7%94%e0%b6%b1%e0%b6%9a%e0%b7%8a-%e0%b6%b4%e0%b6%b1%e0%b7%92%e0%b6%ba%e0%b7%92/",
       "Category": "sports",
       "Parent URL": "https://divaina.lk/category/sports//page/171/"
}