{
       "Source": "divaina",
       "Timestamp": "January 12, 2022",
       "Headline": "අයර්ලන්තය පැරදවූ ශී‍්‍ර ලංකාව අද උගන්ඩාව සමග පුහුණුවක",
       "News Content": "වයස අවුරුදු 19 න් පහළ ලෝක කුසලාන කි‍්‍රකට් තරගාවලියට සහභාගි වන ශී‍්‍ර ලංකා යොවුන් කණ්ඩායම උගන්ඩා කණ්ඩායමට එරෙහිව අද (12 දා) පුහුණු තරගයක යෙදීමට නියමිතය.\n\nශී‍්‍ර ලංකාව ලෝක කුසලාන තරගාවලිය ඉලක්ක කර සහභාගි වන අවසන් පුහුණු තරගය අද පැවැත්වෙන තරගය වන අතර මීට පෙර පැවති පුහුණු තරගයෙන් ලකුණු 128 ක ජයග‍්‍රහණයක් ලබා ගැනීමට ශී‍්‍ර ලංකා කී‍්‍රඩකයෝ සමත් වූහ.\n\nඅයර්ලන්තය සමග පෙරේදා (10 දා) පැවැති එම තරගයේදී ශී‍්‍ර ලංකා යෞවනයෝ නියමිත පන්දුවාර 50 තුළදී ලකුණු 233 ක් ලබාගත් අතර අයර්ලන්තයට ලබාගත හැකි වූයේ සියලූ දෙනා දැවී ලකුණු 105ක් පමණි.\n\nශී‍්‍ර ලංකා කණ්ඩායම වෙනුවෙන් එහිදී ශෙවොන් ඩැනියල් නොදැවී ලකුණු 75ක් ද, රනුද සෝමරත්න ලකුණු 33ක් ද, පවන් පතිරාජ ලකුණු 25ක් ද ලබා ගත්හ. පන්දු යැවීමේදී අයර්ලන්ත කඩුලූ 3ක් ලකුණු 05 කට බිඳ දැමීමට වනුර සහන් සමත් වූ අතර චමිදු වික‍්‍රමසිංහ, රවින්ද සිල්වා සහ මතීෂ පතිරණ කඩුලූ 2 බැගින් දවා ගත්හ.\n\nයොවුන් ලෝක කුසලාන කි‍්‍රකට් තරගාවලිය අනිද්දා (14 දා) ආරම්භ වීමට නියමිත අතර ශී‍්‍ර ලංකාව ස්කොට්ලන්තය සමග තරග වැදීමට නියමිතය.",
       "URL": "https://divaina.lk/%e0%b6%85%e0%b6%ba%e0%b6%bb%e0%b7%8a%e0%b6%bd%e0%b6%b1%e0%b7%8a%e0%b6%ad%e0%b6%ba-%e0%b6%b4%e0%b7%90%e0%b6%bb%e0%b6%af%e0%b7%80%e0%b7%96-%e0%b7%81%e0%b7%93%e2%80%8d%e0%b7%8a%e2%80%8d%e0%b6%bb/",
       "Category": "sports",
       "Parent URL": "https://divaina.lk/category/sports//page/277/"
}