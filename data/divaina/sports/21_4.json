{
       "Source": "divaina",
       "Timestamp": "August 25, 2023",
       "Headline": "ජනාධිපති අභියෝග කුසලාන 20න් පහළ රග්බි තරගාවලිය අද ඇරැඹේ",
       "News Content": "ජනාධිපති අභියෝග කුසලාන අන්තර් පාසල් අවුරුදු 20 න් පහළ ප්‍රමුඛ පෙළ පිළිමළුන් පිටුදැකීමේ රග්බි තරගාවලිය අද (25) දින පස්වරු 04. 00 ට කොළඹ සහිරා විදුහල සහ කොළඹ ඩී. එස්. සේනානායක විදුහල අතර තරගයෙන් ආරම්භ කෙරේ.\n\nඩයලොග් ආසියාටා සමාගමේ සංවිධාන ශක්තියෙන් තරගාවලිය බල ගැන්වෙයි.\n\nලීග් ශූරතා රග්බි තරගාවලියේ දී ප්‍රදර්ශනය කළ දක්ෂතා පදනම් කර ගනිමින් මෙවර පිළිමළුන් පිටුදැකීමේ තරගාවලිය සඳහා කණ්ඩායම් නම් කිරීමට සංවිධායකයන් වන ශ්‍රී ලංකා පාසල් රග්බි සම්මේලනය කටයුතු කර තිබුණි.\n\nමෙවර තරගාවලියේ අවසන් පූර්ව තරග සැප්තැම්බර් 02 සහ 03 කොළඹ හැව්ලොක්ස් ක්‍රීඩාංගණයේ දී ක්‍රියාත්මක කෙරෙන අතර තීරණාත්මක අවසාන මහා තරගය සැප්තැම්බර් 10 දින ප.ව. 04.15 ට කොළඹ රීඩ් මාවතේ පිහිටි රාජකීය විද්‍යාලයීය ක්‍රීඩා සංකීර්ණයේ දී පැවැත්වේ.\n\nතරගාවලියට අදාළ අනුග්‍රාහක චෙක් පත ලබා දුන් අයුරු ඡායාරූපයේ දැක්වේ.\n\nඡායාරූපයේ වමේ සිට දකුණට : ඩයලොග් ආසිආටා පීඑල්සී හි අලෙවි මෙහෙයුම් අංශයේ ජ්‍යෙෂ්ඨ කළමනාකාර ප්‍රශාන් කොස්තා, ඩයලොග් ආසිආටා පීඑල්සී හි ව්‍යාපාර ප්‍රධානි, මාධ්‍ය හා අන්තර්ගත පුබුදු අලුත්ගෙදර, ශ්‍රී ලංකා රග්බි පාපන්දු සංගමයේ සභාපති කමල් ආරියසිංහ, ශ්‍රී ලංකා රග්බි පාපන්දු සංගමයේ ලේකම් නිරෝධ විජේරාම සහ ශ්‍රී ලංකා රග්බි පාපන්දු සංගමයේ භාණ්ඩාගාරික දමිත පෙරේරා යන මහත්වරුන් සහභාගි වූහ.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%a2%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92-%e0%b6%85%e0%b6%b7%e0%b7%92%e0%b6%ba%e0%b7%9d%e0%b6%9c-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-20%e0%b6%b1/",
       "Category": "sports",
       "Parent URL": "https://divaina.lk/category/sports//page/21/"
}