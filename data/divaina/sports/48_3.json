{
       "Source": "divaina",
       "Timestamp": "July 4, 2023",
       "Headline": "ආසියානු ශූරතා මලල ක්‍රීඩා තරගාවලියට – ශ්‍රී ලංකාවෙන් 13 ක කණ්ඩායමක්",
       "News Content": "යුපුන් – නිලානි – උෂාන් නොමැතිවීම ලොකු පාඩුවක්මලල ක්‍රීඩා සභාපති මේජර් ජෙනරාල් පාලිත ප්‍රනාන්දු\n\nතායිලන්තයේ පැවැත්වෙන 25 වැනි ආසියානු ශූරතා මලල ක්‍රීඩා තරගාවලිය සඳහා ක්‍රීඩිකාවන් 8 දෙනෙක් සහ ක්‍රීඩකයන් 5 දෙනෙකුගෙන් යුත්13 දෙනෙකුගෙන් සමන්විත ශ්‍රී ලංකා කණ්ඩායමක් නම් කර තිබේ.\n\nතරගාවලිය ලබන 12 වැනිදා ආරම්භ වීමට නියමිත අතර ශ්‍රී කණ්ඩායම එම තරගාවලිය සඳහා මේ මස 09 වැනිදා දිවයිනෙන් පිටත්ව යෑමට නියමිතය.\n\nතරඟාවලිය සඳහා නම් කළ එම ක්‍රීඩා කණ්ඩායම ක්‍රීඩා ඇමතිවරයාගේ අනුමැතිය සඳහා පසුගියදා යොමු කොට තිබුණි. තරගාවලියේදී ශ්‍රීලංකාවට පදක්කම් 4ක් හෝ 5 ක් දිනා ගැනීමේ හැකියාව ඇතැයි තමා විශ්වාස කරන බව ශ්‍රී ලංකා මලල ක්‍රීඩා සංගමයේ සභාපති මේජර් ජෙනරාල් පාලිත ප්‍රනාන්දු මහතා ‘දිවයින’ ට පැවසීය.\n\n“ශ්‍රී ලංකා මලල ක්‍රීඩක ක්‍රීඩිකාවන් දිනන පදක්කම් සංඛ්‍යාව හරියට කියන්න අමාරුයි. අපට වඩා ඉදිරියෙන් ජපානය, ඉන්දියාව, චීනය සහ කටාර් සිටිනවා. ඒ කෙසේ වෙතත් අපගේ ක්‍රීඩක ක්‍රීඩිකාවන්ගේ දක්ෂතා අනුව පදක්කම් හතරක් හෝ පහක් දිනා ගැනීමේ හැකියාව තිබෙනවා”රෑ යැයි ද ඒ මහතා සඳහන් කළේය.\n\nමේ අතර පොදු රාජ්‍ය මණ්ඩලයීය පදක්කම් ලාභී දකුණු ආසියාවේ වේගවත්ම ධාවකයා වන යුපුන් අබේකෝන් පෞද්ගලික පුහුණුකරු සහ කළමනාකාරීත්වයේ උපදෙස් මත මෙවර ආසියානු ශුරතා මලල ක්‍රීඩා තරගාවලිය සඳහා සහභාගී නොවන අතර දිගු දුර ධාවන ශූරී නිලානි රත්නායක තරඟ තහනමක් හේතුවෙන්ද , උස පැනීමේ ක්‍රීඩක උෂාන් තිවංක ආබාධ තත්වයක් හේතුවෙන් ද මෙවර තරගාවලියට සහභාගී නොවනු ඇත. “යුපුන් ආවා නම් අපිට අනිවාර්යයෙන් පදක්කම් දෙකක් අරන් දෙනවා. නිලානි සහ උෂාන් කියන්නෙත් පදක්කම් බලාපොරොත්තු තමයි. ඒ නිසා ඔවුන් තිදෙනා නොමැතිවීම අපට ලොකු පාඩුවක්.”යැයි ද පාලිත ප්‍රනාන්දු මහතා පැවසීය. අවසන් වරට පැවැති 2019 වසරේ කටාර් හි පැවැති ආසියානු මලල ක්‍රීඩා ශූරතාවලියේ දී ශ්‍රී ලංකාවට දිනා ගත හැකි වූයේ ලෝකඩ පදක්කම් 2ක් පමණි.\n\nඑසේම එම තරඟාවලි ඉතිහාසය අනුව ශ්‍රී ලංකාව පදක්කම් 58 ක් දිනා ඇති අතර ඊට රන් පදක්කම් 19 ක්, රිදී පදක්කම් 18 ක් සහ ලෝකඩ පදක්කම් 21 ක් ඇතුළත් වෙයි.\n\nතරගාවලිය සඳහා සහභාගි වන ශ්‍රී ලංකා කණ්ඩායම මෙසේය.\n\nපිරිමි\n\nඅරුණ දර්ශන – මීටර් 400 ,400X4සහය දිවීම සහ මිශ්‍ර මීටර් 400X4 සහය දිවීම\n\nරජිත රාජකරුණා – මීටර් 400 , 400X4 සහය දිවීම සහ මිශ්‍ර මීටර් 400X4 සහය දිවීම\n\nකාලිංග කුමාරගේ – 400X4 සහය දිවීම සහ මිශ්‍ර මීටර් 400X4 සහය දිවීම\n\nපබසර නිකූ – 400X4 සහය දිවීම සහ මිශ්‍ර මීටර් 400X4 සහය දිවීම\n\nපසිඳු කොඩිකාර – 400X4 සහය දිවීම සහ මිශ්‍ර මීටර් 400X4 සහය දිවීම\n\nකාන්තා\n\nනදීෂා රාමනායක – මීටර් 400, මීටර් 400X4 සහය දිවීම සහ මිශ්‍ර මීටර් 400X4 සහය දිවීම\n\nගයන්තිකා අබේරත්න – මීටර් 800 සහ මීටර් 1,500\n\nතරුෂි කරුණාරත්න – මීටර් 800 , 400X4 සහය දිවීම සහ මිශ්‍ර මීටර් 400ඞ4 සහය දිවීම\n\nසයුරි මෙන්ඩිස් – 400ඞ4 සහය දිවීම සහ මිශ්‍ර මීටර් 400X4 සහය දිවීම\n\nනිෂේන්ද්‍රා ප්‍රනාන්දු – 400X4 සහය දිවීම සහ මිශ්‍ර මීටර් 400X4 සහය දිවීම\n\nසාරංගි සිල්වා – දුර පැනීම\n\nරන්දි කුරේ – තුන් පිම්ම\n\nනදීෂා ලේකම්ගේ – හෙල්ලය විසිකිරීමකුෂාන් සුබසිංහ",
       "URL": "https://divaina.lk/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%81%e0%b7%96%e0%b6%bb%e0%b6%ad%e0%b7%8f-%e0%b6%b8%e0%b6%bd%e0%b6%bd-%e0%b6%9a%e0%b7%8a%e0%b6%bb%e0%b7%93%e0%b6%a9/",
       "Category": "sports",
       "Parent URL": "https://divaina.lk/category/sports//page/48/"
}