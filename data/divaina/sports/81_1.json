{
       "Source": "divaina",
       "Timestamp": "April 25, 2023",
       "Headline": "මහීෂ් සහ මතීෂගේ චෙන්නායි පිල අයිපීඑල් සටනේ එකට",
       "News Content": "ක්‍රීඩාංගණයේදී පන්දුවාර විස්සයි විස්ස තරඟයක වාර්තා වූ ඉහළම ලකුණු ප්‍රමාණය ලැබූ මහේන්ද්‍ර සිං දෝනිගේ නායකත්වයෙන් යුත් චෙන්නායි සුපර්\n\nකිංග්ස් කණ්ඩායම කල්කටා නයිට් රයිඩර්ස් කණ්ඩායමට එරෙහිව පෙරේදා රාත්‍රියේදී ලකුණු 49 ක පහසු ජයග්‍රහණයක් අත්කර ගත්තේය. ඒ සමගම මෙවර තරගාවලියේ තරග 7 කට සහභාගි වී ඉන් තරග 5 ක් ජය ගෙන ප්‍රසාද ලකුණු සටහනේ පළමු ස්ථානයට පත් වීමට ඔවුහු සමත්වූහ.\n\nපෙරේදා තරගයේදී චෙන්නායි ක්‍රීඩකයන් පළමුව පන්දුවට පහරදී නියමිත පන්දුවාර 20 තුළදී කඩුලු 4 ක් දැවී ලකුණු 235 ක් ලබා ගත් අතර කල්කටා කණ්ඩායමට ලබා ගත හැකි වූයේ ලකුණු 186 ක් පමණි.\n\nචෙන්නායි කණ්ඩායම නියෝජනය කරන මහීෂ් තීක්ෂණ මෙම තරගයේදී ලකුණු 32 කට කඩුලු 2 ක් දවා ගත් අතර පන්දු 25 කදී ලකුණු 61 ක් ලැබූ ජේසන් රෝයිගේ කඩුල්ල ද ඒ අතර වේ.\n\nකල්කටා ප්‍රහාරාත්මක පිතිකරු ඇන්ඩෘ රසල්ගේ කඩුල්ල ද සමග ලකුණු 27 කට සිය පන්දු වාර 4 සම්පූර්ණ කිරීමට යොවුන් වේග පන්දු යවන ක්‍රීඩක මතීෂ පතිරණ සමත් වූයේය.කල්කටාවේ ඊඩ්න් ගාඩ්න්ස්",
       "URL": "https://divaina.lk/%e0%b6%b8%e0%b7%84%e0%b7%93%e0%b7%82%e0%b7%8a-%e0%b7%83%e0%b7%84-%e0%b6%b8%e0%b6%ad%e0%b7%93%e0%b7%82%e0%b6%9c%e0%b7%9a-%e0%b6%a0%e0%b7%99%e0%b6%b1%e0%b7%8a%e0%b6%b1%e0%b7%8f%e0%b6%ba%e0%b7%92/",
       "Category": "sports",
       "Parent URL": "https://divaina.lk/category/sports//page/81/"
}