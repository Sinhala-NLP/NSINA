{
       "Source": "divaina",
       "Timestamp": "June 30, 2023",
       "Headline": "යොවුන් ලීග් ක්‍රිකට් පළමු ජය මහනුවරට සහ කොළඹ උතුරට",
       "News Content": "ශ්‍රී ලංකා ක්‍රිකට් ආයතනය සංවිධානය කරන අවුරුදු 19න් පහළ යොවුන් ලීග් ක්‍රිකට් තරගාවලිය ආරම්භ කරමින් පැවති තරගවලින් ජයග්‍රහණ අත්කර ගැනීමට මහනුවර සහ කොළඹ උතුර කණ්ඩායම් පෙරේදා (28 වැනිදා) සමත් විය. ගාල්ල කණ්ඩායමට එරෙහිව ලකුණු 88 ක ජයග්‍රහණයක් මහනුවර කණ්ඩායම පල්ලේකැලේ ක්‍රීඩාංගණයේදී ලබා ගනිද්දී කොළඹ දකුණු කණ්ඩායම පරදවා ලකුණු 54 ක ජයග්‍රහණයක් කොළඹ උතුර කණ්ඩායම හිමිකර ගත්තේය. අස්ගිරිය ක්‍රීඩාංගණයේ පැවති එම තරගයේදී කොළඹ උතුර කණ්ඩායම රැස් කළ ලකුණු 165 කට පිළිතුරු ලෙස කොළඹ දකුණ කණ්ඩායමට රැස් කරගත හැකි වූයේ ලකුණු 111 ක් පමණි. මහනුවර කණ්ඩායම ගාල්ල ට එරෙහිව ලකුණු 303ක් රැස් කළ අතර ගාල්ල කණ්ඩායමේ සියලු දෙනා ඕවර 46කදී ලකුණු 215කට දැවී ගියහ.",
       "URL": "https://divaina.lk/%e0%b6%ba%e0%b7%9c%e0%b7%80%e0%b7%94%e0%b6%b1%e0%b7%8a-%e0%b6%bd%e0%b7%93%e0%b6%9c%e0%b7%8a-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%b4%e0%b7%85%e0%b6%b8/",
       "Category": "sports",
       "Parent URL": "https://divaina.lk/category/sports//page/50/"
}