{
       "Source": "divaina",
       "Timestamp": "October 8, 2022",
       "Headline": "රිට්ස්බරි ‘සුපර් 16’ කනිෂ්ඨ රග්බි සැණකෙළිය නිමා වෙයි",
       "News Content": "සිලෝන් බිස්කට් සමාගමේ රිස්ට්බරි අනුග්‍රාහකත්වයෙන් පවත්වනු ලැබූ 2022 රිට්ස්බරි ‘සුපර් 16’ කනිෂ්ඨ රග්බි සැණකෙළිය 2022 පසු ගියදා නිමාවට පත් විය.\n\nමෙවර 12 වැනි වරටත් සංවිධානය වූ මෙම තරගාවලිය සඳහා රිට්ස්බරි අනුග්‍රහකත්වය හිමි වූයේ අඛණ්ඩව දෙවැනි වරටයි. මෙවර තරගාවලියට වයස අවුරුදු 10න් පහළ සහ 12න් පහළ කාණ්ඩ යටතේ පාසල් 23ක් නියෝජනය කරමින් කණ්ඩායම් 112ක් සහභාගි විය. තරගාවලිය වට 4කින් සමන්විත වූ අතර එය කොළඹ රාජකීය විද්‍යාලයීය ක්‍රීඩා සංකීර්ණයේ දී පවත්වන ලදි.\n\nරිට්ස්බරි සමාගමේ සාමාන්‍යාධිකාරී (අලෙවි) නිලුපුල් ද සිල්වා මහතා 2022 රිට්ස්බරි පවර් සුපර් 16 රග්බි\n\nතරගාවලියේ අනුග්‍රාහකත්වය නිල වශයෙන් එම තරගාවලියේ සභාපති සුම්මා නවරත්නම් මහතා වෙත භාර දුන් අවස්ථාව ඡායාරූපයේ දැක්වෙයි.",
       "URL": "https://divaina.lk/%e0%b6%bb%e0%b7%92%e0%b6%a7%e0%b7%8a%e0%b7%83%e0%b7%8a%e0%b6%b6%e0%b6%bb%e0%b7%92-%e0%b7%83%e0%b7%94%e0%b6%b4%e0%b6%bb%e0%b7%8a-16-%e0%b6%9a%e0%b6%b1%e0%b7%92%e0%b7%82%e0%b7%8a/",
       "Category": "sports",
       "Parent URL": "https://divaina.lk/category/sports//page/162/"
}