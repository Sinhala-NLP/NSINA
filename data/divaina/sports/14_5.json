{
       "Source": "divaina",
       "Timestamp": "September 8, 2023",
       "Headline": "ජනාධිපති අභියෝග කුසලාන අවසන් සටන අනිද්දා",
       "News Content": "“ජනාධිපති අභියෝග කුසලාන” පිළිමළුන් පිටු දැකීමේ රග්බි තරගාවලියේ තීරණාත්මක අවසාන මහා සටන බම්බලපිටිය ශාන්ත පීතර විදුහල සහ කොළඹ ඉසිපතන විදුහල අතර අනිද්දා 10 (ඉරිදා) ප. ව. 04.15ට කොළඹ සුගතදාස ක්‍රීඩාංගණයේදී පැවැත්වේ.\n\nමෙවර අවසාන තරගය කොළඹ රීඩ් මාවතේ පිහිටි රාජකීය විද්‍යාලයීය ක්‍රීඩා සංකීර්ණ භූමියේ දී පැවැත්වීමට කලින් සැලසුම් කර තිබුණද පසුව එම තීරණය වෙනස් කෙරිණි.\n\nමෙවර ලීග් ශූරතා කුසලානය දිනා ගත් ශාන්ත පීතර විදුහල සහ ඉකුත් වර ජනාධිපති අභියෝග කුසලාන ජයග්‍රහණය කළ ඉසිපතන විදුහල අතර ක්‍රියාත්මක කෙරෙන මෙවර අවසාන මහා තරගය ආරම්භයේ සිට අවසානය දක්වාම අතිශය තියුණු හා උණුසුම් මුහුණුවරක් ගනු නොඅනුමානය.\n\n“ජනාධිපති අභියෝග කුසලාන” වෙනුවෙන් මෙතෙක් පැවති තරග ඉතිහාසය තුළ වැඩිම වතාවක් ජයග්‍රහණය කරමින් වැඩි ගෞරව හිමිකර ගැනීමට ඉසිපතන විදුහල සමත්ව සිටී. ඔවුන් ලත් ජයග්‍රහණ සංඛ්‍යාව 11කි. වර්ෂ 07 ක් “ජනාධිපති අභියෝග කුසලාන” බම්බලපිටියට රැගෙන යෑමට ශාන්ත පීතර විදුහලට හැකියාව ලැබිණි.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%a2%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92-%e0%b6%85%e0%b6%b7%e0%b7%92%e0%b6%ba%e0%b7%9d%e0%b6%9c-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%85/",
       "Category": "sports",
       "Parent URL": "https://divaina.lk/category/sports//page/14/"
}