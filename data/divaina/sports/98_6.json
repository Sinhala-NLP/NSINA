{
       "Source": "divaina",
       "Timestamp": "March 7, 2023",
       "Headline": "ශ්‍රී ලංකා ක්‍රිකට් විකාශන අයිතිය සෝනි ස්පෝර්ට්ස් හිමි කර ගනී",
       "News Content": "ඉදිරි වසර හතර සඳහා ශ්‍රී ලංකා ක්‍රිකට් ගෝලීය විකාශන අයිතිය නැවත වරක් සෝනි ස්පෝර්ට්ස් ආයතනය විසින් ලබාගෙන ඇතැයි ඉන්දීය මාධ්‍ය වාර්තා කර සිටී.\n\nකෙසේ වෙතත් පසුගිය වර ගිවිසුමට වඩා අඩු වටිනාකමක් මෙවර ශ්‍රී ලංකාවට හිමි වී ඇති බවද එම මාධ්‍ය වාර්තා සඳහන් කර සිටී.\n\nඊට හේතු ලෙස ඔවුන් දක්වා තිබෙන්න් ශ්‍රී ලංකාව සහ ඉන්දියාව අතර එම කාලයේදී පැවැත්වීමට නියමිත ඇති තරග ගණන අඩුවීමයි.\n\nශ්‍රී ලංකාව සහ ඉන්දියාව අතර එම කාලය තුළදී පැවැත්වෙන්නේ ජාත්‍යන්තර තරග අටක් පමණක් වන නමුත් ශ්‍රී ලංකා ක්‍රිකට් ආයතනය විසින් ඉන්දියාව සමග තවත් තරග හයක් මෙම වසර හතර තුළ පවත්වන බව ප්‍රකාශ කර තිබෙන බැවින් එම තරග පැවැත්වීමට හැකි වුවහොත් ශ්‍රී ලංකාව තුළ පැවැත්වෙන තරග සංඛ්‍යාව ඉහළ යන අතර ඒ සමඟ මෙම ගිවිසුමේ වටිනාකම ඉහළ යනු ඇති බවද එම මාධ්‍ය වාර්තා කර සිටී. 2023-27 කාලසීමාවේ ශ්‍රී ලංකාව තුළ තරග 56ක් පැවැත්වීමට සැලසුම් කර තිබේ.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b7%80%e0%b7%92%e0%b6%9a%e0%b7%8f/",
       "Category": "sports",
       "Parent URL": "https://divaina.lk/category/sports//page/98/"
}