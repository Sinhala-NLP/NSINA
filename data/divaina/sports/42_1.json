{
       "Source": "divaina",
       "Timestamp": "July 15, 2023",
       "Headline": "නැගී එන තරගාවලියේ ශ්‍රී ලංකා දෙවන තරගය අද",
       "News Content": "ආසියානු නැගී එන ක්‍රිකට් තරගාවලිය යටතේ ශ්‍රී ලංකා “ඒ” කණ්ඩායම සහභාගි වන දෙවන තරගය අද (15 වැනිදා) ඇෆ්ගනිස්ථාන “ඒ” කණ්ඩායමට එරෙහිව කොළඹ සීසීසී ක්‍රීඩාංගණයේදී පැවැත්වේ.\n\nශ්‍රී ලංකාව මෙම තරගාවලියේ සහභාගි වූ පළමු තරගයෙන් ලකුණු 43 ක ජයග්‍රහණයක් බංග්ලාදේශ කණ්ඩායමට එරෙහිව පෙරේදා ලබා ගත්තේය.\n\nමේ අතර තරගාවලියේ ඊයේ පැවැති තරගවලින් නේපාලයේ පරදවා කඩුලු 4 ක ජයග්‍රහණයක් ලබාගැනීමට පකිස්ථාන “ඒ” කණ්ඩායම ද, එක්සත් අරාබි එමීර් රාජ්‍යය පරදවා කඩුලු 8 ක ජයග්‍රහණයක් ලබාගැනීමට ඉන්දීය “ඒ” කණ්ඩායම ද සමත් විය.\n\nදුනිත් වෙල්ලාලගේ ගේ නායකත්වයෙන් යුතුව ශ්‍රී ලංකා “ඒ” කණ්ඩායම මෙම තරගාවලියට සහභාගි වේ.",
       "URL": "https://divaina.lk/%e0%b6%b1%e0%b7%90%e0%b6%9c%e0%b7%93-%e0%b6%91%e0%b6%b1-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd%e0%b7%92%e0%b6%ba%e0%b7%9a-%e0%b7%81%e0%b7%8a%e0%b6%bb%e0%b7%93-%e0%b6%bd/",
       "Category": "sports",
       "Parent URL": "https://divaina.lk/category/sports//page/42/"
}