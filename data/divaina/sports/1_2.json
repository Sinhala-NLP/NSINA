{
       "Source": "divaina",
       "Timestamp": "October 9, 2023",
       "Headline": "ඔස්ට්‍රේලියාව 199 ට දැවේ",
       "News Content": "මෙවර ලෝක කුසලාන එක්දින ක්‍රිකට් තරගාවලියේ 5 වැනි තරගය ලෙස පැවැති ඔස්ට්‍රේලියාව සහ ඉන්දියාව අතර තරගයේ පළමුව පන්දුවට පහර දුන් ඔස්ට්‍රේලියානු කණ්ඩායමේ සියලු පිතිකරුවෝ ලකුණු 199 කට දැවී ගියහ.\n\nචෙන්නායි හී පැවැති මෙම තරගයේදී එකදු ඔස්ට්‍රේලියානු පිතිකරුවකුට හෝ අර්ධ ශතකයක් වාර්තා කිරීමට ඉන්දීය පන්දු යවන්නෝ ඉඩ නොදුන්හ.\n\nඔස්ට්‍රේලියා කණ්ඩායම වෙනුවෙන් වැඩිම ලකුණු ලාභියා වූ ස්ටීවන් ස්මිත් ලකුණු 46 ක් ලබා ගත්තේය.\n\nඉන්දියාව වෙනුවෙන් දක්ෂ පන්දු යැවීමක නිරත වූ ජඩේජා කඩුලු 3 ක්ද කුල්දීප් යාදේව් සහ ජස්ප්‍රිට් බුම්රාහ් කඩුලු 2 බැගින් බිඳ හෙලූහ.",
       "URL": "https://divaina.lk/%e0%b6%94%e0%b7%83%e0%b7%8a%e0%b6%a7%e0%b7%8a%e0%b6%bb%e0%b7%9a%e0%b6%bd%e0%b7%92%e0%b6%ba%e0%b7%8f%e0%b7%80-199-%e0%b6%a7-%e0%b6%af%e0%b7%90%e0%b7%80%e0%b7%9a/",
       "Category": "sports",
       "Parent URL": "https://divaina.lk/category/sports//page/1/"
}