{
       "Source": "divaina",
       "Timestamp": "August 30, 2023",
       "Headline": "අද ඉන්දියාව – පාකිස්තානය සහ නේපාලය හෙට ශ්‍රී ලංකාවට",
       "News Content": "ආසියානු කුසලාන ක්‍රිකට් තරගාවලියට සහභාගි වීම නිමිත්තෙන් ඉන්දීය ක්‍රිකට් කණ්ඩායම අද (30 වැනිදා ) මෙරටට පැමිණීමට නියමිත ය.\n\nඅද ප.ව. 1.00 ට කටුනායක ජාත්‍යන්තර ගුවන් තොටුපළ වෙත ඔවුන් ළඟාවීමට නියමිත වේ.\n\nඑසේම අද පැවැත්වෙන පකිස්තාන සහ නේපාල තරගයෙන් පසුව එම රටවල් දෙක නියෝජනය කරන කණ්ඩායම් ද මෙරටට පැමිණීමට කටයුතු යොදා තිබේ.\n\nඔවුන් හෙට උදෑසන 7 ට ශ්‍රී ලංකාවට ළඟාවීමට නියමිත අතර මෙම කණ්ඩායම් තුනම කටුනායක සිට නුවර බලා පිටත්ව යෑමට සැලසුම් කර ඇත.\n\nඉන්දියාව මෙවර සහභාගි වන පළමු තරගය ලබන 02 වැනිදා පකිස්තානය සමග මහනුවර පල්ලෙකැලේ ක්‍රීඩාංගනයේදී පැවැත්වීමට නියමිත අතර නේපාලය ශ්‍රී ලංකාවේදී සහභාගී වන පළමු තරගය 4 වැනි දා ඉන්දියාව සමග පැවැත්වේ.",
       "URL": "https://divaina.lk/%e0%b6%85%e0%b6%af-%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba-%e0%b7%83/",
       "Category": "sports",
       "Parent URL": "https://divaina.lk/category/sports//page/19/"
}