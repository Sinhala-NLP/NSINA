{
       "Source": "divaina",
       "Timestamp": "May 13, 2022",
       "Headline": "මැකලම් එංගලන්ත පුහුණුකරු වෙයි",
       "News Content": "නවසීලන්ත ක්‍රිකට් කණ්ඩායමේ හිටපු නායකයකු වන බ්‍රෙන්ඩන් මැකලම් එංගලන්ත ටෙස්ට් ක්‍රිකට් කණ්ඩායමේ ප්‍රධාන පුහුණුකරු ලෙස පත්වීමට නියමිත බව විදෙස් ආරංචි මාර්ග සඳහන් කරයි.\n\nඑංගලන්ත ක්‍රිකට් බලධාරීන් සහ බ්‍රෙන්ඩන් මැකලම් අතර ඒ පිළිබඳව පැවති සාකච්ඡා බොහෝ දුරට සාර්ථක වී ඇති බවත් තව නොබෝ දිනකින් මැකලම්ගේ පත්වීම ප්‍රකාශ කිරීමට කටයුතු කරන බවත් එම ආරංචි මාර්ගවල දැක්වේ.\n\nනවසීලන්ත ක්‍රිකට් කණ්ඩායමේ හිටපු කඩුලු රකින ක්‍රීඩකයා ද වූ මැකලම් මේ වන විට අයිපීඑල් ක්‍රිකට් තරගාවලිය යටතේ කල්කටා නයිට් රයිඩර්ස් කණ්ඩායමේ ප්‍රධාන පුහුණුකරු ලෙස කටයුතු කරයි. මැකලම් එංගලන්ත ටෙස්ට් කණ්ඩායමට පමණක් පුහුණුකාරීත්වය දැරීමට එකඟ වී ඇති අතර ඒ අනුව සීමිත පන්දුවාර තරග සඳහා වෙනත් පුහුණුකරුවකු එක්කර ගැනීමට එංගලන්තයට සිදුවෙයි.",
       "URL": "https://divaina.lk/%e0%b6%b8%e0%b7%90%e0%b6%9a%e0%b6%bd%e0%b6%b8%e0%b7%8a-%e0%b6%91%e0%b6%82%e0%b6%9c%e0%b6%bd%e0%b6%b1%e0%b7%8a%e0%b6%ad-%e0%b6%b4%e0%b7%94%e0%b7%84%e0%b7%94%e0%b6%ab%e0%b7%94%e0%b6%9a%e0%b6%bb%e0%b7%94/",
       "Category": "sports",
       "Parent URL": "https://divaina.lk/category/sports//page/222/"
}