{
       "Source": "divaina",
       "Timestamp": "May 4, 2022",
       "Headline": "හතර වතාවක් ඔලිම්පික් ශූරයාට තත්පර හතරක් හරස් වෙයි",
       "News Content": "හතර වතාවක් ඔලිම්පික් රන් පදක්කම් ජයග්‍රහණය කර සිටින බි්‍රතාන්‍ය ජාතික මෝ ෆාරාන් එංගලන්තයේ ලන්ඩන් නුවරදී පෙරේදා (2 දා) පැවැති මීටර් 10000 තරගයේදී දෙවැනි ස්ථානයට පත්විය.\n\nෆාරාන් පරාජයට පත්වූයේ එලිස් ක්‍රොස් නම් ක්‍රීඩකයාටය.\n\nඑලිස් ක්‍රොස් ෆාරාන්ට වඩා තත්පර හතරක් ඉස්සර වී තිබිණි. ක්‍රොස් තරගය නිමා කිරීමට ගත කළ කාලය විනාඩි 28යි තත්පර 40කි. ෆාරාන්ට විනාඩි 28යි තත්පර 44ක් ගතවී තිබිණි.\n\nමේ වන විට 39 හැවිරිදි වියේ පසුවන ෆාරාන් වසරකට පමණ පසුව සහභාගි වූ පළමු තරගය මෙය වේ. ෆාරාන්ව පරාජය කළ එලිස් ක්‍රොස් පවසන්නේ මේ ජයග්‍රහණය අදහා ගැනීමට නොහැකි වූ බවයි.\n\nක්‍රීඩා සමාජ නියෝජනය කරන ක්‍රීඩකයෙකු වන එලිස් ක්‍රොස් මේ තරගයට සහභාගි වීම සඳහා පවුම් 37ක් ගෙවා තිබිණි.",
       "URL": "https://divaina.lk/%e0%b7%84%e0%b6%ad%e0%b6%bb-%e0%b7%80%e0%b6%ad%e0%b7%8f%e0%b7%80%e0%b6%9a%e0%b7%8a-%e0%b6%94%e0%b6%bd%e0%b7%92%e0%b6%b8%e0%b7%8a%e0%b6%b4%e0%b7%92%e0%b6%9a%e0%b7%8a-%e0%b7%81%e0%b7%96%e0%b6%bb/",
       "Category": "sports",
       "Parent URL": "https://divaina.lk/category/sports//page/227/"
}