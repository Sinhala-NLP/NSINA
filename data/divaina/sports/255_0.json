{
       "Source": "divaina",
       "Timestamp": "March 3, 2022",
       "Headline": "ලින්ක් නැචුරල් කැරම් ශූරතාවලිය – යුගල පිරිමි ශූරතාව ප‍්‍රදීප් සහ නිලූකට – කාන්තා යුගල ශූරතාව ගෞරි සහ හිමාෂිට",
       "News Content": "ලින්ක් නැචුරල් ප්‍රොඩක්ට්ස් පුද්ගලික ආයතනයේ ක‍්‍රීඩා සංගමය මගින් සංවිධානය කරන ලද 2022 වසරේ ලින්ක් නැචුරල් කැරම් තරගාවලියේ පිරිමි යුගල ශුරතාව උදුන් හා සිවිල් ඉංජිනේරු අංශ විසින් සහ කාන්තා යුගල ශුරතාව කේශා අංශය විසින් දිනා ගන්නා ලදී.එහි පිරිමි යුගල අනු ශුරතාව වාෂ්පශීලි තෙල් අංශයට හා කාන්තා යුගල අනු ශුරතාව මූල්‍ය හා පරිපාලන අංශයට හිමිවිය.ශූරතාව දිනූ පිරිමි කණ්ඩායම උදුන් අංශයේ ප‍්‍රදීප් බාලසූරිය හා සිවිල් ඉංජිනේරු අංශයේ නිලූක සම්පත් ද කාන්තා කණ්ඩායම කේශා අංශයේ ගෞරි සුජානි හා හිමාශි බාලසූරිය ද නියෝජනය කළාය.අනුශූරතාව හිමි වූ පිරිමි කණ්ඩායම වාෂ්පශීලි තෙල් අංශයේ එස්. ඞී.ඒ. සංජීව හා පී.බී.ඞී. පෙරේරා ද කාන්තා කණ්ඩායම මූල්‍ය හා පරිපාලන අංශයේ අයෝම ක‍්‍රිශාන්ති හා විශාකා රණතුංග ද නියෝජනය කෙරිණි.තරගාවලිය යුගල වශයෙන් පිරිමි හා කාන්තා යන අංශ දෙක යටතේ පවත්වන ලද අතර මීට පිරිමි කණ්ඩායම් 10 ක් හා කාන්තා කණ්ඩායම් 04 ක් තරග වැදුණාහ.තරගාවලියේ සියලූම විනිශ්චය ශ‍්‍රී ලංකා කැරම් සම්මේලනය මගින් සිදු කරන ලදී.ජයග‍්‍රාහකයන්ට ත්‍යාග ප‍්‍රදානය කිරීම එම ආයතනයේ සේවා අංශයේ සහකාර කළමනාකරු අමිල ඉන්ද්‍රජිත් වික‍්‍රමාරච්චි හා නිෂ්පාදන සේවක සංගමයේ සභාපති එස්. කේ.දෙමටපිටිය යන මහත්වරුන් අතින් සිදුවිණි.මේ තරගාවලිය ඉකුත් සෙනසුරාදා (26 වැනිදා) පෙරවරුවේ දොම්පේ, මාලිද පිහිටි එම ආයතන පරිශ‍්‍රයේදී පවත්වනු ලැබීය.එහිදී පිරිමි හා කාන්තා යුගල ශූරතා දිනූ ක‍්‍රීඩක ක‍්‍රීඩකාවන් මෙහි වෙති.\n\nදෙල්ගොඩ ඩබ්ලිව්. ඞී. විතාන",
       "URL": "https://divaina.lk/%e0%b6%bd%e0%b7%92%e0%b6%b1%e0%b7%8a%e0%b6%9a%e0%b7%8a-%e0%b6%b1%e0%b7%90%e0%b6%a0%e0%b7%94%e0%b6%bb%e0%b6%bd%e0%b7%8a-%e0%b6%9a%e0%b7%90%e0%b6%bb%e0%b6%b8%e0%b7%8a-%e0%b7%81%e0%b7%96%e0%b6%bb/",
       "Category": "sports",
       "Parent URL": "https://divaina.lk/category/sports//page/255/"
}