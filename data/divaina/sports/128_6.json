{
       "Source": "divaina",
       "Timestamp": "December 23, 2022",
       "Headline": "පාපන්දු නිලවරණයට අපේක්ෂකයෝ 40 ක් නාමයෝජනා භාර දෙති",
       "News Content": "ලබන මස 14 වැනි දා පැවැත්වෙන ශ්‍රී ලංකා පාපන්දු සම්මේලනයේ 2022/2023 නිලවරණයේ තනතුරු 10ක් සඳහා අපේක්ෂකයන් 40ක් නාම යෝජනා භාර දී තිබේ.\n\nනිලවරණය සඳහා නාම යෝජනා භාරගැනීම දෙසැම්බර් 20 දායින් අවසන් කෙරිණි.\n\nඒ අනුව මෙවර නිලවරණයේ සභාපතිධූරය සඳහා හිටපු සභාපති ජස්වර් උමර් මහතා ඇතුළු අපේක්ෂකයන් 6 දෙනකු ඉදිරිපත් වී ඇති අතර හිටපු පාර්ලිමේන්තු මන්ත්‍රීවරයකු වන ජේ. ශ්‍රී. රංගා මහතා ද ඒ අතර වෙයි.\n\nමෙවර පාපන්දු සම්මේලන නිලවරණයෙන් පත් වන පාපන්දු පරිපාලනය මාස 5ක කාලයකට සීමා කිරීමට ක්‍රීඩා අමාත්‍යාංශය තීරණය කොට ඇත. ඒ අනුව 2023 මැයි 31 වන දිනට පෙර ද යළි එම නිලවරණය පැවැත්වීම අනිවාර්ය වෙයි.\n\nඒ ඒ තනතුරු සඳහා නාම යෝජනා ලබා දුන් පිරිස පහත දැක්වේ.\n\nසභාපති\n\nජස්වර් උමර්, උපාලි හේවගේ, එම්මානුවෙල් ආර්නෝල්ඩ්, ජගත් කුමාර ද සිල්වා, සම්පත් පෙරේරා, ජේ. ශ්‍රී රංග.\n\nඋප සභාපති\n\nටී. අයි. උඩුවර, ප්‍රියන්ත වීරසිංහ, ආර්. යෝගරාජ්, එස්. එම්. තව්පික්, කේ. පී. පී. පතිරණ, එම්මානුවෙල් ආනෝල්ඩ්, ජගත් කුමාර ද සිල්වා, දිල්ෂාන් නාගහවත්ත, ඒ. එෆ්. සෙල්ලර්, අබ්දුල් මතාෆ්, ටී. කාන්තන්, දීපිකා කුමාරි, සම්පත් පෙරේරා\n\nලේකම්\n\nටී. එච්. එස්. ඉන්දික, උපාලි හේවාගේ, එම්මානුවෙල් ආනෝල්ඩ්, ජගත් කුමාර ද සිල්වා\n\nභාණ්ඩාගාරික\n\nටී. සුතාගර්, ලක්‍ෂිත විජේසූරිය, ඒ. තාගරාජන්\n\nනියෝජ්‍ය ලේකම්\n\nඑස්. ආර්. එම්. එම්. අසාද්, අබ්දුල් මතාෆ් බේරුවල, එම්. එච්. එම්. නවාසිල්, ඇන්ටන් ජෝයි, කේ. ජේ. ද පෙරේරා, ටී. වර්ණරාසන්, ටී. කාන්තන්, දීපිකා කුමාරි, ඇන්ටන් ජෝයි\n\nසහකාර භාණ්ඩාගාරික\n\nඑම්. එම්. එන්. හසේන්, ෂවීර් රහීම්, ඒ. තාගරාජන්, ඩබ්. එම්. නිමල්, ජේ. එල්. එම්. එම්. එම්. මිරැන්ඩා\n\nප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%b1%e0%b7%92%e0%b6%bd%e0%b7%80%e0%b6%bb%e0%b6%ab%e0%b6%ba%e0%b6%a7-%e0%b6%85%e0%b6%b4%e0%b7%9a%e0%b6%9a%e0%b7%8a%e0%b7%82%e0%b6%9a/",
       "Category": "sports",
       "Parent URL": "https://divaina.lk/category/sports//page/128/"
}