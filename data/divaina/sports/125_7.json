{
       "Source": "divaina",
       "Timestamp": "December 30, 2022",
       "Headline": "වෙරළ වොලිබෝල් කිරුළ ශ්‍රී ලංකාවට",
       "News Content": "ශ්‍රී ලංකා කාන්තා වෙරළ වොලිබෝල් කණ්ඩායම මධ්‍යම ආසියානු කාන්තා වෙරළ වොලිබෝල් තරගාවලියේ ශූරතාව දිනා ගැනීමට ඊයේ (28 වැනිදා) සමත් විය.\n\nඅවසන් මහා තරගයේ දී නේපාල වෙරළ වොලිබෝල් කණ්ඩායම 21/11ක් ලෙස වට දෙකේදීම පරාජය කරමින්\n\nශ්‍රී ලංකා වෙරළ වොලිබෝල් කණ්ඩායම මෙම ජයග්‍රහණයට හිමිකම් කීය.\n\nශ්‍රී ලංකා යුද හමුදවේ චතුරිකා මධුෂානි සහ වරාය අධිකාරියේ දීපිකා බණ්ඩාර ක්‍රීඩිකාවෝ මෙම ශූරතාවයට හිමිකම් පෑහ. ශ්‍රී ලංකාව එම තරගාවලියේදී මූලික වටය යටතේ බංග්ලාදේශය 21/08ක් සහ 21/05ක් ලෙස පරාජය කරන ලදී. එහි දෙවන තරගයේදී උස්බෙකිස්තනය හමුවේ ද ශ්‍රී ලංකාව 2-0 ක ජයග්‍රහණයක් ලබාගත් අතර එහි ලකුණු සටහන් වූයේ 21/11 ක් සහ 21/09ක් ලෙසය.\n\nනැවතත් අවසන් පූර්ව තරගයේදී උස්බෙකිස්තනය හා තරග කළ ශ්‍රී ලංකා කාන්තා වෙරළ වොලිබෝල් කණ්ඩායම එම තරගයේ දී 21/08 ක් සහ 21/09ක් ලෙස ජයග්‍රහණය කර අවසන් මහා තරගය සඳහා සුදුසුකම් ලැබීය.\n\nතරගාවලිය බංගලාදේශයේ දී පැවැත්විණි.",
       "URL": "https://divaina.lk/%e0%b7%80%e0%b7%99%e0%b6%bb%e0%b7%85-%e0%b7%80%e0%b7%9c%e0%b6%bd%e0%b7%92%e0%b6%b6%e0%b7%9d%e0%b6%bd%e0%b7%8a-%e0%b6%9a%e0%b7%92%e0%b6%bb%e0%b7%94%e0%b7%85-%e0%b7%81%e0%b7%8a%e0%b6%bb/",
       "Category": "sports",
       "Parent URL": "https://divaina.lk/category/sports//page/125/"
}