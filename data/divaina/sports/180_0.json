{
       "Source": "divaina",
       "Timestamp": "August 30, 2022",
       "Headline": "මන්චි වොලිබෝල් ශූර ශූරියෝ ගුවන් හමුදාවෙන්",
       "News Content": "ශ්‍රී ලංකා වොලිබෝල් සංගමය විසින් සංවිධානය කරන ලද මන්චි ජාතික සුපර් ලීග් වොලිබෝල් තරගාවලියේදී මෙවර සිය අණසක පැතිරවීමට සමත්වූ ශ්‍රී ලංකා ගුවන් හමුදාව පිරිමි සහ කාන්තා කාණ්ඩ දෙකේම ශූරතාව තමන් සතුකර ගැනීමට සමත්විය. පිරිමි කාණ්ඩයේ අවසන් මහා තරගයේදී ශ්‍රී ලංකා විදුලිබල මණ්ඩල කණ්ඩායම පරාජයට පත්කරමින් සහ කාන්තා කාණ්ඩය යටතේ ශ්‍රී ලංකා යුද හමුදා කණ්ඩායම පරාජයට පත්කරමින් අදාළ ශූරතාවයන්ට හිමිකම් කීමට ගුවන් හමුදා පිරිමි සහ කාන්තා කණ්ඩායම් සමත් වූහ.මහරගම ජාතික තරුණසේවා සභා ගෘහස්ථ ක්‍රීඩාංගණයේදී පැවැති පිරිමි අවසන් මහා තරගයේදී ශ්‍රී ලංකා විදුලිබල මණ්ඩල කණ්ඩායම තරග වට 3-0ක් ලෙසින් පරාජයට පත්කරමින් මෙවර මන්චී ජාතික සුපර් ලීග් වොලිබෝල් ශූරතාව තමන් සතුකරගැනීමට ශ්‍රී ලංකා ගුවන් හමුදා කණ්ඩායම සමත්විය. ඒ තරග වට 27-25ක්, 25-22ක් සහ 25-21ක් ලෙස තරගය පහසුවෙන්ම ජයැගැනීම හේතුවෙනි.පිරිමි කාණ්ඩයේ තෙවැනි ස්ථානය හිමිකර ගැනීමට ශ්‍රී ලංකා වරාය අධිකාරිය කණ්ඩායම සමත්විය.කාන්තා කාණ්ඩයේ ශූරතාව වෙනුවෙන් පැවැති අවසන් මහා තරගයේදී තරග වට 4-1ක් ලෙස ජයග්‍රහණය වාර්තා කිරීමට ශ්‍රී ලංකා ගුවන් හමුදා කණ්ඩායම සමත්විය. ඒ ශ්‍රී ලංකා යුද හමුදා කණ්ඩායමට තරගාවලියේ අනුශූරතාව හිමිකර දෙමිනි. කණ්ඩායම් දෙක අතර පැවැති අවසන් මහා තරගයේ පළමු තරග වටය 25-17ක් ලෙස ජය ගැනීමට ශ්‍රී ලංකා යුද හමුදා කණ්ඩායම සමත්වීද පිළිවෙළින් ඉතිරි තරග සියල්ලම ජය ගැනීමට (25-21, 25-23, 25-20) ශ්‍රී ලංකා ගුවන් හමුදා කණ්ඩායම සමත්විය.එම කාණ්ඩයේ තෙවැනි ස්ථානය හිමිකර ගැනීමට හයිඩ්‍රාමනි ක්‍රීඩා සමාජ කණ්ඩායම සමත්විය.\n\nකසුන් රණවීරඡායාරූප – කමල් වන්නිආරච්චි",
       "URL": "https://divaina.lk/%e0%b6%b8%e0%b6%b1%e0%b7%8a%e0%b6%a0%e0%b7%92-%e0%b7%80%e0%b7%9c%e0%b6%bd%e0%b7%92%e0%b6%b6%e0%b7%9d%e0%b6%bd%e0%b7%8a-%e0%b7%81%e0%b7%96%e0%b6%bb-%e0%b7%81%e0%b7%96%e0%b6%bb%e0%b7%92%e0%b6%ba/",
       "Category": "sports",
       "Parent URL": "https://divaina.lk/category/sports//page/180/"
}