{
       "Source": "divaina",
       "Timestamp": "March 12, 2022",
       "Headline": "මාලිංගට අයිපීඑල් පුහුණුකරු ධුරයක්",
       "News Content": "ශ‍්‍රී ලංකා කි‍්‍රකට් කණ්ඩායමේ හිටපු වේග පන්දු යවන කී‍්‍රඩක ලසිත් මාලිංගගේ සේවය මෙවර අයිපීඑල් තරගාවලියේදී රාජස්ථාන් රෝයල්ස් කණ්ඩායමට ලබාගැනීමට පියවර ගෙන තිබේ. ඒ අනුව මාලිංග වේග පන්දු යවන\n\nපුහුණුකරු ලෙස මෙවර තරගාවලියේදී රාජස්ථාන් රෝයල්ස් කණ්ඩායමට එක් වීමට නියමිතය.\n\nවසර ගණනාවක් මුම්බායි ඉන්දියන්ස් කණ්ඩායමට කී‍්‍රඩා කළ මාලිංග මෙම වසරේ ජනවාරි මාසයේදී කී‍්‍රඩාවෙන් සමුගත් අතර පෙබරවාරි මාසයේදී ඔස්ටේ‍්‍රලියාවේ තරග සංචාරයක නිරත වූ ශ‍්‍රී ලංකා කණ්ඩායමේ වේගපන්දු යවන පුහුණුකරු ලෙසද ඔහු කටයුතු කළේය.\n\n”නැවතත් අයි.පී.එල්. තරගාවලිය සමග එක්වීමට ලැබීම මට ලොකු සතුටක්. ඒ සම්බන්ධයෙන් මම රාජස්ථාන් කණ්ඩායමට ස්තූතිවන්ත වෙනවා. රාජස්ථාන් රෝයල්ස් කියන්නේ හැමවිටම තරුණ කී‍්‍රඩකයන්ගේ දක්ෂතා වර්ධනය කරන කණ්ඩායමක්. රාජස්ථාන් කණ්ඩායම සතුව දක්ෂ වේග පන්දු යවන්නන් රැුසක් සිටිනවා. ඉදිරියේදී ඔවුන් සමග එකට වැඩ කරලා ඔවුන්ගේ දක්ෂතා ඔපමට්ටම් කිරීමට මම බලාපොරොත්තු වෙනවා” යැයි ලසිත් මාලිංග තමා රාජස්ථාන් රෝයල්ස් කණ්ඩායමට සම්බන්ධ වීම සම්බන්ධයෙන් ප‍්‍රකාශ කර තිබුණි.",
       "URL": "https://divaina.lk/%e0%b6%b8%e0%b7%8f%e0%b6%bd%e0%b7%92%e0%b6%82%e0%b6%9c%e0%b6%a7-%e0%b6%85%e0%b6%ba%e0%b7%92%e0%b6%b4%e0%b7%93%e0%b6%91%e0%b6%bd%e0%b7%8a-%e0%b6%b4%e0%b7%94%e0%b7%84%e0%b7%94%e0%b6%ab%e0%b7%94%e0%b6%9a/",
       "Category": "sports",
       "Parent URL": "https://divaina.lk/category/sports//page/250/"
}