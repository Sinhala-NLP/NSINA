{
       "Source": "divaina",
       "Timestamp": "September 26, 2023",
       "Headline": "කාන්තා ක්‍රිකට් කණ්ඩායමට රිදී පදක්කම",
       "News Content": "ආසියානු ක්‍රීඩා උළෙලේ කාන්තා ක්‍රිකට් අවසාන මහා තරගය ජය ගනිමින් රන් පදක්කම හිමි කරගැනීමට ඉන්දියාව සමත් වූ අතර ශ්‍රී ලංකා කාන්තා කණ්ඩායමට ඒ අනුව රිදී පදක්කම හිමි විය. ශ්‍රී ලංකාව ආසියානු තරගාවලියක පදක්කමක් දිනා ගනු ලැබුවේ වසර 9 කට පසුව බවට මෙම අවස්ථාව සටහන් වෙයි.\n\nලකුණු 19කින් ශ්‍රී ලංකා කාන්තා කණ්ඩායම පරාජය කරමින් ඉන්දියාව කුසලානය ජය ගත්තේය. ඉන්දීය කණ්ඩායමෙන් ලකුණු 117ක ඉලක්කයක් හිමි වුවද ශ්‍රී ලංකා ක්‍රීඩිකාවන්ගේ වගකීම් විරහිත පිතිකරණය හේතුවෙන් රන් පදක්කම පෙනි පෙනී ගිලිහී ගියේය. ශ්‍රී ලංකාව වෙනුවෙන් හසිනි පෙරේරා ලකුණු 25 ක්ද නිලක්ෂි ද සිල්වා ලකුණු 23 ක්ද ඕෂධී රණසිංහ ලකුණු 19 ක්ද රැස්කළහ.\n\nපන්දු යැවීමේදී ටිටාස් සදු ලකුණු 06 කට කඩුලු 03 ක්ද රාජේෂ්වරී ගයික්වාඩ් ලකුණු 20 කට කඩුලු 02 ක්ද දවා ගනිමින් ඉන්දීය කණ්ඩායමට ජයග්‍රහණය ගෙන දුන්හ.\n\nඉන්දීය කණ්ඩායම වෙනුවෙන් ස්මිත්‍රි මන්දනා ලකුණු 46 ක් ලබා ගත්තාය. සුගන්ධිකා සහ උදේෂිකා විසින් ද කඩුලු 02 බැගින් බිඳ දැමිණි.",
       "URL": "https://divaina.lk/%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%9a%e0%b6%ab%e0%b7%8a%e0%b6%a9%e0%b7%8f%e0%b6%ba%e0%b6%b8%e0%b6%a7/",
       "Category": "sports",
       "Parent URL": "https://divaina.lk/category/sports//page/7/"
}