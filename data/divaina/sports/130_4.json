{
       "Source": "divaina",
       "Timestamp": "December 19, 2022",
       "Headline": "පදක්කම් 144ක් දිනූ මලල ක්‍රීඩා ප්‍රවීණයෝ දිවයිනට",
       "News Content": "දකුණු ඉන්දීය ප්‍රවීණයන්ගේ විවෘත මලල ක්‍රීඩා ශූරතා තරගාවලියට සහභාගි වූ ශ්‍රී ලාංකික ප්‍රවීනයන්ගේ මලල ක්‍රීඩා කණ්ඩායම පදක්කම් 144 ක් දිනා ගෙන පෙරේදා (17 වැනිදා) කටුනායක ගුවන් තොටුපළ වෙත පැමිණියහ.\n\nඑහිදී ශ්‍රී ලාංකික ප්‍රවීණයන්ගේ මලල ක්‍රීඩා කණ්ඩායම රන් පදක්කම් 84 ක්, රිදී පදක්කම්\n\n40 ක් සහ ලෝකඩ පදක්කම් 20 ක් දිනා ගැනීමට සමත් වූ බව ශ්‍රී ලංකා ප්‍රවීණයන්ගේ මලල ක්‍රීඩා සංගමයේ සභාපති තිස්ස සමරසිංහ මහතා කටුනායක ගුවන් තොටුපළේ දී පැවසීය.\n\nමෙම ජයග්‍රහණය ශ්‍රී ලාංකික ඉතිහාසයේ ප්‍රවීණයන්ගේ කණ්ඩායමක් අත්කර ගත් විශිෂ්ටතම ජයග්‍රහණය බැව් හෙතෙම වැඩිදුරටත් සඳහන් කළේය.\n\nඉන්දියාවේ කර්නාටක ප්‍රාන්තයේ උඩුපි හීදී ඉකුත් පළමු වරට මෙම තරගාවලිය පවත්වා තිබුණි.\n\nකටුනායක – ටී.කේ.ජී. කපිල",
       "URL": "https://divaina.lk/%e0%b6%b4%e0%b6%af%e0%b6%9a%e0%b7%8a%e0%b6%9a%e0%b6%b8%e0%b7%8a-144%e0%b6%9a%e0%b7%8a-%e0%b6%af%e0%b7%92%e0%b6%b1%e0%b7%96-%e0%b6%b8%e0%b6%bd%e0%b6%bd-%e0%b6%9a%e0%b7%8a%e0%b6%bb%e0%b7%93/",
       "Category": "sports",
       "Parent URL": "https://divaina.lk/category/sports//page/130/"
}