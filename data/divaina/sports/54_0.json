{
       "Source": "divaina",
       "Timestamp": "June 22, 2023",
       "Headline": "අළු බඳුනේ මුල් සටනේ ලෝක ශූර නම රැඳුණේ",
       "News Content": "පැට් කමින්ස් හා නේදන් ලයන් 9 වැනි කඩුල්ල සඳහා ගොඩ නැගූ නොබිඳුණු ලකුණු 55 ක සම්බන්ධතාවය හේතුවෙන් මෙවර අළු බඳුන ක්‍රිකට් තරගාවලියේ පළමු ජයග්‍රහණය වාර්තා කිරීමට ලෝක ශූර ඔස්ටේ්‍රලියා කණ්ඩායම සමත් වූයේය.\n\nඑංගලන්තයට එරෙහිව එංගලන්තයේ බර්මිංහැම්හි පැවැති එම තරගයේදී කඩුලු 2 ක තියුණු ජයක් ඔස්ටේ්‍රලියාවට හිමිවූ අතර 2021-2023 ලෝක ටෙස්ට් ශූරතාවයේ ශූරයන් ලෙස පසුගිය 11 වැනිදා ලද ජයග්‍රහණයෙන් අනතුරුව දින දහයකටත් අඩු කාලයකදී ඔස්ටේ්‍රලියාව මෙම ජයග්‍රහණය වාර්තා කළේය.\n\nජයග්‍රහණය සඳහා දෙවැනි ඉනිමේ දී ලකුණු 281 ක ඉලක්කයක් හඹා යමින් සිටි ඔස්ටේ්‍රලියාව තරගයේ 4 වන දින අවසානයේ කඩුලු 3ක් දැවී ලකුණු 107 ක් ලබා සිටි අතර පෙරේදා දිනයේදී තවත් කඩුලු 5ක් දැවී ඔවුහු ජයග්‍රාහී ඉලක්කය පසු කර ගියහ.\n\nපළමු ඉනිමේ ශතකයක් සහ දෙවෙනි ඉනිමේ ලකුණු 65 ක් ලබා ගනිමින් ඔස්ටේ්‍රලියාවට ජය මාවත විවර කළ උස්මාන් කවාජා තරගයේ වීරයා ලෙස සම්මාන ලබාගත් අතර තරග 5 කින් යුතු තරගාවලියේ මීළඟ තරගය ලබන 28 වැනිදා පැවැත්වේ.\n\nලකුණු සාරාංශය\n\nඑංගලන්තය පළමු ඉනිම 393/8\n\nඔස්ටේ්‍රලියාව පළමු ඉනිම 386/10\n\nඑංගලන්තය දෙවැනි ඉනිම 273/10\n\nඔස්ටේ්‍රලියාව දෙවෙනි ඉනිම 282/8",
       "URL": "https://divaina.lk/%e0%b6%85%e0%b7%85%e0%b7%94-%e0%b6%b6%e0%b6%b3%e0%b7%94%e0%b6%b1%e0%b7%9a-%e0%b6%b8%e0%b7%94%e0%b6%bd%e0%b7%8a-%e0%b7%83%e0%b6%a7%e0%b6%b1%e0%b7%9a-%e0%b6%bd%e0%b7%9d%e0%b6%9a-%e0%b7%81%e0%b7%96/",
       "Category": "sports",
       "Parent URL": "https://divaina.lk/category/sports//page/54/"
}