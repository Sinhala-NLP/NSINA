{
       "Source": "divaina",
       "Timestamp": "February 26, 2022",
       "Headline": "ටෙස්ට් සංචිතයේ සිටි ධනංජය දික්වැල්ල විස්සයි – 20 ට කැඳවයි",
       "News Content": "ශ‍්‍රී ලංකාව සහ ඉන්දියාව අතර පැවැත්වෙන තරග තුනකින් යුත් පන්දු වාර 20-20 ක‍්‍රිකට් තරගාවලියේ දෙවැනි තරගය අද (25 වැනිදා) ශ‍්‍රී ලංකා වේලාවෙන් රාත‍්‍රී 7.00 ට ආරම්භ වීමට නියමිත අතර ටෙස්ට් සංචිතයට පමණක් කලින් තෝරාගෙන සිටි ධනංජය ද සිල්වා සහ නිරෝෂන් දික්වැල්ලගේ සහය මෙම තරගයට යොදා ගැනීමට ඇති හැකියාවන් පිළිබඳව ඊයේ දිනයේදීත් සාකච්ඡුා පැවැත්වෙමින් තිබිණි.\n\nටෙස්ට් තරගාවලියට ක‍්‍රීඩා කිරීමට නම් කළ ඇන්ජලෝ මැතිව්ස්, නිරෝෂන් දික්වැල්ල, සුරංග ලක්මාල්, අශේන් ඩැනියෙල්, ධනංජය ද සිල්වා සහ නායක දිමුත් කරුණාරත්න ඊයේ ඉන්දියාව බලා පිටත්ව ගොස් ඇති අතර ඒ අනුව දික්වැල්ල, ධනංජය සහ අශේන් ඩැනියෙල් ද විස්සයි 20 සංචිතයට එක් කර ඇත. තරගාවලියේ පැවැති පළමු තරගයෙන් ශ‍්‍රී ලංකාව ලකුණු 62කින් පරාජයට පත්වූ අතර තරගාවලිය පරාජය නොවී සිටීමට නම් ශ‍්‍රී ලංකාව අද තරගය අනිවාර්යෙන් ජයගත යුතුව ඇත.\n\nඑහෙත් වත්මන් ලොව අංක එකේ පන්දු වාර විස්සයි විස්ස ක‍්‍රිකට් කණ්ඩායම සමඟ පැවැත්වෙන මෙම තරගාවලිය ජයග‍්‍රහණය කිරීමට නම් සංචාරක ශ‍්‍රී ලංකා ක‍්‍රිකට් කණ්ඩායම සැලකිය යුතු වෙහෙසක් දැරිය යුතුව ඇත. පළමු තරගයේදී ශ‍්‍රී ලංකා කණ්ඩායම වෙතින් එම දක්ෂතා ප‍්‍රදර්ශනය නොවූ අතර ආබාධ සහ කොවිඞ් තත්ත්වයන් හේතුවෙන් ප‍්‍රබල ක‍්‍රීඩකයන් තිදෙනකුට එම තරගයේදී කණ්ඩායමට සිය දායකත්වය ලබාදීමට නොහැකි විය.\n\nඑම ක‍්‍රීඩකයන් තිදෙනාට අයත් වූ වනිඳු හසරංග සහ මහීෂ් තීක්ෂණට සමස්ත තරගාවලියම අහිමි වී ඇති අතර වනිඳු හසරංගගේ අවසන් පී.සී.ආර්. වාර්තාව නෙගටිව් වුවද නිරෝධායන කාලසීමාවේ ප‍්‍රශ්නයක් හේතුවෙන් ඔහුට තරගාවලියට සහභාගි වීමේ අවස්ථාව අහිමි වී ඇත. ඒ අනුව වනිඳු හසරංග ඊයේ දිනයේ දී නැවත ශ‍්‍රී ලංකාව වෙත ආපසු පැමිණ තිබේ.\n\nපාදයේ මස් පි`ඩු ඉරී යෑමක් හේතුවෙන් ආබාධයට ලක්වූ මහේෂ් තීක්ෂණගේ තත්ත්වය පිළිබඳව සිදු කළ ස්කෑන් පරීක්ෂණයකින් අනාවරණය වූ පරිදි ඔහුව අද සහ හෙට පැවැත්වෙන තරග සඳහා යොදා ගැනීමට නොහැකි බව වාර්තා වේ.\n\nකුසල් පෙරේරාගේ ආබාධ තත්ත්වය සුව අතට හැරෙමින් පැවතියද ඔහු අද ක‍්‍රීඩා කරනවා ද නැද්ද යන්න ඊයේ සවස් වන විටත් තීරණය කර නොතිබිණි.\n\nඅද තරගය මෙන්ම හෙට තරගයද ධර්මශාලා හිදී පැවැත්වෙන අතර පෙරේදා පැවති තරගයේදී ශ‍්‍රී ලංකා මුල් පෙළ සහ මැදපෙළ පිතිකරුවන් දැක්වූ දුර්වලතාවයන් කැපී පෙනිණි.\n\nඉන්දීය වේග වේග පන්දු බල ඇණිය මෙන්ම ද`ග පන්දු යවන්නන් හමුවේ ද ශ‍්‍රී ලංකා පිතිකරුවන් අසරණ වද්දී ඉන්දීය පිතිකරුවෝ ලක්නව් ක‍්‍රීඩා පිටිය පුරා සිය අණසක පැතිර වූහ.\n\nතුන් ඉරියව්වෙන්ම එම තරගයේදී අසාර්ථක වූ ශ‍්‍රී ලංකා කණ්ඩායම තම දුර්වලතාවයන් හඳුනාගෙන, ඒවා නිවැරදි කරගෙන ක‍්‍රීඩා නොකළහොත් මෙයද තවත් පන්දු වාර විස්සයි විස්සේ තරගාවලි පරාජයක් වීම නොවැළැක්විය හැක.\n\nඉන්දීය සංචිතය:\n\nරෝහිත් ශර්මා (නායක), රුතුරාජ් ගයික්වාඞ්, ශ්‍රෙයාස් අයියර්, සංජු සැම්සන්, ඉෂාන් කිෂාන්, වෙන්කටේෂ් අයියර්, දීපක් හූඩා, රවින්ද්‍ර ජඬේජා, යුස්වෙන්ද්‍ර චාහල්, රවි බිෂ්නෝයි, කුල්දීප් යාදව්, මොහොමඞ් සිරාජ්, බුවනේෂ්වර් කුමාර්, හර්ෂාල් පටෙල්, ජස්ප‍්‍රීට් බුම්රා, අයේෂ් ඛාන්.\n\nශ‍්‍රී ලංකා සංචිතය:\n\nදසුන් ශානක (නායක), චරිත් අසලංක (උප නායක), පැතුම් නිස්සංක, ධනංජයද සිල්වා, නිරෝෂන් දික්වැල්ල, අෂේන් ධැනියෙල්, ධනුෂ්ක ගුණතිලක, කුසල් මෙන්ඩිස්, දිනේෂ් චන්දිමාල්, චාමික කරුණාරත්න, ජනිත් ලියනගේ, කමිල් මිෂාර, ළහිරු කුමාර, දුෂ්මන්ත චමීර, බිනුර ප‍්‍රනාන්දු, ජෙෆ්රි වැන්ඩෙසේ, ප‍්‍රවීන් ජයවික‍්‍රම, ශිරාන් ප‍්‍රනාන්දු.\n\nකුෂාන් සුබසිංහ",
       "URL": "https://divaina.lk/%e0%b6%a7%e0%b7%99%e0%b7%83%e0%b7%8a%e0%b6%a7%e0%b7%8a-%e0%b7%83%e0%b6%82%e0%b6%a0%e0%b7%92%e0%b6%ad%e0%b6%ba%e0%b7%9a-%e0%b7%83%e0%b7%92%e0%b6%a7%e0%b7%92-%e0%b6%b0%e0%b6%b1%e0%b6%82%e0%b6%a2/",
       "Category": "sports",
       "Parent URL": "https://divaina.lk/category/sports//page/257/"
}