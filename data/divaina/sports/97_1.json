{
       "Source": "divaina",
       "Timestamp": "March 13, 2023",
       "Headline": "හොකී කාන්තා ප්‍රවීණයන්ට තරගාවලියක්",
       "News Content": "ශ්‍රී ලංකා කාන්තා ප්‍රවීණයන්ගේ හොකී සංගමය විසින් එක් කණ්ඩායමකට සාමාජිකාවන් 09 දෙනකුට ක්‍රීඩා කළ හැකි වන පරිදි සංවිධානය කර ඇති වයස අවුරුදු 30 න් ඉහළ කාන්තා හොකී තරගාවලියට අයදුම්පත් බාර ගැනීම දැන් සිදු කෙරේ.\n\nමෙම තරග මාලාව අප්‍රේල් 08 දින බම්බලපිටිය පොලිස් ක්ෂේත්‍ර බළකා මූලස්ථාන ක්‍රීඩාංගණයේ දී පැවැත් වේ. මාර්තු 15 දක්වා පමණක් අයැදුම් පත් භාර ගැනීම සිදු කෙරේ.\n\nමෙවර තරගාවලිය සඳහා දිවයිනේ ඕනෑම ක්‍රීඩා සමාජයකට සහභාගි වීමේ හැකියාව ඇත.\n\nමෙම ප්‍රවීණ තරගාවලියට සමගාමීව හොකී ක්‍රීඩාවේ නිරත නවක පාසල් 05 ක් අතරේ අවුරුදු 16 න් පහළ බාලිකා තරග මාලාවක් ද ක්‍රියාත්මක කිරීමට නියමිත බව එහි ලේකම් සුරනී බණ්ඩාර මහත්මිය අනාවරණය කළාය. ඒ සඳහා සහභාගි වන පාසල්වලට ක්‍රීඩා භාණ්ඩ ප්‍රදානයක් ද සිදු කෙරේ.(අනුරුද්ධ හේරත් බණ්ඩාර)",
       "URL": "https://divaina.lk/%e0%b7%84%e0%b7%9c%e0%b6%9a%e0%b7%93-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%b4%e0%b7%8a%e0%b6%bb%e0%b7%80%e0%b7%93%e0%b6%ab%e0%b6%ba%e0%b6%b1%e0%b7%8a%e0%b6%a7/",
       "Category": "sports",
       "Parent URL": "https://divaina.lk/category/sports//page/97/"
}