{
       "Source": "divaina",
       "Timestamp": "May 9, 2023",
       "Headline": "නව කනිෂ්ඨ තරග වාර්තා රැසක් දියගමින්",
       "News Content": "හෝමාගම, දියගම මහින්ද රාජපක්ෂ ක්‍රීඩාංගණයේදී දැන් ක්‍රියාත්මක ජතික කනිෂ්ඨ ශූරතා මලල ක්‍රීඩා තරගාවලියේ දෙවැනි දිනය වූ ඊයේ (08) නව කනිෂ්ඨ තරග වාර්තා පිහිටුවමින් කැපී පෙනෙන්නට වත්තල ජාත්‍යන්තර පාසලේ තරුෂ මෙන්ඩිස්, යාපනය හාට්ලි විද්‍යාලයේ එස්. කුමාර් මිතුන්රාජ්, මහනුවර මහාමායා බාලිකා විදුහලේ එන්. එස්. සෙනෙවිරත්න සහ අඹගමුව මධ්‍ය මහා විදුහලේ කේ. එල්. ඒ. අකලංක යන ක්‍රීඩක ක්‍රීඩිකාවෝ සමත් වූහ.\n\nආරම්භක දිනය වූ පෙරේදා (07) සවස සිව්වැනි වාර්තාව බිහි කිරීමට යූ. එම්. ඒ. සංදීප (අවුරුදු 16න් පහළ මීටර් 300 කඩුලු මතින් දිවීම – තත්.40.55) සමත් වූ අතර පස්වැනි වාර්තාවට හිමිකම් කියන්නට යූ. එම්. එස්. හිමාෂනී (අවුරුදු 16 න් පහළ මීටර් 300 කඩුලු මතින් දිවීම – තත්.47.30) සමත් වූවාය.\n\nසංදීප සහ හිමාෂනී අඹගමුව මධ්‍ය මහා විදුහල නියෝජනය කරමින් ජයග්‍රහණ වාර්තා කර ගැනීම කැපී පෙනුණි.\n\nශ්‍රී ලංකා මලල ක්‍රීඩා ආයතනයේ මෙහෙයවීමෙන් ක්‍රියාත්මක කෙරෙන මෙවර තරගාවලියේ තෙවන දින තරග ඉසව් අද (09) පැවැත්වේ.රන් පදක්කම් ලාභිනියන්\n\nඅවුරුදු 23 න් පහළ කවපෙත්ත විසිකිරීම\n\nකේ. එච්. රත්නායක (යුද හමුදාව) මීටර් 29.54\n\nඅවුරුදු 23 න් පහළ මීටර් 800\n\nමධුෂානි දිල්රුක්ෂි (යුද හමුදාව) මි:2.27.06\n\nඅවුරුදු 20 න් පහළ මීටර් 800\n\nඩබ්ලිව්. ජී. එස්. ලක්ෂානි\n\n(වලල ඒ. රත්නායක ම. ම. වි.) මි:2.15.80\n\nඅවුරුදු 16 න් පහළ මීටර් 800\n\nතරුෂි අභිෂේකා (ගම්පොල වික්‍රමබාහු ජාතික පාසල) මි.2.21.03\n\nරන් පදක්කම් ලාභීන්\n\nඅවුරුදු 23 න් පහළ මීටර් 800\n\nජී. ඩී. එල්. අවිශ්ක ගරුසිංහ\n\n(ශ්‍රී ලක් සමාජය) මි: 1.56.70\n\nඅවුරුදු 20 න් පහළ මීටර් 800\n\nඑස්. ඩී. එච්. ඩිල්රංග (වලල ඒ.රත්නායක ම.ම.වි) 1.54.08\n\nඅවුරුදු 18 න් පහළ මීටර් 800\n\nඑච්. පී. සමරකෝන්\n\n(මීගහකිවුල ජාතික පාසල)\n\nඅවුරුදු 16 න් පහළ මීටර් 800\n\nජී. පී. සහස් ෆොන්සේකා\n\n(මීගමුව මාරිස්ටෙලා විදුහල) මි: 2.03.59\n\nඅනුරුද්ධ හේරත් බණ්ඩාරඡායාරූප – කමල් වන්නිආරච්චි",
       "URL": "https://divaina.lk/%e0%b6%b1%e0%b7%80-%e0%b6%9a%e0%b6%b1%e0%b7%92%e0%b7%82%e0%b7%8a%e0%b6%a8-%e0%b6%ad%e0%b6%bb%e0%b6%9c-%e0%b7%80%e0%b7%8f%e0%b6%bb%e0%b7%8a%e0%b6%ad%e0%b7%8f-%e0%b6%bb%e0%b7%90%e0%b7%83%e0%b6%9a/",
       "Category": "sports",
       "Parent URL": "https://divaina.lk/category/sports//page/75/"
}