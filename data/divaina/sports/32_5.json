{
       "Source": "divaina",
       "Timestamp": "August 3, 2023",
       "Headline": "ශ්‍රී ලංකාව එක දිගට තරග පහක් පරදියි",
       "News Content": "2023 දැල්පන්දු ලෝක කුසලාන තරගාවලිය යටතේ ශ්‍රී ලංකා කණ්ඩායමට අඛණ්ඩව පස්වැනි පරාජයත් පෙරේදා (01 වැනිදා ) උරුම වූයේය.\n\nතරගාවලියේ “ඊ” කාණ්ඩයේ තරගයක් ලෙස සිම්බාබ්වේ කණ්ඩායම සමග පැවැති තරගයෙන් ලකුණු 31-76 ක් ලෙස ශ්‍රී ලංකාව පරාජයට පත් විය.\n\nමීට පෙර සිංගප්පූරුව හමුවේ ද “ඊ” කාණ්ඩය යටතේ පරාජයට පත්වූ ශ්‍රී ලංකාව එම කාණ්ඩයේ මුල් ස්ථාන දෙක අතරට පිවිසීමට ඇති අවස්ථාව ද ඒ අනුව අහිමිව ගියේය.\n\nජැමෙයිකාව, දකුණු අප්‍රිකාව, වේල්සය යන කණ්ඩායම් හමුවේ මූලික වටයේදී ශ්‍රී ලංකාව පරාජයට පත්විය.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80-%e0%b6%91%e0%b6%9a-%e0%b6%af%e0%b7%92%e0%b6%9c%e0%b6%a7-%e0%b6%ad%e0%b6%bb%e0%b6%9c-%e0%b6%b4%e0%b7%84/",
       "Category": "sports",
       "Parent URL": "https://divaina.lk/category/sports//page/32/"
}