{
       "Source": "divaina",
       "Timestamp": "September 2, 2021",
       "Headline": "ශ‍්‍රී ලංකාව පාපන්දුවෙන් තවත් පියවර 4 ක් පල්ලමට",
       "News Content": "අන්තර්ජාතික පාපන්දු සම්මේලනයේ නවතම ශ්‍රේණිගත කිරීම අනුව ලොව අංක එක ස්ථානය ආරක්ෂා කර ගැනීමට බෙල්ජියම සමත් වන අතරවාරයේ ශ‍්‍රී ලංකාව පියවර 04 ක් පල්ලම් බැස 205 වැනි ස්ථානයට පත්ව ඇත\n\nපාපන්දු ක‍්‍රීඩාවේ නිරත වන ලොව රටවල් 211 ක් ආශ‍්‍රිතව සිදු කර ඇති මෙවර ශ්‍රේණි ගත කිරීම අනුව ශ‍්‍රී ලංකාවට වඩා පහළින් ඇති රටවල් සංඛ්‍යාව 06 ක් පමණි.\n\nපසුගිය අගෝස්තු මස මැද භාගයේ දී සිදුකරන ලද නවතම ශ්‍රේණිගත කිරීමට අනුව අංක 01 ස්ථානය බෙල්ජියම විසින් ආරක්ෂා කර ගන්නා අතර වාරයේ බ‍්‍රසීලය ට හිමි වී ඇත්තේ දෙවන ස්ථානයයි. තෙවන ස්ථානය ප‍්‍රංශය ද සිව්වන ස්ථානය එංගලන්තය ද 05 ස්ථානය ඉතාලිය ද තහවුරු කරගෙන සිටී.\n\nආසියාතික රටවල් අතර ප‍්‍රථම ස්ථානය ජපානය ද දෙවන ස්ථානය ඉරානය ද තහවුරු කරගෙන ඇති අතර වාරයේ ඔස්ටේ‍්‍රලියාවට තෙවැනි ස්ථානය හිමි වී තිබේ. දකුණු ආසියාතික රටවල් අතරින් පළමු ස්ථානය හිමිකර ගැනීමට ඉන්දියාව සමත්ව සිටී. එකී දෙවැනි ස්ථානයට ඇෆ්ගනිස්ථානය ද තෙවන ස්ථානයට මාලදිවයින ද ශ්‍රේණි ගත කර ඇති අතර ශ‍්‍රී ලංකාවට හිමි වී ඇත්තේ 08 වෙනි ස්ථානයයි.\n\nලොව ශ්‍රේණි ගත කිරීම අනුව පළමු රටවල් 20 පිළිවෙළින් පහත දැක්වේ.\n\nආසියාතික රටවල් අතරේ ශ්‍රේණිගතව සිටින පළමු රටවල් 10 පහතින් දැක්වේ.\n\nඅන්තර්ජාතික ශ්‍රේණිගත කිරීම් අනුව දකුණු ආසියාතික රටවලට හිමිවී ඇති ස්ථාන පහත දැක්වේ.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b7%81%e2%80%8d%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94%e0%b7%80%e0%b7%99%e0%b6%b1%e0%b7%8a/",
       "Category": "sports",
       "Parent URL": "https://divaina.lk/category/sports//page/345/"
}