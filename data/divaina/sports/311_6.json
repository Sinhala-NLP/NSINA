{
       "Source": "divaina",
       "Timestamp": "November 1, 2021",
       "Headline": "සත් සාමාජික රග්බි ‘වොරියර් කුසලාන’ ශ‍්‍රී ලංකා ගුවන් හමුදා ‘ඒ’ කණ්ඩායමට",
       "News Content": "ඊයේ (31) කොළඹ තිඹිරිගස්යායේ පිහිටි පොලිස් ක්ෂේත‍්‍ර බලකා මූලස්ථාන ක‍්‍රීඩාංගණයේ දී නිමාව දුටු ආරාධිත සත් සාමාජික රග්බි පාපන්දු තරගාවලියේ ශූරතාව දිනා ගනිමින් ඒ සඳහා පිරිනමන ලද රුපියල් 250.000/= ක් සමගින් ‘වොරියර් කුසලානය’‍ ට හිමිකම් කියන්නට ශ‍්‍රී ලංකා ගුවන් හමුදා ‘ඒ’‍ කණ්ඩායම නියෝජනය කළ ක‍්‍රීඩකයෝ සමත් වූහ.\n\nමුදලින් රුපියල් 150.000/= ක් සමගින් එකී අනුශූරතාව ශ‍්‍රී ලංකා පොලිස් ‘ඒ’ කණ්ඩායමට හිමි විය.\n\nකුසලාන ශූරතාව වෙනුවෙන් පැවති තීරණාත්මක අවසන් තරගයේදී ලකුණු 24 – 00 ක් ලෙස ජයග‍්‍රහණය සටහන් කර ගැනීමට ගුවන් හමුදා ‘ඒ’‍ පිල සමත් වීම කැපී පෙනුණි.\n\nඩයලොග් ආසියාටා සමාගමේ සංවිධාන ශක්තිය ඇතිව ත‍්‍රිවිධ හමුදාව සහ පොලීසිය එක්ව මැනවින් සංවිධානය කර තිබුණු මෙම තරගාවලිය සඳහා කණ්ඩායම් 10 ක් ඊයේ (31) සහ පෙරේදා (30) තරග වැදුණි.\n\nමෙම තරගාවලියේ දක්ෂතම ක‍්‍රීඩකයා ලෙස ගුවන් හමුදා ‘ඒ’‍ කණ්ඩායම නියෝජනය කළ නුවන් පෙරේරා සම්මාන ලැබීය.\n\nජයග‍්‍රාහී කණ්ඩායම් උදෙසා තිළිණ ප‍්‍රදානය ක‍්‍රීඩා අමාත්‍ය නාමල් රාජපක්ෂ මහතාගේ ප‍්‍රධානත්වයෙන් සිදු කෙරුණි.\n\nමෙම තරගාවලියේ ‘‍පළඟ’‍ ශූරතාව අගනුවර සී.එච් ඇන්ඞ් එෆ්. සී. සමාජයට ද ‘‍බඳුන’‍ ශූරතාව ශ‍්‍රී ලංකා යුද හමුදා (ඒ) කණ්ඩායමට ද ‘‍පළිහ’‍ ශූරතාව කොළඹ හැව්ලොක්ස් ක‍්‍රීඩා සමාජයට ද හිමි විය.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b7%83%e0%b6%ad%e0%b7%8a-%e0%b7%83%e0%b7%8f%e0%b6%b8%e0%b7%8f%e0%b6%a2%e0%b7%92%e0%b6%9a-%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b7%80%e0%b7%9c%e0%b6%bb%e0%b7%92%e0%b6%ba/",
       "Category": "sports",
       "Parent URL": "https://divaina.lk/category/sports//page/311/"
}