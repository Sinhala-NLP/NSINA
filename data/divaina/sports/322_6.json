{
       "Source": "divaina",
       "Timestamp": "October 11, 2021",
       "Headline": "විනය කැඩූ කනිෂ්ඨ මලල කී‍්‍රඩකයින්ට, පුහුණුකරුට හා කළමනාකරුට දඬුවම්",
       "News Content": "විනය විරෝධී කි‍්‍රයාවක් සම්බන්ධයෙන් ශී‍්‍ර ලංකා කනිෂ්ට මලල කී‍්‍රඩක කී‍්‍රඩිකාවන් කිහිප දෙනකු ඇතුළුව පුහුණුකරුවකුට සහ කළමනාකරුවකුට දඬුවම් නියම කිරීමට ශී‍්‍ර ලංකා මලල කී‍්‍රඩා සංගමය පියවර ගෙන තිබේ. පසුගියදා නිමාවට පත්වූ 60 වැනි ඉන්දීය ප‍්‍රාන්ත මලල කී‍්‍රඩා ශූරතාවලියට සහභාගි වූ ශී‍්‍ර ලංකා ශී‍්‍ර ලංකා කනිෂ්ට මලල කී‍්‍රඩක කී‍්‍රඩිකාවන් කිහිප දෙනකුට, පුහුණුකරට සහ කළමනාකරට මෙසේ දඬුවම් නියම කර ඇති අතර ශී‍්‍ර ලංකා මලල ක‍්‍රීඩා සංගමයේ පත්කරන ලද ත‍්‍රිපුද්ගල විනය කමිටුව විසින් අදාළ දඬුවම් පැනවීමට තීරණය කළ බව නිවේදනයක් නිකුක් කරමින් කී‍්‍රඩා අධ්‍යක්ෂ ජෙනරාල් අමල් එදිරිසූරිය මහතා ඊයේ (10 වැනිදා) කියා සිටියේය.\n\nශ‍්‍රී ලංකා කනිෂ්ඨ මලල ක‍්‍රීඩා කණ්ඩායම පසුගියදා ඉන්දියාවේ පටියාලෙහි දී පැවති 60 වන ඉන්දියානු ප‍්‍රාන්ත අතර මලල ක‍්‍රීඩා තරගාවලියට සහභාගිවී දිවයිනට පැමිණි පසු ඔවුන් නිරෝධායනය කටයුතු සඳහා මාතර නිල්වලා නිරෝධායන මධ්‍යස්ථානය වෙත යොමු කර ඇත.\n\nනිරෝධායන කටයුතු සඳහා මාතර නිල්වලා නිරෝධායන මධ්‍යස්ථානයේ පවතින පහසුකම් ප‍්‍රමාණවත් නොවන බවට මෙම කණ්ඩායම කළ ඉල්ලීමෙන් අනතුරුව PCR පරීක්ෂණ නිකුත්වීමෙන් පසු ක‍්‍රීඩා අමාත්‍යාංශයේ මැදිහත්වීමෙන් එම කණ්ඩායම නිරෝධායන කටයුතු සඳහා සුගතදාස හෝටල් පරිශ‍්‍රය වෙත ගෙන්වා ගැනීමට කටයුතු කර තිබිණි.\n\nඑහිදී සුගතදාස හෝටලය වෙත යොමු කළ පළමු දිනයේදීම කණ්ඩායමේ කිහිපදෙනකු විනය විරෝධීව කටයුතු කර ඇතැයි සැළ වූ වහාම ඒ සම්බන්ධව විනය පරීක්ෂණයක් පැවැත්වීමට ශ‍්‍රී ලංකා මලල ක‍්‍රීඩා සංගමය ත‍්‍රිපුද්ගල කමිටුවක් පත් කළේය.\n\nක‍්‍රීඩක ක‍්‍රීඩිකාවන් තිදෙනකු, පුහුණුකරු හා කළමනාකරු සම්බන්ධයෙන් වූ චෝදනා පිළිබඳව අදාළ කමිටුවේ විනය පරීක්ෂණ වාර්තාව ශ‍්‍රී ලංකා මලල ක‍්‍රීඩා සංගමයට යොමු කිරීමෙන් පසු අදාළ නිර්දේශ ක‍්‍රීඩා සංවර්ධන දෙපාර්තමේන්තුවට පසුගිය අගෝස්තු මස ඉදිරිපත් කර තිබිණි.\n\nකණ්ඩායම භාරව කටයුතු කළ කළමනාකරු ඒ.එස්.එන්. අබේසේකර, පුහුණුකරු විමුක්ති ද සොයිසා, ක‍්‍රීඩක කාලිංග කුමාරගේ, ක‍්‍රීඩිකා සෙලින්ඩා ජැන්සන් හා ඩබ්ලිව්.වී.එල්. සුගන්ධි සඳහා විනය තීරණ ලබා දී ඇත.\n\nඒ අනුව මලල ක‍්‍රීඩා සංගමයේ ත‍්‍රිපුද්ගල විනය කමිටුව විසින් අදාළ දඬුවම් පැනවීමට තීරණය ලබාදුන් 2021.08.16 දින සිට ඉදිරියට අදාළ ද`ඩුවම් ක‍්‍රියාත්මක විය යුතු බවට ක‍්‍රීඩා සංවර්ධන දෙපාර්තමේන්තුව ශ‍්‍රී ලංකා මලල ක‍්‍රීඩා සංගමය හා අදාළ ක‍්‍රීඩක ක‍්‍රීඩිකාවන්, පුහුණුකරු සහ කළමනාකරු දැනුවත් කළේය.\n\nමේ යටතේ ක‍්‍රීඩක ක‍්‍රීඩිකාවන්ට මාස 04ක් සඳහා උසස් දක්ෂතා පුහුණු දීමනාව අත්හිටුවීම, ක‍්‍රීඩා දෙපාර්තමේන්තුවේ දේපල පරිහරණය තහනම් කිරීම, පුහුණුකරු හා කළමනාකරු සඳහා මාස 06ක හා වසරක ජාත්‍යන්තර තරග සඳහා සහභාගි වීම අත්හිටුවීම අදාළ විනය ක‍්‍රියාමාර්ගයන්ට අනුව දඬුවම් ලෙස ක‍්‍රියාත්මක වේ.\n\nඅභිමානවත් ජවසම්පන්න තරුණ පරපුරක් බිහි කිරීමේ දී විනය ප‍්‍රමුඛ කාරණයක් වන බැවින් ක‍්‍රීඩක ක‍්‍රීඩිකාවන් ඇතුළු සියලූ දෙනා තම විනය පවත්වා ගැනීම සම්බන්ධව ඉතා වගකීමෙන් කටයුතු කළ යුතු අතර අනාගත පරපුරට වැරදි පූර්වාදර්ශ ලැබීම වැළැක්වීම සඳහා නිරෝධායනයට යොමු කළ හෝටලය තුළ දී විනය නීතිරීති හා නිරෝධායන නීති රීති ද උල්ලංඝනය කරමින් සාදයක් පැවැත් වූ කනිෂ්ඨ මලල ක‍්‍රීඩා කණ්ඩායමේ මෙහි නම් සඳහන් අයවලූන්ට ඉහත පරිදි දඬුවම් ලබාදෙන බව ක‍්‍රීඩා සංවර්ධන දෙපාර්තමේන්තුවේ අධ්‍යක්ෂ ජනරාල් අමල් එදිරිසූරිය මහතා අවධාරණය කළේය.",
       "URL": "https://divaina.lk/%e0%b7%80%e0%b7%92%e0%b6%b1%e0%b6%ba-%e0%b6%9a%e0%b7%90%e0%b6%a9%e0%b7%96-%e0%b6%9a%e0%b6%b1%e0%b7%92%e0%b7%82%e0%b7%8a%e0%b6%a8-%e0%b6%b8%e0%b6%bd%e0%b6%bd-%e0%b6%9a%e0%b7%93%e2%80%8d%e0%b7%8a/",
       "Category": "sports",
       "Parent URL": "https://divaina.lk/category/sports//page/322/"
}