{
       "Source": "divaina",
       "Timestamp": "May 18, 2023",
       "Headline": "රග්බි ක්‍රීඩාවට ජාත්‍යන්තර තහනමක්",
       "News Content": "ජාත්‍යන්තර රග්බි සම්මේලනය විසින් වහාම ක්‍රියාත්මක වන පරිදි ශ්‍රී ලංකා රග්බි වෙත ජාත්‍යන්තර තහනමක් පනවා ඇත.\n\nශ්‍රී ලංකාවේ රග්බි ක්‍රීඩාව සඳහා එල්ල වන දේශපාලන බලපෑම් හේතුවෙන් ජාත්‍යන්තර රග්බි නීති උල්ලංඝනය වී ඇති බව දක්වමින් ජාත්‍යන්තර රග්බි සම්මේලනය මෙම තහනම පනවා ඇත.\n\nශ්‍රී ලංකාවේ රග්බි ක්‍රීඩාව මීට පෙර ආසියානු රග්බි සම්මේලනයේ තහනමකට ද ලක් විය.\n\nඅදාළ තහනම ක්‍රියාත්මක වන කාලයේදී ශ්‍රී ලංකා රග්බි ක්‍රීඩකයන්ට ජාත්‍යන්තර තරගවලට සහභාගී වීමේදී නොයෙක් සීමාවන්ට යටත්වීමට සිදුවනු ඇත. මේ වන විට ශ්‍රී ලංකාවේ පාපන්දු ක්‍රීඩාව සඳහා ද ජාත්‍යන්තර තහනමක් පනවා තිබේ.",
       "URL": "https://divaina.lk/%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f%e0%b7%80%e0%b6%a7-%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a/",
       "Category": "sports",
       "Parent URL": "https://divaina.lk/category/sports//page/70/"
}