{
       "Source": "divaina",
       "Timestamp": "January 14, 2022",
       "Headline": "අවසන් පුහුණුවේදී දුනිත් උගන්ඩාවට පාඩමක් උගන්වයි",
       "News Content": "පන්දුවාර 3 ක් තුළ ප‍්‍රතිවාදීන්ට එක් ලකුණක්වත් ලබා නොදෙමින් කඩුලු 4 ක් දවා ගත් ශී‍්‍ර ලංකා නායක දුනිත් වෙල්ලාලගේ ගේ පන්දු යැවීම හේතුවෙන් යොවුන් ලෝක කුසලාන ක‍්‍රිකට් තරගාවලියේ ශ‍්‍රී ලංකාව සහභාගි වූ දෙවැනි පුහුණු තරගයෙන් උගන්ඩාවට එරෙහි ලකුණු 231ක ජයග‍්‍රහණයක් ලබා ගැනීමට ශ‍්‍රී ලංකා කණ්ඩායමට හැකි විය.\n\nශ‍්‍රී ලංකා යොවුන් කණ්ඩායම පළමුව පන්දුවට පහර දී ලබාගත් ලකුණු 277 ක ඉලක්කයක් හඹා ගිය උගන්ඩා කණ්ඩායමට දුනිත්ගේ දක්‍ෂ පන්දු යැවීම හේතුවෙන් ලබාගත හැකි වූයේ ලකුණු 46 ක් පමණි. දුනිත් කඩුලු 4 ක් ලබා ගත් අතර චමිඳු වික‍්‍රමසිංහ සහ යසිරු රොද්‍රිගු කඩුලු දෙක බැගින් දවා ගත්හ.\n\nශ‍්‍රී ලංකාව සිය පන්දුවාර 50 තුළදී ලබාගත් ලකුණු 277 සඳහා පිතිහරඹයෙන් දායකත්වය දැක්වූ සදීෂ රාජපක්‍ෂ නොදැවී ලකුණු 75 ක්ද, ශෙවෝන් ඩැනියල් ලකුණු 46 ක් ද යසිරු රොද්‍රිගු ලකුණු 32 ක් ලබා ගත්හ.\n\nසදීෂ සිය ලකුණු 75 සඳහා පන්දු 90 කට මුහුණ දුන් අතර ඊට හතරේ පහර 9 ක් එක්කර ගැනීමට සමත් වූවේය. බටහිර ඉන්දීය කොදෙව් හි ගායානා හිදී මෙම තරගය පැවැත්විණි.\n\nලකුණු සාරාංශය\n\nශ‍්‍රී ලංකාව 277/8- සදිෂ රාජපක්‍ෂ 75, ශෙවෝන් ඩැනියෙල් 46, යසිරු රොද්‍රිගු 32, සකුණ ලියනගේ 23\n\nපන්දු යැවීම – ජොෂප් බගුමා 25/2, පැස්කල් මුරාන්ගි 63/2\n\nඋගන්ඩාව 46/10\n\nබ‍්‍රයන් අසාබ් 13\n\nපන්දු යැවීම – දුනිත් වෙල්ලාලගේ 00/4, චමිඳු වික‍්‍රමසිංහ 5/2, යසිරු රොද්‍රිගු 06/2",
       "URL": "https://divaina.lk/%e0%b6%85%e0%b7%80%e0%b7%83%e0%b6%b1%e0%b7%8a-%e0%b6%b4%e0%b7%94%e0%b7%84%e0%b7%94%e0%b6%ab%e0%b7%94%e0%b7%80%e0%b7%9a%e0%b6%af%e0%b7%93-%e0%b6%af%e0%b7%94%e0%b6%b1%e0%b7%92%e0%b6%ad%e0%b7%8a/",
       "Category": "sports",
       "Parent URL": "https://divaina.lk/category/sports//page/276/"
}