{
       "Source": "divaina",
       "Timestamp": "September 17, 2021",
       "Headline": "ජාතික මලල ක‍්‍රීඩා ශූරතාවයේ දෙවැනි අදියර ඔක්තෝබර් අගදී ඔක්තෝබර් අගදී",
       "News Content": "99 වැනි ජාතික මලල ක‍්‍රීඩා ශූරතාවයේ දෙවැනි අදියරේ තරග ඉසව් ලබන මස 30 සහ 31 දින පැවැත්වීමට මලල ක‍්‍රීඩා සංගමය තීරණය කර ඇත.ජාතික ශූරතාවයේ පළමු අදියරේ තරග කිහිපයක් මේ වසරේ මැයි මාසයේදී පැවැත්විණි. දෙවැනි අදියරේ තරග ජූලි සහ අගෝස්තු මාසවල පැවැත්වීමට නියමිතව තිබුණත් කොරෝනා වසංගත තත්ත්වය හේතුවෙන් ඒ අවස්ථා කල් දැමීමට සිදුවිය.2021 සහ 2022 වසරට අදාළව නිකුත් කළ මලල ක‍්‍රීඩා කාලසටහනේ මේ බව සඳහන් වේ.\n\nජාතික ශූරතා තේරීම් තරගාවලියට අමතරව මේ වසරේ නොවැම්බර් මාසයේදි ආසියානු යොවුන් ශූරතාවය සඳහා තේරීම් තරග පැවැත්වේ. දෙසැම්බර් මාසයේදී ජාතික සහ සුපිරි සංචිතයන්ට අයත් ක‍්‍රීඩක ක‍්‍රීඩිකාවන්ගේ දස්කම් මැනීමේ තරගාවලියක්ද අනතුරුව පැවැත්වීමට නියමිත වේ.\n\nකුෂාන් සුබසිංහ",
       "URL": "https://divaina.lk/%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b8%e0%b6%bd%e0%b6%bd-%e0%b6%9a%e2%80%8d%e0%b7%8a%e2%80%8d%e0%b6%bb%e0%b7%93%e0%b6%a9%e0%b7%8f-%e0%b7%81%e0%b7%96%e0%b6%bb%e0%b6%ad%e0%b7%8f-2/",
       "Category": "sports",
       "Parent URL": "https://divaina.lk/category/sports//page/337/"
}