{
       "Source": "divaina",
       "Timestamp": "July 25, 2023",
       "Headline": "ඉසිපතන සහ ශාන්ත පීතර අපරාජිතයි",
       "News Content": "ඩයලොග් ලීග් ශූරතා පාසල් රග්බි තරඟාවලිය යටතේ තම අපරාජිත බව තවදුරටත් ආරක්ෂා කර ගැනීමට කොළඹ ඉසිපතන විදුහල සහ බම්බලපිටිය ශාන්ත පීතර විදුහල නියෝජනය කළ ක්‍රීඩකයෝ සමත් වූහ.\n\nඒ අනුව “ප්‍රමුඛ පෙළ – 1” කාණ්ඩය යටතේ තරග වැදුණු ප්‍රතිවාදී සියලුම පාසල් පරාජය කරමින් පෙරමුණ ගැනීමට ඉසිපතන විදුහලට හැකිවූ අතර ප්‍රතිවාදී පාසල් 05 ක් අභිබවමින් “ප්‍රමුඛ පෙළ – 2” කාණ්ඩයේ පෙරමුණ ආරක්ෂා කර ගැනීමට ශාන්ත පීතර විදුහල සමත් විය.\n\nඩී. එස්. සේනානායක විදුහල හමුවේ ගල්කිස්ස ශාන්ත තෝමස් විදුහල ලකුණු 03 කින් ද මහනුවර ත්‍රිත්ව විදුහල හමුවේ කොළඹ රාජකීය විදුහල ලකුණු 03 කින් ද ශාන්ත පීතර හමුවේ ගල්කිස්ස විද්‍යා විදුහල ලකුණු 29 කින් ද ඉසිපතන විදුහල හමුවේ වෙස්ලි විදුහල ලකුණු 13 කින් ද මහනුවර ශාන්ත අන්තෝනි විදුහල හමුවේ මහනුවර\n\nකිංග්ස්වුඩ් විදුහල ලකුණු 16 කින්ද කොළඹ සහිරා විදුහල හමුවේ මහනුවර විද්‍යාර්ථ විදුහල ලකුණු 20 කින් ද ඉකුත් සති අන්තයේදී පරාජය වූයේය.\n\nතරග ප්‍රතිඵල\n\nඩී.එස්. 13 – ශාන්ත තෝමස් 10\n\nත්‍රිත්ව 13 – රාජකීය 10\n\nඉසිපතන 24 – වෙස්ලි 11\n\nශාන්ත පීතර 29 – විද්‍යා විදුහල 00\n\nශාන්ත අන්තෝනි 26 – කිංග්ස්වුඩ් 10\n\nසහිරා 23 – විද්‍යාර්ථ 03අනුරුද්ධ හේරත් බණ්ඩාර",
       "URL": "https://divaina.lk/%e0%b6%89%e0%b7%83%e0%b7%92%e0%b6%b4%e0%b6%ad%e0%b6%b1-%e0%b7%83%e0%b7%84-%e0%b7%81%e0%b7%8f%e0%b6%b1%e0%b7%8a%e0%b6%ad-%e0%b6%b4%e0%b7%93%e0%b6%ad%e0%b6%bb-%e0%b6%85%e0%b6%b4%e0%b6%bb%e0%b7%8f/",
       "Category": "sports",
       "Parent URL": "https://divaina.lk/category/sports//page/37/"
}