{
       "Source": "divaina",
       "Timestamp": "April 22, 2023",
       "Headline": "දිල්ලි පළමු ජය ලබයි",
       "News Content": "මෙවර අයිපීඑල් තරගාවලියේ තම පළමු ජයග්‍රහණය වාර්තා කිරීමට දිල්ලි කැපිටල්ස් කණ්ඩායම ඊයේ (21 වැනිදා) අළුයම සමත් වූයේය.\n\nකල්කටා කණ්ඩායමට එරෙහිව ඔවුන් එහිදී ජයග්‍රහණය කළේ මෙවර තරගාවලියේ අඛණ්ඩව තරග 5 ක් පරාජයට පත් වීමෙන් පසුවය.\n\nමෙවර තරග වාරයේ සිය හය වෙනි තරගය ලෙස ඊයේ කල්කටා නයිට් රයිඩර්ස් කණ්ඩායමට එරෙහිව පැවැති තරගයෙන් දිල්ලි ක්‍රීඩකයෝ එම ජයග්‍රහණය ලබා ගත්හ.\n\nතරගයේ පළමුව පන්දුවට පහරදුන් කල්කටා ක්‍රීඩකයන් නියමිත පන්දු වාර 20 අවසානයේ සියලු දෙනා දැවී ලබාගත් ලකුණු 127 සීමාව ඉක්මවා යෑමට දිල්ලි ක්‍රීඩකයන්ට අවසන් පන්දු වාරය තෙක් සටන් කරන්නට සිදු විණි. පන්දුවාර 19 යි පන්දු දෙකක් සහ කඩුලු 6 ක් වැය වී තිබුණි.\n\nදිල්ලි ජයග්‍රහණය වෙනුවෙන් නායක ඩේවිඩ් වෝනර් අර්ධ ශතකයක් ලබා ගත් අතර එය වෝනර් ගේ 59 වෙනි අයිපීඑල් අර්ධ ශතකය වූයේය.\n\nලකුණු සාරාංශය\n\nකල්කටා කණ්ඩායම 127 (20)ජේසන් රෝයි 43,ඇන්ඩි්‍ර රසල් 38පන්දු යැවීම ඉශාන්ට් ශර්මා 19/2,ඇන් රිච් නොකියා 20/2, අක්සාර් පටෙල් 13/2 කුල්දීප් යාදව් 15/2\n\nදිල්ලි කණ්ඩායම 128/6 (19.2)ඩේවිඩ් වෝනර් 57, මනීශ් පාන්ඩේ 21වරුන් චක්‍රවර්ති 16/2, අනුකුල් රෝයි 19/2, නිටිෂ් රානා 17/2",
       "URL": "https://divaina.lk/%e0%b6%af%e0%b7%92%e0%b6%bd%e0%b7%8a%e0%b6%bd%e0%b7%92-%e0%b6%b4%e0%b7%85%e0%b6%b8%e0%b7%94-%e0%b6%a2%e0%b6%ba-%e0%b6%bd%e0%b6%b6%e0%b6%ba%e0%b7%92-2/",
       "Category": "sports",
       "Parent URL": "https://divaina.lk/category/sports//page/82/"
}