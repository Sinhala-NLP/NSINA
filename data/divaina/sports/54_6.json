{
       "Source": "divaina",
       "Timestamp": "June 21, 2023",
       "Headline": "ශ්‍රී ලංකා යොවුන් දැල් පන්දු කණ්ඩායම දිවයිනට",
       "News Content": "දකුණු කොරියාවේ පැවති යොවුන් ආසියාතික කනිෂ්ඨ නෙට්බෝල් (දැල් පන්දු) ශූරතා තරගාවලියට සහභාගී වූ ශ්‍රී ලංකා කණ්ඩායම, එම තරගාවලියේ තුන්වන ස්ථානය දිනා ගනිමින් යොවුන් ලෝක කුසලාන තරගාවලියට සුදුසුකම් ලබා ඊයේ (20 වැනිදා) උදෑසන කටුනායක ගුවන්තොටුපළ ඔස්සේ ශ්‍රී ලංකාවට පැමිණියේය.\n\nමෙම පිරිස දකුණු කොරියාවේ ඉන්චියොන් සිට ශ්‍රී ලන්කන් ගුවන් සේවයේ යූ.එල්. – 471 දරන ගුවන් යානයෙන් කටුනායක ගුවන්තොටුපළ වෙත පැමිණ තිබුණි.\n\nඔවුන් පිළිගැනීම සඳහා ශ්‍රී ලංකා නෙට්බෝල් ෆෙඩරේෂණයේ නිලධාරීන් පිරිසක් කටුනායක ගුවන්තොටුපළ පැමිණීමේ පර්යන්තය වෙත පැමිණ සිටියහ.\n\nකටුනායක – ටී. කේ. ජී. කපිල",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%ba%e0%b7%9c%e0%b7%80%e0%b7%94%e0%b6%b1%e0%b7%8a-%e0%b6%af%e0%b7%90%e0%b6%bd%e0%b7%8a-%e0%b6%b4%e0%b6%b1/",
       "Category": "sports",
       "Parent URL": "https://divaina.lk/category/sports//page/54/"
}