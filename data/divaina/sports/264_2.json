{
       "Source": "divaina",
       "Timestamp": "February 10, 2022",
       "Headline": "අන්තර් සමාජ ලීග් ශූරතා රග්බි සිව් වැනි සතිය හෙට ඇරැඹේ",
       "News Content": "ශ‍්‍රී ලංකා රග්බි පාපන්දු සම්මේලනයේ මෙහෙයවීමෙන් දැන් ක‍්‍රියාත්මක අන්තර් ක‍්‍රීඩා සමාජයීය ලීග් ශූරතා රග්බි පාපන්දු තරග මාලාවේ පළමු වටයේ සිව් වැනි සතිය අරඹමින් හෙට (11 වැනිදා) ප:ව: 04.15 ට සී.ආර්. ඇන්ඞ් එෆ්.සී ක‍්‍රීඩා සමාජය සහ ශ‍්‍රී ලංකා නාවික හමුදාව අතර තරගය වැලිසර නාවික හමුදා ක‍්‍රීඩාංගණයේදී පැවැත්වේ.මෙවර තරගාවලියේ තවත් තරග 02 ක් හෙට (12) දිනයේ දී ද ඉරිදා (13) පස්වරුවේ තවත් තරගයක් ද අගනුවර දී පැවැත්වීමට ශ‍්‍රී ලංකා රග්බි පාපන්දු සම්මේලනය පියවර ගෙන තිබේ.පසුගිය සති ත‍්‍රිත්වය තුළ පැවති තරග ආශ‍්‍රිතව වැඩි ජයග‍්‍රහණ සටහන් කර ගනිමින් ප‍්‍රසාද ලකුණු පුවරුවේ ඉදිරියෙන් පසුවන්නට මහනුවර ක‍්‍රීඩා සමාජය සහ හැව්ලොක්ස් ක‍්‍රීඩා සමාජය සමත්ව සිටී.අසීරුවෙන් වුවත් සංයමයෙන් යුතුව මෙවර ලීග් තරගාවලිය ගලාගෙන යන ආකාරයක් පසුගිය සති 03 තුළ දැක ගත හැකි වීම විශේෂත්වයකි. දශක ගණනක් තිස්සේ නිල අනුග‍්‍රාහකයෙකුගේ සෙවණ යටතේ මෙරට ලීග් රග්බි තරගාවලිය බල ගැන්වී තිබුණි. එහෙත්, මෙවර දේශීය ලීග් රග්බි තරගාවලියට අනුග‍්‍රාහක ආයතනයක් මෙතෙක් ඉදිරිපත් වී නොසිටීම හේතුවෙන් සංවිධායකයින් වන ශ‍්‍රී ලංකා රග්බි පාපන්දු සම්මේලනය ද අසීරුතාවයට පත්ව සිටින බව වාර්තා වේ.පසුගිය අතීතයේදී මෙන්ම මෙවර ද සංවිධානාත්මකව ගලා යාමට සලස්වා ඇති දේශීය ලීග් රග්බි ශූරතාවලියට නිල අනුග‍්‍රාහක ආයතනයක දායකත්වය ලැබෙන තුරු මුළු බර කරට ගනිමින් ක‍්‍රියාත්මක කිරීමට ශ‍්‍රී ලංකා රග්බි පාපන්දු සම්මේලන සභාපති රිස්ලී ඉල්ලියාස් මහතා ප‍්‍රමුඛ විධායක කමිටුව පියවර ගෙන තිබේ. ඒ සඳහා සෑම ක‍්‍රීඩා සමාජයකින්ම ලැබී ඇති දායකත්වය ඉහළ අගයක් ගෙන තිබේ.සීමිත සම්පත් උපරිමයෙන්ම ප‍්‍රයෝජනයට ලබා ගනිමින් මෙවර තරගාවලිය ඉදිරියට රැුගෙන යෑමට ශ‍්‍රී ලංකා රග්බි පාපන්දු සම්මේලනය පියවර ගෙන තිබීම ඒ අතරේ කැපී පෙනේ.තරග 04 කින් සැදුම්ලත් වන සිව් වැනි සති අන්තයේ තරග සැලසුම2022.02.11(01) ප:ව: 04.15 ට සී. ආර්. ඇන්ඞ් එෆ්.සී. සහ නාවික හමුදාව අතර වැලිසර දී2022.02.12(02) ප:ව: 04.15 ට ගුවන් හමුදාව සහ පොලීසිය අතර තිඹිරිගස්යාය පොලිස් පිටියේදී(03) ප:ව: 06.30 ට හැව්ලොක්ස් සහ සී.එච්. ඇන්ඞ් එෆ්.සී අතර හැව්ලොක්ස් පිටියේදී2022.02.13(04) ප:ව: 04.15 ට මහනුවර සහ යුද හමුදාව අතර හැව්ලොක්ස් පිටියේදී\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%8a-%e0%b7%83%e0%b6%b8%e0%b7%8f%e0%b6%a2-%e0%b6%bd%e0%b7%93%e0%b6%9c%e0%b7%8a-%e0%b7%81%e0%b7%96%e0%b6%bb%e0%b6%ad%e0%b7%8f-%e0%b6%bb%e0%b6%9c/",
       "Category": "sports",
       "Parent URL": "https://divaina.lk/category/sports//page/264/"
}