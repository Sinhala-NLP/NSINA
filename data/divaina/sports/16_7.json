{
       "Source": "divaina",
       "Timestamp": "September 4, 2023",
       "Headline": "ඉසිපතන ජනාධිපති කුසලාන අවසන් තරගයට",
       "News Content": "“ජනාධිපති අභියෝග කුසලාන” ප්‍රමුඛ පෙළ පාසල් අවුරුදු 19 න් පහළ පිළිමළුන් පිටු දැකීමේ රග්බි තරගාවලියේ අවසාන මහා තරගයට සුදුසුකම් ලබා ගැනීමට කොළඹ ඉසිපතන විදුහල සමත් විය.\n\nකොළඹ හැව්ලොක්ස් ක්‍රීඩාංගණයේදී පැවති ප්‍රථම අවසන් පූර්ව තරගයේදී ප්‍රතිවාදී මරදාන සහිරා විදුහල ලකුණු 29 කින් පරාජය කරමින් ඔවුහු එම දස්කම ප්‍රදර්ශනය කළහ.\n\nප්‍රථම භාගයේ දී ඉසිපතන විදුහල ලකුණු 13 – 10 ක් ලෙස පෙරමුණ ගෙන සිටියේය.\n\nතරගයේ ප්‍රථම උත්සාහක දිනුම සහ එහි ප්‍රවර්තනය සාර්ථක කර ගැනීමට සහිරා විදුහල සමත් වුවද පසුව සංවිධානය වූ ඉසිපතන ක්‍රීඩකයන් නියමිත කාලය නිමා වන විට ලකුණු 39 – 10 ක් ලෙස ජය ගත්තේය.\n\nගෝල් දිනුම් 03, උත්සාහක දිනුම් 03 සහ දඬුවම් පහරක් සාර්ථක කර ගැනීමට ඉසිපතන විදුහල සමත් වන අතර වාරයේ දී සහිරා විදුහල ගෝල් දිනුමක් සහ දඬුවම් පහරක් ආශ්‍රිතව තම ලකුණු පුවරුව ඉහළ නංවා ගත්තේය.අනුරුද්ධ හේරත් බණ්ඩාර",
       "URL": "https://divaina.lk/%e0%b6%89%e0%b7%83%e0%b7%92%e0%b6%b4%e0%b6%ad%e0%b6%b1-%e0%b6%a2%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%85/",
       "Category": "sports",
       "Parent URL": "https://divaina.lk/category/sports//page/16/"
}