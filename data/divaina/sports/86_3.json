{
       "Source": "divaina",
       "Timestamp": "April 10, 2023",
       "Headline": "මහානාම ක්‍රීඩකයෝ අරවින්ද කුසලාන දිනති",
       "News Content": "කොළඹ මහානාම විද්‍යාලය සහ කොළඹ ඩී. එස්. සේනානායක විද්‍යාලය අතර 17 වැනි වරටත් පැවැති රන් මහා සටනේ එක්දින ක්‍රිකට් තරගයෙන් ලකුණු 119 ක දැවැන්ත ජයක් හිමිකර ගැනීමට මහානාම විද්‍යාලය පෙරේදා (08 වැනිදා) සමත්විය.\n\nඒ අනුව මහානාම විද්‍යාලය 10 වැනි වරටත් එක්දින මහා ක්‍රිකට් තරගය ජයගත් අතර, මෙම එක්දින තරග ජයත් සමඟ මහානාම විද්‍යාලය නොකඩවා එක්දින මහා තරග 6 ක් ඩී. එස්. සේනානායක විද්‍යාලයට එරෙහිව ජයග්‍රහණය කර තිබේ.\n\nඅරවින්ද ද සිල්වා අභියෝගතා කුසලානය වෙනුවෙන් පැවැත්වෙන මේ තරගය කොළඹ ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේ දී නිමාවට පත්විය.\n\nලකුණු සාරාංශය\n\nකොළඹ මහානාම විද්‍යාලය – 327/5 (50), කවිඳු අමාමෙත් – 78, අංජල බණ්ඩාර – 66, ඉනුක කරන්නාගොඩ – 57, සචිර වැලිවත්ත – 44, සිනෙත් මල්වත්තගේ 2/42\n\nඩී. එස්. සේනානායක විදුහල – 208 (41.3): ගවිරු සෙන්හස් – 124, හිමන්ත කේෂාන් – 25, චාමික හීනැටිගල 2/26, සචිර වැලිවත්ත 2/26, දුවිඳු රණතුංග 2/54\n\nතරගයේ වීරයා – සචිර වැලිවත්ත (මහානාම විද්‍යාලය)\n\nතරගාවලියේ දක්ෂතම පන්දු යවන්නා – චාමික හීනැටිගල (මහානාම විද්‍යාලය)\n\nතරගාවලියේ දක්ෂතම පිතිකරුවා – ගවිරු සෙන්හස් (ඩී. එස්. සේනානායක විද්‍යාලය)\n\nතරගාවලියේ දක්ෂතම පන්දු රකින්නා – දසිත් ගුණතිලක (මහානාම විද්‍යාලය)\n\nප්‍රදීප් ප්‍රසන්න සමරකෝන්",
       "URL": "https://divaina.lk/%e0%b6%b8%e0%b7%84%e0%b7%8f%e0%b6%b1%e0%b7%8f%e0%b6%b8-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b6%9a%e0%b6%ba%e0%b7%9d-%e0%b6%85%e0%b6%bb%e0%b7%80%e0%b7%92%e0%b6%b1%e0%b7%8a%e0%b6%af/",
       "Category": "sports",
       "Parent URL": "https://divaina.lk/category/sports//page/86/"
}