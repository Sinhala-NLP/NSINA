{
       "Source": "divaina",
       "Timestamp": "May 4, 2023",
       "Headline": "15 න් පහළ සහ 17 න් පහළ පාසල් ක්‍රිකට් කණ්ඩායම් ලියාපදිංචි කෙරේ",
       "News Content": "ශ්‍රී ලංකා පාසල් ක්‍රිකට් සංගමය විසින් සංවිධානය කර ඇති අවුරුදු 15 න් පහළ සහ 17 න් පහළ අන්තර් පාසල් ක්‍රිකට් තරගාවලි සඳහා කණ්ඩායම් ලියාපදිංචි කිරීම මැයි 08 දින ආරම්භ කෙරේ.\n\nලියාපදිංචි වීම මැයි 14 හෝ ඊට පෙර සිදු කර ගන්නා ලෙස ශ්‍රී ලංකා පාසල් ක්‍රිකට් ලේකම් ජේ.ඒ.කේ.එස්. ඉන්ද්‍රජිත් මහතා දිවයිනේ සියලුම පාසල් වෙතින් ඉල්ලා සිටී.\n\nමෙවර අවුරුදු 15 න් පහළ තරගාවලි කොටස් 03 ක් යටතේ ක්‍රියාත්මක කෙරෙන අතර අවුරුදු 17 න් පහළ තරගාවලිය ද අංශ 03 ක් යටතේ පැවැත්වීමට බලාපොරොත්තු වන බව ශ්‍රී ලංකා පාසල් ක්‍රිකට් සංගමය නිවේදනය කර සිටී.\n\nමෙවර තරගාවලිය සම්බන්ධ සියලුම තොරතුරු ජේ. ඒ. කේ. එස්. ඉන්ද්‍රජිත් (ප්‍රධාන ලේකම් – 070-5090054), මලික් කීර්ති (අවුරුදු 17න් පහළ තරග ලේකම් – 070-5090056), ඩී.එම්. රාජරත්න (අවුරුදු 15 න් පහළ තරග ලේකම් – 070-5090057) සහ සුරංග රණතුංග (අවුරුදු 15 න් පහළ තෙවන පෙළ තරග ලේකම් – 070-5090058) මහත්වරුන් ඇමතීමෙන් ලබා ගත හැකිය.\n\nකණ්ඩායම් ලියාපදිංචි කිරීම් සිදු වන ස්ථාන සහ දිනයන්\n\n● මැයි 08 ත්‍රිත්ව විද්‍යාලය, මහනුවර\n\n● මැයි 09 – වෙලගෙදර ක්‍රීඩාංගනය, කුරුණෑගල\n\n● මැයි 10 – ශ්‍රී ලංකා පාසල් ක්‍රිකට් සංගම් කාර්යාලය, කොළඹ\n\n● මැයි 11 – ගාල්ල ජාත්‍යන්තර ක්‍රිකට් ක්‍රීඩාංගණය\n\n● මැයි 12 – ගෘහස්ථ ක්‍රිකට් ක්‍රීඩාංගණය, රත්නපුර\n\n● මැයි 12 – ශ්‍රී ලංකා පාසල් ක්‍රිකට් සංගම් කාර්යාලය, කොළඹ\n\n● මැයි 13 – ඌව පළාත් ක්‍රිකට් සංගමය, බදුල්ල\n\n● මැයි 13 – සාන්ත පැටි්‍රක් විද්‍යාලය, යාපනය\n\n● මැයි 13 – ශ්‍රී ලංකා පාසල් ක්‍රිකට් සංගම් කාර්යාලය, කොළඹ\n\n● මැයි 14 – අනුරාධපුර මධ්‍ය මහා විද්‍යාලයඅනුරුද්ධ හේරත් බණ්ඩාර",
       "URL": "https://divaina.lk/15-%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b7%83%e0%b7%84-17-%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%9a%e0%b7%8a/",
       "Category": "sports",
       "Parent URL": "https://divaina.lk/category/sports//page/77/"
}