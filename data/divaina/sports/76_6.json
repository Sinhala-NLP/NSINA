{
       "Source": "divaina",
       "Timestamp": "May 5, 2023",
       "Headline": "කනිෂ්ඨ හා යෞවන ක්‍රීඩක ක්‍රීඩිකාවන් දෙදහසක් අනිද්දා දියගමට",
       "News Content": "ජාතික කනිෂ්ඨ ශූරතා මලල ක්‍රීඩා තරගාවලිය අනිද්දා (07 වැනිදා) සිට හෝමාගම දියගම පිහිටි මහින්ද රාජපක්ෂ ක්‍රීඩාංගණයේ දී පැවැත්වෙයි.\n\nලබන 07, 08, 09 සහ 10 දිනවල තරගාවලිය ක්‍රියාත්මක කිරීමට සංවිධායකයන් වන ශ්‍රී ලංකා මලල ක්‍රීඩා ආයතනය පියවර ගෙන තිබේ.\n\nඉරිදා (07) පෙ.ව. 07.30 ට පැවැත්වෙන පිරිමි අවුරුදු 23 න් පහළ සහ අවුරුදු 20 න් පහළ මීටර් 5000 ජවන ඉසව්වෙන් මෙවර තරගාවලිය ආරම්භ කිරීමට පියවර ගෙන තිබේ.\n\nඅවුරුදු 23 න් පහළ (පිරිමි සහ කාන්තා) අවුරුදු 20 න් පහළ (පිරිමි සහ කාන්තා) අවුරුදු 18 න් පහළ (බාලක සහ බාලිකා) සහ අවුරුදු 16 න් පහළ (බාලක සහ බාලිකා) යන වයස් සීමාවන් යටතේ මෙවර ජාතික කනිෂ්ඨ ශූරතාවලිය පැවැත්වේ.\n\nමෙවර තරගාවලියේ දී තම උපරිමය ප්‍රදර්ශනය කිරීම උදෙසා ඉදිරිපත් වී සිටින කනිෂ්ඨ හා යෞවන ක්‍රීඩක ක්‍රීඩිකාවන් සංඛ්‍යාව දෙදහසකට වැඩිය. ඒ අනුව මෙවර තරගාවලියේ සෑම ඉසව්වක්ම තියුණු හා උණුසුම් මුහුණුවරකට අනුවර්තනය වීම වැළැක්විය නොහැකිය.\n\nඅවුරුදු 16 න් පහළ (2008 සහ 2009), අවුරුදු 18 න් පහළ (2006 සහ 2007), අවුරුදු 20 න් පහළ (2004 සහ 2005), අවුරුදු 23 න් පහළ (2001, 2002 සහ 2003) වර්ෂවල උපත ලබා ඇති ක්‍රීඩක ක්‍රීඩිකාවන් මේ සඳහා සහභාගි වෙති.\n\nමෙවර තරගාවලියට අයත් තරග ඉසව් පහත දැක්වේ.\n\nඅවුරුදු 16 න් පහළ (බාලක සහ බාලිකා)\n\nමීටර් 100, 200, 400, 800, 100 කඩුළු මතින් දිවීම, 300 කඩුළු මතින් දිවීම, උස පැනීම, දුර පැනීම, තුන් පිම්ම, යගුලිය දැමීම, කවපෙත්ත විසි කිරීම, මිටිය විසි කිරීම, හෙල්ල විසි කිරීම සහ මීටර් 3000 තරග ඇවිදීම\n\nඅවුරුදු 18 න් පහළ (බාලක සහ බාලිකා)\n\nමීටර් 100, 200, 400, 800, 1500, 3000, 2000 බාධක දිවීම, 100 කඩුළු මතින් දිවීම (බාලිකා) 110 කඩුළු මතින් දිවීම (බාලක), 400 කඩුළු මතින් දිවීම, උස පැනීම, රිටි පැනීම, දුර පැනීම, තුන් පිම්ම, යගුලිය දැමීම, කවපෙත්ත විසි කිරීම, මිටිය විසි කිරීම, හෙල්ල විසි කිරීම, මීටර් 5000 තරග ඇවිදීම (බාලිකා) සහ මීටර් 10000 තරග ඇවිදීම (බාලක).\n\nඅවුරුදු 20 න් පහළ (පිරිමි සහ කාන්තා)\n\nමීටර් 100, 200, 400, 800, 1500, 3000 (කාන්තා), 5000, 10000 (පිරිමි), 3000 බාධක දිවීම, 100 කඩුළු මතින් දිවීම (පිරිමි) 110 කඩුළු මතින් දිවීම (පිරිමි), 400 කඩුළු මතින් දිවීම, උස පැනීම, රිටි පැනීම, දුර පැනීම, තුන් පිම්ම, යගුලිය දැමීම, කවපෙත්ත විසි කිරීම, මිටිය විසි කිරීම, හෙල්ල විසි කිරීම, මීටර් 10000 තරග ඇවිදීම.\n\nඅවුරුදු 20 න් පහළ (පිරිමි සහ කාන්තා)\n\nමීටර් 100, 200, 400, 800, 1500, 3000 (කාන්තා), 5000, 10000 (පිරිමි), 3000 බාධක දිවීම, 100 කඩුළු මතින් දිවීම (කාන්තා) 110 කඩුළු මතින් දිවීම (පිරිමි), 400 කඩුළු මතින් දිවීම, උස පැනීම, රිටි පැනීම, දුර පැනීම, තුන් පිම්ම, යගුලිය දැමීම, කවපෙත්ත විසි කිරීම, මිටිය විසි කිරීම, හෙල්ල විසි කිරීම, මීටර් 10,000 තරග ඇවිදීම\n\nඅවුරුදු 23 න් පහළ (පිරිමි සහ කාන්තා)\n\nමීටර් 100, 200, 400, 800, 1.500, 3,000 (කාන්තා), 5,000, 10,000 (පිරිමි), 3000 බාධක දිවීම, 100 කඩුළු මතින් දිවීම (කාන්තා) 110 කඩුළු මතින් දිවීම (පිරිමි), 400 කඩුළු මතින් දිවීම, උස පැනීම, රිටි පැනීම, දුර පැනීම, තුන් පිම්ම, යගුලිය දැමීම, කවපෙත්ත විසි කිරීම, මිටිය විසි කිරීම, හෙල්ල විසි කිරීම, මීටර් 10,000 තරග ඇවිදීම.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%9a%e0%b6%b1%e0%b7%92%e0%b7%82%e0%b7%8a%e0%b6%a8-%e0%b7%84%e0%b7%8f-%e0%b6%ba%e0%b7%9e%e0%b7%80%e0%b6%b1-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b6%9a-%e0%b6%9a%e0%b7%8a/",
       "Category": "sports",
       "Parent URL": "https://divaina.lk/category/sports//page/76/"
}