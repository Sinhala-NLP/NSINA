{
       "Source": "divaina",
       "Timestamp": "July 21, 2023",
       "Headline": "වෙඩි තැබීමකට පසුව ෆිෆා කාන්තා ලෝක කුසලාන තරගාවලිය ඇරැඹේ",
       "News Content": "2023 කාන්තා ජාත්‍යන්තර පාපන්දු තරගාවලිය (ෆිෆා) පැවැත්වෙන නවසීලන්තයේ ඕක්ලන්ඩ් නුවර සමීපයේ සිදු කළ වෙඩි තැබීමකින් පුද්ගලයන් තිදෙනකු මියගොස් ඇත.\n\nලෝක කුසලාන පාපන්දු තරගාවලිය ආරම්භ වීමට පැය කිහිපයකට මත්තෙන් මෙම වෙඩි තැබීම සිදු වුවත් තරගාවලිය පුරුදු පරිදි නියමිත ආකාරයට ආරම්භ කිරීමට නවසීලන්ත රජය සහ පාපන්දු බලධාරීහු කටයුතු කළහ.\n\nනවසීලන්ත අගමැති ක්‍රිස් හිප්කින්ස් මහතා එම ප්‍රහාරයෙන් පසුව සඳහන් කළේ ලෝක කුසලාන තරගාවලියට මෙය බාධාවක් කර නොගන්නා බවයි. සිද්ධියෙන් පොලිස් නිලධාරීන් ඇතුළු පුද්ගලයන් හය දෙනකු ද තුවාල ලබා ඇති බව විදෙස් ආරංචි මාර්ග සඳහන් කර තිබේ.\n\nනවසීලන්තය සහ නෝර්වේ අතර ආරම්භක තරගයෙන් නවසීලන්තය 1-0 ක ජයග්‍රහණයක් ලැබී ය.",
       "URL": "https://divaina.lk/%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b6%9a%e0%b6%a7-%e0%b6%b4%e0%b7%83%e0%b7%94%e0%b7%80-%e0%b7%86%e0%b7%92%e0%b7%86%e0%b7%8f-%e0%b6%9a%e0%b7%8f/",
       "Category": "sports",
       "Parent URL": "https://divaina.lk/category/sports//page/39/"
}