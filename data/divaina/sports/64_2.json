{
       "Source": "divaina",
       "Timestamp": "May 30, 2023",
       "Headline": "සාගරය පරදවා රට දිනවූ අපේ දේවේන්ද්‍රන්",
       "News Content": "ඉන්දියාවේ ධනුස්කොඩියේ සිට තලෙයිමන්නාරම දක්වා පිහිනමින් නව ලෝක වාර්තාවක් තැබීමට පාසල් සිසුවකු සමත් වී තිබේ.\n\nමඩකලපුව ශාන්ත මයිකල් විද්‍යාලයේ ශිෂ්‍යයකු වන දේවේන්ද්‍රන් මධුෂිකන් නැමති මෙම සිසුවා ජනාධිපති බාල දක්ෂයකු වශයෙන් ද කටයුතු කරයි.\n\nපෝක් සමුද්‍ර සන්ධිය හරාහා කිලෝ මීටර් 30 ක දුරක් පැය 14 ක කාලයකින් පීනා අවසන් කළ පාසල් සිසුවකු වශයෙන් ඔහු නව ලෝක වාර්තාවට හිමිකම් කියනු ලබයි.\n\nධනුස්කොඩියෙන් පෙරේදා (28 වැනිදා) අලුයම 1.00ට පිහිනීම ආරම්භ කළ මෙම ශිෂ්‍යයා පස්වරු 3.05 ට තලෙයිමන්නාරම වෙත ළඟා විය.\n\nමේ අවස්ථාවට මන්නාරම හා මඩකලපුව යන පළාත්වල දිසාපතිවරු ද පාර්ලිමේන්තු මන්ත්‍රීවරු ද තවත් විශාල පිරිසක්ද සහභාගි වූහ.දිනසේන රතුගමගේ",
       "URL": "https://divaina.lk/%e0%b7%83%e0%b7%8f%e0%b6%9c%e0%b6%bb%e0%b6%ba-%e0%b6%b4%e0%b6%bb%e0%b6%af%e0%b7%80%e0%b7%8f-%e0%b6%bb%e0%b6%a7-%e0%b6%af%e0%b7%92%e0%b6%b1%e0%b7%80%e0%b7%96-%e0%b6%85%e0%b6%b4%e0%b7%9a-%e0%b6%af/",
       "Category": "sports",
       "Parent URL": "https://divaina.lk/category/sports//page/64/"
}