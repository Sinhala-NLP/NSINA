{
       "Source": "divaina",
       "Timestamp": "June 13, 2023",
       "Headline": "ඩයලොග් පාසල් ලීග් රග්බි තරගාවලිය හෙට ඇරඹේ",
       "News Content": "ඩයලොග් පාසල් ලීග් ශූරතා අවුරුදු 19 න් පහළ බාලක රග්බි තරගාවලියේ ප්‍රමුඛ පෙළ සටන ආරම්භ කරමින් හෙට (14 වැනිදා) ප.ව. 04.15 ට මහනුවර බෝගම්බර ක්‍රීඩාංගණයේදී කොළඹ ශාන්ත ජෝශප් විදුහල සහ මහනුවර ශාන්ත අන්තෝනි විදුහල අතර තරගය පැවැත්වේ.\n\nමෙහි පළමු අදියර තරග 42 කින් සමන්විත වන අතර එය ලබන ජූලි 30 අවසන් කෙරේ. අනතුරුව ලීග් ශූරයන් තීරණය කෙරෙන “සුපිරි – 04” වටය පැවැත්වේ.\n\nමෙවර ප්‍රමුඛ පෙළ ලීග් තරගාවලියේ “ඒ ” කොටසට පාසල් 14 ක් එක්ව සිටින අතර එම පාසල් 1 සහ 2 යනුවෙන් කාණ්ඩ 02 ක් යටතේ තරග වදී.\n\nඒ අනුව ප්‍රමුඛ පෙළ “1” කාණ්ඩය යටතේ කොළඹ ඉසිපතන විදුහල, කොළඹ ශාන්ත ජෝශප් විදුහල, ගල්කිස්ස ශාන්ත තෝමස් විදුහල, කොළඹ වෙස්ලි විදුහල, කොළඹ ඩී. එස්. සේනානායක විදුහල, මෙන්ම මහනුවර කිංග්ස්වුඩ් විදුහල සහ කටුගස්තොට ශාන්ත අන්තෝනි විදුහල අතර තරග ක්‍රියාත්මක කෙරේ.\n\nපළමු පෙළ “2” කාණ්ඩයේදී කොළඹ රාජකීය විදුහල, බම්බලපිටිය ශාන්ත පීතර විදුහල, මරදාන සහිරා විදුහල, ගල්කිස්ස විද්‍යා විදුහල, මහනුවර විද්‍යාර්ථ විදුහල, මහනුවර ත්‍රිත්ව විදුහල සහ මහනුවර ධර්මරාජ විදුහල තරග වදිනු ඇත.\n\nපසුගිය වසරේදී මෙන්ම මෙවර තරගාවලිය ද ඩයලොග් ආසියාටා සමාගමේ අනුග්‍රාහක ශක්තියෙන් බලගැන්වේ.\n\nආරම්භක සතියේ තරග සැලසුම\n\n2023.06.14\n\nශාන්ත ජෝශප් සහ ශාන්ත අන්තෝනි අතර\n\nබෝගම්බරදී\n\n2023.06.16\n\nවිද්‍යාර්ථ සහ විද්‍යා අතර බෝගම්බරදී\n\n2023.06.17\n\nධර්මරාජ සහ ත්‍රිත්ව අතර බෝගම්බරදී\n\nශාන්ත පීතර සහ රාජකීය බම්බලපිටියේදී\n\nවෙස්ලි සහ ශාන්ත තෝමස් අතර\n\nගල්කිස්ස ශාන්ත තෝමස් පිටියේදී\n\n2023.06.18\n\nකිංග්ස්වුඩ් සහ ඉසිපතන අතර බෝගම්බර දීඅනුරුද්ධ හේරත් බණ්ඩාර",
       "URL": "https://divaina.lk/%e0%b6%a9%e0%b6%ba%e0%b6%bd%e0%b7%9c%e0%b6%9c%e0%b7%8a-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%bd%e0%b7%93%e0%b6%9c%e0%b7%8a-%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b6%ad-2/",
       "Category": "sports",
       "Parent URL": "https://divaina.lk/category/sports//page/58/"
}