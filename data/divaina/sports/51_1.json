{
       "Source": "divaina",
       "Timestamp": "June 29, 2023",
       "Headline": "සිටිලීග් සභාපති කුසලාන පාපන්දු තරගාවලිය මොරගස්මුල්ල අණසක පතුරුවයි",
       "News Content": "සිටිලීග් සභාපති කුසලාන පාපන්දු තරගාවලියේ මොරගස්මුල්ල ක්‍රීඩා සමාජය හා මාලිගාවත්ත යූත් පිල අතර පැවැති තරගයෙන් මොරගස්මුල්ල පිලට ගෝල් 2-0ක ජයක් අත් වූ අතර මේ අනුව මෙම තරගාවලියේ මෙතෙක් පැවැති තරග 4ම ජය ලැබූ එකම කණ්ඩායම ලෙස මොරගස්මුල්ල ක්‍රීඩා සමාජය දැනට ඉදිරියෙන් සිටී.\n\nමොරගස්මුල්ල – මාලිගාවත්ත යූත් පිල අතර පැවැති තරගයේ පළමු භාගය ගෝල් වාර්තා නොවූ අතර 55 වැනි මිනිත්තුවේදී තිසර ද සිල්වා හා 90 වැනි මිනිත්තුවේදී ඩිලාන් මධුසංඛ ගෝල් වාර්තා කළහ. මේ අතර මෙම තරග නොමිලේ නැරැඹීමේ අවස්ථා හිටපු පාපන්දු ක්‍රීඩකයින්ට ලබාදීමට තරග සංවිධායකයෝ තීරණය කර ඇත. ඒ සඳහා ශ්‍රී ලංකා පාපන්දු සම්මේලනය නිකුත් කළ ක්‍රීඩක හැඳුනුම්පත ක්‍රීඩාංගණයට ඇතුළුවීමේ දී අත්‍යවශ්‍ය බව දැනුම්දී සිටී.",
       "URL": "https://divaina.lk/%e0%b7%83%e0%b7%92%e0%b6%a7%e0%b7%92%e0%b6%bd%e0%b7%93%e0%b6%9c%e0%b7%8a-%e0%b7%83%e0%b6%b7%e0%b7%8f%e0%b6%b4%e0%b6%ad%e0%b7%92-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%b4-2/",
       "Category": "sports",
       "Parent URL": "https://divaina.lk/category/sports//page/51/"
}