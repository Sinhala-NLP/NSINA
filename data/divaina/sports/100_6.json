{
       "Source": "divaina",
       "Timestamp": "March 3, 2023",
       "Headline": "ලයන් ඔස්‌ට්‍රේලියාවේ ඉලක්කය 76ක් කරයි",
       "News Content": "ඉන්දියාව සහ ඔස්‌ට්‍රේලියාව අතර බෝඩර් ගවස්කාර් කුසලානය වෙනුවෙන් පැවැත්වෙන තරග හතරකින් යුත් ටෙස්ට් ක්‍රිකට් තරගාවලියේ තෙවැනි තරගය ජයග්‍රහණය කිරීම සඳහා ඔස්‌ට්‍රේලියාවට ලකුණු 76 ක ඉලක්කයක් හිමිවී ඇත.\n\nතවමත් දෙවෙනි ඉනිම ආරම්භ නොකළ ඔස්ටේ්‍රලියාව ට ඒ සඳහා කඩුලු දහයක් සහ සම්පූර්ණ දින තුනක් ඉතිරිව තිබේ.\n\nදෙවෙනි ඉනිම ක්‍රීඩා කළ ඉන්දියාව ඊයේ දිනය නිමා වන විට ලකුණ 163 කට දැවී ගිය අතර ඒ අනුව ඔස්‌ට්‍රේලියාවේ ජයග්‍රාහී ඉලක්කය ලකුණු 75කි.\n\nදෙවැනි දිනය වූ ඊයේ ඔස්‌ට්‍රේලියා පළමු ඉනිම ලකුණු 197 ක ට සීමා වූ අතර ඉන්දීය දෙවෙනි ඉනිම සුණු විසුනු කර දැමූ දඟ පන්දු යවන ක්‍රීඩක නේදන් ලයන් ලකුණු 64කට කඩුලු 8 ක් දවා ගනිමින් සිය ජාත්‍යන්තර ක්‍රිකට් දිවියේ ඉහළම දක්ෂතාවය දැක්වූයේය.",
       "URL": "https://divaina.lk/%e0%b6%bd%e0%b6%ba%e0%b6%b1%e0%b7%8a-%e0%b6%94%e0%b7%83%e0%b7%8a%e0%b6%a7%e0%b7%8a%e0%b6%bb%e0%b7%9a%e0%b6%bd%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%89%e0%b6%bd%e0%b6%9a/",
       "Category": "sports",
       "Parent URL": "https://divaina.lk/category/sports//page/100/"
}