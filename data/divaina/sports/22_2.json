{
       "Source": "divaina",
       "Timestamp": "August 24, 2023",
       "Headline": "හිටපු ක්‍රීඩා අධ්‍යක්ෂ විමලා ජයවීර අභාවප්‍රාප්ත වෙයි",
       "News Content": "ක්‍රීඩා අමාත්‍යාංශයේ හිටපු සහකාර අධ්‍යක්ෂ සහ සබරගමුව විශ්වවිද්‍යාලයෙන් හිටපු ක්‍රීඩා අධ්‍යක්ෂ විමලා ජයවීර මහත්මිය ඊයේ (23) හදිසියේ අභාවප්‍රාප්ත වූවාය.\n\nක්‍රීඩා නිලධාරිනියක් ලෙස දීර්ඝ කාලයක් ක්‍රීඩා අමාත්‍යාංශයට අනුබද්ධිත ව සේවය කළ ඇය දකුණු පළාතෙන් බිහිවූ ප්‍රවීණ වොලිබෝල්, නෙට්බෝල් සහ මලල ක්‍රීඩා ක්‍රීඩිකාවක ද වේ. ශ්‍රී ලංකා නෙට්බෝල් සම්මේලනයේ හිටපු විධායක කමිටු නිලධාරිනියක් මෙන්ම නෙට්බෝල් තේරීම් කමිටු සභාපතිනි ලෙස ද ඇය කටයුතු කොට ඇත.\n\nදෙදරු මවක් වන ඇය හිටපු ක්‍රීඩා අධ්‍යක්ෂ ජනරාල් සුනිල් ජයවීර මහතාගේ භාර්යාව ද වෙයි. විමලා ජයවීර මහත්මියගේ අවසන් කටයුතු ලබන 26 වැනිදා මාකොළ දී සිදුකිරීමට නියමිතය.",
       "URL": "https://divaina.lk/%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b6%85%e0%b6%b0%e0%b7%8a%e0%b6%ba%e0%b6%9a%e0%b7%8a%e0%b7%82-%e0%b7%80/",
       "Category": "sports",
       "Parent URL": "https://divaina.lk/category/sports//page/22/"
}