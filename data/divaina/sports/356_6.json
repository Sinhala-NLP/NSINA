{
       "Source": "divaina",
       "Timestamp": "August 7, 2021",
       "Headline": "බෙල්ජියම පළමු වරටත් නෙදර්ලන්තය සිව්වැනි වරටත් හොකී රන් පදක්කම් දිනති",
       "News Content": "වසරක අතීතයකට හිමිකම් කියන ඔලිම්පික් ක‍්‍රීඩා ඉතිහාසය තුළ පළමු වරට පිරිමි හොකී රන් පදක්කම දිනා ගැනීමට බෙල්ජියම නියෝජනය කළ ක‍්‍රීඩකයෝ බ‍්‍රහස්පතින්දා (05* ජපානයේ ටෝකියෝ අගනුවර ” ඕ අයි” ක‍්‍රීඩාංගනයේදී නිමාව දුටු 32 වන ඔලිම්පික් ක‍්‍රීඩා උළෙලේදී සමත් වූහ.එකී රිදී පදක්කම ඕස්ටේ‍්‍රලියාව සතු විය.මෙම දෙපිල අතර පැවති අවසාන මහා තරගය අපේක්ෂා කළ පරිදි ම අතිශය තියුණු මුහුණුවරක් ඉසිලූ අතර එහි ප‍්‍රතිඵලයක් ලෙස නියමිත මිනිත්තු 60ක කාලය තුළ දෙපිලම ගෝල් 01- 01 ක් ලෙස සම තත්ත්වයක පසුවිය.ඒ අනුව ජයග‍්‍රාහී පිල තෝරා ගැනීම උදෙසා දඬුවම් පහර එල්ල කිරීමේ අවස්ථා (08 ීැජදබාි චැබ්කඑහ ීයදදඑ ධමඑ* ලබා දෙන ලද අතර එහිදී ගෝල් 03 – 02 ක තියුණු ජයග‍්‍රහණයක් බෙල්ජියම සතු විය.1920 දී ලෝකඩ පදක්කමෙන් ද පසුගිය 2016 දී රිදී පදක්කමෙන් ද සෑහීමට පත්වන්නට සිදු වූ බෙල්ජියම මෙවර ටෝකීයෝ ගමන රන් පදක්කමෙන් අවසන් කර ගැනීම කැපී පෙනුණි.මෙවර තරග මාලාව තුළ ගෝල් 14 ක් සටහන් කර ගනිමින් පෙරමුණේ පසුවූ හෙන්ඩ‍්‍රික් ඇලෙක්සැන්ඩර් බෙල්ජියම ට ජය තහවුරු වුණු අවසන් දඬුවම් පහර  සාර්ථක කරගත්තේය.මේ අතර වාරයේ කාන්තා ලෝකඩ පදක්කම දිනා ගැනීමට පසුගිය වර රන් පදක්කම් ලාභී මහා බි‍්‍රතාන්‍යය සමත්වූයේ ඉන්දියාව ගෝල් 04 – 03 ක් ලෙස පරාජයට පත් කරමින්ය.දෙවන කාර්තුව නිමා වන විට ගෝල් 03 – 02 ක් ලෙස පෙරමුණ ගැනීමට ඉන්දියාව සමත් වුවද සිව්වන කාර්තුවේදී ගෝලයක් සටහන් කර ගැනීමට මහා බි‍්‍රතාන්‍යය ට හැකිවිය. ඒ අනුව 1980 මෙන්ම මෙවරද සිව්වන ස්ථානය සෑහීමට පත්වන්නට ඉන්දීය කාන්තා පිලට සිදුවිය.ඊයේ (06* සවස පැවැති කාන්තා අවසන් තරඟයේදී ආජන්ටිනාව ගෝල් 03 – 01 ක් ලෙස පරාජයට පත් කරමින් රන් පදක්කම දිනා ගැනීමට නෙදර්ලන්තය සමත් විය. නෙදර්ලන්තය විසින් කාන්තා හොකී රන් පදක්කම දිනාගත් සිවුවැනි අවස්ථාව මෙය විය.මීට පෙර 1984. 2008. 2012 නෙදර්ලන්තය ශූරීන් වූහ.ඊයේ (06*අවසාන තරඟයේ සටහන් වූ සියලූ ගෝල් දෙවන කාර්තුවේ දී ලබා ගැනීමට දෙපිලේ ක‍්‍රීඩිකාවන් සමත් වීම විශේෂත්වයකි.ඒ අනුව ආජන්ටිනාවේ රන් සිහිනය මෙවර ද අසාර්ථක විය .මීට පෙර නෙදර්ලන්තය ට රිදී 02 (2004.2016* ක් සහ ලෝකඩ 03 (1888.1996.2000* ක් හිමිවූ අතර ආජන්ටිනාව අවසන් තරගයට වරම් ලැබූ අවස්ථා ද්විත්වයේම රිදී පදක්කමෙන් සෑහීමට පත් වන්නට සිදුවිය .2000 සහ 2012 රිදී පදක්කම ද 2004 සහ 2008 ලෝකඩ පදක්කම ද ආජන්ටිනාව සතු විය.අනුරුද්ධ හේරත් බණ්ඩාර",
       "URL": "https://divaina.lk/%e0%b6%b6%e0%b7%99%e0%b6%bd%e0%b7%8a%e0%b6%a2%e0%b7%92%e0%b6%ba%e0%b6%b8-%e0%b6%b4%e0%b7%85%e0%b6%b8%e0%b7%94-%e0%b7%80%e0%b6%bb%e0%b6%a7%e0%b6%ad%e0%b7%8a-%e0%b6%b1%e0%b7%99%e0%b6%af%e0%b6%bb/",
       "Category": "sports",
       "Parent URL": "https://divaina.lk/category/sports//page/356/"
}