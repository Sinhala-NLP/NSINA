{
       "Source": "divaina",
       "Timestamp": "August 10, 2023",
       "Headline": "පොදු රාජ්‍ය මණ්ඩලීය යොවුන් ක්‍රීඩා උළෙල – අයෝමාල් කඩුලු පැනීමේ අවසන් තරගයට",
       "News Content": "ටි්‍රනිඩෑඩ් ටුබෑගෝ හී පැවැත්වෙන පොදුරාජ්‍ය මණ්ඩලීය යොවුන් ක්‍රීඩා උළෙලේ මීටර් 400 කඩුලු පැනීමේ අවසන් තරගයට සුදුසුකම් ලබා ගැනීමට ශ්‍රී ලංකා ක්‍රීඩක අයෝමාල් අකලංක සමත් වූයේය.\n\nමීටර් 400 කඩුලු පැනීමේ අවසන් පූර්ව තරගයට සහභාගී වූ අයෝමාල් තත්පර 51.99ක කාලයකින් එම ඉසව්ව නිම කරමින් අවසන් තරගයට සුදුසුකම් ලබා ගත්තේය.\n\nමෙම දක්ෂතාවය අයෝමාල් එම ඉසව්ව සඳහා දැක්වූ ඉහළම පෞද්ගලික දක්ෂතාවය වන අතර අවසන් පූර්ව වටයේ වාර්තා වූ වේගවත්ම කාලය ද අයෝමාල් විසින් වාර්තා කර තිබුණි.\n\nපසුගිය දා පැවැති ආසියානු කනිෂ්ඨ මලල ක්‍රීඩා ශූරතාවයේ දී මීටර් 400 කඩුලු පැනීම ඉසව්වේ ලෝකඩ පදක්කමක් දිනා ගැනීමට අයෝමාල් සමත්ව සිටියේය.\n\nමීටර් 400 කඩුලු පැනීමේ බාලක අවසන් තරගය අද අලුයම පැවැත්වීමට නියමිතව තිබිණි.",
       "URL": "https://divaina.lk/%e0%b6%b4%e0%b7%9c%e0%b6%af%e0%b7%94-%e0%b6%bb%e0%b7%8f%e0%b6%a2%e0%b7%8a%e0%b6%ba-%e0%b6%b8%e0%b6%ab%e0%b7%8a%e0%b6%a9%e0%b6%bd%e0%b7%93%e0%b6%ba-%e0%b6%ba%e0%b7%9c%e0%b7%80%e0%b7%94/",
       "Category": "sports",
       "Parent URL": "https://divaina.lk/category/sports//page/29/"
}