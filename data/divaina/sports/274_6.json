{
       "Source": "divaina",
       "Timestamp": "January 18, 2022",
       "Headline": "අද දිනුවොත් තරගාවලියත් දිනුම් – ශ‍්‍රී ලංකා සිම්බාබ්වේ එක්දින තරගාවලිය",
       "News Content": "ශ‍්‍රී ලංකාව සහ සිම්බාබ්වේ කණ්ඩායම අතර තරග තුනකින් සමන්විත එක්දින ක‍්‍රිකට්  තරගාවලියේ දෙවන තරගය මහනුවර පල්ලෙකැලේ ජාත්‍යන්තර ක‍්‍රිකට් ක‍්‍රීඩාංගණයේ දී දිවා රාත‍්‍රී තරගයක් ලෙස අද (18 වෙනිදා) පැවැත්වේ.ලෝක කුසලාන සුපිරි ලීග් තරගාවලිය යටතේ පැවැත්වෙන මෙම තරගාවලියේ පැවැති ප‍්‍රථම තරගයෙන් ශ‍්‍රී ලංකාව කඩුලූ පහක විශිෂ්ට ජයග‍්‍රහණයක් පෙරේදා ලබා ගත්තේය. පල්ලෙකැලේ ජාත්‍යන්තරක‍්‍රීඩාංගණයේදී කණ්ඩායමක් එක් දින තරගයකදී දෙවනුවට පන්දුවට පහර දී ලබාගත් වැඩිම ලකුණු සංඛ්‍යාව වාර්තා කරමින් ශ‍්‍රී ලංකාව එම ජයග‍්‍රහණය ලබා ගත්තේය.එම ජයග‍්‍රහණයත් සමග හො`ද මානසිකත්වයකින් යුතුව ශ‍්‍රී ලංකාව අද තරගයට මුහුණ දෙන අතර මෙම තරගය ද ජයග‍්‍රහණය කිරීමට ශ‍්‍රී ලංකාව සමත් වුවහොත් තවත් තරගයක් ඉතිරිව තිබියදීම 2-0 ක් ලෙස තරගාවලිය ජයග‍්‍රහණය කිරීමට හැකි වනු ඇත.ශ‍්‍රී ලංකා කණ්ඩායමක් සිම්බාබ්වේ හමුවේ 2017 වසරෙන් පසුව ශ‍්‍රී ලංකාවේදී තරගයක් පරාජයට පත්වී නොමැති අතර පෙරේදා ලැබූ ජයග‍්‍රහණය ශ‍්‍රී ලංකාව සිම්බාබ්වේ හමුවේ ලබාගත් 45 වන ජයග‍්‍රහණය වේ. සිම්බාබ්වේ කණ්ඩායම ශ‍්‍රී ලංකාවට එරෙහිව ලබාගෙන තිබෙන්නේ ජයග‍්‍රහණ 11 ක් පමණි.2023 වසරේ ඉන්දියාවේ දී පැවැත්වෙන ලෝක කුසලාන තරගාවලිය සඳහා ප‍්‍රසාද ලකුණු සටහනේ ඉහළින්ම සිටින කණ්ඩායම් 8 තෝරා ගැනෙන අතර ශ‍්‍රී ලංකාව එම සටහනේ මේ වන විට 6 වන ස්ථානයේ ද සිම්බාබ්වේ කණ්ඩායම 13 වන ස්ථානයේ ද රැු`දී සිටී.ශ‍්‍රී ලංකාව සුපිරි ලීගය යටතේ මේ වන විට තරග 16 කට සහභාගි වී ඇති අතර ඉන් තරග පහක් ජයගෙන ප‍්‍රසාද ලකුණු 52ක් ලබාගෙන ඇත. ලෝක කුසලාන සුපර් ලීග් තරගාවලියට කෙළින්ම සිය ප‍්‍රවේශය ලබා ගැනීම ස`දහා ශ‍්‍රී ලංකාවට තවත් ඉතිරිව ඇත්තේ ඇෆ්ගනිස්තානයට සහ නවසීලන්තයට එරෙහි එක් දින ජාත්‍යන්තර තරගාවලි දෙක පමණි.මෙම තරගාවලියේ දී 3-0 ක ජයග‍්‍රහණයක් ද ලබා ඇෆ්ගනිස්තානය සහ නවසීලන්තයට එරෙහිවත් හො`දින් දස්කම් දැක්වුවහොත් ශ‍්‍රී ලංකාවට 2023 ලෝක කුසලාන තරගාවලියට කෙළින්ම සිය ප‍්‍රවේශය ලබාගත හැකිවන අතර නොඑසේ නම් ලෝක කුසලාන තරගාවලිය ස`දහා සුදුසුකම් ලැබීමේ තරගාවලියකට මුහුණ දීමට ශ‍්‍රී ලංකාවට සිදුවනු ඇත.ශ‍්‍රී ලංකා කණ්ඩායම – දසුන් ශානක (නායක), දිනේෂ් චන්දිමාල්, පැතුම් නිස්සංක, මිනෝද් භානුක, චරිත් අසලංක, කුසල් මෙන්ඩිස්, නුවන් ප‍්‍රදීප්, ශිරාන් ප‍්‍රනාන්දු, කමිඳු මෙන්ඩිස්, චාමික කරුණාරත්න, මහීෂ් තීක්ෂණ, ජෙෆ්රි වැන්ඩර්සි, නුවන් තුෂාර, රමේෂ් මෙන්ඩිස්, ප‍්‍රවීන් ජයවික‍්‍රම, දුෂ්මන්ත චමීර, චාමික ගුණසේකර.අතිරේක ක‍්‍රීඩකයන් – අශේන් බණ්ඩාර, පුලින තරංග, නිමේෂ් විමුක්ති, අෂේන් ඩැනියල්, අසිත ප‍්‍රනාන්දු, විශ්ව ප‍්‍රනාන්දු.\n\nකුෂාන් සුබසිංහ",
       "URL": "https://divaina.lk/%e0%b6%85%e0%b6%af-%e0%b6%af%e0%b7%92%e0%b6%b1%e0%b7%94%e0%b7%80%e0%b7%9c%e0%b6%ad%e0%b7%8a-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd%e0%b7%92%e0%b6%ba%e0%b6%ad%e0%b7%8a-%e0%b6%af/",
       "Category": "sports",
       "Parent URL": "https://divaina.lk/category/sports//page/274/"
}