{
       "Source": "divaina",
       "Timestamp": "October 5, 2021",
       "Headline": "ශ්‍රී ලංකා ක්‍රිකට්‌ කණ්‌ඩායම ඕමානයට",
       "News Content": "ශ‍්‍රී ලංකා ක‍්‍රිකට් කණ්ඩායම ඕමානයේ පැවැත්වෙන විස්සයි විස්ස තරග දෙකකට සහ ඉන් අනතුරුව පැවැත්වෙන විස්සයි විස්ස ලෝක ශූරතා තරගාවලිය ස`දහා සහභාගි වීමට ඊයේ 04 වැනිදා දහවල් කටුනායක ගුවන් තොටුපළින් පිටත්ව ගියේය.\n\nමෙම කණ්ඩායමට ක‍්‍රීඩකයන් 23 දෙනකු සහ පුහුණුකරුවන් හා නිලධාරීන් 13 දෙනකු වශයෙන් සමස්ත කණ්ඩායම 36 දෙනකුගෙන් සමන්විත වන බව කණ්ඩායමේ නායක දසුන් ශානක ගුවන් තොටුපළේදී සිදුකළ විමසීමකදී පැවසීය.\n\nශ‍්‍රී ලංකා ක‍්‍රිකට් කණ්ඩායම පෙරේදා (03 දා) රාත‍්‍රි 10.30 ට ඕමානයේ මස්කට් නුවර බලා කටුනායක ගුවන් තොටුපළින් පිටත්ව යෑමට නියමිතව තිබුණි.\n\nඒ ස`දහා ඔවුන්ගේ බඩුබාහිරාදිය, ලොරි දෙකකින් කටුනායක ගුවන් තොටුපළ වෙත රැගෙන පැමිණියද, මෙම ක‍්‍රීඩකයන් රැුගෙන යෑමට නියමිත ගුවන් යානය, එරට පවතින අධික වැසි සහිත අයහපත් කාලගුණික තත්ත්වය නිසා සිය ගුවන් ගමන අවලංගු කරමින් කටුනායක ගුවන්තොටුපළ වෙත නොපැමිණියේය.\n\nඑම නිසා ක‍්‍රීඩකයන්ගේ බඩුබාහිරාදිය ආපසු එදින රාත‍්‍රි 08.00 ට පමණ කටුනායක ගුවන් තොටුපළේ සිට ක‍්‍රීඩකයන් නැවතී සිටි හෝටලය වෙත ආපසු රැුගෙන යෑමට පියවර ගෙන තිබුණි.\n\nඉන් පසුව ඊයේ දින දහවල් 01.15ට මෙම ක‍්‍රීඩකයන් සහ නිලධාරීන් පිරිස රැුගෙන ඕමාන් ගුවන් සේවයේ ඩබ්ලිව්. වයි. 2372 දරන ගුවන් යානය ඕමානයේ මස්කට් නුවර බලා කටුනායක ගුවන් තොටුපළින් පිටත්ව ගියේය.\n\nඕමානයේ මෙම තරගාවලියෙන් පසුව ශ‍්‍රී ලංකා ක‍්‍රිකට් කණ්ඩායම එක්සත් අරාබි එමීර් රාජ්‍යයේ පැවැත්වෙන විස්සයි විස්ස ලෝක ශූරතා තරගාවලිය ස`දහා ඩුබායි නුවර වෙත පැමිණීමට නියමිතය.\n\nකටුනායක – ටී.කේ.ජී.කපිල",
       "URL": "https://divaina.lk/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b7%8a%e2%80%8d%e0%b6%bb%e0%b7%92%e0%b6%9a%e0%b6%a7%e0%b7%8a%e2%80%8c-%e0%b6%9a%e0%b6%ab%e0%b7%8a/",
       "Category": "sports",
       "Parent URL": "https://divaina.lk/category/sports//page/326/"
}