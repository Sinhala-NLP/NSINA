{
       "Source": "divaina",
       "Timestamp": "August 16, 2023",
       "Headline": "වනිඳු ටෙස්ට් පිටියට සමු දෙයි",
       "News Content": "ශ්‍රී ලංකා ක්‍රිකට් කණ්ඩායමේ තුන් ඉරියව් ක්‍රීඩක වනිඳු හසරංග ටෙස්ට් ක්‍රිකට් දිවියෙන් සමුගැනීමට තීරණය කර තිබේ.\n\nඒ සම්බන්ධයෙන් ශ්‍රී ලංකා ක්‍රිකට් වෙත ලිපියක් යවමින් වනිඳු හසරංග සඳහන් කර ඇත්තේ සීමිත පන්දුවාර ක්‍රිකට් ක්‍රීඩාව කෙරෙහි අවධානය යොමු කර ජාතික කණ්ඩායමට තම උපරිම දායකත්වය ලබාදීමේ අරමුණින් මෙම තීරණය ගත් බවයි.\n\nසීමිත ඕවර තරග රටාවේ විශේෂඥයකු ලෙස තම ක්‍රිකට් දිවිය සාර්ථක කර ගැනීම ගැන සිතා මෙම තීරණය ගත් බවත් තම උපරිමයෙන් රටට සේවය කිරීමට බලාපොරොත්තු වන බවත් වනිඳු හසරංග තම සමු ගැනීමේ ලිපියේ දක්වා ඇත.\n\nශ්‍රී ලංකා ක්‍රිකට් ප්‍රධාන විධායක නිලධාරී ඈෂ්ලි ද සිල්වා මහතා ඒ පිළිබඳව අදහස් දක්වමින් සඳහන් කර තිබුණේ වනිඳු ගේ තීරණයට එකඟ වන බවත් ඔහු සීමිත පන්දුවාර ක්‍රිකට් තරගවල දී ශ්‍රී ලංකාවේ ප්‍රධාන බලාපොරොත්තුව බවයි.\n\nටෙස්ට් තරග හතරකට පමණක් ක්‍රීඩා කර ඇති වනිඳු හසරංග එහි දී කඩුලු හතරක් සහ ලකුණු 176 ක් ලබා ගෙන තිබේ.\n\nඔහු අවසන් වරට ටෙස්ට් තරගයක් සඳහා ශ්‍රී ලංකාව නියෝජනය කර තිබුණේ 2021 වසරේ බංග්ලාදේශයට එරෙහිව පල්ලෙකැලේ ක්‍රීඩාංගණයේදී ය.",
       "URL": "https://divaina.lk/%e0%b7%80%e0%b6%b1%e0%b7%92%e0%b6%b3%e0%b7%94-%e0%b6%a7%e0%b7%99%e0%b7%83%e0%b7%8a%e0%b6%a7%e0%b7%8a-%e0%b6%b4%e0%b7%92%e0%b6%a7%e0%b7%92%e0%b6%ba%e0%b6%a7-%e0%b7%83%e0%b6%b8%e0%b7%94-%e0%b6%af/",
       "Category": "sports",
       "Parent URL": "https://divaina.lk/category/sports//page/26/"
}