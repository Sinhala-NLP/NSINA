{
       "Source": "divaina",
       "Timestamp": "February 6, 2023",
       "Headline": "පර්ත් ස්කොර්චර්ස් පර්ත් හිදී බිග් බෑෂ් දිනයි",
       "News Content": "බිග් බෑෂ් ලීග් ක්‍රිකට් තරගාවලියේ ශූරතාවය අඛණ්ඩව දෙවැනි වරටත් හිමිකර ගැනීමට පර්ත් ස්කොර්චර්ස් කණ්ඩායම පෙරේදා (04 වැනිදා) සමත් වූයේය.\n\nබිග් බෑෂ් ක්‍රිකට් තරගාවලියේ 12 වෙනි අදියරයේ අවසන් මහා තරගය ලෙස පැවති එම තරගයේදී බි්‍රස්බේන් හාර්ට් කණ්ඩායමට එරෙහිව කඩුලු 5ක ජයග්‍රහණයක් ලබා ගනිමින් පර්ත් ස්කොර්චර්ස් කණ්ඩායම එම ශූරතාවයට හිමිකම් කීවේය.\n\nඔවුන් එම ශූරතාවට හිමිකම් කියූ 5 වැනි අවස්ථාව එය වූ අතර ඔස්ටේ්‍රලියාවේ පර්ත් හි දී පැවති එම තරගයේ පළමුව පන්දුවට පහර දුන් බි්‍රස්බේන් හාර්ට් කණ්ඩායම නියමිත පන්දු වාර 20 තුළදී කඩුලු 7ක් දැවී ලකුණු 175ක් ලබාගත් අතර ජයග්‍රාහී පර්ත් ස්කොර්චර්ස් කණ්ඩායම අවසන් පන්දු වාරයේදී පන්දු හතරක් ඉතිරිව තිබියදී එම ජයග්‍රහණය ලබා ගත්තේ ය.\n\nඇඩිලේඩ් ස්ට්‍රයිකර්ස් කණ්ඩායමේ මැතිව් ෂෝර්ට් තරගාවලියේ වටිනාම ක්‍රීඩකයාට හිමි සම්මානය දිනා ගත්තේය.",
       "URL": "https://divaina.lk/%e0%b6%b4%e0%b6%bb%e0%b7%8a%e0%b6%ad%e0%b7%8a-%e0%b7%83%e0%b7%8a%e0%b6%9a%e0%b7%9c%e0%b6%bb%e0%b7%8a%e0%b6%a0%e0%b6%bb%e0%b7%8a%e0%b7%83%e0%b7%8a-%e0%b6%b4%e0%b6%bb%e0%b7%8a%e0%b6%ad%e0%b7%8a/",
       "Category": "sports",
       "Parent URL": "https://divaina.lk/category/sports//page/111/"
}