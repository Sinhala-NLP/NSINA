{
       "Source": "divaina",
       "Timestamp": "November 13, 2021",
       "Headline": "ආසියානු සත් සාමාජික කාන්තා රග්බි තරගාවලියට ශී‍්‍ර ලංකා කණ්ඩායම නම් කරයි: නායකත්වය දුලානිට",
       "News Content": "ශ‍්‍රී ලංකා සත් සාමාජික කාන්තා රග්බී පාපන්දු කණ්ඩායමේ නායකත්වයට දුලානි පල්ලේකොන්දගේ නම් කර තිබේ.\n\nශ‍්‍රී ලංකා යුද හමුදා සේවයේ නියුතු ඇය ශ‍්‍රී ලංකා ජාතික කණ්ඩායම වෙනුවෙන් ජාත්‍යන්තර තරග මාලාවන් කිහිපයකටම සහභාගී වෙමින් අත්දැකීම් ලද කී‍්‍රඩිකාවකි.\n\nමේ අතර වාරයේ ආසියානු සත් සාමාජික කාන්තා රග්බි පාපන්දු තරගාවලියට සහභාගී කරවන ක‍්‍රීඩිකාවන් 12 දෙනකුගෙන් සැදුම්ලත් ශ‍්‍රී ලංකා ජාතික රග්බි පාපන්දු කණ්ඩායම ප‍්‍රකාශයට පත් කිරීමට ජාතික රග්බි පාපන්දු තේරීම් කමිටුව පියවර ගත්තේය. ඒ අතර ජාත්‍යන්තර අත්දැකීම් ලාභීනියන් 11 දෙනකු සිටීම මෙවර තරගාවලියේදී ශ‍්‍රී ලංකා බලාපොරොත්තු ඉහළ නංවන්නට හේතුවකි.\n\nනාවික හමුදාවේ සේවයේ නියුතු ඩිලානි පොල්හේවගේපළමු වරට ශ‍්‍රී ලංකා ජාතික සත් සාමාජික කණ්ඩායමට කැඳවා තිබීම ද මෙවර කැපී පෙනේ.\n\nමාසයකට ආසන්න කාලයක් තිස්සේ අගනුවර දී ක‍්‍රියාත්මක කරන ලද පුහුණු සංචිතය ආශ‍්‍රිතව ප‍්‍රදර්ශනය කළ දක්ෂතා පදනම් කර ගනිමින් මෙම කණ්ඩායම නම් කිරීමට පියවර ගෙන ඇත.\n\nමෙවර ආසියානු ශූරතා කාන්තා සත් සාමාජික රග්බි පාපන්දු තරගාවලිය නොවැම්බර් 19 සහ 20 යන දෙදින එක්සත් අරාබි එමීර් රාජ්‍යයේ පිහිටි ඩුබායිහිදී ක‍්‍රියාත්මක කෙරේ.\n\nශ‍්‍රී ලංකා කාන්තා සත් සාමාජික කණ්ඩායම\n\nදුලානි පල්ලෙකොන්දගේ (නායිකාව),\n\nදෙනෙති ඩිලානි කාංචනා, නිපුනි රසාංජලී, නිමේශා විජේවර්ධන, ජයන්ති කුමාරී දිල්රුක්ෂි, උමයංගනා තත්සරණි, තීක්ෂණා ලියනගේ, අනූෂා තුෂාරී සමරවීර , නදීකා දිනේෂිකා මුණසිංහ, අයේෂා පෙරේරා, ඩිලානි පොල්හේවගේ සහ අනූෂා අත්තනායක.\n\nඅතිරේක ක‍්‍රීඞීකාවන්\n\nක‍්‍රිෂ්ණා කුමාරී, ශානිකා ඩිලානී, හේෂානී අනුත්තරා සහ සංජීවනී පෙරේරා.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%83%e0%b6%ad%e0%b7%8a-%e0%b7%83%e0%b7%8f%e0%b6%b8%e0%b7%8f%e0%b6%a2%e0%b7%92%e0%b6%9a-%e0%b6%9a%e0%b7%8f%e0%b6%b1%e0%b7%8a/",
       "Category": "sports",
       "Parent URL": "https://divaina.lk/category/sports//page/305/"
}