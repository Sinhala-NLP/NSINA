{
       "Source": "divaina",
       "Timestamp": "March 8, 2022",
       "Headline": "මෙක්සිකෝ පාපන්දු පිටිය කඳුළින් තෙත්වේ….. – කී‍්‍රඩාලෝලිහු 17ක් මරු දකිති",
       "News Content": "මොක්සිකෝවේ පැවැති පාපන්දු තරගාවලියක් අතරතුරදී ඇති වූ ගැටුමක් හේතුවෙන් 17 දෙනකු මියගොස් 26 දෙනකු තුවාල ලබා තිබේ. ඉන් තිදෙනකුගේ තත්ත්වය බරපතළ බව විදෙස් මාධ්‍ය වාර්තා කර සිටී.\n\nමෙක්සිකෝවේ ක්වෙරෙටාරෝ ප‍්‍රාන්තයේ කොරෙගිඩෝරා කී‍්‍රඩාංගණයේදී පැවැති ලීග් පාපන්දු තරගයකදී මෙම ගැටුම සිදු වී ඇති අතර ගැටුම හේතුවෙන් තරගයේ දෙවන භාගය ද අතහැර දැමීමට සිදුව තිබේ. අදාළ සිදුවීමෙන් පිරිමින් 24ක් සහ කාන්තාවන් තුවාල ලබා ඇති බවත් ඉන් ක්වෙරෙටාරෝ ප‍්‍රාන්තයේ තිදෙනකුගේ තත්ත්වය බරපතළ බවත් ක්වෙරෙටාරෝ ප‍්‍රාන්තයේ ආණ්ඩුකාර මියුරිකෝ කූරි ප‍්‍රකාශ කර සිටී.කෙසේ වෙතත් අදාළ සිදුවීම පිළිබඳ කරුණු සොයා බලා නීතිය කි‍්‍රයාත්මක කිරීමට නියමිත බවත් මෙම සිදුවීම හේතුවෙන් පාපන්දු ලීගයේ ඉතිරි තරග කල් දැමීමට තීරණය කළ බවත් මෙක්සිකෝ පාපන්දු සම්මේලනය නිවේදනය කර සිටී.",
       "URL": "https://divaina.lk/%e0%b6%b8%e0%b7%99%e0%b6%9a%e0%b7%8a%e0%b7%83%e0%b7%92%e0%b6%9a%e0%b7%9d-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%b4%e0%b7%92%e0%b6%a7%e0%b7%92%e0%b6%ba-%e0%b6%9a/",
       "Category": "sports",
       "Parent URL": "https://divaina.lk/category/sports//page/252/"
}