{
       "Source": "divaina",
       "Timestamp": "March 29, 2022",
       "Headline": "ඔස්ටේ‍්‍රලියාව සහ කොදෙව්වන් හෙට අවසන් පූර්ව සටනේ  – කාන්තා එක්දින ලෝක කුසලාන ක‍්‍රිකට් තරගාවලිය",
       "News Content": "කාන්තා එක්දින ලෝක කුසලාන ක‍්‍රිකට් තරගාවලියේ අවසන් පූර්ව තරග හෙට (30 වෙනිදා) වෙලින්ග්ටන්හිදී සහ අනිද්දා (31 වෙනිදා) ක‍්‍රයිස්චර්ච් හිදි පැවැත්වීමට නියමිතව තිබේ.පළමු අවසන් පූර්ව තරගයේ දී ඔස්ටේ‍්‍රලියාව සහ බටහිර ඉන්දීය කොදෙව් කණ්ඩායම ද දෙවන අවසන් පූර්ව තරගයේදී දකුණු අප‍්‍රිකාව සහ එංගලන්තයද තරග වැදීමට නියමිතය.මූලික වටයේ සියලූම තරග ජයගත් එකම කණ්ඩායම ලෙස ඔස්ටේ‍්‍රලියාව මෙවර තරගාවලියේ අවසන් පූර්ව තරග සඳහා කලින්ම සිය ආසනය වෙන්කර ගත් අතර දකුණු අප‍්‍රිකාව ඔස්ටේ‍්‍රලියාව හමුවේ පමණක් පරාජයට පත්වී තිබේ.බටහිර ඉන්දීය කොදෙව් කණ්ඩායම තමන් සහභාගි වූ තරග හතෙන් තුනක් පමණක් ජය ගෙන අවසන් පූර්ව තරග වරම් උදාකර ගත් අතර එංගලන්තයද තරග තුනක් පමණක් ජය ගනිමින් අවසන් පූර්ව තරග වරම් හිමිකර ගත්තේය.ලොව ප‍්‍රබල කාන්තා ක‍්‍රිකට් කණ්ඩායම් ලෙස සැලකෙන නවසීලන්තය සහ ඉන්දියාව මෙවර අවසන් පූර්ව තරගවලට හිමිකම් කීමට අසමත් විය. අවසන් පූර්ව තරගවලින් ජය ගන්නා කණ්ඩායම් අතර අවසන් මහ තරගය ලබන මස තුන් වැනිදා පැවැත්වීමට නියමිතව තිබේ.",
       "URL": "https://divaina.lk/%e0%b6%94%e0%b7%83%e0%b7%8a%e0%b6%a7%e0%b7%9a%e0%b7%8a%e0%b6%bb%e0%b6%bd%e0%b7%92%e0%b6%ba%e0%b7%8f%e0%b7%80-%e0%b7%83%e0%b7%84-%e0%b6%9a%e0%b7%9c%e0%b6%af%e0%b7%99%e0%b7%80%e0%b7%8a/",
       "Category": "sports",
       "Parent URL": "https://divaina.lk/category/sports//page/243/"
}