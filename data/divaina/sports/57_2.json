{
       "Source": "divaina",
       "Timestamp": "June 15, 2023",
       "Headline": "ශ්‍රී ලංකා ‘ඒ’ කණ්ඩායමට ලකුණු 160 ක ජයක්",
       "News Content": "ශ්‍රී ලංකා ‘ඒ’ කණ්ඩායම සහ දකුණු අප්‍රිකා ‘ඒ’ කණ්ඩායම අතර පැවැති පළමු සිව් දින ටෙස්ට් ක්‍රිකට් තරඟයෙන් ලකුණු 160 ක ජයග්‍රහණයක් ලබා ගැනීමට ශ්‍රී ලංකා ක්‍රීඩකයෝ ඊයේ (14 වැනිදා) සමත් වූහ.\n\nජයග්‍රහණ සඳහා ලකුණු 346ක ඉලක්කයක් හඹාගිය දකුණු අප්‍රිකා කණ්ඩායම ලකුණු 185 කට දවා ගැනීමට ශ්‍රී ලංකා පන්දු යවන්නෝ සමත් වූ අතර පන්දු වාර 50 කදී ඔවුන් ගේ සටන නිමා වූයේය.\n\nශ්‍රී ලංකා ලංකා දෙවැනි ඉනිම ඊයේ ලකුණු 151 කට සීමා වූ අතර පළමු ඉනිමේදී කඩුලු 7 ක් දවා ගත් මුතුසාමි දෙවෙනි ඉනිමේදී ද ශ්‍රී ලංකා කඩුලු 5ක් දවා ගැනීමට සමත් වූයේය.\n\nශ්‍රී ලංකා පන්දු යවන්නන් අතරින් දෙවෙනි ඉනිමේ දී කඩුලු 2 බැගින් දවා\n\nගැනීමට ලසිත් ඇඹුල්දෙනිය, ලක්ශිත මානසිංහ සහ රමේශ් මෙන්ඩිස් යන දඟ පන්දු යවන්නෝ සමත් වූහ.\n\nඩිල්ශාන් මධුසංඛ සහ මිලාන් රත්නායක යන වේග පන්දු යවන්නෝ එක් කඩුල්ල බැගින් දවා ගත්හ.\n\nලකුණු සාරාංශය\n\nශ්‍රී ලංකා ‘ඒ’\n\n325/10 සහ 151/10\n\nදකුණු අප්‍රිකා ‘ඒ’\n\n131/10 සහ 185/10",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%92-%e0%b6%9a%e0%b6%ab%e0%b7%8a%e0%b6%a9%e0%b7%8f%e0%b6%ba%e0%b6%b8%e0%b6%a7-%e0%b6%bd/",
       "Category": "sports",
       "Parent URL": "https://divaina.lk/category/sports//page/57/"
}