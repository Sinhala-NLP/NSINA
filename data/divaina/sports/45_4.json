{
       "Source": "divaina",
       "Timestamp": "July 10, 2023",
       "Headline": "ඉන්දියාව අපේ රටට එන්නේ නැත්නම් අපි ලෝක කුසලානෙට යන්නේ නැහැ – පාකිස්තාන ක්‍රීඩා ඇමැති කියයි",
       "News Content": "අහමදාබාද් නගරය හොඳයි, නමුත් ඉන්දියාව ආසියානු කුසලානය සඳහා මධ්‍යස්ථ ස්ථානයක් ඉල්ලා සිටියහොත් පාකිස්තානය ඉන්දියාවේ පැවැත්වෙන ලෝක කුසලානයට නොයනු ඇති බව පාකිස්තාන ක්‍රීඩා ඇමැති එශාන් මසාරි පවසයි.\n\nඉන්දියන් එක්ස්ප්‍රස් පුවත්පත වෙත අදහස් දක්වමින් මසාරි මෙසේ පවසා තිබිණි. “මගේ පෞද්ගලික අදහස, පකිස්ථාන ක්‍රිකට් මණ්ඩලය (පීසීබී) මගේ අමාත්‍යාංශය යටතේ පවතින බැවින්, ඉන්දියාව ඔවුන්ගේ ආසියානු කුසලාන තරග මධ්‍යස්ථ ස්ථානයක ක්‍රීඩා කරන ලෙස ඉල්ලා සිටියහොත්, අපි ද එයම ඉල්ලා සිටිනවා. මොකද අපිට ඉන්දියාවේ ගිහිල්ලා සෙල්ලම් කරන්න බැහැ කියලා.\n\nඉන්දියාව සත්කාරකත්වය දරන ඔක්තෝබම්ර්-නොවැම්බර් ලෝක කුසලාන තරගාවලියට පාකිස්තානයේ සහභාගිත්වය තීරණය සඳහා පාකිස්තාන අගමැති ෂෙහ්බාස් ෂරීෆ් විසින් ඉහළ පෙළේ කමිටුවක් පත්කළේ මීට දින කිහිපයකට පෙරය. මෙම කමිටුවේ ප්‍රධානත්වය විදේශ අමාත්‍ය බිලාවල් භූතෝ සර්දාරි විසින් දරනු ලබන ක්‍රීඩා ඇමැතිවරයා හා අමාත්‍යවරුන් 11 එයට පත්කර ඇත.\n\nපාකිස්තානයේ ක්‍රිකට් ක්‍රීඩා කිරීමට ඉන්දියාව දක්වන අකමැත්ත තමාට ප්‍රහේලිකාවක් බව එශාන් මසාරි කියයි. “ඉන්දියාව ක්‍රීඩාව දේශපාලනයට ගෙන එනවා. ඔවුන්ගේ ක්‍රිකට් කණ්ඩායම මෙහි එවන්න බැරි මොකද කියලා මට තේරෙන්නේ නැහැ. කලකට පෙර ඉන්දියාවේ බේස්බෝල් කණ්ඩායමක් ක්‍රීඩා කිරීමට ඉස්ලාමාබාද් නුවරට පැමිණ සිටියා 60 කට වැඩි පිරිසක් හිටියා, මම උත්සවයේ ප්‍රධාන ආරාධිතයා වුණා. ඒ අය මෙතන දිනලා ගියා. පාකිස්තානයේ පාපන්දු, හොකී සහ චෙස් කණ්ඩායම් ද ඉන්දියාවට යනවා මුකුත් ප්‍රශ්නයක් නැහැ. නවසීලන්ත කණ්ඩායම මෙහි සිටියා, ඊට පෙර එංගලන්ත ක්‍රිකට් කණ්ඩායම ක්‍රීඩා කළා පාකිස්තානයේ. ඔවුන්ට ජනාධිපති ආරක්ෂාව ලැබුණා. මීට පෙර ඉන්දීය කණ්ඩායමට මෙහි ප්‍රේක්ෂකයන් විසින් උණුසුම් පිළිගැනීමක් ලබාදුන්නා. විදේශීය ක්‍රීඩකයන් රැසක් සිටි පාකිස්තාන සුපර් ලීග් (පීඑස්එල්) ද අපි පැවැත්වූවා කිසිම ආරක්ෂාවේ ප්‍රශ්නයක් නැහැ.\n\nමේ අතර ජාතන්තර ක්‍රිකට් කවුන්සිලය පකිස්ථානයට ලෝක කුසලානය සඳහා ඉන්දියාවට යන ලෙස බලකර ඇත. “පකිස්තානය තරග කිරීම සඳහා සහභාගිත්ව ගිවිසුමක් අත්සන් කර ඇති අතර ඔවුන් එහි සිටිනු ඇතැයි අපි අපේක්ෂා කරන අතර ඊට පටහැනිව කිසිදු ඇඟවීමක් නොමැත” යනුවෙන් කවුන්සිලය නිවේදනය කර තිබිණි. කවරක් නමුත් ක්‍රිකට් ලෝක කුසලානය සඳහා පාකිස්තානය ඉන්දියාවට පැමිණෙනු ඇතැයි තමන්ට විශ්වාස බවත් ජාත්‍යන්තර ක්‍රිකට් කවුන්සිලය කියයි.චතුර පමුණුව",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b6%85%e0%b6%b4%e0%b7%9a-%e0%b6%bb%e0%b6%a7%e0%b6%a7-%e0%b6%91%e0%b6%b1%e0%b7%8a%e0%b6%b1%e0%b7%9a-%e0%b6%b1%e0%b7%90/",
       "Category": "sports",
       "Parent URL": "https://divaina.lk/category/sports//page/45/"
}