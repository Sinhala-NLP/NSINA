{
       "Source": "divaina",
       "Timestamp": "June 17, 2023",
       "Headline": "කාලිංග අවසන් පූර්ව තරගයේදී තුන්වැනි තැනට",
       "News Content": "ඉන්දීය අන්තර් ප්‍රාන්ත මලල ක්‍රීඩා තරගාවලියේ මීටර් 400 අවසන් පූර්ව තරගය සඳහා ඊයේ (16 දා) උදෑසන සහභාගී වූ ශ්‍රී ලංකා ක්‍රීඩක කාලිංග කුමාරගේ එම තරගයෙන් තෙවන ස්ථානය හිමි කර ගැනීමට සමත් වූයේය.\n\nඑහිදී කාලිංග වාර්තා කළ කාලය තත්පර 46.27 කි.\n\nඒ අනුව මීටර් 400 තරගයේ අවසන් මහා තරගය සඳහා කාලිංග කුමාරගේ සුදුසුකම් ලැබූ අතර ඊයේ රාත්‍රී එම තරගය තරගය පැවැත්වීමට නියමිතව තිබුණි.\n\nමෙම තරගාවලියේ මීටර් 400 මූලික වටයේ දී තත්පර 46.76 ක කාලයක් වාර්තා කරමින් කාලිංග අවසන් පූර්ව වටයට සුදුසුකම් ලැබීය.\n\nඅවසන් පූර්ව වටයේ දී පළමු සහ දෙවන ස්ථාන කේරළ ක්‍රීඩකයන් දෙදෙනකු විසින් හිමිකර ගන්නා ලදී.\n\nමෙවර පැවැත්වෙන්නේ ඉන්දීය ප්‍රාන්ත අන්තර් මලල ක්‍රීඩා තරගාවලියේ 62 වෙනි අදියරයි.",
       "URL": "https://divaina.lk/%e0%b6%9a%e0%b7%8f%e0%b6%bd%e0%b7%92%e0%b6%82%e0%b6%9c-%e0%b6%85%e0%b7%80%e0%b7%83%e0%b6%b1%e0%b7%8a-%e0%b6%b4%e0%b7%96%e0%b6%bb%e0%b7%8a%e0%b7%80-%e0%b6%ad%e0%b6%bb%e0%b6%9c%e0%b6%ba%e0%b7%9a/",
       "Category": "sports",
       "Parent URL": "https://divaina.lk/category/sports//page/56/"
}