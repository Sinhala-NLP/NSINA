{
       "Source": "divaina",
       "Timestamp": "July 15, 2021",
       "Headline": "උස්බෙකිස්තානය පරදා ශ‍්‍රී ලංකාව ආසියානු වොලිබෝල් ශූරතාවට අසුන් වෙන්කරවා ගනී",
       "News Content": "ලබන සැප්තැම්බර් මාසයේ ජපානයේදී පැවැත්වීමට නියමිත 21 වැනි ආසියානු ජේ්‍යෂ්ඨ පිරිමි වොලිබෝල් ශූරතාවට සුදුසුකම් ලැබීම වෙනුවෙන් උස්බෙකිස්තානය සමග ඊයේ (14 වැනිදා* සුගතදාස ගෘහස්ථ ක‍්‍රීඩාංගණයේ පැවැති තරගයෙන් තරග වට 3-0ක ජයක් වාර්තා කිරීමට ශ‍්‍රී ලංකා කණ්ඩායම සමත් විය. ඒ අනුව අදාළ ජයත් සමගින් ආසියානු වොලිබෝල් ශූරතාවලිය සඳහා සුදුසුකම් ලැබීමටත් ශ‍්‍රී ලංකා කණ්ඩායම සමත්විය.තරගයේ පළමු වටයේදී ශ‍්‍රී ලංකා කණ්ඩායමට උස්බෙකිස්තානයෙන් අභියෝගයක් එල්ල වුවද, පළමු වටය ලකුණු 25-23කින් ජය ගැනීමට ශ‍්‍රී ලංකාවට හැකිවිය. තීරණාත්මක දෙවැනි වටයේදීශ‍්‍රී ලංකා පිලට පෙර වටයේදී මෙන් උස්බෙකිස්තානයෙන් අභියෝගයක් එල්ල නොවූ අතර එහි ලකුණු දැක්වුණේ 25-13ක් වශයෙනි.ජයග‍්‍රාහී මානසිකත්වයකින් යුතුව තෙවැනි වටය සඳහා පිවිසි ශ‍්‍රී ලංකා කණ්ඩායම එම වටයෙනුත් ලකුණු 25-22කින් ජය ගනිමින් තරග වට 3-0කින් ජයග‍්‍රහණය තහවුරුකර ගත්තේය. ආසියානු ජේ්‍යෂ්ඨ පිරිමි වොලිබෝල් තරගාවලිය ලබන සැප්තැම්බර් මස 12 වැනිදා සිට 19 වැනිදා දක්වා ජපානයේදී පැවැත්වීමට නියමිතව තිබේ.\n\nකසුන් රණවීර",
       "URL": "https://divaina.lk/%e0%b6%8b%e0%b7%83%e0%b7%8a%e0%b6%b6%e0%b7%99%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba-%e0%b6%b4%e0%b6%bb%e0%b6%af%e0%b7%8f-%e0%b7%81%e2%80%8d%e0%b7%8a%e2%80%8d%e0%b6%bb/",
       "Category": "sports",
       "Parent URL": "https://divaina.lk/category/sports//page/367/"
}