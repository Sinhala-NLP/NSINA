{
       "Source": "divaina",
       "Timestamp": "July 24, 2023",
       "Headline": "බ්‍රැඩ්බී පළිහ රග්බී පළමු අදියරයේ ජය ත්‍රිත්ව විදුහලට",
       "News Content": "මහනුවර ත්‍රිත්ව විදුහල 77 වැනි “බ්‍රැඩ්බී පළිහ” සාම්ප්‍රදායික රග්බී තරගයේ පළමු අදියර ජය ගැනීමට සමත් විය.\n\nකොළඹ රාජකීය විදුහලට එරෙහිව ලකුණු 13 -10 ක් ලෙස තියුණු ජයග්‍රහණයක් ලබමින් ඔවුහු එම ජයග්‍රහණයට හිමිකම් කීහ.\n\nමහනුවර පල්ලෙකැලේ පිහිටි ත්‍රිත්ව විද්‍යාලයීය රග්බි පාපන්දු පිටියේ දී ක්‍රියාත්මක කෙරුණු මෙවර පළමු අදියර තරගයේ මුල් භාගය තුළ ලකුණු 10 – 00 ක් ලෙස පෙරමුණ ගැනීමට රාජකීය විදුහලට හැකි විය.\n\nලකුණු 10 ක් පසු පසින් සිටී ත්‍රිත්ව ක්‍රීඩකයන් දෙවන භාගය ආරම්භ කර විශිෂ්ට තරග රටාවක නිරත වීම මත ඔවුන් ට 13 – 10 ක් ලෙස ජය හිමි විය.\n\nමෙම ද්වන්ධ සටන ඩයලොග් ලීග් ශූරතා අවුරුදු 20 න් පහළ පාසල් රග්බි පාපන්දු තරගාවලියේ ප්‍රමුඛ පෙළ තරගයක් ලෙස ද ගැනිණි. ඒ අනුව මෙවර තරගාවලිය තුළ රාජකීය පිල ලත් දෙවන පරාජය ලෙස ද මෙය සටහන් විණි.අනුරුද්ධ හේරත් බණ්ඩාර",
       "URL": "https://divaina.lk/%e0%b6%b6%e0%b7%8a%e0%b6%bb%e0%b7%90%e0%b6%a9%e0%b7%8a%e0%b6%b6%e0%b7%93-%e0%b6%b4%e0%b7%85%e0%b7%92%e0%b7%84-%e0%b6%bb%e0%b6%9c%e0%b7%8a%e0%b6%b6%e0%b7%93-%e0%b6%b4%e0%b7%85%e0%b6%b8/",
       "Category": "sports",
       "Parent URL": "https://divaina.lk/category/sports//page/37/"
}