{
       "Source": "divaina",
       "Timestamp": "March 14, 2023",
       "Headline": "උෂාන් තිවංක 5 වැනියා වෙයි",
       "News Content": "ඇමරිකාවේ විශ්වවිද්‍යාල තරග පිටියේ පැවැත්වෙන ප්‍රධාන තරගාවලියක් වන භක්‍් පළමු කාණ්ඩයේ ගෘහස්ථ මලල ක්‍රීඩා ශූරතාවයේ පිරිමි උස පැනීමේ ඉසව්වේ පස්වැනි ස්ථානය දිනා ගැනීමට ශ්‍රී ලාංකික මලල ක්‍රීඩක උෂාන් තිවංක සමත් වූයේය.\n\nටෙක්සාස් නුවර A&M සරසවිය නියෝජනය කරමින් තරග වදින උෂාන් එම තරගාවලියේ පිරිමි උස පැනීම ඉසව්වේ මීටර් 2.18ක දස්කමක් දැක්වීමට සමත් වූයේය.\n\nඑම ඉසව්වේ පළමු ස්ථානය දිනා ගත් Romaine Beckford මීටර් 2.24ක දස්කමක් දැක්වූ අතර දෙවැනි, තෙවැනි සහ සිව්වැනි ස්ථාන ලබා ගත් ක්‍රීඩකයින් තිදෙනාම දැක්වූ දස්කම මීටර් 2.21ක් ලෙස සටහන් වුණි.\n\nඋස පැනීම ඉසව්වෙන් පසුගිය වසර කිහිපය තුළ ඉහළ දස්කම් දැක්වූ උෂාන් තිවංක එම ඉසව්වේ ගෘහස්ථ සහ එළිමහන් (මීටර් 2.27 සහ 2.30) ජාතික වාර්තාවලට ද හිමිකම් කියයි.",
       "URL": "https://divaina.lk/%e0%b6%8b%e0%b7%82%e0%b7%8f%e0%b6%b1%e0%b7%8a-%e0%b6%ad%e0%b7%92%e0%b7%80%e0%b6%82%e0%b6%9a-5-%e0%b7%80%e0%b7%90%e0%b6%b1%e0%b7%92%e0%b6%ba%e0%b7%8f-%e0%b7%80%e0%b7%99%e0%b6%ba%e0%b7%92/",
       "Category": "sports",
       "Parent URL": "https://divaina.lk/category/sports//page/96/"
}