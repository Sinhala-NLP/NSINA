{
       "Source": "divaina",
       "Timestamp": "September 2, 2021",
       "Headline": "දිනේෂ් සහ සමිතගේ පැමිණීම 07 වැනිදා",
       "News Content": "ලෝක වාර්තාවක් පිහිටුවමින් රන් පදක්කමක් ජයග‍්‍රහණය කළ දිනේෂ් පි‍්‍රයන්ත හේරත් සහ ලෝකඩ පදක්කම්ලාභී සමිත දුලාන් කොඩිතුවක්කු අද (02 වැනිදා) දිවයිනට පැමිණීමට නියමිතව තිබුණත් එම දිනය ලබන 07 වැනිදා දක්වා කල් ගොස් ඇති බව පැරාලිම්පික් කමිටුවේ උප සභාපති පි‍්‍රයන්ත පීරිස් මහතා ‘දිවයින’ට පැවසීය.\n\nදිනේෂ් පි‍්‍රයන්ත සහ සමිත දුලාන් අදාළ පදක්කම් දිනා ගැනීමත් සමග ඔවුන් පිළිගැනීමට අදාළ කටයුතු සම්බන්ධයෙන් යම් කාලසීමාවක අවශ්‍යතාවයක් ඇතිවූ බවද ඒ අනුව ඔවුන් ලබන 07 වැනිදා අනෙකුත් පැරාලිම්පික් මලල කී‍්‍රඩකයන් ද සමග දිවයිනට පැමිණෙනු ඇති බවත් පීරිස් මහතා ප‍්‍රකාශ කළේය.\n\nකොවිඞ් සීමා හා රෙගුලාසිවලට යටත්ව ඔවුන් පිළිගැනීමේ කටයුතු සිදු කෙරෙන බවත් ඒ අනුව විශාල පිරිසක් එම අවස්ථාවට කැඳවන්නෙ නැති බවත් පීරිස් මහතා තව දුරටත් සඳහන් කර සිටියේය.\n\nපැරාලිම්පික් තරගාවලිය සඳහා ටෙනිස් කී‍්‍රඩාවෙන් සහ ඔරු පැදීමේ ඉසව්වෙන් තරගවලට සහභාගි වූ කී‍්‍රඩකයන් අද දිවයිනට පැමිණීමට නියමිතය.\n\nකසුන් රණවීර",
       "URL": "https://divaina.lk/%e0%b6%af%e0%b7%92%e0%b6%b1%e0%b7%9a%e0%b7%82%e0%b7%8a-%e0%b7%83%e0%b7%84-%e0%b7%83%e0%b6%b8%e0%b7%92%e0%b6%ad%e0%b6%9c%e0%b7%9a-%e0%b6%b4%e0%b7%90%e0%b6%b8%e0%b7%92%e0%b6%ab%e0%b7%93%e0%b6%b8-07/",
       "Category": "sports",
       "Parent URL": "https://divaina.lk/category/sports//page/345/"
}