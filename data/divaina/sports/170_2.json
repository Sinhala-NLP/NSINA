{
       "Source": "divaina",
       "Timestamp": "September 19, 2022",
       "Headline": "ශ්‍රී ලංකා ක්‍රිකට් ආයතනයෙන්  අපේක්ෂා රෝහලට ඩොලර් ලක්ෂ 5ක්",
       "News Content": "ශ්‍රී ලංකා ක්‍රිකට් ආයතනය විසින් මහරගම අපේක්ෂා රෝහලේ ඖෂධ මිලදී ගැනීම සඳහා ඇමෙරිකන් ඩොලර් ලක්ෂ 5ක චෙක් පතක් ජනාධිපති රනිල් වික්‍රමසිංහ මහතා වෙත පිරිනැමීම ද මෙදින සිදු කෙරණි.ඖෂධ හිඟය හේතුවෙන් මහරගම අපේක්ෂා රෝහලේ පිළිකා රෝගීන් දැඩි අපහසුතාවයකට පත්ව සිටන බවට පසුගියදා මාධ්‍ය මගින් වාර්තා කිරීමත් සමගින් ජනාධිපති මාධ්‍ය ඒකකය ඒ පිළිබඳ ජනාධිපතිවාරයා දැනුවත් කිරීම සිදු කෙරිණි. ඒ අනුව ඒ පිළිබඳ සොයා බැලීමේදී මුදල් හිඟ කමින් මෙම තත්ත්ව උද්ගතවී ඇති බවට හඳුනා ගත් අතර ජනාධිපති මාධ්‍ය අංශයේ අධ්‍යක්ෂ ශානුක කරුණාරත්න මහතා සහ ශ්‍රී ලංකා ක්‍රිකට් සභාපති ෂම්මි සිල්වා මහතා කළ සාකච්ඡාවකින් අනතුරුව ශ්‍රී ලංකා ක්‍රිකට් ආයතනය මගින් මෙම මුදල් පරිත්‍යාගය සිදු කිරීමට පියවර ගත්තේය.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%86%e0%b6%ba%e0%b6%ad%e0%b6%b1-2/",
       "Category": "sports",
       "Parent URL": "https://divaina.lk/category/sports//page/170/"
}