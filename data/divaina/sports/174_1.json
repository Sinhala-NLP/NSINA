{
       "Source": "divaina",
       "Timestamp": "September 10, 2022",
       "Headline": "ඩයමන් ලීග් ශුරතාවලියේදී යුපුන්ට පස්වැනි තැන",
       "News Content": "ඩයමන් ලීග් මලල ක්‍රීඩා තරගාවලියේ මීටර් 100 ඉසව්වට තරග කළ ශ්‍රී ලංකාවේ යුපුන් අබේකෝන් එම තරගය පස්වැනියා ලෙසින් නිමාවට පත් කිරීමට සමත්විය. ඒ තත්පර 10.14ක කාලයක් වාර්තා කරමිනි.\n\nලොව ප්‍රබලතම ක්‍රීඩකයන් තරග වැදුණු එම තරගයේදී තත්පර 9.94ක කාලයකින් එම ඉසව්ව නිමා කළ ඇමරිකාවේ බ්‍රොමෙල් පළමු ස්ථානය දිනා ගැනීමට සමත්විය.\n\nලෝක මලල ක්‍රීඩා පිටියේ ප්‍රමුඛතම ක්‍රීඩා සැණකෙළියක් වන ඩයමන් ලීග් තරගාවලිය සඳහා යුපුන් සුදුසුකම් ලැබූ දෙවැනි අවස්ථාව මෙය වන අතර පසුගිය තරගාවලියේදීද අවසන් මහා තරග ඉසව්ව සඳහා සුදුසුකම් ලබා ගැනීමට යුපුන් සමත්විය.",
       "URL": "https://divaina.lk/%e0%b6%a9%e0%b6%ba%e0%b6%b8%e0%b6%b1%e0%b7%8a-%e0%b6%bd%e0%b7%93%e0%b6%9c%e0%b7%8a-%e0%b7%81%e0%b7%94%e0%b6%bb%e0%b6%ad%e0%b7%8f%e0%b7%80%e0%b6%bd%e0%b7%92%e0%b6%ba%e0%b7%9a%e0%b6%af%e0%b7%93/",
       "Category": "sports",
       "Parent URL": "https://divaina.lk/category/sports//page/174/"
}