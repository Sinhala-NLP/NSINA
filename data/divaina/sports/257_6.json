{
       "Source": "divaina",
       "Timestamp": "February 25, 2022",
       "Headline": "‘‘සිලෝන් නිදහස් අභියෝග කුසලාන’’ පළමු අවසන් පූර්ව තරගය අද සබරගමුව සහ ගාල්ල අතර",
       "News Content": "‘‘සිලෝන් නිදහස් අභියෝග කුසලාන’’ අන්තර් පළාත් පාපන්දු තරගාවලියේ පළමු අවසන් පූර්ව තරගය අද (25 දා* සවස ගාල්ල මහජන ක‍්‍රීඩාංගණයේදී පැවැත්වේ.\n\nමෙහි සෙසු තරග ත‍්‍රිත්වය යාපනය, අම්පාර සහ රත්නපුරය කේන්ද්‍රකර ගනිමින් පැවැත්වේ.\n\nපළාත් කණ්ඩායම් 08 ක සහභාගිත්වයෙන් ලීග් ක‍්‍රමයට ක‍්‍රියාත්මක කෙරුණු මූලික වටයේදී ඉහළම ප‍්‍රසාද ලකුණු ලබා ගනිමින් සබරගමුව ද සිව් වැනි ස්ථානය හිමි කර ගනිමින් දකුණ ද අවසන් පූර්ව වටයට වරම් ලබා ගත්තේය.\n\nපුහුණුකරු ෆසූල් රහූමාන් මහතාගේ මග පෙන්වීම අනුව එම්.එන්.එම්. ෂිෆාන් ගේ නායකත්වයෙන් සබරගමුව ද පුහුණුකරු ශිරන්ත කුමාර මහතාගේ ම`ගපෙන්වීම අනුව එම්.ආර්. රිෂාඞ් ගේ නායකත්වයෙන් දකුණ ද අද සටන් බිමට අවතීර්ණ වෙති.\n\nසබරගමුවේ එම්. මුෂ්ෆික් ගෝල් 05 ක් ද මොහොමඞ් ෂිෆාන් ගෝල් 03 ක් ද දකුණ වෙනුවෙන් සුපුන් ධනංජය ගෝල් 03 ක් ද රැුස් කරමින් කැපී පෙනුණු අතර සබරගමුව සහ දකුණ අතර හමුවක් මූලික වටය යටතේ යාපනයේ දී දක්නට ලැබුණු අතර එහිදී ගෝල් 01 – 00 ක ජයග‍්‍රහණයක් දකුණ හිමි කර ගත්තේය.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b7%83%e0%b7%92%e0%b6%bd%e0%b7%9d%e0%b6%b1%e0%b7%8a-%e0%b6%b1%e0%b7%92%e0%b6%af%e0%b7%84%e0%b7%83%e0%b7%8a-%e0%b6%85%e0%b6%b7%e0%b7%92%e0%b6%ba%e0%b7%9d%e0%b6%9c-%e0%b6%9a/",
       "Category": "sports",
       "Parent URL": "https://divaina.lk/category/sports//page/257/"
}