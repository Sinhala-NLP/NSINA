{
       "Source": "divaina",
       "Timestamp": "April 18, 2023",
       "Headline": "ක්‍රිකට් ගැටුමේ ජය පොතුවිල විදුහලට",
       "News Content": "පයාගල පොතුවිල මහා විද්‍යාලය හා කිරිවත්තුඩුව විජයවර්ධන විද්‍යාලය අතර පසුගියදා මග්ගොන සරේ ක්‍රීඩාංගණයේ පැවැති ප්‍රථම සීමිත පන්දු වාර මහා ක්‍රිකට් තරගයෙන් විජයවර්ධන විද්‍යාලය පරදා ලකුණු 49 ක ජයක් වාර්තා කිරීමට පොතුවිල විද්‍යාලය සමත් විය.\n\nමුලින්ම පන්දුවට පහර දුන් පොතුවිල පිල පන්දු වාර 39.2 කදී සියලු දෙනා දැවී ලකුණු 180 ක් රැස් කළ අතර පිළිතුරු වශයෙන් විජයවර්ධන පිලට ලබා ගත හැකි වූයේ ලකුණු 131 කි.\n\nපොතුවිල විද්‍යාලයේ නායක මලිත් ඩිල්ෂාන් තරගයේ ප්‍රධාන ආරාධිතයා වූ කනිෂ්ඨ ක්‍රිකට් තේරීම් කමිටු සාමාජික රංජන් පරණවිතාන මහතා වෙතින් ජයග්‍රාහී කුසලාන ලබා ගත් අයුරු.\n\nලකුණු පුවරුව\n\nපොතුවිල විද්‍යාලය 180\n\n(පන්දු වාර 39.2)\n\n( මලිත් ඩිල්ෂාන් 21, කුසල් කෞෂල්‍ය 22, මලික යොමාල් 25, තේමිය නෙත්ම 25, විහන්ග නිම්සර 5/51, පුල්මිත විජේසිංහ 2/32)\n\nවිජයවර්ධන විද්‍යාලය 131\n\n(පන්දුවාර 38.5)\n\n(නිසලිත සන්දිව් 33, මලින්ත අබේසේකර 24, මලික යොමාල් 4/15, තේමිය නෙත්ම 2/39, කවිඳු ඉෂාර 2/24, කවිඳු දුලන්ජන 2/10)",
       "URL": "https://divaina.lk/%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%9c%e0%b7%90%e0%b6%a7%e0%b7%94%e0%b6%b8%e0%b7%9a-%e0%b6%a2%e0%b6%ba-%e0%b6%b4%e0%b7%9c%e0%b6%ad%e0%b7%94%e0%b7%80/",
       "Category": "sports",
       "Parent URL": "https://divaina.lk/category/sports//page/84/"
}