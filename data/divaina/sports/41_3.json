{
       "Source": "divaina",
       "Timestamp": "July 17, 2023",
       "Headline": "ඉසිපතනය තවමත් අපරාජිතයි",
       "News Content": "ඩයලොග් ලීග් ශූරතා අවුරුදු 19 න් පහළ පාසල් රග්බි පාපන්දු තරගාවලියේ 05 වැනි සතිය නිමා වන විට ද තම අපරාජිත බව ආරක්ෂා කර ගැනීමට කොළඹ ඉසිපතන විදුහල සමත් විය.\n\nප්‍රතිවාදී මහනුවර ශාන්ත අන්තෝනි විදුහල ලකුණු 11 කින් පරාජයට පත් කරමින් තම 05 වැනි ජයග්‍රහණය සනාථ කර ගැනීමට ඉසිපතන ක්‍රීඩකයන්හට හැකි විය.\n\nකොළඹ සී. ආර්. ක්‍රීඩාංගණයේ දී පැවති මෙම තරගයේ අවසන් ප්‍රතිඵලය ලකුණු 37 – 26 ක් ලෙස සටහන් විය.\n\nජයග්‍රාහී ඉසිපතන පිල ගෝල් දිනුම් 03, උත්සාහක දිනුම් 02 ක් සහ දඬුවම් පහර 02 ක් සමගින් තම ලකුණු පුවරුව ඉහළ නංවා ගැනීමට සමත් වූ අතර ගෝල් දිනුම් 03 ක් සහ උත්සාහක දිනුම් 01 ක් සටහන් කර කරමින් පරාජිත ශාන්ත අන්තෝනි ලකුණු පුවරුව ඉහළ නංවා ගත්තේය.\n\nමේ අතර වාරයේ දී මහනුවර කිංග්ස්වුඩ් පිල ලකුණු 04 කින් පරාජය කිරීමට ඩී. එස්. සේනානායක විදුහල ද ශාන්ත ජෝශප් විදුහල ලකුණු 02 කින් පරාජය කිරීමට ශාන්ත තෝමස් විදුහල ද ධර්මරාජ විදුහල ලකුණු 18 කින් පරාජය කිරීමට රාජකීය විදුහල ද සහිරා විදුහල ලකුණු 49 කින් පරාජය කිරීමට ශාන්ත පීතර විදුහල ද විද්‍යා විදුහල ලකුණු 45 කින් පරාජය කිරීමට ත්‍රිත්ව විදුහල ද මෙම සති අන්තයේදී සමත් විය.\n\nමේ සති අන්තයේ තරග ප්‍රතිඵල\n\nත්‍රිත්ව 55 – විද්‍යා 10ඩී.එස්. 31 – කිංග්ස්වුඩ් 27ඉසිපතන 37 – ශාන්ත අන්තෝනි 26රාජකීය 36 – ධර්මරාජ 18ශාන්ත පීතර 56 – සහිරා 07අනුරුද්ධ හේරත් බණ්ඩාර",
       "URL": "https://divaina.lk/%e0%b6%89%e0%b7%83%e0%b7%92%e0%b6%b4%e0%b6%ad%e0%b6%b1%e0%b6%ba-%e0%b6%ad%e0%b7%80%e0%b6%b8%e0%b6%ad%e0%b7%8a-%e0%b6%85%e0%b6%b4%e0%b6%bb%e0%b7%8f%e0%b6%a2%e0%b7%92%e0%b6%ad%e0%b6%ba%e0%b7%92/",
       "Category": "sports",
       "Parent URL": "https://divaina.lk/category/sports//page/41/"
}