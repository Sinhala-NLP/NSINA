{
       "Source": "divaina",
       "Timestamp": "June 21, 2023",
       "Headline": "පාකිස්තානය සමග ටෙස්ට් තරග දෙක කොළඹට සහ ගාල්ලට",
       "News Content": "අයි.සී.සී. ලෝක ටෙස්ට් ශූරතාවලියේ 2023-25 අදියර යටතේ ශ්‍රී ලංකා කණ්ඩායම සහ පකිස්තානය ක්‍රීඩා කරන පළමු තරගාවලියට සහභාගී වීම සඳහා පකිස්තාන කණ්ඩායම ලබන 09 වැනිදා දිවයිනට පැමිණීමට නියමිතය.\n\nඑම තරගාවලියේ පළමු ටෙස්ට් තරගය ජූලි 16 වැනිදා ගාල්ලේ දී ද, දෙවැනි ටෙස්ට් තරගය ජූලි 24 වැනිදා කොළඹ එස්.එස්.සී ක්‍රීඩාංගනයේ දී ද ආරම්භ වීමට නියමිත බව ශ්‍රී ලංකා ක්‍රිකට් ආයතනය විසින් ඊයේ (20 වැනිදා) නිකුත් කරන ලද නිවේදනයේ දැක්වේ.\n\nටෙස්ට් තරගාවලිය ආරම්භ කිරීමට පෙර පාකිස්තාන කණ්ඩායම ජූලි 11 වැනිදා හා 12 වැනිදා දෙදින පුහුණු තරගයකට ක්‍රීඩා කිරීමට නියමිත වේ. තරගාවලිය සඳහා 16 දෙනකුගෙන් යුතු සංචිතයක් පකිස්තානය විසින් ප්‍රකාශයට පත් කරන ලදි.",
       "URL": "https://divaina.lk/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba-%e0%b7%83%e0%b6%b8%e0%b6%9c-%e0%b6%a7%e0%b7%99%e0%b7%83%e0%b7%8a%e0%b6%a7%e0%b7%8a-%e0%b6%ad%e0%b6%bb/",
       "Category": "sports",
       "Parent URL": "https://divaina.lk/category/sports//page/54/"
}