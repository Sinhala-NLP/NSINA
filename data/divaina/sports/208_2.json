{
       "Source": "divaina",
       "Timestamp": "June 18, 2022",
       "Headline": "යුපුන් අබේකෝන් පස් වෙනි තැනට එයි",
       "News Content": "2022 ඔස්ලෝ ඩයමන්ඩ් ලීග් තරගාවලියේ මීටර් 100 ඉසව්ව සඳහා ඊයේ (17 වෙනිදා) අලුයම සහභාගි වූ ශ්‍රී ලාංකික කෙටිදුර ධාවන ශූර යුපුන් අබේකෝන් පස් වෙනි ස්ථානය හිමි කර ගෙන ඇත\n\nලොව ප්‍රබලතම ක්‍රීඩකයින් රැසක් සමඟ කරට කර සටනක් ලබා දුන් යුපුන් තත්පර 10.16ක කාලයක් ගත කරමින් තරගය නිම කිරීමට සමත් විය\n\nමෙම තරගයේ ආරම්භයට පෙර ඇද හැළුණු වර්ෂාව නිසාවෙන් ක්‍රීඩකයින්ට සුපුරුදු දස්කම්වලට පිවිසීමට නොහැකි වූ අතර එහි පළමු ස්ථානය තත්පර 10.05ක කාලයකින් ඉසව්ව අවසන් කළ සුපිරි ධාවන ශූර ඇන්ඩ් ඩි ගාස් හට හිමි විය.\n\nමෙම තරගය සඳහා මීටර් 100 ඉසව්ව නියෝජනය කරන ලොව ප්‍රබලම ක්‍රීඩකයින් කිහිපදෙනෙකුම සහභාගී වූවත්, ක්‍රීඩාංගණයේ පැවති අයහපත් කාලගුණය නිසාවෙන් කිසිවෙකුටත් තත්පර 10ට අඩුවෙන් තරගය අවසන් කිරීමට හැකියාවක් නොලබිැණි.\n\nමෙම තරගයේ ජයග්‍රහණයක් හිමි කර ගැනීමට යුපුන්ට නොහැකි වූවත් ඩයමන්ඩ් ලීග් තරගාවලියෙන් හිමි වන ප්‍රසාද ලකුණු මත යුපුන්ට ලෝක වර්ගීකරණයේ පළමු 40 දෙනා අතරට පැමිණීමට හැකි වන අතර ඒ සමඟ ඔහුට ලෝක ශූරතා තරගාවලියට සුදුසුකම් ලබා ගැනීමේ අවස්ථාව ද ඉහළ යනු ඇත.",
       "URL": "https://divaina.lk/%e0%b6%ba%e0%b7%94%e0%b6%b4%e0%b7%94%e0%b6%b1%e0%b7%8a-%e0%b6%85%e0%b6%b6%e0%b7%9a%e0%b6%9a%e0%b7%9d%e0%b6%b1%e0%b7%8a-%e0%b6%b4%e0%b7%83%e0%b7%8a-%e0%b7%80%e0%b7%99%e0%b6%b1%e0%b7%92-%e0%b6%ad/",
       "Category": "sports",
       "Parent URL": "https://divaina.lk/category/sports//page/208/"
}