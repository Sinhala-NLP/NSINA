{
       "Source": "divaina",
       "Timestamp": "February 27, 2023",
       "Headline": "විහස්ගේ දස්කම් ඉස්මතු වූ සහෝදරයන්ගේ සටන විසඳුමෙන් තොරයි",
       "News Content": "මෙවර පාසල් ක්‍රිකට් මහා තරග වාරය ආරම්භ කරමින් කොළඹ එස්. එස්. සී. ක්‍රීඩාංගණයේදී පැවති ඉසිපතන විද්‍යාලය සහ තර්ස්ටන් විද්‍යාලය අතර 60 වැනි “සහෝදරයන්ගේ සටන” ජය පරාජයෙන් තොරව අවසන් විය.\n\nතර්ස්ටන් විදුහල පළමු ඉනිමේ දී රැස් කළ ලකුණු 186 ට පිළිතුරු ලෙස ඉසිපතන විදුහල තම ප්‍රථම ඉනිම වෙනුවෙන් සියලු දෙනා දැවී ලකුණු 211 ක් රැස් කළේය.\n\nදෙවන ඉනිම ආරම්භ කළ තර්ස්ටන් විදුහල කඩුලු 02 කට ලකුණු 140 ක් රැස් කර ගෙන සිටියදී අයහපත් ආලෝක තත්ත්වය මත තරගය නතර කරන ලදී.\n\nතර්ස්ටන් විදුහලේ දකුණත් දඟ පන්දු යවන්නා වූ විහස් දෙව්මික ලකුණු 67 කට කඩුලු 07 ක් බිඳ හෙළීමට සමත් විය. එමෙන්ම මෙම තරගයේ වඩාත් කැපී පෙනුණ ක්‍රීඩකයා බවට පත් වූ විහස් දෙව්මික දක්ෂතම ක්‍රීඩක සම්මානය ද දිනා ගත්තේය.\n\nලකුණු පුවරුවතර්ස්ටන් විද්‍යාලය\n\nප්‍රථම ඉනිම ලකුණු 186\n\n(උෂාන් ඉමේෂ් 57, තනුජ රාජපක්ෂ 56, ශානික්‍ය දේශප්‍රිය 27, නවිඳු දුලාන් 22. (සහන් විරාජ් දේවප්‍රිය 05/44, නවීන් කනිෂ්ක 03/32)\n\nඉසිපතන විද්‍යාලය\n\nප්‍රථම ඉනිම ලකුණු 211\n\n(තරුෂ්ක අෂෙල් 72, යෙෂිත් කළුපහන 51, තරූෂ නෙත්සර 12 (විහස් දෙව්මික 07/67)\n\nතර්ස්ටන් දෙවෙනි ඉනිම කඩුලු 02 ට ලකුණු 140\n\n(ශානික්‍ය දේශප්‍රිය 53 (නොදැවී), තනුග පලිහවඩන 35, තනුජ රාජපක්ෂ 27, තේනුක දේවප්‍රිය12 (නොදැවී)අනුරුද්ධ හේරත් බණ්ඩාර",
       "URL": "https://divaina.lk/%e0%b7%80%e0%b7%92%e0%b7%84%e0%b7%83%e0%b7%8a%e0%b6%9c%e0%b7%9a-%e0%b6%af%e0%b7%83%e0%b7%8a%e0%b6%9a%e0%b6%b8%e0%b7%8a-%e0%b6%89%e0%b7%83%e0%b7%8a%e0%b6%b8%e0%b6%ad%e0%b7%94-%e0%b7%80%e0%b7%96/",
       "Category": "sports",
       "Parent URL": "https://divaina.lk/category/sports//page/102/"
}