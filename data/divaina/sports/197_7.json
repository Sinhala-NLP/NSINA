{
       "Source": "divaina",
       "Timestamp": "July 13, 2022",
       "Headline": "රග්බි ශ්‍රේණිගත කිරීම්වල පෙරළියක්",
       "News Content": "ඉතිහාසයේ පළමු වතාවට ලෝක රග්බි යූනියන් ශ්‍රේණිගත කිරීම්වල අංක එකට පැමිණීමට ප්‍රංශ රග්බි කණ්ඩායම සමත් වී තිබෙන අතර නවසීලන්ත ඕල් බ්ලැක්ස් කණ්ඩායම පළමු වරට අංක 4 දක්වා පහත වැටී ඇත.\n\nනවසීලන්ත ඕල් බ්ලැක්ස් කණ්ඩායම 23-12ක් ලෙස අයර්ලන්තය හමුවේ පසුගිය සතියේ පරාජයට පත් වීමත් සමග නවසීලන්තයට මෙම ඉරණම අත්වී ඇත. දකුණු අප්‍රිකානු කණ්ඩායම 13-12ක් ලෙස වේල්සය හමුවේ පරාජය වූ අතර ප්‍රංශය 20-15ක් ලෙස ජපානය පරාජය කිරීමත් නිසා ශ්‍රේණිගත කිරීම්වල ඓතිහාසික වෙනසක් සිදුකරමින් ඔවුන් අංක 1 ස්ථානයට පැමිණීමට සමත් විය.\n\nඅයර්ලන්තය මේ වන විට එහි දෙවැනි ස්ථානයේ පසුවන අතර වේල්සය පරාජය කළ දකුණු අප්‍රිකාව තෙවන ස්ථානයේ පසුවෙයි.\n\n2022 සික්ස් නේෂන්ස් ශූරයන් බවටද ප්‍රංශය පත් විය.",
       "URL": "https://divaina.lk/%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b7%81%e0%b7%8a%e0%b6%bb%e0%b7%9a%e0%b6%ab%e0%b7%92%e0%b6%9c%e0%b6%ad-%e0%b6%9a%e0%b7%92%e0%b6%bb%e0%b7%93%e0%b6%b8%e0%b7%8a%e0%b7%80%e0%b6%bd/",
       "Category": "sports",
       "Parent URL": "https://divaina.lk/category/sports//page/197/"
}