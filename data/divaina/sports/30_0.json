{
       "Source": "divaina",
       "Timestamp": "August 9, 2023",
       "Headline": "පන්දු විදින්නිය සමු ගෙන යන්නිය",
       "News Content": "ශ්‍රී ලංකාවේ ජාතික දැල්පන්දු කණ්ඩායමේ සුපිරි ක්‍රීඩිකා මෙන්ම ලොව උසම හා ජ්‍යෙෂ්ඨතම දැල්පන්දු ක්‍රීඩිකාව වන තර්ජිනී සිවලිංගම් ජාතික කණ්ඩායමේ මෙහෙවරට නිල වශයෙන් සමුදෙන බව නිවේදනය කර ඇත.\n\nසිය නිල ෆේස් ගිණුම හරහා සටහනක් තබමින් ඇය සඳහන් කර ඇත්තේ ජාතික කණ්ඩායමෙන් ඉවත් වුව ද තමන් විදෙස්ගත ව සිට ක්‍රීඩාව දිගටම කරගෙන යන බවයි.\n\n”මම මේ තීරණය ගත්තේ දැඩි හදවතකින්. කෙසේ වෙතත් මම මේ තීරණය ගත්තේ සුදුසු ම කාලයේ බව මට හැඟේ. මෙම විශ්‍රාම ගැනීම නිල වශයෙන් දැනුම් දීමත් සමග මාගේ ආදරණීය ශ්‍රී ලංකා සගයන් සමග බෙදාගත් ප්‍රීතිය කිසිදා අමතක නොකරමි” යනුවෙන් ඇය එහි සටහනක් තබා තිබුණා.\n\nශ්‍රී ලංකාව වෙනුවෙන් වැඩිම ජාත්‍යන්තර දැල් පන්දු තරග ගණනකට සහභාගි වී වාර්තාවක් තබා සිටි ඇය ශ්‍රී ලංකා කණ්ඩායමේ නිත්‍ය පන්දු විදින්නිය ලෙස කටයුතු කළාය.",
       "URL": "https://divaina.lk/%e0%b6%b4%e0%b6%b1%e0%b7%8a%e0%b6%af%e0%b7%94-%e0%b7%80%e0%b7%92%e0%b6%af%e0%b7%92%e0%b6%b1%e0%b7%8a%e0%b6%b1%e0%b7%92%e0%b6%ba-%e0%b7%83%e0%b6%b8%e0%b7%94-%e0%b6%9c%e0%b7%99%e0%b6%b1-%e0%b6%ba/",
       "Category": "sports",
       "Parent URL": "https://divaina.lk/category/sports//page/30/"
}