{
       "Source": "divaina",
       "Timestamp": "May 9, 2023",
       "Headline": "පාසල් පාපන්දු පිරිමි ශූරතාව කොළඹ සහිරා විද්‍යාලයට",
       "News Content": "ශ්‍රී ලංකා පාසල් පාපන්දු සංගමය විසින් Renown Football Academy හි අනුග්‍රහයෙන් පවත්වනු ලබන ‘ජනාධිපති කුසලාන’ සමස්ත ලංකා වයස අවුරුදු 18 න් පහළ අන්තර් පාසල් පාපන්දු තරගාවලියේ ශූරතාව දිනා ගැනීමට කොළඹ සහිරා විදුහල සමත් විය. එහිදී කොළඹ හමීඩ් අල් හුසේනි විදුහල අනුශූරයන් බවට පත් විය.\n\n18න් පහළ බාලිකා අවසන් මහා තරගයේදී පොළොන්නරුව බැඳිවැව මහා විද්‍යාලය ශූරයන් වූ අතර කුරුණෑගල මලියදේව බාලිකා විද්‍යාලය අනුශූරතාවය ලබා ගන්නා ලදි. 18න් පහළ බාලක 2 වැනි කොටසේ අවසන් මහා තරගයේදී කළුතර මුස්ලිම් මධ්‍ය මහා විද්‍යාලය ශූරතාව දිනා ගත් අතර කොළඹ අල්-හික්මා විද්‍යාලය අනුශූරයන් බවට පත් විය. අවසන් මහා තරගය ක්‍රීඩා හා යෞවන කටයුතු ඇමැති රොෂාන් රණසිංහ මහතාගේ ප්‍රධානත්වයෙන් කොළඹ සුගතදාස ක්‍රීඩාංගණයේදී පෙරේදා ( 07 වන දින ) පැවැත්විණි.",
       "URL": "https://divaina.lk/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%b4%e0%b7%92%e0%b6%bb%e0%b7%92%e0%b6%b8%e0%b7%92-%e0%b7%81%e0%b7%96%e0%b6%bb/",
       "Category": "sports",
       "Parent URL": "https://divaina.lk/category/sports//page/75/"
}