{
       "Source": "divaina",
       "Timestamp": "January 18, 2023",
       "Headline": "ශ්‍රී ලංකා යොවුන් බාලිකාවෝ අද තීරණාත්මක තරගයක",
       "News Content": "වයස අවුරුදු 19 න් පහළ කාන්තා ලෝක කුසලාන ක්‍රිකට් තරගාවලියේ මූලික වටය යටතේ ශ්‍රී ලංකා කණ්ඩායම සහභාගි වන අවසාන තරගය ඔස්ටේ්‍රලියාවට එරෙහිව ශ්‍රී ලංකා වේලාවෙන් අද (18 වැනිදා) ප.ව.1.30ට පැවැත්වේ.\n\nදකුණු අප්‍රිකාවේ බෙනෝනි හි විලෝව්මූර් ක්‍රීඩාංගණයේ දී මෙම තරගය පැවැත් වේ.\n\nතරගාවලියේ මුල් තරග දෙක යටතේ කණ්ඩායම් දෙකම එක් තරගයක් බැගින් ජයගෙන එක් තරගයක් බැගින් පරාජයට පත්වී අද තරගයට මුහුණ දේ.\n\nමෙම කණ්ඩායම් දෙක ඇමරිකා එක්සත් ජනපද කණ්ඩායමට එරෙහිව පැවති තරග ජයග්‍රහණය කළ අතර බංගලාදේශයට එරෙහිව පැවති තරග දෙකේ දී කණ්ඩායම් දෙකම පරාජයට පත්වූයේ ය.\n\nතරගාවලියේ ඉදිරියට යාම සඳහා ශ්‍රී ලංකා කණ්ඩායමට මෙම ජයග්‍රහණය ඉතා වැදගත් වන අතර පෙරේදා පැවති තරඟයේදී ඔවුහු බංගලදේශය හමුවේ ලකුණු 10ක තියුණු පරාජයකට මුහුණ දුන්හ.\n\nතරගාවලියේ ‘ඒ’ කාණ්ඩය යටතේ තරග වදින\n\nශ්‍රී ලංකාව මේ වන විට එම කාණ්ඩයේ ප්‍රසාද ලකුණු සටහනේ තෙවන ස්ථානයට පත් ව ඇත.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%ba%e0%b7%9c%e0%b7%80%e0%b7%94%e0%b6%b1%e0%b7%8a-%e0%b6%b6%e0%b7%8f%e0%b6%bd%e0%b7%92%e0%b6%9a%e0%b7%8f/",
       "Category": "sports",
       "Parent URL": "https://divaina.lk/category/sports//page/118/"
}