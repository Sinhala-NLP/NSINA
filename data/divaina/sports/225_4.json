{
       "Source": "divaina",
       "Timestamp": "May 7, 2022",
       "Headline": "වෝනර් පවෙල් දිල්ලි දිනවති",
       "News Content": "ඩේවිඩ් වෝනර් සහ රොව්මන් පවෙල් දෙදෙනා එකතුව හතර වැනි කඩුල්ල වෙනුවෙන් ගොඩනඟන ලද නොබිඳුණු ලකුණු 122 ක සම්බන්ධතාවය හේතුවෙන් දිල්ලි කැපිටල්ස් කණ්ඩායමට පෙරේදා (05 වැනිදා) පැවැති තරගයෙන් ලකුණු 27ක ජයග්‍රහණයක් හිමි විය.\n\nඩේවිඩ් වෝනර් පන්දු 58 කදී නොදැවී ලකුණු 92ක්ද, රොව්මන් පවෙල් පන්දු 35කදී නොදැවී ලකුණු 67ක්ද වාර්තා කළහ. දිල්ලි කැපිටල්ස් කණ්ඩායම නියමිත පන්දු වාර 20 තුළදී ලකුණු 207ක් ලබා ගත් අතර සන්රයිසස් හයිද්‍රාබාද් කණ්ඩායමට පිළිතුරු ලෙස ලබා ගත හැකි වූයේ කඩුලු 8ක් දැවී ලකුණු 186ක් පමණි.\n\nහයිද්‍රාබාද් කණ්ඩායම වෙනුවෙන් නිකොලස් පූරන් පන්දු 34කදී ලකුණු 62ක්ද, ඒඩ්න් මාක්‍රම් පන්දු 25කදී ලකුණු 42ක් ලබා ගත්තද එය ජයග්‍රහණය සඳහා ප්‍රමාණවත් නොවීය.\n\nදිල්ලි කණ්ඩායම වෙනුවෙන් කලීඩ් අහමඩ් ලකුණු 30 කට කඩුලු තුනක් ද ශර්දූල් තාකූර් ලකුණු 44 ට කඩුලු දෙකක්ද දවා ගත්හ.",
       "URL": "https://divaina.lk/%e0%b7%80%e0%b7%9d%e0%b6%b1%e0%b6%bb%e0%b7%8a-%e0%b6%b4%e0%b7%80%e0%b7%99%e0%b6%bd%e0%b7%8a-%e0%b6%af%e0%b7%92%e0%b6%bd%e0%b7%8a%e0%b6%bd%e0%b7%92-%e0%b6%af%e0%b7%92%e0%b6%b1%e0%b7%80%e0%b6%ad/",
       "Category": "sports",
       "Parent URL": "https://divaina.lk/category/sports//page/225/"
}