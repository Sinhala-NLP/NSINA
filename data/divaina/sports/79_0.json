{
       "Source": "divaina",
       "Timestamp": "May 1, 2023",
       "Headline": "ශ්‍රී ලංකාව දිනවූ ටොනේඩෝව ටිරාන්",
       "News Content": "මිශ්‍ර සටන් කලාවේ (මික්ස් මාර්ෂල් – ආර්ට්) ශ්‍රී ලාංකේය සලකුණ ලොවට විiමාන කරමින්, දේශයට ගෞරවයක් ගෙන දුන්, හෙතෙම, එම සටන් කලාවේ සුදුසුකම් ලැබූ විනිසුරුවරයකු, තරග තීරකවරයකු සහ උපදේශකවරයකු ලෙස ක්‍රියාකරනු ලබන මෙරට සිටින එකම සටන් ශිල්පියා ද වෙයි.\n\nටිරාන් තක්ෂල, නැතහොත් ‘ටොනේඩෝ’ යන නාමයෙන් දෙස් විදෙස් හී ප්‍රචලිතව ඇති මේ අපූරු ප්‍රවීණ සටන් ශිල්පියා කොළඹ කේරි විiාලයේ දීප්තිමත් ආදි සිසුවෙකි. පාසල් සමයේ ‘වූෂු සහ බොක්සිං’ ක්‍රීඩාව ප්‍රගුණ කළ ශිෂ්‍ය ටොනේඩෝගේ මුල් ගුරුවරයා වූයේ දොන් ලෙස්ලි ගුරු පියාණන්ය.\n\nඅනතුරුව මෙරට කෘතහස්ත සටන් කලා උපදේශකවරයකු සහ සටන් කලා ගුරුවරයකු ද වන ඉහළම ගෞරවාදරයට සහ බුහුමනට පාත්‍ර වූ ප්‍රසන්න ජයවීරයන්ගේ විශේෂඥ මඟපෙන්වීම සහ පුහුණුව යටතේ ටිරාන් ඔහුගේ සටන් කලා වෘත්තියේ සාර්ථකත්වයට දොරගුළු විවර කර ගත්තේය.\n\nශාන්ත ජෝන් විiාලයේ සහ කේරි විiාලයේ ප්‍රධාන පුහුණුකරුවකු ලෙස සේවය කරමින් සිටියදී ඔහු එම්එම්ඒ වෙත පා තැබූ අතර වැඩිකල් නොගොස් කොළඹ සටන් රාත්‍රියට තරග කර ඔහුට වඩා කිලෝ 20 කින් බර පළපුරුදු සටන්කරුවකුට එරෙහිව ජයග්‍රහණය කළේය. මෙම අතිවිශිෂ්ට ජයග්‍රහණය ඔහුට 2012 වසරේ ඉන්දියාවේ පැවති ලෝක සුපිරි පන්තියේ සටන් ලීගයේ සටන් කිරීමට ආරාධනා ලැබිණි.\n\nලෝක විශ්ව සටන් සම්මේලනයේ වත්මන් සභාපතිවරයා ද වන ටිරාන් තක්ෂල, මේ වනවිට ඩුබායි දේශයේ සිට ආසියාතික, දකුණු ආසියාතික රටවල් වෙනුවෙන් සහ මිශ්‍ර සටන් කලාව ප්‍රචලිතව නොමැති ලොව අනෙකුත් දේශයන් වෙත ද මෙම සටන් කලාව ප්‍රචලිත කිරීම වෙනුවෙන් සිය දායකත්වය ලබා දෙන්නේ උපන් බිමට ගෞරවයක් ද ලබා දෙමිනි.\n\nපාසල් අවධියේදී පාසල් සටන් ශූරයා ලෙස සහ පසුව ජාතික සටන් ශූරයා ලෙසින් ද සම්මානයට පාත්‍ර වන ‘ටොනේඩෝ’ වයස අවුරුදු නවයේදී ප්‍රසන්න ජයවීරයන් මුණගැසීමත්, ඔහුගෙන් සටන් කලා ගුරුහරුකම් ලැබීමත් අද අති මහත් භක්තියාදරයෙන් සිහිපත් කරයි.\n\nචීනයේ ෂැංහයි වූෂු විශ්වවිiාලයේ වැඩිදුර අධ්‍යාපනය හැදෑරීම වෙනුවෙන් දෙවසරක ශිෂ්‍යත්වයක් හිමිකර ගත් ටිරාන් එහිදී එම විශ්වවිiාලයේ සන් ගුරුපියාණන් යටතේ වූෂු සහ උසස් ක්‍රීඩා ඩිප්ලෝමාවක් දක්වා සිය හැදෑරීම් ප්‍රගුණ කර ගනිමින් 2016 දී ‘පූකට් ටොප්’ කණ්ඩායම සමගින් එක්ව තායිලන්තයේදී විශේෂ සටන් කඳවුරකට එක්වෙමින් ලොව ඉහළම සටන්කරුවන් සමග පුහුණුව ද ලබයි.\n\nශාන්ත ජෝසප් විiාලයේ සහ කේරි විiාලයේදී ප්‍රධාන පුහුණුකරුවකු ලෙස සේවය කරමින් සිටියදී ටිරාන් තක්ෂල, මුල්වරට මිශ්‍ර සටන් කලාව (මික්ස් මාර්ෂල් ආර්ට්) වෙත පිවිසෙන අතර එවකට පැවති ‘කොළඹ සටන් රාත්‍රියට’ තරග කරමින් පළපුරුදු සටන් ශිල්පියකු අභිබවා යමින් ජයග්‍රහණය හිමිකර ගන්නා අතර මෙම අතිවිශිෂ්ට ජය නිසාවෙන්ම 2012 දී ඉන්දියාවේදී පැවති ලෝක සුපිරි පන්තියේ සටන් ලීගයේ සටන් කිරීමට වරම් දිනා ගනී. ටිරාන් මුම්බායි වෙනුවෙන් බොලිවුඩ් රංගන ශිල්පී අජේ දේව්ගන් විසින් අනුග්‍රහය දැක්වූ කණ්ඩායම වෙනුවෙන් දිල්ලි හි දී පැවැත්වූ ‘සුපර් ෆයිට්’ ලීගයේ සටන් වදිමින් පිළිමළුන් පිටුදකිමින්, සමස්ත ලීගයේ හොඳම පිළිමළුන් පිටුදකින්නන් 5 දෙනා අතරට ද පිවිසෙන්නේ එවන් දක්‍ෂතාවක් ප්‍රගුණ කළ එකම ශ්‍රී ලාංකිකයා ද ලෙසිනි.\n\nබොලිවුඩ් තරුව සල්මන් ඛාන් මහතාගේ සොහොයුරා වන අබ්බාස් ඛාන් මහතාගේ භාරකාරත්වය යටතේ ඔහු මුම්බායි කණ්ඩායම වෙනුවෙන් දෙවන සුපර් ෆයිට් ලීගයේ තවත් දර්ශනීය දස්කම් දැක්වීමක් සමඟින් ඉන්දියාව සමඟ ඔහුගේ අත්සාහය අනුගමනය කළේය.\n\nඑක්සත් අරාබි එමීර් රාජ්‍යයේ අල් අයින් හි රොටානා විසින් රේහාස්හි යෝග්‍යතා සහ කික් බොක්සිං පුහුණුකරු ලෙස පත් කරන ලද ටිරාන්, එහිදී දැවැන්ත ජයග්‍රහණ ත්‍රිත්වයක් හිමිකර ගනී. එක්සත් අරාබි එමීර් රාජ්‍යයේ රාමදාන් මක්ට්‍රම් ශූරතාව 2014 සහ 2017 කික් බොක්සිං ශූරතා වෙනුවෙන් එක්වීම එම අවස්ථාවනුයි. මේ අතර කාලසමයේදී ඔහු කික් බොක්සිං, බොක්සිං ජියු ජිට්සු සහ මුයිතායි සටන් තරග 70කට වැඩි ගණනකට ද එක්වී සටන් කලාව පිළිබඳව සුවිශාල ජයග්‍රහණ මෙන්ම අත්දැකීම් ද හිමිකර ගනී.\n\nපුහුණුකරුවකු ලෙස ශ්‍රී ලංකා විශේෂ සන්නද්ධ බළකාය සමග ද කටයුතු කරන ටිරාන්, පසුව එක්සත් ජනපද ‘ස්ටට්’ කණ්ඩායම සමග ද කටයුතු කරනු ලබයි.\n\nසෑම වයස් කාණ්ඩයකම සිසුන්ට සිය දැනුම ව්‍යාප්ත කරලීම අරමුණ කර ගත් ටිරාන්, ඔහුගේ දැක්ම ජීවමාන කරලීම සඳහා ‘ඩෝජෝවක්’ පිහිටුවීමට ද පියවර ගනිමින් ඩුබායි දේශයේ හදවත බඳු වූ ‘කෝබ්රා කායි’ හිදී සටන් පාසලක් ද ආරම්භ කළේය. එහි නිර්මාතෘ වෙමින් සටන් කලාවට උනන්දුවක් දක්වන සියලු සිසුන්ට නිසි පුහුණුව ලබාදෙමින් සටනින් ලොව දිනුමට මඟ විවර කර දීම සිය අරමුණ බව ද ටිරාන් ‘ටොනේඩෝ’ මහත් අභිමානයෙන් යුතුව සඳහන් කරයි.\n\nමිශ්‍ර සටන් කලාව (මික්ස් මාර්ෂල් ආර්ට්) මගේ රටෙත් ආසියාවේ සහ දකුණු ආසියාවෙත් ව්‍යාප්ත කිරීම වගේම මේ සටන් කලාව ප්‍රචලිතව නැති ලෝකයේ අනෙකුත් දේශයන් වෙතත් ව්‍යාප්ත කරලීමට මගේ දැනුම වගේම ශක්තිය ලබාදීම තමයි මගේ ඒකායන අරමුණ. මට මේ ගමන වෙනුවෙන් මග විවර කළ දොන් ලෙස්ලි ගුරුතුමන් හා ප්‍රවීණ සටන් ගුරු, ප්‍රසන්න ජයවීරයන් නමස්කාර පූර්වක ගෞරවයෙන් සිහිපත් කරලීමට මෙය මා අවස්ථාව කර ගන්නවා යැයි ද ටිරාන් තක්ෂල ටොනේඩෝ ‘දිවයින’ට ප්‍රකාශ කළේය. සටන් ශිල්පියකු, පුහුණුකරුවකු, විනිසුරුවරයකු සහ තරග තීරකවරයකු ලෙසින් ද ශ්‍රී ලාංකේය නාමය ලොවට රැගෙන යමින් සිය අනුපමේය දායකත්වය ලබා දෙමින්, ගෞරවාදරයට මෙන්ම සම්මානිත ද වූ ටිරාන් තක්ෂල, ‘ටොනේඩෝ’ සටන් ශිල්පියාණන්ට අප ද මෙලෙස සුබපැතුම් එක්කර සිටිමු.සුජීව තත්සර",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80-%e0%b6%af%e0%b7%92%e0%b6%b1%e0%b7%80%e0%b7%96-%e0%b6%a7%e0%b7%9c%e0%b6%b1%e0%b7%9a%e0%b6%a9%e0%b7%9d/",
       "Category": "sports",
       "Parent URL": "https://divaina.lk/category/sports//page/79/"
}