{
       "Source": "divaina",
       "Timestamp": "September 3, 2022",
       "Headline": "‘බ්‍රැඩ්බී පළිහ’ රග්බී පාපන්දු තරගයේ දෙවන අදියර අද",
       "News Content": "කොළඹ රාජකීය විදුහල සහ මහනුවර ත්‍රිත්ව විදුහල අතර වාර්ෂිකව ක්‍රියාත්මක කෙරෙන ‘බ්‍රැඩ්බී පළිහ’ රග්බී පාපන්දු තරගයේ දෙවන අදියර අද (03) ප: ව: 04.00 ට ආරම්භ කෙරේ. ඒ මහනුවර පල්ලේකැලේ පිහිටි ත්‍රිත්ව විද්‍යාලයීය රග්බි පාපන්දු ක්‍රීඩාංගණයේදීය.\n\nමෙහි මූලික අදියර ඉකුත් මස 20 දින කොළඹ දී නිමාව දුටු අතර එහිදී ලකුණු 29 – 00 ක් ලෙස ජය ගැනීමට රාජකීය විදුහල නියෝජනය කළ ක්‍රීඩකයෝ සමත් වීම කැපී පෙණුනි. තනි අශ්වයකුගේ ධාවන තරගයක ස්වරූපයක් ප්‍රදර්ශනය කරමින් ප්‍රථම අදියර ජයග්‍රහණය කිරීමට රාජකීයයන් සමත් වීම එහි විශේෂත්වයකි.\n\nගෝල් දිනුම් 03 ක් සහ එක් උත්සාහක දිනුමක් සමග දඬුවම් පහරක් සාර්ථක කර ගනිමින් රාජකීය විදුහල තම ලකුණු 29 ක එකතුව සටහන් කර ගත්තේය.\n\nරාජකීය සහ ත්‍රිත්ව යන දෙවිදුහල් අතර ‘බ්‍රැඩ්බී පළිහ’ සඳහා වන තරගය මෙවර ක්‍රියාත්මක වන්නේ 76 වැනි වර්ෂයටය.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%b6%e0%b7%8a%e0%b6%bb%e0%b7%90%e0%b6%a9%e0%b7%8a%e0%b6%b6%e0%b7%93-%e0%b6%b4%e0%b7%85%e0%b7%92%e0%b7%84-%e0%b6%bb%e0%b6%9c%e0%b7%8a%e0%b6%b6%e0%b7%93-%e0%b6%b4/",
       "Category": "sports",
       "Parent URL": "https://divaina.lk/category/sports//page/178/"
}