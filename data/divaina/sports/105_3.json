{
       "Source": "divaina",
       "Timestamp": "February 20, 2023",
       "Headline": "ආසියානු ටෙනිස් බෝල් ක්‍රිකට් තරගාවලිය",
       "News Content": "ආසියානු ටෙනිස් බෝල් ක්‍රිකට් සංගමයේ හා ශ්‍රී ලංකා ටෙනිස් බෝල් ක්‍රිකට් සංගමයේ ආරාධනයෙන් නුවරඑළිය දිස්ත්‍රික් ලේකම් කාර්යාලයීය ක්‍රිකට් කණ්ඩායම ද සහභාගි වූ ආසියානු ටෙනිස් බෝල් ක්‍රිකට් තරගාවලිය නේපාලයේ පොකාරා නගරයේදී පසුගිය මාසය තුළ පැවැත්විණි.\n\nමේ සඳහා ඉන්දියාව නේපාලය සහ ශ්‍රී ලංකාව යන රටවලින් කාන්තා සහ පිරිමි ක්‍රිකට් කණ්ඩායම් සහභාගි විය.\n\nමෙම තරගාවලිය සඳහා සහභාගි වූ නුවරඑළිය දිස්ත්‍රික් ලේකම් කාර්යාලීය ක්‍රිකට් කණ්ඩායම ඇගයීමට ලක් කරමින් ඔවුන් වෙත කුසලාන පදක්කම් සහ සහතික පත් ප්‍රදානය කිරීමට සංවිධායකයන් කටයුතු කරන ලදි. මේ සඳහා ශ්‍රී ලංකා ටෙනිස් බෝල් ක්‍රිකට් සංගමය නියෝජනය කරමින් එහි ලේකම් එල්. බී. මයිකල් සහ සභාපති විපුල් අබේරත්න යන අය ද සහභාගි විය.\n\nමේ සඳහා සහභාගි වූ සියලු දෙනාම රාජ්‍ය නිලධාරීන් වූ අතර මෙම සංචාරය සාර්ථක කර ගැනීම සඳහා අනුග්‍රහය දැක්වූ පුද්ගලික අංශයේ ආයතනවලටත් සුබ පතන්නන්ටත් සිය ස්තූතිය පුද කළ කණ්ඩායමේ කළමනාකාර තුමන් ඔවුන්ගේ සහාය නොවන්නට මෙවන් ගමනක් යෑමට සිදු නොවන බව වැඩිදුරටත් ප්‍රකාශ සිටී. ත්‍යාග සහ තිළිණ ප්‍රදානය ආසියානු ටෙනිස් බෝල් ක්‍රිකට් සංගමයේ ලේකම් ඒ. ලැරි මහතා හා නුවරඑළිය දිස්ත්‍රික් ලේකම් නන්දන ගලබොඩ මහතාගේ ප්‍රදානත්වයෙන් සිදු කරන ලදි.නාලක රත්නායක – නුවරඑළිය",
       "URL": "https://divaina.lk/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%a7%e0%b7%99%e0%b6%b1%e0%b7%92%e0%b7%83%e0%b7%8a-%e0%b6%b6%e0%b7%9d%e0%b6%bd%e0%b7%8a-%e0%b6%9a%e0%b7%8a%e0%b6%bb/",
       "Category": "sports",
       "Parent URL": "https://divaina.lk/category/sports//page/105/"
}