{
       "Source": "divaina",
       "Timestamp": "March 18, 2022",
       "Headline": "එංගලන්ත පළමු ඉනිමට රූට් ගෙන් ශතකයක්",
       "News Content": "එංගලන්තය සහ බටහිර ඉන්දීය කොදෙව් කණ්ඩායම අතර ආරම්භ වූ දෙවන ටෙස්ට් ක‍්‍රිකට් තරගයේ පළමු දිනය වූ පෙරේදා (17 වෙනිදා) දිනයට තරගය නිමාවන විට එංගලන්තය කඩුලූ 3ක් දැවී ලකුණු 244 ක් ලබා සිටියේය.\n\nඑහිදී එංගලන්ත නායක ජෝ රූට් නොදැවී ලකුණු 119ක් ලබා සිටි අතර ඔහුට අනගි සහායක් ලබා දෙමින් තුන් වෙනි කඩුල්ල සඳහා ලකුණු 164 ක සම්බන්ධතාවක් ගොඩ නැගූ ඩෑන් ලෝරන්ස් ලකුණු 91කට දිනයේ අවසන් පන්දුවට දැවී ගියේය.\n\nබටහිර ඉන්දීය කොදෙව් හි බි‍්‍රජ්ටවුන් හි පැවැත්වෙන මෙම තරගයේ කාසිය වාසිය දිනූ එංගලන්තය ප‍්‍රථමයෙන් පන්දුවට පහර දීමට තීරණය කළ අතර ජේසන් හෝල්ඩර්, ජේඞ්න් සීල්ස් සහ වීරසාමි පර්මෝල් එක් කඩුල්ල බැගින් දවා ගත්හ.",
       "URL": "https://divaina.lk/%e0%b6%91%e0%b6%82%e0%b6%9c%e0%b6%bd%e0%b6%b1%e0%b7%8a%e0%b6%ad-%e0%b6%b4%e0%b7%85%e0%b6%b8%e0%b7%94-%e0%b6%89%e0%b6%b1%e0%b7%92%e0%b6%b8%e0%b6%a7-%e0%b6%bb%e0%b7%96%e0%b6%a7%e0%b7%8a-%e0%b6%9c/",
       "Category": "sports",
       "Parent URL": "https://divaina.lk/category/sports//page/248/"
}