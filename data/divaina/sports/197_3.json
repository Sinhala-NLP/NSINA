{
       "Source": "divaina",
       "Timestamp": "July 14, 2022",
       "Headline": "එල්.පී.එල් කාලසටහන නිකුත් වෙයි",
       "News Content": "ලංකා ප්‍රිමියර් ලීග් ක්‍රිකට් පන්දුවාර විස්සයි විස්ස තරගාවලියේ තරග කාලසටහන ශ්‍රී ලංකා ක්‍රිකට් ආයතනය විසින් පෙරේදා (12 වැනිදා) මාධ්‍යට නිකුත් කර තිබේ. ඒ අනුව තරගාවලිය ලබන අගෝස්තු 1 වැනිදා ආරම්භ වීමට නියමිතව තිබේ.තරගාවලියේ පළමු තරගයපසුගියවර ශූරතාවය දිනූ ජැෆ්නා කිංග්ස් කණ්ඩායම සමගින් වත්මන් අනුශූරයන් වන ගෝල් ග්ලැඩියේටර්ස් කණ්ඩායම තරග කිරීමට නියමිත අතර එම තරගය අගෝස්තු 1 වැනිදා කොළඹ ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේ දී පැවැත්වීමට නියමිතය.තරගාවලිය සඳහා ඇතුළත් සමස්ත තරග ගණන 24ක් වන අතර ඉන් තරග 20ක් පළමු වටයේ දී ද සෙසු තරග 4 සහ අවසන් මහා තරගය දෙවැනි වටයේ දී ද ක්‍රියාත්මක වනු ඇත. තරගාවලියේ පළමු තරග 14 ආර්. ප්‍රේමදාස ක්‍රීඩාංගණයේ දී සහ සෙසු තරග සියල්ල හම්බන්තොට මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේ දී ද පැවැත්වීමට සංවිධායකයන් සැලසුම් කර තිබේ.තරගාවලියේ අවසන් මහා තරගය අගෝස්තු 21 වැනිදා පැවැත්වීමට නියමිතය.\n\n\n\nකසුන් රණවීර",
       "URL": "https://divaina.lk/%e0%b6%91%e0%b6%bd%e0%b7%8a-%e0%b6%b4%e0%b7%93-%e0%b6%91%e0%b6%bd%e0%b7%8a-%e0%b6%9a%e0%b7%8f%e0%b6%bd%e0%b7%83%e0%b6%a7%e0%b7%84%e0%b6%b1-%e0%b6%b1%e0%b7%92%e0%b6%9a%e0%b7%94%e0%b6%ad%e0%b7%8a/",
       "Category": "sports",
       "Parent URL": "https://divaina.lk/category/sports//page/197/"
}