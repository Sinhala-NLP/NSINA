{
       "Source": "divaina",
       "Timestamp": "October 10, 2022",
       "Headline": "යොවුන් ආසියානු  මලල ක්‍රීඩා ශූරතාවලියට  ශ්‍රී ලංකාවෙන් 8 දෙනෙක්",
       "News Content": "කුවේට් හිදී ක්‍රියාත්මක වන වයස අවුරුදු 18න් පහළ ආසියානු මලල ක්‍රීඩා ශූරතාවලියට සහභාගි වන ශ්‍රී ලංකා කණ්ඩායම ශ්‍රී ලංකා මලල ක්‍රීඩා සංගමය විසින් ප්‍රකාශයට පත්කර තිබේ. 8 දෙනකුගෙන් සමත්විත ශ්‍රී ලංකා කණ්ඩායමට ක්‍රීඩකයින් 5 දෙනකු සහ ක්‍රීඩිකාවන් 3 දෙනකු ඇතුළත්වී සිටී.ආසියානු මලල ක්‍රීඩා සංගමය සහ කුවේට් මලල ක්‍රීඩා සංගමය එක්ව සංවිධානය කරන 18න් පහළ ආසියානු මලල ක්‍රීඩා ශූරතාවලිය ලබන 12 වැනිදා සිට 16 වැනිදා දක්වා පැවැත්වීමට නියමිතව තිබේ. ඒ අනුව ඒ සඳහා සහභාගි වන ශ්‍රී ලංකා කණ්ඩායම හෙට (11 වැනිදා) ශ්‍රී ලංකාවෙන් පිටත්ව යෑමට නියමිත බව ශ්‍රී ලංකා මලල ක්‍රීඩා සංගමය දන්වා සිටී.ශ්‍රී ලංකා කණ්ඩායම – පී. එස්. ජයතිලක (මීටර් 400), ඒ. ටී. රාජපක්ෂ (මීටර් 400), එස්. ඩී. අනුහස් (උස පැනීම), ජී. එල්. අර්ථවිදු (උස පැනීම), කැරිම් , කේ. එන්. වික්‍රමසිංහ (මීටර් 800), සිතුලි සාදිත්‍යා (උස පැනීම), මදුෂානි හේරත් (දුර පැනීම)",
       "URL": "https://divaina.lk/%e0%b6%ba%e0%b7%9c%e0%b7%80%e0%b7%94%e0%b6%b1%e0%b7%8a-%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%b8%e0%b6%bd%e0%b6%bd-%e0%b6%9a%e0%b7%8a%e0%b6%bb%e0%b7%93/",
       "Category": "sports",
       "Parent URL": "https://divaina.lk/category/sports//page/161/"
}