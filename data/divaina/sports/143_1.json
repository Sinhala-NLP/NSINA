{
       "Source": "divaina",
       "Timestamp": "November 23, 2022",
       "Headline": "2022 පාපන්දු ලෝක කුසලාන තරගාවලිය",
       "News Content": "ප්‍රංශය – ඔස්ටේ්‍රලියාව අලුයම 00.30මොරොක්කෝ – ක්‍රොඒෂියාව ප.ව.3.30ජර්මනිය – ජපානය ප.ව.6.30ස්පාඤ්ඤය -කොස්ටරිකා ප.ව.9.30\n\nඊයේ (22දා) පැවැති ආර්ජන්ටිනාව සහ සවුදි අරාබිය අතර තරගයෙන් ආර්ජන්ටිනා කණ්ඩායම ගෝල් 2-1 වශයෙන් පරාජය කරමින් පෙරළිකාර ජයක් ලැබීමට සවුදි අරාබියා කණ්ඩායම සමත් විය. සවුදි අරාබියාව වෙනුවෙන් අල් සහිරි සහ අල් ධවාසරි ගෝල වාර්තා කළ අතර පරාජිත ආර්ජන්ටිනාව වෙනුවෙන් ලියොනල් මෙසී ගෝලයක් වාර්තා කළේය.\n\n2022 පාපන්දු ලෝක කුසලාන තරගාවලියේ ඊයේ (22 වැනිදා) අලුයම පැවැති ඇමරිකාව සහ වේල්සය අතර තරගය ගෝල 1-1ක් ලෙස විසඳුමකින් තොරව නිමා විය.\n\nඇමරිකාව වෙනුවෙන් තිමති වියු සහ වේල්සය වෙනුවෙන් ගාරෙත් බැලේ ගෝල් වාර්තා කළේය.\n\nමෙවර තරගාවලියේ විසඳුමකින් තොරව අවසන් වූ පළමු තරගය ලෙස අහමඩ් බින් අලි ක්‍රීඩාංගණයේ පැවැති එම තරගය වාර්තා පොත් අතරට එක් විය.\n\nමේ අතර එංගලන්තයෙන් ගෝල් 6ක් වාර්තා වූ ඉරානයට එරෙහි තරගය 6-2 ක් ලෙස වැඩි පරතරයකින් ජය ගැනීමට එංගලන්ත කණ්ඩායම සමත් විය.\n\nදෝහා නුවර කලීෆා ක්‍රීඩාංගණයේ දී පෙරේදා (21 වැනිදා) පැවති එම තරගය මෙවර තරගාවලියේ මෙතෙක් වැඩිම ගෝල් සංඛ්‍යාවක් වාර්තා වූ තරඟය වෙයි.’\n\nඅල් තුමමා ක්‍රීඩාංගණයේ පැවති සෙනගාලය සහ නෙදර්ලන්තය අතර තරගයෙන් තියුණු සටනකින් පසු 2-0ක් ලෙස ජයග්‍රහණය ලබාගැනීමට නෙදර්ලන්ත කණ්ඩායම සමත් විය.\n\nතරගය ආරම්භයේ සිටම දෙපිලෙන් ඉතා සමබර ක්‍රීඩා විලාශයක් පෙන්නුම් කළ අතර දෙපිලටම ගෝල ලබා\n\nගැනීමට අවස්ථා නිර්මාණය කර ගැනීමට පළමු අර්ධයේ මුල් භාගයේ දී හැකි වූයේ නැත. අවසානයේ කොඩි ගැක්පෝ සහ ඩේවි ක්ලාසෙන් නෙදර්ලන්තය වෙනුවෙන් ගෝල වාර්තා කළහ.",
       "URL": "https://divaina.lk/2022-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%ad%e0%b6%bb%e0%b6%9c%e0%b7%8f%e0%b7%80-2/",
       "Category": "sports",
       "Parent URL": "https://divaina.lk/category/sports//page/143/"
}