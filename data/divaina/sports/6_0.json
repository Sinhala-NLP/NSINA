{
       "Source": "divaina",
       "Timestamp": "September 29, 2023",
       "Headline": "පිහිනුම් වාර්තා බිහි වුවත් පදක්කම් නැහැ",
       "News Content": "19 වැනි ආසියානු ක්‍රීඩා උළෙලේ පිහිනුම් තරග කිහිපයකට ඊයේ සහභාගි වූ ශ්‍රී ලංකා පිහිනුම් ක්‍රීඩක ක්‍රීඩිකාවෝ වාර්තා කිහිපයක් බිහි කිරීමට සමත් වූහ.\n\nඑහිදී මැතිව් අබේසිංහ මීටර් 50 සමනළ ආර පිහිනුම් ඉසව්වෙන් නව ජාතික වාර්තාවක් පිහිටුවීමට සමත් වූ අතර මැතිව් එම ඉසව්ව නිම කිරීමට ගත කළ කාලය තත්පර 24.58කි.\n\nමේ අතර පිහිනුම් ඉසව්වෙන් ගංගා සෙනෙවිරත්න කාන්තා මීටර් 100 පසුපස ආර මූලික වටයේ දෙවැනි තරගයට එක්වූ අතර, ඇය තරගය නිමා කිරීමට ගත කළ කාලය මිනිත්තු 1.07.21කි.\n\nඑහිදී ඇයට 06 වැනි ස්ථානය හිමි වූයේය.\n\nමෙම තරගයේ සමස්ත ක්‍රීඩිකාවන් 27 දෙනා අතුරින් ඇයට හිමි වූයේ 20 වැනි ස්ථානයයි. චීනයේ හංජෝ නුවරදී ආසියානු තරගාවලිය පැවැත්වේ.",
       "URL": "https://divaina.lk/%e0%b6%b4%e0%b7%92%e0%b7%84%e0%b7%92%e0%b6%b1%e0%b7%94%e0%b6%b8%e0%b7%8a-%e0%b7%80%e0%b7%8f%e0%b6%bb%e0%b7%8a%e0%b6%ad%e0%b7%8f-%e0%b6%b6%e0%b7%92%e0%b7%84%e0%b7%92-%e0%b7%80%e0%b7%94%e0%b7%80/",
       "Category": "sports",
       "Parent URL": "https://divaina.lk/category/sports//page/6/"
}