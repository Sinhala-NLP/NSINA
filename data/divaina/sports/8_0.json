{
       "Source": "divaina",
       "Timestamp": "September 24, 2023",
       "Headline": "ශ්‍රී ලංකා කාන්තාවෝ අවසන් පූර්ව වටයේ දී අද පකිස්තානය සමග තරග වදිති",
       "News Content": "චීනයේ පැවැත්වෙන 19 වැනි ආසියානු ක්‍රීඩා උළෙලේ පන්දු වාර 20යි 20 කාන්තා ක්‍රිකට් තරගාවලියේ අවසන් පූර්ව වටයට සුදුසුකම් ලබා ගැනීමට ශ්‍රී ලංකා කාන්තා කණ්ඩායම ඊයේ (22 වැනිදා) සමත් වූයේය.\n\nතෙවැනි අර්ධ අවසන් පූර්ව තරගයේ දී තායිලන්තය පරදා කඩුලු 8ක ජයක් වාර්තා කරමින් ශ්‍රී ලංකාව එම දක්ෂතාවය ප්‍රදර්ශනය කළේය.\n\nඒ අනුව ශ්‍රී ලංකාව සහභාගිවන අවසන් පූර්ව තරගය පාකිස්තානයට එරෙහිව හෙට (24 වැනිදා) පැවැත්වීමට නියමිතය.\n\nවර්ෂාව හේතුවෙන් එක් කණ්ඩායමකට පන්දු වාර 15 ක් පමණක් හිමි වූ එම තරගයේ පළමුව පන්දුවට පහරදුන් තායිලන්තය නියමිත පන්දු වාර 15 අවසානයේ කඩුලු 7 ක් දැවී ලකුණු 78 ක් ලබා ගත් අතර ශ්‍රී ලංකාව එම ඉලක්කය පන්දු වාර 10.5 කදී ඉක්මවා ගියේය.\n\nඑහිදී අනුෂ්කා සංජීවනී ලකුණු 32 ක් සහ චමරි අතපත්තු ලකුණු 27ක් රැස් කළහ.\n\nකණ්ඩායම් දෙකේ ලකුණු තත්ත්වය සම මට්ටමට පැමිණ තිබූ අවස්ථාවේ හර්ෂිතා සමරවික්‍රම හයේ පහරක් එල්ල කරමින් ශ්‍රී ලංකාවට ජයග්‍රහණය ගෙන ආවාය.\n\nපන්දු යැවීමේ දී විශිෂ්ට දස්කම් දැක්වූ ඉනෝෂි ප්‍රියදර්ශනී ලකුණු 10 කට කඩුලු 4 ක් දවා ගත්තාය.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80%e0%b7%9d-%e0%b6%85%e0%b7%80%e0%b7%83%e0%b6%b1/",
       "Category": "sports",
       "Parent URL": "https://divaina.lk/category/sports//page/8/"
}