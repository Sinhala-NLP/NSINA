{
       "Source": "divaina",
       "Timestamp": "August 16, 2022",
       "Headline": "මාතර සිටි, ජාවාලේන් සහ පෙලිකන්ස් ජය වාර්තා කරති – ‘චැම්පියන්ස් ලීග් අභියෝග කුසලාන’",
       "News Content": "මෙරට දෙවන පෙළ පාපන්දු සමාජ 14 ක සහභාගිත්වයෙන් ක්‍රියාත්මක කෙරෙන ‘චැම්පියන්ස් ලීග් අභියෝග කුසලාන’ පාපන්දු තරගාවලියේ 09 වැනි සතියේ තරග ආශ්‍රිතව ජයග්‍රහණ සටහන් කර ගැනීමට මාතර සිටි ක්‍රීඩා සමාජය, ජාවාලේන් ක්‍රීඩා සමාජය සහ කුරුණෑගල පෙලිකන්ස් ක්‍රීඩා සමාජය සමත් විය.මෙතෙක් මුහුණ දුන් තරග ආශ්‍රිතව මාතර සිටි ක්‍රීඩා සමාජය සහ ජාවාලේන් ක්‍රීඩා සමාජය තම අපරාජිත බව ආරක්ෂා කර ගනිමින් පෙරමුණේ පසුවන්නට සමත් වී සිටීම ද විශේෂත්වයකි.මෙම සති අන්තයේ පැවති තරඟ ආශ්‍රිතව විශාලතම ජයග්‍රහණ සටහන් කර ගැනීමට කුරුණෑගල පෙලිකන්ස් සමාජයට හැකි විය. ඒ සොලීඩ් ක්‍රීඩා සමාජයට එරෙහිව ගෝල් 08 – 01 ක් ලෙස ලත් දැවැන්ත ජයග්‍රහණයත් සමගිනි.ශ්‍රී ලංකා පාපන්දු සම්මේලනයේ මෙහෙයවීමෙන් මෙම තරගාවලිය ක්‍රියාත්මක කෙරේ.පසු ගිය සති අන්තයේ ක්‍රියාත්මක කෙරුණු තරග ආශ්‍රිත ප්‍රතිඵල පහත දැක්වේ.මාතර සිටි ක්‍රීඩා සමාජය ගෝල් 02 – සෝන්ඩර්ස් ක්‍රීඩා සමාජය ගෝල් 01ජාවාලේන් ක්‍රීඩා සමාජය ගෝල් 05 – නිගම්බු යූත් ක්‍රීඩා සමාජය ගෝල් 01පෙලිකන්ස් ක්‍රීඩා සමාජය ගෝල් 08 – සොලීඩ් ක්‍රීඩා සමාජය ගෝල් 01පොලිස් ක්‍රීඩා සමාජය ගෝල් 02 – මොරගස්මුල්ල ක්‍රීඩා සමාජය ගෝල් 01නිව් ස්ටාර්ස් ක්‍රීඩා සමාජය ගෝල් 00 – සුපර් සන් ක්‍රීඩා සමාජය ගෝල් 00ශ්‍රී ලංකා ගමනාගමන මණ්ඩලය ගෝල් 02 – සෙරන්ඩිබ් ක්‍රීඩා සමාජය ගෝල් 02\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%b8%e0%b7%8f%e0%b6%ad%e0%b6%bb-%e0%b7%83%e0%b7%92%e0%b6%a7%e0%b7%92-%e0%b6%a2%e0%b7%8f%e0%b7%80%e0%b7%8f%e0%b6%bd%e0%b7%9a%e0%b6%b1%e0%b7%8a-%e0%b7%83%e0%b7%84-%e0%b6%b4%e0%b7%99%e0%b6%bd/",
       "Category": "sports",
       "Parent URL": "https://divaina.lk/category/sports//page/185/"
}