{
       "Source": "divaina",
       "Timestamp": "September 22, 2023",
       "Headline": "දේශීය ක්‍රිකට් අද සිට යළි පණ ගැන්වේ",
       "News Content": "දේශීය ක්‍රිකට් තරගාවලි අද (22 වැනිදා) සිට යළි ආරම්භ කෙරෙන බව ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කර ඇත.\n\nක්‍රීඩා අමාත්‍යාංශය ඒ සඳහා ලබා දුන් අනුමැතියෙන් අනතුරුව මෙම තීරණය ගත් බව ද එම නිවේදනයේ දැක්වේ.\n\nඒ අනුව ප්‍රධාන ක්‍රීඩා සමාජ තෙදින තරගාවලිය හා ‘බී’ කොටසේ ක්‍රීඩා සමාජ තෙදින තරගාවලිය අද සිට ආරම්භ කිරීමට ශ්‍රී ලංකා ක්‍රිකට් ආයතනය පියවර ගෙන ඇත.\n\nපසුගිය පළමු වැනිදා ශ්‍රී ලංකා ක්‍රිකට් ආයතනය විසින් සියලු දේශීය තරගාවලි අත්හිටුවීමට පියවර ගෙන තිබුණි.",
       "URL": "https://divaina.lk/%e0%b6%af%e0%b7%9a%e0%b7%81%e0%b7%93%e0%b6%ba-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%85%e0%b6%af-%e0%b7%83%e0%b7%92%e0%b6%a7-%e0%b6%ba%e0%b7%85%e0%b7%92/",
       "Category": "sports",
       "Parent URL": "https://divaina.lk/category/sports//page/8/"
}