{
       "Source": "divaina",
       "Timestamp": "June 27, 2023",
       "Headline": "මහානාමගේ සේවය නවසීලන්තයේදී ඇගයේ",
       "News Content": "නවසීලන්තයේ ඕක්ලන්ඩ්හි 2023 කීර්තිමත් ක්‍රීඩා, ප්‍රජා, කලා, සහ සංස්කෘතික සම්මාන උළෙලේදී ඉන්දියන් නිව්ස්ලින්ක් වෙතින් විශේෂ සමරු සම්මානයක් හිටපු ශ්‍රී ලංකා ක්‍රිකට් ක්‍රීඩක සහ ජගත් තරග තීරක රොෂාන් මහානාම වෙත පිරිනමන ලදී.\n\nමෙම සම්මානය පිරිනමනු ලැබුවේ රොෂාන් මහානාම මහතා ක්‍රිකට් ක්‍රීඩාවට කළ විශිෂ්ට දායකත්වයට පමණක් නොව, මේ වනවිට රොෂාන් මහානාම භාරය හරහා ඔහු සිදුකරමින් ඇති විශිෂ්ට ප්‍රජා සත්කාර සේවය ඇගයීමකට ලක් කරමිනි.\n\nමෙම අවස්ථාවට පැමිණි සම්භාවනීය අමුත්තන් අතර මැති ඇමැතිවරුන්, විපක්ෂ නායකවරයා, පාර්ලිමේන්තු මන්ත්‍රීවරුන්, නවසීලන්ත ක්‍රීඩා ඉතිහාසය තුළ කැපී පෙනෙන විශිෂ්ටයින් මෙන්ම ව්‍යාපාරික ප්‍රජාවේ ප්‍රමුඛ සාමාජිකයින්ද විය.\n\nසම්මානය ලබා ගැනීම පිළිබඳව සිය කෘතඥතාව පළ කළ රොෂාන් මහානාම මහතා පැවසුවේ මෙම ගෞරවණීය සම්මානය ලැබීම පිළිබඳව තමා අතිශයින් නිහතමානීව ආඩම්බර වන බවය.",
       "URL": "https://divaina.lk/%e0%b6%b8%e0%b7%84%e0%b7%8f%e0%b6%b1%e0%b7%8f%e0%b6%b8%e0%b6%9c%e0%b7%9a-%e0%b7%83%e0%b7%9a%e0%b7%80%e0%b6%ba-%e0%b6%b1%e0%b7%80%e0%b7%83%e0%b7%93%e0%b6%bd%e0%b6%b1%e0%b7%8a%e0%b6%ad%e0%b6%ba%e0%b7%9a/",
       "Category": "sports",
       "Parent URL": "https://divaina.lk/category/sports//page/52/"
}