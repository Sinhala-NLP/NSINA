{
       "Source": "divaina",
       "Timestamp": "April 24, 2023",
       "Headline": "රුහුණු – මායා පළමු සටනෙන් හේනේගමට ඉනිමක ජයක්",
       "News Content": "හේනේගම මධ්‍ය විද්‍යාල ජාතික පාසල හා හික්කඩුව ශ්‍රී සුමංගල මධ්‍ය මහා විද්‍යාල ජාතික පාසල අතර පැවැති පළමු “රුහුණු – මායා සටන” වාර්ෂික මහා ක්‍රිකට් තරගයෙන් ඉනිමක හා ලකුණු 43 ක විශිෂ්ට ජයක් හිමි කර ගැනීමට හේනේගම මධ්‍ය විද්‍යාල ජාතික පාසල සමත් විය.\n\nතරගයේ පළමුව පන්දුවට පහර දුන් හේනේගම මධ්‍ය මහා විද්‍යාල ජාතික පාසල ඕවර් 76 කදී කඩුලු 09 ක් දැවී ලකුණු 301 ක් රැස් කර ඉනිම අත්හිටුවා පන්දුවට පහර දීමේ අවස්ථාව හික්කඩුව ශ්‍රී සුමංගල මධ්‍ය මහා ජාතික පාසලට ලබා දුන්හ.\n\nඑහිදී සුමංගල මධ්‍ය මහා විද්‍යාල ජාතික පාසලට පළමු ඉනිම සඳහා ඕවර් 57 කදී සියල්ලන් දැවී ලබා ගත හැකිවූයේ ලකුණු 161 ක් පමණක් වූ අතර ඉනිමක පරාජයෙන් බේරීම සඳහා නැවත ආරම්භ කළ ඔවුන්ගේ දෙවෙනි ඉනිම ද ඕවර් 36 කදී සියල්ලන් දැවී ලකුණු 97 කට සීමා විය.\n\nහේනේගම කණ්ඩායම පළමු ඉනිම කඩුලු 09 කට ලකුණු 301 යි ( ඕවර් 76 )\n\nපසිදු තීක්ෂණ ලකුණු 97 යි, ශානුක නිපුන් ලකුණු 58 යි, රසාංග තේජාන් ලකුණු 47 කට කඩුලු 03 යි, පුවීන් රොද්‍රිගෝ ලකුණු 30 කට කඩුලු 02 යි , රන්සර දේශාන් ලකුණු 55 ට කඩුලු 02 යි.\n\nහික්කඩුව කණ්ඩායම පළමු ඉනිම සියල්ලන් දැවී ලකුණු 161 යි ( ඕවර් 57 යි )\n\nදෙනෙත් සුපුන් ලකුණු 29 යි, කුසල් ජයසංක ලකුණු 35 කට කඩුලු 05 යි, කවිදු ඉෂාර ලකුණු 41 කට කඩුලු 02 යි.\n\nහික්කඩුව කණ්ඩායම දෙවන ඉනිම සියල්ලන් දැවී ලකුණු 97 යි. ( ඕවර් 36 යි\n\nදෙනෙත් සුපුන් ලකුණු 47 යි, මිතිල විශ්වජිත් ලකුණු 43 කට කඩුලු 04 යි, කුසල් ජයසංක ලකුණු 35 කට කඩුලු 03 යි.\n\nහේනේගම විදුහල්පති විජය සත්‍යජත් කුලරත්න හා හික්කඩුව විදුහල්පති ආර්. කේ. ඩී. සී. කුමාර යන මහත්වරුන් විසින් ජයග්‍රාහී හේනේගම කණ්ඩායමට අභියෝග ශුරතා කුසලානය පිරිනැමූහ.දෙල්ගොඩ – ඩබ්ලිව්. ඩී. විතාන හා බියගම -සුදත් පුබුදු කීර්ති",
       "URL": "https://divaina.lk/%e0%b6%bb%e0%b7%94%e0%b7%84%e0%b7%94%e0%b6%ab%e0%b7%94-%e0%b6%b8%e0%b7%8f%e0%b6%ba%e0%b7%8f-%e0%b6%b4%e0%b7%85%e0%b6%b8%e0%b7%94-%e0%b7%83%e0%b6%a7%e0%b6%b1%e0%b7%99%e0%b6%b1%e0%b7%8a-%e0%b7%84/",
       "Category": "sports",
       "Parent URL": "https://divaina.lk/category/sports//page/81/"
}