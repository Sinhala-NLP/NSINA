{
       "Source": "divaina",
       "Timestamp": "January 4, 2023",
       "Headline": "ශ්‍රී ලංකා ‘ඒ’ ක්‍රිකට් කණ්ඩායම හමුවට එංගලන්ත ග්‍රෑන්ඩ් ලයන්ස් පිල එයි",
       "News Content": "ශ්‍රී ලංකා ‘ඒ’ ක්‍රිකට් කණ්ඩායමට එරෙහිව නිල නොවන සිව්දින ටෙස්ට් තරග 2 කට සහ නිල නොවන එක්දින තරග 3 කට සහභාගිවීම සඳහා එංගලන්ත ග්‍රෑන්ඩ් ලයන්ස් පිල ජනවාරි මස 21 වැනිදා ශ්‍රී ලංකාවට පැමිණෙනු ඇත.\n\nසිව්දින තරගාවලියෙන් ආරම්භ වන මෙම තරගාවලියට පෙර එංගලන්ත ග්‍රෑන්ඩ් ලයන්ස් පිල තුන් දින තරගයකට සහභාගිවීමට නියමිත අතර එම තරගය ජනවාරි 25 වැනිදා සිට 27 වැනිදා දක්වා කොළඹ ආර්. ප්‍රේමදාස ක්‍රීඩාංගණයේදී පැවැත්වෙනු ඇත.\n\nපළමු සිව්දින තරගය ජනවාරි 31 වැනිදා ද දෙවැන්න පෙබරවාරි 07 වැනිදාද ගාල්ල අන්තර්ජාතික ක්‍රීඩාංගණයේදී පැවැත්වෙන අතර අනතුරුව පැවැත්වෙන තරග 3 කින් සමන්විත එක්දින තරගාවලිය 15, 18 සහ 21 යන දිනවලදී කොළඹ ආර්. ප්‍රේමදාස ක්‍රීඩාංගණයේදී පැවැත්වෙනු ඇත.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%92-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%9a/",
       "Category": "sports",
       "Parent URL": "https://divaina.lk/category/sports//page/124/"
}