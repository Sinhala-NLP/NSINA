{
       "Source": "divaina",
       "Timestamp": "November 29, 2022",
       "Headline": "ස්පාඤ්ඤ ජර්මනි සටන සමව විසඳෙයි",
       "News Content": "2022 පාපන්දු ලෝක කුසලාන තරගාවලියේ ඊයේ (28 වැනිදා) අලුයම ස්පාඤ්ඤ සහ ජර්මනිය අතර පැවති තරගය කණ්ඩායම් දෙකම ගෝල් 1-1ක් ලෙස ජය පරාජයෙන් තොරව අවසන් විය.\n\nපළමු අර්ධය නිමා වන විට කණ්ඩායම් දෙකටම ගෝල් වාර්තා කිරීමට නොහැකි වුවද අවසන් අර්ධයේදී තම ලෝක ශූර දක්ෂතා පෙන්වීමට කණ්ඩායම් දෙකම සමත් විය.\n\nකොස්ටාරිකාව සහ ජපානය අතර පැවැති තරගයෙන් ගෝල් 1-0 ක ජයග්‍රහණයක් ලැබීමට කොස්ටාරිකා ක්‍රීඩකයෝ සමත් වූහ.\n\nජර්මනිය හමුවේ ලැබූ පෙරළිකාරී ජයග්‍රහණය නිසා මෙම තරගය ජපානය ජය ගනු ඇතැයි බොහෝ දෙනා විශ්වාස කළද ජපානයට පරාජය උරුම විය.\n\nලෝක ශ්‍රේණිගත කිරීම් හී ඉහළ තැනක පසු වන බෙල්ජියම ගෝල 2-0ක් ලෙස පරාජය කිරීමට මොරොක්කෝවට හැකි විය.\n\nමෙම පරාජය හේතුවෙන් බෙල්ජියම් ක්‍රීඩකයන්ගේ ලෝක කුසලාන බලාපොරොත්තුවලට ද යම් ප්‍රශ්නාර්ථයක් ගෙන එමින් අවසන් අතිරේක කාලයේ ද ගෝලයක් වාර්තා කිරීමට මොරොක්කෝව සමත් විය.\n\nකැනඩාව සහ ක්‍රොඒෂියාව අතර තරගය වැඩි ගෝල පරතරයකින් ජය ගැනීමට ක්‍රොඒෂියාව පෙරේදා සමත් විය. එම තරගයේ ප්‍රතිඵලය වූයේ කැනඩාව ගෝල් 1ක් සහ ක්‍රොඒෂියාව ගෝල් 4ක් ලෙසිනි.",
       "URL": "https://divaina.lk/%e0%b7%83%e0%b7%8a%e0%b6%b4%e0%b7%8f%e0%b6%a4%e0%b7%8a%e0%b6%a4-%e0%b6%a2%e0%b6%bb%e0%b7%8a%e0%b6%b8%e0%b6%b1%e0%b7%92-%e0%b7%83%e0%b6%a7%e0%b6%b1-%e0%b7%83%e0%b6%b8%e0%b7%80-%e0%b7%80%e0%b7%92/",
       "Category": "sports",
       "Parent URL": "https://divaina.lk/category/sports//page/139/"
}