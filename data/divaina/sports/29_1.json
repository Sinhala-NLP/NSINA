{
       "Source": "divaina",
       "Timestamp": "August 11, 2023",
       "Headline": "ලීග් ශූරතා රග්බි සුපිරි වටය අද ඇරැඹේ",
       "News Content": "ශ්‍රී ලංකා පාසල් රග්බි සංගමයේ මෙහෙයවීමෙන් දැන් ක්‍රියාත්මක ඩයලොග් ලීග් ශූරතා රග්බි තරග මාලාවේ සුපිරි වටය ආරම්භ කරමින් බම්බලපිටිය ශාන්ත පීතර විද්‍යාලය සහ කටුගස්තොට ශාන්ත අන්තෝනි විද්‍යාලය අතර තරගය බම්බලපිටිය ශාන්ත පීතර විද්‍යාලයීය ක්‍රීඩාංගණයේදී අද (11 වැනිදා) පැවැත්වේ.\n\nසුපිරි වටයේ දෙවන තරගය ලෙස කොළඹ රාජකීය විද්‍යාලය සහ පසුගිය වසරේ ශූරයින් වූ කොළඹ ඉසිපතන විද්‍යාලය අතර තරගය සෙනසුරාදා (12) දින පස්වරු 04.00 ට කොළඹ රීඩ් මාවතේ පිහිටි රාජකීය විද්‍යාලයීය ක්‍රීඩා සංකීර්ණයේදී පැවැත්වේ.\n\nමෙරට පාසල් පද්ධතිය තුළ ප්‍රමුඛතම රග්බි පාපන්දු කණ්ඩායම් 04 ක සහභාගිත්වයෙන් දෙමසක් පුරා ක්‍රියාත්මක කෙරුණු මෙවර ලීග් ශූරතා පළමු වටයේ දී ප්‍රදර්ශනය කළ දක්ෂතා මත සුපිරි වටයට සුදුසුකම් ලබන්නට කොළඹ ඉසිපතන විදුහල, බම්බලපිටිය ශාන්ත පීතර විදුහල, කොළඹ රාජකීය විදුහල සහ කටුගස්තොට ශාන්ත අන්තෝනි විදුහල සමත්විය.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%bd%e0%b7%93%e0%b6%9c%e0%b7%8a-%e0%b7%81%e0%b7%96%e0%b6%bb%e0%b6%ad%e0%b7%8f-%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b7%83%e0%b7%94%e0%b6%b4%e0%b7%92%e0%b6%bb%e0%b7%92-%e0%b7%80/",
       "Category": "sports",
       "Parent URL": "https://divaina.lk/category/sports//page/29/"
}