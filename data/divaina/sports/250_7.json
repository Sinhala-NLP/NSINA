{
       "Source": "divaina",
       "Timestamp": "March 11, 2022",
       "Headline": "අන්තර් සමාජ ලීග් රග්බි තරගාවලිය හැව්ලොක්ස් අපරාජිතව පෙරමුණේ",
       "News Content": "ශ‍්‍රී ලංකා රග්බි පාපන්දු සම්මේලනයේ මෙහෙයවීමෙන් දැන් ක‍්‍රියාත්මක අන්තර් ක‍්‍රීඩා සමාජයීය ප‍්‍රමුඛ පෙළ ලීග් රග්බී පාපන්දු ශූරතාවලියේ පළමු වටයේ සත් වැනි සති අන්තය නිමා වන විට ද ප‍්‍රසාද ලකුණු පුවරුවේ පළමු ස්ථානය ආරක්ෂා කර ගැනීමට අගනුවර හැව්ලොක්ස් ක‍්‍රීඩා සමාජයට හැකි විය. ඒ තරග 05 ක් තුළ ප‍්‍රසාද ලකුණු 33 ක් රැුස් කර ගනිමිනි.\n\nමෙවර තරගාවලියට එක් වෙමින් මුහුණ දුන් තරග සියල්ලම ජය ගනිමින් අදාළ ලකුණු එකතුව හැව්ලොක්ස් පිල සටහන් කර ගත්තේය.\n\nප‍්‍රතිවාදී කණ්ඩායම් 06 ක් පරාජය කරමින් ලබාගත් ලකුණු 30 ට අමතරව අතිරේක ප‍්‍රසාද ලකුණු 03 කට හිමිකම් කියන්නට ද ඔවුන්ට හැකියාව ලැබිණි.\n\nමහනුවර ක‍්‍රීඩා සමාජයට දෙවැනි ස්ථානයෙන් සෑහීමට පත්වන්නට සිදු වී තිබේ. ප‍්‍රසාද ලකුණු 30 ක් සමගින් දෙවන ස්ථානයේ මහනුවර ක‍්‍රීඩකයෝ පසුවන්නේ තරග 05 කට පමණක් මුහුණ දීමෙනි.\n\nහැව්ලොක්ස් පිල තවත් එක් තරගයකට සහභාගි වීමට නියමිතව ඇති අතර මහනුවර පිලට ඉතිරිව තිබෙන තරග සංඛ්‍යාව 02 කි. යුද හමුදාවට සහ පොලිසියට ද තවත් තරග 02 බැගින් ඉතිරිව තිබේ.\n\nමූලික වටයේ සියලූ තරග අවසාන කිරීමට නාවික හමුදාව, සී. ආර්. ඇන්ඞ් එෆ්. සී. සහ ගුවන් හමුදාව සමත්වී සිටිති.\n\nපසුගිය සතියේ තෙවන ස්ථානය තහවුරු කර ගෙන සිටි ගුවන් හමුදාවට මෙවර හිමි වී ඇත්තේ 04 වැනි ස්ථානයයි.\n\nගුවන් හමුදාව පරාජය කරමින් ලද ජයග‍්‍රහණයත් සමඟින් තෙවැනි ස්ථානයට ඉහළ නැ`ගීමට සී. එච්. ඇන්ඞ් එෆ්.සී. පිලට හැකි විය.\n\nනාවික හමුදාවට 05 වැනි ස්ථානය ද පොලිසියට 06 වැනි ස්ථානය ද සී.ආර්. පිලට 07 වැනි ස්ථානය ද හිමි වී තිබේ. යුද හමුදාව තවමත් අවසන් ස්ථානයේ පසු වෙයි.\n\nහැව්ලොක්ස් පිල ගෝල් දිනුම් 19 උත්සාහක දිනුම් 07 සහ දඬුවම් පහර 03 ආශ‍්‍රිතව තම ලකුණු එකතුව වාර්තා කර ගෙන ඇති අතර මහනුවර පිල ගෝල් දිනුම් 18, උත්සාහක දිනුම් 09 සහ දඬුවම් පහර 06 ක් මගින් ලකුණු එකතුව සටහන් කර ගත්තේය.\n\nඑහි ප‍්‍රතිඵලයක් ලෙස හැව්ලොක්ස් ක‍්‍රීඩා සමාජයට අතිරේක ප‍්‍රසාද ලකුණු 03 ක් හිමිවන අතර වාරයේ මහනුවරට ලැබී ඇති අතිරේක ප‍්‍රසාද ලකුණු සංඛ්‍යාව 05 කි. සී. එච්. ඇන්ඞ් එෆ්.සී. පිල හිමිකර ගත් අතිරේක ප‍්‍රසාද ලකුණු සංඛ්‍යාව ද 05 කි.\n\nසී. එච්. ඇන්ඞ් එෆ්.සී. පිල සහ ගුවන් හමුදාව තරග 03 බැගින් ද පොලිසිය සහ නාවික හමුදාව තරග 02 බැගින් ද ජය ගැනීමට සමත් වී ඇති අතර යුද හමුදාවට පළමු ජයග‍්‍රහණය පසුගිය සති අන්තයේදී සටහන් කර ගැනීමට හැකි විය.\n\nඅනුරුද්ධ හේරත් බණ්ඩාර",
       "URL": "https://divaina.lk/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%8a-%e0%b7%83%e0%b6%b8%e0%b7%8f%e0%b6%a2-%e0%b6%bd%e0%b7%93%e0%b6%9c%e0%b7%8a-%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b6%ad%e0%b6%bb/",
       "Category": "sports",
       "Parent URL": "https://divaina.lk/category/sports//page/250/"
}