{
       "Source": "divaina",
       "Timestamp": "January 24, 2023",
       "Headline": "ගුවන් හමුදාව සහ සී.ආර් ඇන්ඩ් එෆ්.සී.ට ජය",
       "News Content": "‘නිපෝන් පේන්ට් අභියෝග කුසලාන’ ප්‍රදානය උදෙසා දැන් ක්‍රියාත්මක අන්තර් සමාජයීය පිරිමි ලීග් රග්බී පාපන්දු තරගාවලියේ තවත් තරග දෙකක් පෙරේදා (22දා) පැවති අතර එහිදී ජයග්‍රහණ වාර්තා කර ගැනීමට ගුවන් හමුදාව සහ සී.ආර් ඇන්ඩ් එෆ්. සී. යන දෙපිල සමත් විය.\n\nතම අපරාජිත බව සනාථ කර ගෙන සිටින මහනුවර සමාජයට පසුව වැඩිම ජයග්‍රහණ සටහන් කර ගත් කණ්ඩායම බවට පත්වන්නට සී.ආර් ඇන්ඩ් එෆ්.සී. පිලට හැකියාව ලැබිණ. සී.ආර්. පිල වාර්තා කර ගෙන ඇති ජයග්‍රහණ සංඛ්‍යාව 06 කි.\n\nලොන්ඩන් පෙදෙසේදී නාවික හමුදාව ලකුණු 33 – 27 කින් පරාජයට පත් කරමින් සී.ආර්. ඇන්ඩ් එෆ්.සී. පිල ජය ලැබූ අතර පනාගොඩ දී ගුවන් හමුදාව හමුවේ ලකුණු 27 – 19 ක් ලෙස පරාජය ලැබීමට යුද හමුදාවට සිදු විය.අනුරුද්ධ හේරත් බණ්ඩාර",
       "URL": "https://divaina.lk/%e0%b6%9c%e0%b7%94%e0%b7%80%e0%b6%b1%e0%b7%8a-%e0%b7%84%e0%b6%b8%e0%b7%94%e0%b6%af%e0%b7%8f%e0%b7%80-%e0%b7%83%e0%b7%84-%e0%b7%83%e0%b7%93-%e0%b6%86%e0%b6%bb%e0%b7%8a-%e0%b6%87%e0%b6%b1%e0%b7%8a/",
       "Category": "sports",
       "Parent URL": "https://divaina.lk/category/sports//page/116/"
}