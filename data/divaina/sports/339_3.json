{
       "Source": "divaina",
       "Timestamp": "September 14, 2021",
       "Headline": "ශ‍්‍රී ලංකා දකුණු අප‍්‍රිකා අවසන් විස්සයි විස්ස සටන අද",
       "News Content": "ශ‍්‍රී ලංකාව සහ දකුණු අපි‍්‍රකාව අතර තරග තුනකින් යුත් පන්දුවාර 20-20 කි‍්‍රකට් තරගාවලියේ අවසන් තරගය අද (14 වැනිදා* රාත‍්‍රී 7.00 ට කොළඹ ආර්. පේ‍්‍රමදාස ජාත්‍යන්තර කි‍්‍රකට් ක‍්‍රීඩාංගණයේදී පැවැත්වේ.\n\nශ‍්‍රී ලංකාව එළැඹෙන පන්දුවාර 20-20 ලෝක කුසලාන කි‍්‍රකට් තරගාවලියට පෙර ශ‍්‍රී ලංකාවේදී මුහුණ දෙන අවසන් පන්දුවාර 20-20 තරගය අද පැවැත්වෙන තරගය වේ.\n\nමෙම තරගය ජය ගැනීම ප‍්‍රතිවාදීන් සමඟ පැවැත්වෙන තරගාවලියේ ජයපරාජය පිළිබඳ තීරණය වෙනස් කිරීමට සමත් නොවූවත් ලෝක කුසලානයක් අභිමුවේ සිට ලබන එක් ජයග‍්‍රහණයක් හෝ කණ්ඩායමේ මානසික තත්ත්වය වර්ධනය කිරීම පිණිස උපකාරී වන බැවින් තරගය ජය ගැනීම වැදගත් වේ.\n\nකෙසේ වෙතත් පළමු සහ දෙවැනි තරග දෙකම ජයගෙන සංචාරකයන් 2-0 ක් ලෙස විස්සයි විස්ස තරගාවලිය ජය ගැනීම ශ‍්‍රී ලංකාවේ ජයග‍්‍රාහී රිද්මයට එල්ල වුණු දරුණු පහරක් විය.\n\nඑම පරාජය සඳහා ප‍්‍රධාන වශයෙන් බලපෑ හේතුව වන දඟ පන්දු යවන්නන්ට මුහුණ දීමේදී ශී‍්‍ර ලංකා පිතිකරුවන් දැක්වූ දුර්වලතාව අද තරගයේදී හෝ නිවැරදි කර ගැනීමට සත්කාරක කණ්ඩායම වගබලාගත යුතුය.\n\nවිශේෂයෙන් මැද පෙළ පිතිකරුවන්ගෙන් කණ්ඩායමට අවශ්‍ය තරම් ලකුණු නොලැබීම එම පරාජයන්ට දැඩිව බලපෑ අතර නිලකුණු පන්දු වැඩි වශයෙන් වාර්තා වීමත් ශ‍්‍රී ලංකාවට සැලකිය යුතු ලකුණු ප‍්‍රමාණයකට යෑමට නොහැකිවීමට බලපෑ හේතු සාධක විය.\n\nලොව අංක එකේ විස්සයි විස්ස පන්දු යවන්නා වන ටබ්රේස් ශම්සිගේ පන්දු හමුවේ ශ‍්‍රී ලංකා පිතිකරුවන් දක්වන දුර්වලතාව මේ අතර කැපී පෙනේ.\n\nපන්දුවාර 20-20 තරග අංශයෙන් ශ‍්‍රී ලංකාව වැඩිම තරග ප‍්‍රමාණයකට සහභාගී වී ඇත්තේ කොළඹ ආර්. පේ‍්‍රමදාස ක‍්‍රීඩාංගණයේදී වන අතර එහිදී ශ‍්‍රී ලංකාව තරග 18 ක් පරාජය වී තරග 6 ක් පමණක් ජයගෙන ඇත.\n\nදකුණු අපි‍්‍රකාව පසුගිය තරගයේ ලැබූ ජය ඔවුන් පන්දුවාර 20-20 තරග 6 කදී ලැබූ අඛණ්ඩ ජයග‍්‍රහණයක් ලෙස වාර්තා වේ.\n\nශ‍්‍රී ලංකා කණ්ඩායම නායක දසුන් ශානක විසින්ද, දකුණු අප‍්‍රිකා කණ්ඩායම කේශව් මහරාජ් විසින්ද මෙහෙයවනු ලබයි.\n\nකුෂාන් සුබසිංහ",
       "URL": "https://divaina.lk/%e0%b7%81%e2%80%8d%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%85%e0%b6%b4%e2%80%8d%e0%b7%8a%e2%80%8d%e0%b6%bb-2/",
       "Category": "sports",
       "Parent URL": "https://divaina.lk/category/sports//page/339/"
}