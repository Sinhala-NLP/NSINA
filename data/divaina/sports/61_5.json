{
       "Source": "divaina",
       "Timestamp": "June 6, 2023",
       "Headline": "ඉබ්‍රා – පාපන්දුවට සමුදෙයි",
       "News Content": "ස්වීඩනය වෙනුවෙන් ජාත්‍යන්තර ගෝල 62ක් වාර්තා කර ඉබ්‍රා යන සුරතල් නාමයෙන් ලොව පතලව සිටි ස්ලටන් ඉබ්‍රහිමෝවිච් පාපන්දු දිවියට සමුදීමට තීරණය කොට ඇති බව විදෙස් මාධ්‍ය වාර්තා කරයි.\n\nඔහු මේ වන විට 41 හැවිරිදි වියේ පසුවෙයි.\n\nලොව ප්‍රමුඛතම පාපන්දු ක්‍රීඩා සමාජ නියෝජනය කළ ඉබ්‍රා ක්‍රීඩා සමාජ ගෝල 511ක හිමිකරුවෙක් වෙයි.\n\nඒ.සී. මිලාන්, ඉන්ටර් මිලාන්, පැරිස් සෙන්ට් ජර්මේන්, මැන්චෙස්ටර් යුනයිටඩ්, අයැක්ස්, බාසිලෝනා කණ්ඩායම් වැනි කණ්ඩායම් ඔහු නියෝජනය කර ඇත.",
       "URL": "https://divaina.lk/%e0%b6%89%e0%b6%b6%e0%b7%8a%e0%b6%bb%e0%b7%8f-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94%e0%b7%80%e0%b6%a7-%e0%b7%83%e0%b6%b8%e0%b7%94%e0%b6%af%e0%b7%99%e0%b6%ba/",
       "Category": "sports",
       "Parent URL": "https://divaina.lk/category/sports//page/61/"
}