{
       "Source": "divaina",
       "Timestamp": "September 7, 2022",
       "Headline": "ආසියානු කුසලාන දැල්පන්දු: මැලේසියාව හමුවේ ශ්‍රී ලංකාවට තියුණු ජයක්",
       "News Content": "ආසියානු කුසලාන දැල්පන්දු තරගාවලියේ ශ්‍රී ලංකාව සහභාගි වූ දෙවැනි වටයේ පළමු තරගයේදී මැලේසියානු කණ්ඩායමට එරෙහිව තියුණු ජයක් වාර්තා කිරීමට ඊයේ (06 වැනිදා) සමත් විය. ඒ එම තරගය ගෝල 55-53ක් ලෙසින් ජය ගනිමිනි.\n\nමූලික වටයේදී ඉන්දියාව සහ පිලීපනය පහසුවෙන් පරාජයට පත් කළ ශ්‍රී ලංකා කණ්ඩායමට තියුණු අභියෝගයක් එල්ල කළ මැලේසියානු කණ්ඩායම තරගයේ පළමු කාර්තුවේදී ලකුණු 16-13ක් ලෙස පෙරමුණ ගැනීමට සමත්වී සිටියේය. කෙසේ වෙතත් පළමු වටයේදී සිදු වූ අඩුපාඩු නිවැරදි කරගත් ශ්‍රී ලංකා ක්‍රීඩිකාවෝ දෙවැනි වටය ලකුණු 30-30ක් ලෙස සමතැන් ගනිමින් අවසන් කර ගැනීමට සමත්වීම කැපී පෙණුනි.\n\nතෙවැනි වටය අවසානයේදී තරගයේ පාලනය දෝතට ගැනීමට සමත් වූ ශ්‍රී ලංකා ක්‍රීඩිකාවෝ එම වටය 45-38ක් ලෙස පෙරමුණ ගැනීමට සමත්වූ අතර තීරණාත්මක අවසන් වටයේදී ඊට තව ලකුණු 15ක් එක කර ගනිද්දී මැලේසියානු කණ්ඩායමට ලකුණු 10ක් පමණක් එක් විය.\n\nතරගාවලියේ දෙවැනි වටය යටතේ ශ්‍රී ලංකාව සහභාගි වන දෙවැනි තරගය අද (07 වැනිදා) සත්කාරක සිංගප්පූරු කණ්ඩායම සමගින් පැවැත්වේ.",
       "URL": "https://divaina.lk/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%af%e0%b7%90%e0%b6%bd%e0%b7%8a%e0%b6%b4%e0%b6%b1%e0%b7%8a%e0%b6%af%e0%b7%94/",
       "Category": "sports",
       "Parent URL": "https://divaina.lk/category/sports//page/175/"
}