{
       "Source": "divaina",
       "Timestamp": "October 12, 2021",
       "Headline": "ශ‍්‍රී ලංකා පැසිපන්දු කණ්ඩායම තව නොබෝ දිනකින්…. ජාතික තේරීම් කමිටුව කියයි",
       "News Content": "දකුණු ආසියානු පැසිපන්දු ශූරතාවලිය සඳහා සහභාගි වීමට නියමිත ශ‍්‍රී ලංකා කණ්ඩායම තව නොබෝ දිනකින් ප‍්‍රකාශයට පත් කිරීමට නියමිත බව ජාතික පැසිපන්දු තේරීම් කමිටුව ප‍්‍රකාශ කර සිටී.ක‍්‍රීඩකයන් 61 ක් දෙනකුගේ සහභාගිත්වයෙන් පසුගිය දින 14 ක කාලය පුරා තරගාවලියට අදාළ පුහුණුවීම් සිදු කළ අතර එම ක‍්‍රීඩකයන් 61 ක්දෙනාගෙන් 15 දෙනකු තරගාවලිය සඳහා තෝරා ගැනීමට නියමිත වේ.දකුණු ආසියානු පැසිපන්දු ශූරතාවලිය ලබන මාසයේ බංග්ලාදේශීයේ ඩකාහිදී පැවැත්වීමට නියමිත අතර ශ‍්‍රී ලංකාව සමග බංග්ලාදේශය, භූතානය, නේපාලය, ඉන්දියාව සහ මාලදිවයින එහිදී තරග වැදීමට නියමිත වේ.අදාළ තරගාවලයේ පළමු ස්ථාන තුන දිනා ගන්නා කණ්ඩායම් ආසියානු කුසලාන පැසිපන්දු තරගාවලියේ පූර්ව තරග සඳහා සුදුසුකම් ලබනු ඇත.",
       "URL": "https://divaina.lk/%e0%b7%81%e2%80%8d%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%b4%e0%b7%90%e0%b7%83%e0%b7%92%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%9a%e0%b6%ab/",
       "Category": "sports",
       "Parent URL": "https://divaina.lk/category/sports//page/322/"
}