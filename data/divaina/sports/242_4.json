{
       "Source": "divaina",
       "Timestamp": "March 30, 2022",
       "Headline": "දුෂ්මන්තගේ ලක්නව් පරදියි",
       "News Content": "අයිපීඑල් ක‍්‍රිකට් තරගාවලිය යටතේ මුම්බායි හි වන්කඬේ ක‍්‍රීඩාංගණයේදී ලක්නව් සුපර් ජයන්ට්ස් කණ්ඩායම සහ ගුජරාට් ටයිටන්ස් කණ්ඩායම අතර පෙරේදා (28 වෙනිදා) පැවති තරගයෙන් පන්දු දෙකක් ඉතිරිව තිබියදී කඩුලු පහකින් තරගය ජයග‍්‍රහණය කිරීමට ගුජරාටි ටයිටන්ස් කණ්ඩායම සමත් විය.\n\nතරඟයේ පළමුව පන්දුවට පහරදුන් ලක්නව් සුපර් ජයන්ට්ස් කණ්ඩායම නියමිත පන්දුවාර 20 තුළදී කඩුලු 6ක් දැවී ලබාගත් ලකුණු 158 කඩුලු 5ක් දැවී තිබියදී හඹා යෑමට ගුජරාටි ටයිටන්ස් කණ්ඩායම සමත් විය.\n\nමෙම තරගයේදී ලක්නව් සුපර් ජයන්ට්ස් කණ්ඩායම නියෝජනය කළ දුෂ්මන්ත චමීර පන්දු වාර තුනක් ක‍්‍රියාත්මක කරමින් ලකුණු 22කට කඩුලු දෙකක් දවා ගත් අතර තරගයේ පළමු සහ දෙවන පන්දු වාර දෙකේදී එම කඩුලු දෙක දවා ගැනීමට ඔහු සමත් වූයේය. ලකුණු 25කට කඩුලු 3ක් දවා ගත් ගුජරාටි ටයිටන්ස් කණ්ඩායමේ මොහොමඞ් ශාමි තරගයේ වීරයා බවට පත්වූයේය.\n\nලකුණු සාරාංශය\n\nලක්නව් සුපර් ජයන්ට්ස් 158/6 (දීපාක් හූඩා 55, ආයුෂ් බඩෝනි 54, මොහොමඞ් ශාමි 25/3, වරුන් ආරොන් 45/2\n\nගුජරාටි ටයිටන්ස් 161/5 (රාහුල් ටෙවෙටියා 40, හර්දික් පාන්ඩයා 33,දුෂ්මන්ත චමීර 22/2, ක්රුන්ල් පාන්ඩයා 17/1)",
       "URL": "https://divaina.lk/%e0%b6%af%e0%b7%94%e0%b7%82%e0%b7%8a%e0%b6%b8%e0%b6%b1%e0%b7%8a%e0%b6%ad%e0%b6%9c%e0%b7%9a-%e0%b6%bd%e0%b6%9a%e0%b7%8a%e0%b6%b1%e0%b7%80%e0%b7%8a-%e0%b6%b4%e0%b6%bb%e0%b6%af%e0%b7%92%e0%b6%ba%e0%b7%92/",
       "Category": "sports",
       "Parent URL": "https://divaina.lk/category/sports//page/242/"
}