{
       "Source": "divaina",
       "Timestamp": "May 10, 2023",
       "Headline": "ගයන්තිකා රන් පදක්කම රැගෙන එයි",
       "News Content": "ජපානයේ 39 වන ‘ග්‍රොන්ප්‍රී’ මලල ක්‍රීඩා තරගාවලියට සහභාගී වී, එහි මීටර් 800 ධාවන ඉසව්වෙන් රන් පදක්කම දිනා ගත් ගයන්තිකා තුෂාරි අබේරත්න ක්‍රීඩිකාව පෙරේදා (08 වැනිදා) දින රාත්‍රි කටුනායක ගුවන් තොටුපළින් මෙරටට පැමිණියාය.\n\nමෙම තරගාවලිය මේ මස 03 දින සිට 07 වැනිදා දක්වා ජපානයේ ඔසාකා සහ නරීටා යන නගරවල රටවල් 30 ක පමණ ක්‍රීඩක ක්‍රීඩිකාවන්ගේ සහභාගීත්වයෙන් පැවැත්විණි.\n\nඑහිදි ඔසාකා සහ නරීටා යන නගර දෙකේදීම මීටර් 800 තරග දෙකක් පවත්වා තිබූ අතර, එම තරග දෙකෙන්ම ගයන්තිකා රන් පදක්කම් දිනා ගැනීමට සමත් වී තිබුණි.\n\nගයන්තිකා පිළිගැනීම සඳහා ශ්‍රී ලංකා නාවික හමුදාවේ උසස් නිලධාරීහු පිරිසක් කටුනායක ගුවන් තොටුපළ වෙත පැමිණ සිටියහ.\n\nකටුනායක ටී.කේ.ජී. කපිල",
       "URL": "https://divaina.lk/%e0%b6%9c%e0%b6%ba%e0%b6%b1%e0%b7%8a%e0%b6%ad%e0%b7%92%e0%b6%9a%e0%b7%8f-%e0%b6%bb%e0%b6%b1%e0%b7%8a-%e0%b6%b4%e0%b6%af%e0%b6%9a%e0%b7%8a%e0%b6%9a%e0%b6%b8-%e0%b6%bb%e0%b7%90%e0%b6%9c%e0%b7%99/",
       "Category": "sports",
       "Parent URL": "https://divaina.lk/category/sports//page/74/"
}