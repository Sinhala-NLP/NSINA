{
       "Source": "divaina",
       "Timestamp": "June 17, 2023",
       "Headline": "21න් පහළ ආසියානු කුසලාන දැල්පන්දු තරගාවලිය -ශ්‍රී ලංකාව අවසන් පූර්ව තරගයේ දී මැලේසියාවට පරදියි",
       "News Content": "වයස අවුරුදු 21 න් පහළ ආසියානු කුසලාන දැල්පන්දු තරගාවලියේ අවසන් පූර්ව තරග යටතේ මැලේසියාව සමඟ ඊයේ (16 වැනිදා) පැවති තරඟයෙන් ශ්‍රී ලංකාව 36-77 ක් ලෙස දරුණු පරාජයක් ලැබීය.\n\nඑම පරාජයත් සමග ශ්‍රී ලංකාවට අවසන් මහා තරගයට පිවිසීමට තිබූ අවස්ථාව අහිමි වී ගිය අතර තරගාවලියේ අවසන් මහා තරගය සිංගප්පූරුව සහ මැලේසියාව අතර අද පැවැත්වේ.\n\nඊයේ පැවති අනෙක් අවසන් පූර්ව තරගයේ දී සිංගප්පූරුව හමුවේ හොංකොං පරාජයට පත්විණි. ඒ අනුව මෙවර තරගාවලියේ තෙවැනි ස්ථානය වෙනුවෙන් ශ්‍රී ලංකාව සහ හොංකොං අද තරග වැදීමට නියමිතය.\n\nශ්‍රී ලංකාව මෙම තරගාවලියේ මූලික වටය යටතේ දකුණු කොරියාව සහ බෲනායි පරාජයට පත් කළ අතර සිංගප්පූරුව සමග පැවැති තරගයෙන් ලකුණු 29- 51 ක් ලෙස පරාජයට පත් වූයේ ය.\n\nමූලික වටයේදී ශ්‍රී ලංකාව සහභාගි වූ අවසාන තරගයෙන් ද චීන තායිපේ කණ්ඩායමට එරෙහිව පහසු ජයග්‍රහණයක් ලබා ගත්තේය.",
       "URL": "https://divaina.lk/21%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%af%e0%b7%90%e0%b6%bd-2/",
       "Category": "sports",
       "Parent URL": "https://divaina.lk/category/sports//page/56/"
}