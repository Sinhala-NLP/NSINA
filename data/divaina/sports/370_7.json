{
       "Source": "divaina",
       "Timestamp": "July 4, 2021",
       "Headline": "පරාජයේ ලෝක වාර්තාව ලංකාවට… එක්දින කි‍්‍රකට් තරග 860 කින් 428 ක් පැරදිලා",
       "News Content": "සත්කාරක එංගලන්තය සමගින් පැවැති දෙවැනි එක්දින කි‍්‍රකට් තරගය කඩුලූ 8කින් පරාජයට පත්වීමත් සමගින් ලෝකයේ වැඩිම එක්දින කි‍්‍රකට් තරග පරාජයට පත්වූ රට බවට ශී‍්‍ර ලංකාව පත්විය. එ් ජාත්‍යන්තර එක්දින කි‍්‍රකට් තරග 428ක් පරාජයට පත්වෙමිනි.එංගලන්තයේදී පසුගිය 01 වැනිදා නිමාවට පත්වූ තරගයත් සමගින් ජාත්‍යන්තර එක්දින තරග 860කට කී‍්‍රඩා කර ඇති ශී‍්‍ර ලංකාව එහිදී ජයග‍්‍රහණ 390ක් වාර්තා කිරීමට සමත්වී තිබේ. එ් අතර වාරයේ තරග 5ක් ලකුණු සමවීමෙන් නිමාවට පත්වී ඇති අතර විසඳුමකින් තොරව තරග 37ක් නමාවට පත් වෙද්දී තරග 428ක් පරාජයට පත්වන්නට ශී‍්‍ර ලංකා කණ්ඩායමට සිදු වි තිබේ. මීට පෙර වැඩිම ජාත්‍යන්තර එක්දින තරග පරාජයට පත්වී ඇති රට ලෙසින් ඉන්දීය කණ්ඩායම නම්කර තිබූ අතර (පරාජයන් 247* මේ වනවිට ඉන්දීය කණ්ඩායම පසුකර යෑමට ශී‍්‍ර ලංකා කණ්ඩායම සමත්වී තිබේ.ඉන්දීය කණ්ඩායම ජාත්‍යන්තර එක්දින තරග 993කදී ජයග‍්‍රහණ 516ක් වාර්තා කිරීමට සමත්වී ඇති අතර ඔවුන්ගේ තරග ජයග‍්‍රහණය කිරීමේ ප‍්‍රතිශතය සියයට 54.67ක් වේ. කේසේ වෙතත් අඩු තරග ගණනකින් වැඩි තරග ප‍්‍රමාණයක් පරාජයට පත්වීම හේතුවෙන් ශී‍්‍ර ලංකා කණ්ඩායමේ එක්දින තරග ජය ගැනීමේ ප‍්‍රතිශතය සියයට 47.69ක් ලෙසින් මේ වනවිට පහත බැස ඇති අතර ජාත්‍යන්තර එක්දින ශ්‍රේණිගත කිරිමේ ලැයිස්තුවේ 09 වැනි ස්ථානය දක්වා පහත බැසීමටද ශී‍්‍ර ලංකාවට සිදුව තිබේ.\n\nවාර්තා තබා පැරදීම\n\nඅවසන් වසර 5ක පමණ කාලයක සිට ශී‍්‍ර ලංකා කි‍්‍රකට්පිළිබඳ අසන්නට ලැබෙන්නේ සතුටුදායක ප‍්‍රවෘත්තිනොවේ. ගෙවුනු යටගියාවේ ශී‍්‍ර ලංකා කි‍්‍රකට් කණ්ඩායමඑක්දින, විස්සයි විස්ස සහ ටෙස්ට් කි‍්‍රකට් තරග පරාජයන්වැළක එල්ලී සිටිද්දී මේ වනවිට ශ්‍රේණිගත කිරීම්වල අඩියටදවැටී අවසන්වී තිබේ. මේ අතර බංග්ලාදේශයේදී ලදපූර්ණ තරගාවලි පරාජයෙන් අනතුරුව එංගලන්තයේදී දඊට නොදෙවෙනි අන්ත පරාජයක් ලැබීමට ශී‍්‍ර ලංකා කි‍්‍රකට්කණ්ඩායමට සිදු විය. නවක තේරීම් කමිටුව හරහා ද කි‍්‍රකට්උපදේශක කමිටුව හරහා ද සුදු ජාතික පුහුණුකරුවන්,උපදේශකයන් සහ කළමනාකරුවන් හරහා ද මේ රටේ කි‍්‍රකට්ගොඩගැනීමට බැරි තත්ත්වයක් උදාවී ඇති බවට දැන් දැන්ප‍්‍රත්‍යක්ෂ වෙමින් තිබේ.\n\nවර්ෂ 1975 ජුනි මාසයේ 07 වැනිදා බටහිර ඉන්දීය කොදෙව්කණ්ඩායමට එරෙහිව ජාත්‍යන්තර පළමු එක්දින තරගයට කී‍්‍රඩාකළ ශී‍්‍ර ලංකා කණ්ඩායම ඊටත් වසර 5කට පසු එනම් වර්ෂ1979 ජුනි මස 16 වැනිදා ඉන්දියාවට එරෙහිව පළමු ජාත්‍යන්තරඑක්දින තරග ජයග‍්‍රහණය වාර්තා කිරීමට සමත් විය. එතැන්පටන් මේ වනවිට කි‍්‍රයාත්මක වන එංගලන්ත සංචාරයේ දෙවැනිඑක්දින තරගය දක්වා ජාත්‍යන්තර එක්දින කි‍්‍රකට් තරග 860කටශී‍්‍ර ලංකා කණ්ඩායම කී‍්‍රඩා කර තිබේ. එහිදී ජයග‍්‍රහණ 392ක්වාර්තා කිරීමට ශී‍්‍ර ලංකා කණ්ඩායම සමත් වෙද්දී පරාජයන්428ක අමිහිරි අත්දැකීම් ලැබීමටද ශ‍්‍රී ලංකා කණ්ඩායමට සිදුවීතිබේ. එ් අනුව ලෝකයේ වැඩිම එක්දින තරග සංඛ්‍යාවක්පරාජයට පත්වූ රට බවට ශී‍්‍ර ලංකාව ලෝක වාර්තා පොතට මේවනවිට එක්ව තිබේ. කරුණු එසේ වෙද්දී ජාත්‍යන්තර එක්දිනතරග ශ්‍රේණිගත කිරීම් ලැයිස්තුවේ 09 වැනි ස්ථානය දක්වාදවිස්සයි විස්ස ශ්‍රේණිගත කිරීම් ලැයිස්තුවේ 08 වැනි ස්ථානයදක්වාද පහළට වැටීමට ශී‍්‍ර ලංකා කණ්ඩායමට සිදුව තිබේ.\n\nශී‍්‍ර ලංකාව අවසන් වරට සහභාගි වූ විස්සයි විස්ස තරග6ක් එක දිගටම ඇප නැති වෙන්නට පරාජයට පත්විය. බටහිරඉන්දීය කොදෙව්වන් හමුවේ විස්සයි විස්ස තරග 3ම පරාජයටපත්වූ ශී‍්‍ර ලංකාව එංගලන්තය හමුවේද තරග 3ම පරාජයටපත්විය. අවසන් එක්දින තරග 7කින් ශී‍්‍ර ලංකාව ජය ගැනීමටසමත්ව ඇත්තේ එක් තරගයක් පමණි. විස්සයි විස්ස ලෝකකුසලාන තරගාවලියක් අත ළඟටම පැමිණ තිබියදී ශී‍්‍ර ලංකාතේරීම් කමිටුව සමග ශී‍්‍ර ලංකා කි‍්‍රකට් ආයතනය තවමත්නිවැරදි කණ්ඩායමක් ස්ථාපිත කිරීමේ පරීක්ෂණ සිදුකරමින්සිටී. ප‍්‍රමෝද්‍ය වික‍්‍රමසිංහ ඇතුළු නවක තේරීම් කමිටුව විසින්ඇන්ජලෝ මැතිව්ස්, දිනේෂ් චන්දිමාල්, දිමුත් කරුණාරත්න,සුරංග ලක්මාල් සහ ලසිත් මාලිංග ඉවත් කර විස්සයි විස්සපිටියේදී ලකුණු 180-200ක් හඹා යා හැකි කණ්ඩායමක් නම්කළේය. එක්දින පිටියේ ලකුණු 280-300ක් හඹා යා හැකිකණ්ඩායමක් නම් කළේය. අහෝ දුකකි.. එවන් විස්සයි විස්සකණ්ඩායම අද එංගලන්තය ඉදිරියේ ලකුණු 150ක් තියා ලකුණු100ක් හෝ ගහන්නට බැරිව තටමනවා අප දැක්කේය. එවන්එක්දින කණ්ඩායම බංග්ලාදේශය ඉදිරියේ ලකුණු 250ක් හඹා යානොහැකිව තටමනවාද අපි දුටුවෙමි.\n\nපිතිකරුවෙකු ලෙස කෙතරම් අසාර්ථක වීද ශී‍්‍ර ලංකා කි‍්‍රකට්වලඅනාගතය යැයි කියමින් තේරීම් කමිටුවේ මෙන්ම පුහුණුකරුමිකී ආතර්ගේ තල්ලූවෙන් ශී‍්‍ර ලංකා කණ්ඩායමේ උපනායකයාලෙසින් පත්වූ කුසල් මෙන්ඩිස් මෙන්ම නිරෝෂන් දික්වැල්ලසහ ධනුෂ්ක ගුණතිලක අද වන විට ශී‍්‍ර ලංකාවේ අභිමානය අමුඅමුවේ කෙලෙසා හමාරය. එංගලන්තයට එරෙහිව පැවැති විස්සයිවිස්ස තරගාවලිය 3-0ක් ලෙස ලැබූ අන්ත පරාජයකින් අනතුරුවඑක්දින තරගාවලිය කෙසේ හෝ ජයග‍්‍රහණය කරන්න සැළසුම්සකස් කරනවා වෙනුවට අදාළ කී‍්‍රඩකයින් තිදෙනා එංගලන්තයේවීථි දිගේ බීමතින් ඉබාගාතේ ඇවිද යන විඞීයෝවක් සමාජගතවීමෙන් ශී‍්‍ර ලංකා කි‍්‍රකට්හි නිරුවත මුළු ලොවටම ප‍්‍රදර්ශනයවූවේය.\n\nකුසල් මෙන්ඩිස් දිගින් දිගටම අසාර්ථක වෙද්දී පසුගියකොදෙව් තරගාවලියේදී ඔහු කණ්ඩායමෙන් ඉවත් කර තැබීය.අනතුරුව පැවැති පළමු පෙළ තරග දෙකකදී ලකුණු වාර්තා කළායැයි කියමින් කණ්ඩායමේ උපනායක ධුරයත් ලබා දෙමින් නැවතකණ්ඩායමට කැඳවීය. ඔහු නිමා වූ විස්සයි විස්ස තරග තුනේදීමලකුණු 54ක් පමණක් වාර්තා කළේය. නිරෝෂන් දික්වැල්ලඅවසන් තරග දෙකේදීම ලකුණු 14ක් වාර්තා කළේය. ධනුෂ්කගුණතිලක අවසන් විස්සයි විස්ස තරග තුනදී ලකුණු 26ක් වාර්තාකර තිබේ.\n\nකෙසේ වෙතත් එංගලන්තයේදී ශී‍්‍ර ලංකා කී‍්‍රඩකයන්ගේනොමනා කි‍්‍රයා කලාපය වීඩියෝගත කළ පුද්ගලයාට පින්සිදුවන්නට කුසල් මෙන්ඩිස්ට කණ්ඩායමේ ස්ථානය අහිමිවීගියේය. එ් හේතුවෙන් නිමා වූ එංගලන්ත දෙවැනි එක්දිනතරගයේදී ධනංජය ද සිල්වාට පිතිකරණ ලැයිස්තුවේ ප‍්‍රමෝෂන්එක්ක ලැබුණේය. එම තරගයේදී මුළු ලකුණු 21කට ශී‍්‍ර ලංකාඉනිමේ කඩුලූ 4ක් බිඳ වැටී තිබියදී එංගලන්ත පන්දු යවන්නන්තුට්ටුවකට මායිම් නොකළ ඔහු පන්දු 91කදී ලකුණු 91ක් වාර්තාකරන්නේ හතරේ පහර 13ක් සමගිනි. නිමාවුණු විස්සයි විස්සඅවසන් තරගයේදී ශී‍්‍ර ලංකා පිතිකරුවෝ 11 දෙනකුම එල්ල කරතිබුණේ හතරේ පහර 4ක් පමණි.\n\nකි‍්‍රකට් පරිපාලනය කෙසේ වීද පිටිය මැදට ගොස් කී‍්‍රඩා කරන්නේ මේ රටේ මිලියන 22කින් තෝරා යැවූ හොඳම කි‍්‍රකට්කී‍්‍රඩකයින් 11 දෙනාය. ඔවුන් පිටිය මැදට ගොස් කරන්නේ කුමක්දැයිබලා සිටින්නේ මේ රටේ එම මිලියන විසි දෙකක කී‍්‍රඩා ලෝලීන්පමණක්ම නොවේ. ප‍්‍රතිවාදී රටේ පේ‍්‍රක්ෂකයෝද ඊට ඇතුළත්ය.අද වනවිට ශී‍්‍ර ලංකා කි‍්‍රකට් පේ‍්‍රක්ෂකයින් යනු ලෝකයේ අහිසංකමපේ‍්‍රක්ෂක පිරිසකි. ඔවුන්ට කි‍්‍රකට්වලින් සැනසීමට තරගාවලිජයග‍්‍රහණයක්ම අවශ්‍ය නැත. තරගාවලියක් අන්තෙටම පැරදී සිටියදීඅපේ රටේ පිතිකරුවෙකුගේශතකයකින්, පන්දු යවන්නෙකුගේ දක්ෂ කඩුලූ බිඳ දැමීමකින්නැතිනම් පිට පිටම ගසනා හයේ හතරේ පරකින් හෝ අපේරටේ කී‍්‍රඩා ලෝලීන් සිත සනසා ගැනීමට පුරුදු වී සිටිති. එහෙත්කනගාටුවට කරුණ නම් එවන් සැනසීමක් හෝ මේ රටේකි‍්‍රකට් ලෝලීන් වෙත ලබා දීමට වර්තමාන ශී‍්‍ර ලංකා කණ්ඩායමඅපොහොසත්වීමය.\n\nමේ රටේ කි‍්‍රකට්වලට තමාගේ ජීවිතයම කැප කළ රත්තරන්කී‍්‍රඩකයින් පිරිසක් අපේ ඉතිහාසයේ සිටිති. මේ රටේ කි‍්‍රකට්ගොඩ ගැනීමට නම් ලොකු ලොකු දේවල් කිරීමට අවශ්‍ය නැත.ජාත්‍යන්තර තරග 10ක් වත් කී‍්‍රඩා කර නැති පරිපාලකයින් අයින් කරඑ් කි‍්‍රකට් විරුවන්ට මේ කි‍්‍රකට් එක භාර දීමය. උදාහරණයක් විදිහටමේ දිනවල රසල් ආර්නල්ඞ්ගේ පෞද්ගලික යූ ටියුබ් චැනලයක්හරහා සනත් ජයසූරිය, ටී. එම්. ඩිල්ශාන්, නුවන් කුලසේකර, ලසිත්මාලිංග, උපුල් තරංග වැනි ජ්‍යෙෂ්ඨයෝ අදහස් දක්වමින් සිටිති. මේරටේ කි‍්‍රකට් ගොඩදානවා නම් එ් උපදෙස් ටිකද ප‍්‍රමාණවත්ය. එහෙත්මේ රටේ කි‍්‍රකට් පරිපාලනය වැඩ කරන්නේ අඳුරේ අතපත ගාමින්ය.ඔවුන්ට ජ්‍යෙෂ්ඨ කී‍්‍රඩකයින්ගේ උපදෙස් ගැනීම මදිකමකි. සුද්දෙක්පමණක් දෙන ඕනෑම උපදෙසක් හිස් මුදුනින් පිළිගන්නා කි‍්‍රකට්පාලකයින් මහේලට මේ රටේ පුහුණුකාර ධුරයක් දීමට කැමති නැත.රංගන හේරත් බංග්ලාදේශයට ගියේද මේ හේතුව නිසාය.කසුන් රණවීර",
       "URL": "https://divaina.lk/%e0%b6%b4%e0%b6%bb%e0%b7%8f%e0%b6%a2%e0%b6%ba%e0%b7%9a-%e0%b6%bd%e0%b7%9d%e0%b6%9a-%e0%b7%80%e0%b7%8f%e0%b6%bb%e0%b7%8a%e0%b6%ad%e0%b7%8f%e0%b7%80-%e0%b6%bd%e0%b6%82%e0%b6%9a%e0%b7%8f%e0%b7%80/",
       "Category": "sports",
       "Parent URL": "https://divaina.lk/category/sports//page/370/"
}