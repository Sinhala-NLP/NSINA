{
       "Source": "divaina",
       "Timestamp": "June 4, 2022",
       "Headline": "ආර්ජන්ටිනාව යළි ශූරයන් වෙයි",
       "News Content": "මාස 12 ක කාලයක් ඇතුළත ආර්ජන්ටිනාවට දෙවැනි ජාත්‍යන්තර පාපන්දු ශූරතාවයත් හිමිකර දෙමින් පෙරේදා (02 වෙනිදා ) ඉතාලිය සමඟ පැවැති තරගයෙන් ගෝල 3-0ක ජයග්‍රහණයක් හිමිකර ගැනීමට ආර්ජන්ටිනා කණ්ඩායම සමත් වූයේය. දකුණු ඇමෙරිකානු කලාපයේ ශූරයන් ලෙස ආජන්ටිනාවත් යුරෝපා කලාපයේ ශූරයන් ලෙස ඉතාලියත් අතර පැවති එම තරගයේ ලද ජයග්‍රහණය ශූරයන්ගෙත් ශූරයා ජයග්‍රහණයක් විය.\n\nමෙවැනි තරගයක් පැවති තෙවන අවස්ථාව මෙය වන අතර මීට පෙර පැවැති එම තරගවල ජයග්‍රහණ සඳහා හිමිකම් කීමට ප්‍රංශය සහ ආර්ජන්ටිනාව සමත්වී තිබුණි.\n\nලන්ඩන් නුවර වෙම්බ්ලි ක්‍රීඩාංගණයේ දී මෙම තරගය පැවැත්විණි.",
       "URL": "https://divaina.lk/%e0%b6%86%e0%b6%bb%e0%b7%8a%e0%b6%a2%e0%b6%b1%e0%b7%8a%e0%b6%a7%e0%b7%92%e0%b6%b1%e0%b7%8f%e0%b7%80-%e0%b6%ba%e0%b7%85%e0%b7%92-%e0%b7%81%e0%b7%96%e0%b6%bb%e0%b6%ba%e0%b6%b1%e0%b7%8a-%e0%b7%80/",
       "Category": "sports",
       "Parent URL": "https://divaina.lk/category/sports//page/213/"
}