{
       "Source": "divaina",
       "Timestamp": "September 11, 2023",
       "Headline": "රග්බි ලෝක කුසලානය පෙරළිකාර ජයකින් ඇරැඹේ",
       "News Content": "රග්බි ලෝක කුසලාන තරගාවලියේ ඊයේ සවස වනවිට අවසන්ව තිබූ තරගවලින් ජයග්‍රහණය කිරීමට අයර්ලන්තය, ඉතාලිය, ඔස්ටේ්‍රලියාව, එංගලන්තය සහ ප්‍රංශය සමත්ව තිබුණි.\n\nඑහිදී අයර්ලන්තය රුමේනියාවට එරෙහිව 82-8 ක දැවැන්ත ජයක් ලැබීය.\n\nඉතාලිය නැමීබියාව පරාජය කරමින් 52-8 ක ජයක් ද ඔස්ටේ්‍රලියාව ජෝර්ජියාව පරාජය කරමින් 35-15 ක ජයක් ලබා ගත්තේය.\n\nඑංගලන්තය ආජන්ටිනාව සමග පැවති තරගය 27-10 ක් ලෙස ජයගත් අතර තරගාවලියේ ආරම්භය පෙරළිකාර ජයකින් සැමරීමට සත්කාරක ප්‍රංශය සමත් වූයේය.\n\nඑහිදී ප්‍රංශය හමුවේ නවසීලන්තය පරාජයට පත්වූ අතර එම පරාජය නවසීලන්ත කණ්ඩායමක් ලෝක කුසලාන තරගාවලියේ කාණ්ඩ තරග වටයකදී පරාජයට පත්වූ පළමු අවස්ථාව වේ.",
       "URL": "https://divaina.lk/%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1%e0%b6%ba-%e0%b6%b4%e0%b7%99%e0%b6%bb%e0%b7%85%e0%b7%92%e0%b6%9a/",
       "Category": "sports",
       "Parent URL": "https://divaina.lk/category/sports//page/13/"
}