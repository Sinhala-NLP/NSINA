{
       "Source": "divaina",
       "Timestamp": "July 20, 2023",
       "Headline": "දැල්පන්දු ශූරතාවය බස්නාහිරට – මධ්‍යම හොකී ආධිපත්‍යය පතුරවයි",
       "News Content": "පොලොන්නරු ජාතික ක්‍රීඩා සංකීර්ණ ගෘහස්ථ ක්‍රීඩාගාරයේ දී පවත්වන ලද 47 වැනි ජාතික මහා ක්‍රීඩා උළෙලේ නෙට්බෝල් ශූරතාව තහවුරු කර ගැනීමට බස්නාහිර පළාත නියෝජනය කළ ක්‍රීඩිකාවෝ සමත් වූහ.\n\nඑකී රිදී පදක්කම මධ්‍යම පළාත හිමි කර ගන්නා අතර වාරයේදී ලෝකඩ පදක්කමෙන් සෑහීමට පත් වන්නට දකුණු පළාත ට සිදු විය.\n\nදිවයිනේ පළාත් සියල්ලම සහභාගී වූ මෙවර තරගාවලියේ දක්ෂතම ක්‍රීඩිකාව ලෙස බස්නාහිර පළාත නියෝජනය කළ සචිනි හිරුණිකා රුද්‍රිගු සම්මාන ලැබුවාය.\n\nබස්නාහිර සහ මධ්‍යම අතර පැවති තීරණාත්මක අවසන් තරගයේ දී ලකුණු 49 – 29 ක් ලෙස පහසු ජයග්‍රහණයක මිහිර අත් විඳීමට බස්නාහිරට හැකි විය.\n\nමේ අතර ජාතික මහා ක්‍රීඩා උළෙලෙහි පිරිමි සහ කාන්තා හොකී රන් පදක්කම් දිනා ගැනීමට මධ්‍යම පළාත සමත් විය. මෙවර තරගාවලියේ දක්ෂතම ක්‍රීඩකයා ලෙස ධම්මික රණසිංහ (මධ්‍යම) සම්මාන ලැබූ අතර දක්ෂතම ක්‍රීඩිකාව ලෙස කේ. එල්. එස්. කුමාරී (මධ්‍යම) තිළිණ ලැබුවාය.\n\nතරගාවලියේ පිරිමි රිදී පදක්කම සහ කාන්තා ලෝකඩ පදක්කම තහවුරු කර\n\nගැනීමට බස්නාහිර පළාත නියෝජනය කළ ක්‍රීඩක ක්‍රීඩිකාවෝ සමත් වූහ.\n\nපිරිමි රිදී පදක්කම දකුණු පළාත දිනා ගන්නා අතර වාරයේ දී වයඹ පළාත ට කාන්තා ලෝකඩ පදක්කම හිමි විය.අනුරුද්ධ හේරත් බණ්ඩාර",
       "URL": "https://divaina.lk/%e0%b6%af%e0%b7%90%e0%b6%bd%e0%b7%8a%e0%b6%b4%e0%b6%b1%e0%b7%8a%e0%b6%af%e0%b7%94-%e0%b7%81%e0%b7%96%e0%b6%bb%e0%b6%ad%e0%b7%8f%e0%b7%80%e0%b6%ba-%e0%b6%b6%e0%b7%83%e0%b7%8a%e0%b6%b1%e0%b7%8f%e0%b7%84/",
       "Category": "sports",
       "Parent URL": "https://divaina.lk/category/sports//page/39/"
}