{
       "Source": "divaina",
       "Timestamp": "May 15, 2023",
       "Headline": "අන්තර් දිස්ත්‍රික් වයස අවුරුදු 23න් පහළ කාන්තා ක්‍රිකට් තරගාවලිය – දකුණේ කිරුළ ගාල්ලට",
       "News Content": "ශ්‍රී ලංකා ක්‍රිකට් ආයතනය විසින් සංවිධානය කරනු ලබන අන්තර් දිස්ත්‍රික් වයස අවුරුදු 23න් පහළ කාන්තා ක්‍රිකට් තරගාවලියේ දකුණු පළාත් ලීග් ශූරතාවය දිනාගන්නට ගාල්ල කණ්ඩායම සමත් වූයේය.\n\nගාල්ල කණ්ඩායම මූලික වටයේ ඔවුන් සහභාගි වූ කිසිදු තරගයක් පරාජයට පත්වූයේ නැත.\n\nගාල්ල, මාතර, රත්නපුර, මොනරාගල, බදුල්ල සහ හම්බන්තොට යන කණ්ඩායම් 6ක් දකුණු පළාත් තරගාවලිය යටතේ තරග වැදුණි.\n\nමේ තරගාවලිය තුළ උතුරු මැද, උතුර, දකුණ (ඌව + නැගෙනහිර), මධ්‍යම සහ බස්නාහිර යන පළාත් 5ක් මූලික වශයෙන් කේන්ද්‍ර කර ගනිමින් උප තරගාවලි 5ක් පැවැත්වෙයි.\n\nඊට අමතරව පසු ගිය දින දෙකේ පැවැත්වුණු අනෙක් පළාත් තරගවලදී මහනුවර, පොළොන්නරුව, මඩකලපුව කොළඹ දකුණ සහ අනුරාධපුර යන කණ්ඩායම් ජයග්‍රහණ ලබා ගත්තේය.\n\nගාල්ල සහ මාතර,\n\nමාතර – 60/9 (20): ලක්ෂා අභිමානි 3/14\n\nගාල්ල – 61/5 (16.2): සුමුදු නිසංසලා 18, දේවින්දි රසාංජනා 3/25\n\nගාල්ලට කඩුලු 5ක ජයක්\n\nමහනුවර සහ ත්‍රිකුණාමලය,\n\nමහනුවර – 130/2 (20): සංසලා වනිගසේකර 72, තරුෂි තත්සරණි 26,\n\nත්‍රිකුණාමලය – 48 (14.1): නිමේෂිකා සෙනෙවිරත්න 5/11, ශනිල්කා සත්‍යන්ගි 2/15\n\nමහනුවරට ලකුණු 82ක ජයක්\n\nකළුතර සහ කොළඹ දකුණ,\n\nකළුතර – 98/6 (18): රෂිනි පෙරේරා 31, ඉමල්ෂි යසාර 3/15\n\nකොළඹ දකුණ – 99/4 (16): ශිකාරි ද සිල්වා 35\n\nකොළඹ දකුණට කඩුලු 6ක ජයක්",
       "URL": "https://divaina.lk/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%8a-%e0%b6%af%e0%b7%92%e0%b7%83%e0%b7%8a%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%8a-%e0%b7%80%e0%b6%ba%e0%b7%83-%e0%b6%85/",
       "Category": "sports",
       "Parent URL": "https://divaina.lk/category/sports//page/72/"
}