{
       "Source": "divaina",
       "Timestamp": "December 19, 2022",
       "Headline": "ලීග් රග්බි තරගාවලියේ මහනුවර අපරාජිතයි",
       "News Content": "ශ්‍රී ලංකා රග්බි සම්මේලනය මෙහෙයවීමෙන් දැන් ක්‍රියාත්මක “නිපෝන් පේන්ට් අභියෝග කුසලාන” ප්‍රමුඛ පෙළ අන්තර් ක්‍රීඩා සමාජයීය ලීග් රග්බි පාපන්දු තරග මාලාවේ දෙවන සති අන්තයේදී ජයග්‍රහණ සටහන් කර ගැනීමට මහනුවර ක්‍රීඩා සමාජය, යුද හමුදාව, හැව්ලොක්ස් ක්‍රීඩා සමාජය සහ සී. එච්. එන්ඩ් එෆ්. සී. ක්‍රීඩා සමාජය සමත් විය.\n\nඒ අනුව මෙවර තරගාවලියේ අපරාජිත කණ්ඩායම බවට පත් වන්නට මහනුවර ක්‍රීඩා සමාජයට හැකි විය.\n\nපසු ගිය සතියේ ජයග්‍රහණය කළ සී.ආර්.ඈන්ඩ් එෆ්.සී පිලට එරෙහිව ලකුණු 02 ක තියුණු ජයග්‍රහණයක් හිමි කර ගනිමින් තම අපරාජිත බව ආරක්ෂා කර ගැනීමට මහනුවර කණ්ඩායම සමත් විය.\n\nඑමෙන්ම, මෙවර තරගාවලියට එක් වෙමින් පළමු ජයග්‍රහණය තම කණ්ඩායම ඉදිරියේ සටහන් කර ගැනීමට යුද හමුදාව, සී.එච්. ඇන්ඩ් එෆ්.සී සහ හැව්ලොක්ස් සමාජය සමත් විය. මෙම සති අන්තයේ තරග අතරේ තියුණුම ජයග්‍රහණය සටහන් කර ගැනීමට හැව්ලොක්ස් ක්‍රීඩා සමාජය සමත්වූයේ ප්‍රතිවාදී ගුවන් හමුදා පිල එක් ලකුණකින් පරාජය කරමිනි. එහි අවසන් ලකුණු තත්ත්වය කියවුණේ 36 – 35 ක් ලෙස වීම කැපී පෙනුණි.\n\nපසුගිය වර ලීග් ශූරයන් වන ප්‍රබල මහනුවර ක්‍රීඩා සමාජයට එරෙහිව තියුණු තරගයක නිරත වූ සී.ආර්. ඇන්ඩ් එෆ්.සී. පිල ලකුණු 13 – 11 ක් ලෙස පරාජයට පත් වූ අතර පොලිසියට එරෙහිව ලකුණු 02 ක ජයග්‍රහණයක් සටන් කර ගැනීමට යුද හමුදාවට හැකි විය.\n\nනාවික හමුදාව සී.එච්. ඇන්ඩ් එෆ්.සී. පිලට එරෙහිව ලකුණු 34 – 20 ක් වශයෙන් ජයග්‍රහණය කළේය.\n\nමහනුවර 13 සී. ආර්. ඈන්ඩ් එෆ්.සී 11\n\nයුද හමුදාව 25 පොලිසිය 23\n\nසී.එච්. ඇන්ඩ් එෆ්.සී. 34 නාවික හමුදාව 20\n\nහැව්ලොක්ස් 36 ගුවන් හමුදාව 35අනුරුද්ධ හේරත් බණ්ඩාර",
       "URL": "https://divaina.lk/%e0%b6%bd%e0%b7%93%e0%b6%9c%e0%b7%8a-%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd%e0%b7%92%e0%b6%ba%e0%b7%9a-%e0%b6%b8%e0%b7%84%e0%b6%b1/",
       "Category": "sports",
       "Parent URL": "https://divaina.lk/category/sports//page/130/"
}