{
       "Source": "divaina",
       "Timestamp": "May 4, 2023",
       "Headline": "16න් පහළ “ඒ” කාණ්ඩයේ පැසිපන්දු ශූරතාවය කොළඹ ශාන්ත ජෝශප් විදුහලට",
       "News Content": "ශ්‍රී ලංකා පාසල් පැසිපන්දු සම්මේලනයේ මෙහෙයවීමෙන් හා රාජගිරිය ගේට්වේ පාසලේ අනුග්‍රහය ඇතිව සංවිධානය කළ වයස අවුරුදු 16න් පහළ “ඒ” කාණ්ඩයේ පාසල් පැසිපන්දු තරගාවලියේ අවසාන මහා තරගයෙන් ගේට්වේ පාසල ලකුණු 84 – 66 කින් පරාජය කරමින් කොළඹ ශාන්ත ජෝශප් විදුහල ශූරතාවය හිමිකර ගැනීමට සමත් වූයේය.\n\nරාජගිරිය ගේට්වේ පාසල් පැසි පන්දු පිටියේදී පෙරේදා (29 වන දින) අවසාන මහා තරගය පැවැත්වුණු අතර, එහිදී තරගාවලියේ වටිනාතම ක්‍රීඩකයා ලෙස ඩැරන් බර්නාඩ් ( සාන්ත ජෝශප්), දක්ෂතම ආක්‍රමණශීලී ක්‍රීඩකයා ලෙස බිලාල් සෆ්රාස් (ගේට්වේ) හා දක්ෂතම ආරක්ෂාකාරී ක්‍රීඩකයා ලෙස ඒරන් ජෙරල්ඩ් (සාන්ත ජෝශප්) යන ක්‍රීඩකයන් පදක්කම් කුසලාන හා සහතික පත් හිමිකර ගත්හ.\n\nජයග්‍රාහී සාන්ත ජෝශප් විදුහලේ සම පුහුණුකරුවන් ලෙස රන්දිම සූරියාරච්චි, ෂේන් ඩැනියෙල් සහ කණ්ඩායම් භාර ආචාර්යවරයා ලෙස හේමාල් ප්‍රනාන්දු යන මහත්වරු කටයුතු කරති.හැඳල – ජේ . ස්ටැනිස්ලස් පයස්",
       "URL": "https://divaina.lk/16%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%92-%e0%b6%9a%e0%b7%8f%e0%b6%ab%e0%b7%8a%e0%b6%a9%e0%b6%ba%e0%b7%9a-%e0%b6%b4%e0%b7%90%e0%b7%83%e0%b7%92%e0%b6%b4%e0%b6%b1/",
       "Category": "sports",
       "Parent URL": "https://divaina.lk/category/sports//page/77/"
}