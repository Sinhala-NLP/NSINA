{
       "Source": "divaina",
       "Timestamp": "June 28, 2023",
       "Headline": "ලෝක යොවුන් දුනු ශිල්ප ශූරතාවලියට තිසල් සහ ලකිඳු",
       "News Content": "ලබන මස 01 වැනිදා සිට 9 වැනිදා දක්වා අයර්ලන්තයේ – ලිමරික් නගරයේ පැවැත්වෙන ලෝක දුනු විදීමේ යොවුන් ශූරතාවලියට සහභාගී වීමට ශ්‍රී ලංකාවෙන් යොවුන් දුනුවායෝ දෙදෙනෙක් සමත් වූහ.\n\nවයස අවුරුදු 18 සහ 21 න් පහළ වයස් කාණ්ඩ යටතේ ඔවුහු තේරී පත් වූහ.\n\nආනන්ද විද්‍යාලයේ තිසල් දින්සර වයස අවුරුදු 21 න් පහළ තරගාවලිය නියෝජනය කරන අතර අවුරුදු 18න් පහළ බාලක අංශය නියෝජනය කරමින් ගල්කිස්ස සාන්ත තෝමස් විද්‍යාලයේ ලකිඳු ගුණරත්න ඒ සඳහා සහභාගි වෙති.\n\nගල්කිස්ස සාන්ත තෝමස් විද්‍යාලයේ 9 වැනි ශ්‍රේණියේ ලකිඳු ඉගෙනුම ලබන අතර තිසල් ආනන්ද විද්‍යාලයේ උසස් පෙළ අංශයේ ඉගෙනුම ලබයි.",
       "URL": "https://divaina.lk/%e0%b6%bd%e0%b7%9d%e0%b6%9a-%e0%b6%ba%e0%b7%9c%e0%b7%80%e0%b7%94%e0%b6%b1%e0%b7%8a-%e0%b6%af%e0%b7%94%e0%b6%b1%e0%b7%94-%e0%b7%81%e0%b7%92%e0%b6%bd%e0%b7%8a%e0%b6%b4-%e0%b7%81%e0%b7%96%e0%b6%bb/",
       "Category": "sports",
       "Parent URL": "https://divaina.lk/category/sports//page/51/"
}