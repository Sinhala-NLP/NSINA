{
       "Source": "divaina",
       "Timestamp": "July 18, 2023",
       "Headline": "දිනේෂ් ප්‍රියන්තගෙන් ලෝකඩ පදක්කමක්",
       "News Content": "2020 ඔලිම්පික් උළෙලේ හෙල්ල විසි කිරීමේ රන් පදක්කම්ලාභී දිනේෂ් ප්‍රියන්ත ඊයේ (17 වැනිදා) පැවැති ලෝක පැරා මලල ක්‍රීඩා ශූරතාවයේ හෙල්ල විසි කිරීමේ ඉසව්වෙන් ලෝකඩ පදක්කමක් දිනා ගැනීමට සමත් වූයේය.\n\nඑෆ් 46 කාණ්ඩයේ හෙල්ල විසි කිරීමේ ඉසව්ව සඳහා සහභාගි වූ දිනේෂ් එම තරගයේ දී මීටර් 65.38ක දස්කමක් කරමින් එම පදක්කමට හිමිකම් කීය.\n\nමෙම පදක්කම දිනේෂ් ලෝක මලල ක්‍රීඩා ශූරතාවයදී දිනා ගත් තෙවැනි පදක්කම වූ අතර මීට පෙර 2017 සහ 2019 තරගාවලිවල රිදී පදක්කම් දිනා ගැනීමට දිනේෂ් සමත්ව සිටියේය.\n\nමෙම තරගයේ පළමු සහ දෙවැනි ස්ථාන ඉන්දීය ක්‍රීඩකයන් දෙදෙනකු විසින් දිනා ගන්නා ලද අතර ඔවුහු පිළිවෙළින් මීටර් 65.41 ක් සහ මීටර් 65.38 ක දක්ෂතාවක් ප්‍රදර්ශනය කළහ.\n\nඑෆ් 46 කාණ්ඩයේ ලෝක වාර්තාවට 2020 ඔලිම්පික් උළෙලේ දී හිමිකම් කියූ දිනේෂ් එම කාණ්ඩයේ හෙල්ල විසි කිරීමේදී එවර මීටර් 67.79 ක දක්ෂතාවක් ලෝකය හමුවේ දැක්වීය.",
       "URL": "https://divaina.lk/%e0%b6%af%e0%b7%92%e0%b6%b1%e0%b7%9a%e0%b7%82%e0%b7%8a-%e0%b6%b4%e0%b7%8a%e0%b6%bb%e0%b7%92%e0%b6%ba%e0%b6%b1%e0%b7%8a%e0%b6%ad%e0%b6%9c%e0%b7%99%e0%b6%b1%e0%b7%8a-%e0%b6%bd%e0%b7%9d%e0%b6%9a/",
       "Category": "sports",
       "Parent URL": "https://divaina.lk/category/sports//page/40/"
}