{
       "Source": "divaina",
       "Timestamp": "October 9, 2023",
       "Headline": "ශ්‍රේණිය උසස් ඉන්දියාවට ශූරතාවය",
       "News Content": "19 වැනි ආසියානු ක්‍රීඩා උළෙලේ පන්දුවාර 20යි 20 පිරිමි ක්‍රිකට් තරගාවලියේ රන් පදක්කම දිනා ගැනීමට ඉන්දියාව සමත් වූයේය.\n\nරන් පදක්කම සඳහා වූ අවසන් තරගය ඉන්දියාව හා ඇෆ්ගනිස්තානය අතර පැවැති අතර එම තරගය වර්ෂාව හේතුවෙන් ප්‍රතිපලයකින් තොරව නිමා වුවද ඇෆ්ගනිස්තානයට වඩා ඉන්දියාව ශ්‍රේණිගත කිරීම්හි ඉදිරියෙන් පසු වීම පදනම් කර ගනිමින් රන් පදක්කම ඉන්දියාවට හිමි විය.\n\nඅවසන් තරගයේ පළමුව පන්දුවට පහරදුන් ඇෆ්ගනිස්තාන කණ්ඩායම පන්දුවාර 18.2 ක් අවසානයේ කඩුලු 5ක් දැවී ලකුණු 112 ක් ලබා සිටියදී තරගයට වර්ෂාවෙන් බලපෑම් එල්ල වූ අතර, අනතුරුව තරගය යළි ආරම්භ කිරීමට නොහැකි විය.\n\nතරගාවලියේ රිදී පදක්කම ඇෆ්ගනිස්තානයට හිමි වූ අතර, ලෝකඩ පදක්කම බංග්ලාදේශය දිනා ගත්තේය.\n\nපසුගිය වතාවේ ශූරයන් වූ ශ්‍රී ලංකාව පළමු අර්ධ අවසන් පූර්ව තරගයේ දී ම පරාජයට පත්වී තරගාවලියෙන් ඉවතට යෑමට සිදුවිය.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%9a%e0%b6%ab%e0%b7%92%e0%b6%ba-%e0%b6%8b%e0%b7%83%e0%b7%83%e0%b7%8a-%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b6%a7/",
       "Category": "sports",
       "Parent URL": "https://divaina.lk/category/sports//page/1/"
}