{
       "Source": "divaina",
       "Timestamp": "December 24, 2022",
       "Headline": "කාන්තා වෙරළ වොලිබෝල් කණ්ඩායම බංග්ලාදේශයට",
       "News Content": "අනිද්දා (26 වැනිදා) සිට ලබන 31 වැනිදා දක්වා බංග්ලාදේශයේ දී පැවැත්වීමට නියමිත සීඒවීඒ වෙරළ වොලිබෝල් තරගාවලිය සඳහා සහභාගි වන ශ්‍රී ලංකා කාන්තා කණ්ඩායම හෙට (25 වැනිදා) දිවයිනෙන් පිටත් වීමට නියමිතය.\n\nතරගාවලිය නියෝජනය කරන එම කණ්ඩායම සඳහා දීපිකා බණ්ඩාර සහ චතුරිකා මධුෂානි ඇතුළත් වන අතර කණ්ඩායමේ නායකත්වය චතුරිකා මධුෂානි විසින් දරනු ලබයි.\n\nඑම කණ්ඩායමේ පුහුණුකරු ලෙස කටයුතු කරන්නේ තක්ෂිලා ගුණසිංහ මෙනවියයි.\n\nතරගාවලියට සහභාගි වන ශ්‍රී ලංකා කණ්ඩායම: චතුරිකා මධුෂානි (නායිකා – ශ්‍රී ලංකා යුද හමුදාව), දීපිකා බණ්ඩාර (ශ්‍රී ලංකා යුද හමුදාව), තක්ෂිලා ගුණසිංහ (පුහුණුකරු- ශ්‍රී ලංකා වරාය අධිකාරිය), සාගරී ගුණසිංහ (කණ්ඩායම් විනිසුරු)\n\nශ්‍රී ලංකා වොලිබෝල් සම්මේලනයේ සභාපති කංචන ජයරත්න සහ ලේකම් ඒ. එස්. නාලක මහතා ද ඡායාරූපයේ වෙයි.",
       "URL": "https://divaina.lk/%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b7%80%e0%b7%99%e0%b6%bb%e0%b7%85-%e0%b7%80%e0%b7%9c%e0%b6%bd%e0%b7%92%e0%b6%b6%e0%b7%9d%e0%b6%bd%e0%b7%8a-%e0%b6%9a%e0%b6%ab%e0%b7%8a/",
       "Category": "sports",
       "Parent URL": "https://divaina.lk/category/sports//page/128/"
}