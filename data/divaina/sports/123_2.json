{
       "Source": "divaina",
       "Timestamp": "January 6, 2023",
       "Headline": "ආසියානු ශූරයන් දෙවන කාණ්ඩයෙන් තරග බිමට",
       "News Content": "එළඹෙන ආසියානු කුසලාන ක්‍රිකට් තරගාවලියේදී ශ්‍රී ලංකාවේ පළමු වටයේ ප්‍රතිවාදීන් ලෙස ඇෆ්ගනිස්ථානය සහ බංග්ලාදේශය තරගාවලියට එකතු වන බව ආසියානු ක්‍රිකට් ආයතනය විසින් නිකුත් කරන ලද නිවේදනයක සඳහන් වෙයි.\n\nඊට අනුව ශ්‍රී ලංකාව, බංගලාදේශය සහ ඇෆ්ගනිස්ථානය දෙවන කාණ්ඩයේ තරගාවලියට සහභාගි වේ. ලබන සැප්තැම්බර් මාසයේදී තරගාවලිය පැවැත්වීමට නියමිත අතර ආසියානු ක්‍රිකට් ශූරයෝ ලෙස ශ්‍රී ලංකාව තරගාවලියට එක් වෙයි.\n\nතරගාවලියේ සත්කාරකත්වය පසුගිය වර අනුශූරතාව හිමිකර ගත් පකිස්ථානයට හිමිව ඇති අතර ඉන්දියාව ද ඇතුළත් එම කාණ්ඩය දෙවැනි කාණ්ඩය ලෙස දක්වා ඇත. එම කාණ්ඩයේ අනෙක් කණ්ඩායම සුදුසුකම් ලැබීමේ තරගාවලියෙන් තේරී පත්වන කණ්ඩායම වේ.\n\nතරගාවලියේ පළමු වටයේදී එක් එක් කාණ්ඩයේ පෙරමුණ ගන්නා කණ්ඩායම් දෙක සුපිරි 4 දෙනාගේ වටයට සුදුසුකම් ලබා ගනී.\n\nතරගාවලියට අවසාන මහා තරගයද ඇතුළුව තරග 13 ක් ඇතුළත් වේ.\n\nකුෂාන් සුබසිංහ",
       "URL": "https://divaina.lk/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%81%e0%b7%96%e0%b6%bb%e0%b6%ba%e0%b6%b1%e0%b7%8a-%e0%b6%af%e0%b7%99%e0%b7%80%e0%b6%b1-%e0%b6%9a%e0%b7%8f%e0%b6%ab%e0%b7%8a/",
       "Category": "sports",
       "Parent URL": "https://divaina.lk/category/sports//page/123/"
}