{
       "Source": "divaina",
       "Timestamp": "September 8, 2022",
       "Headline": "ලංකාවේ ලියාපදිංචි ප්‍රථම සිංහල පුවත්පත “ලක්මිණි පහන”ට වසර 160යි",
       "News Content": "\n\nලංකාවේ ප්‍රථම වරට රජයේ ලියාපදිංචි කළ පුවත්පත වන “ලක්මිණි පහන” පුවත්පතඅරඹා වසර 160ක් සම්පූර්ණවීම මෙම මස 11 වැනිදාට යෙදේ.\n\nගාල්ලේ ගුණතිලක අතපත්තු සල්පිටි කෝරළයේ මුදලිතුමන්ගේ මූලිකත්වයෙන් හාරත්මලානේ පරම ධම්ම චෛත්‍යාරාමාධිපති අතිපූජ්‍ය වලානේ ශ්‍රී සිද්ධාර්ථ මාහිමිපාණන් වහන්සේගේ උපදේශකත්වයෙන් ඇරඹි මෙම පුවත්පතේ කර්තෘ පදවිය දරාඇත්තේ එකල අප රටේ සිටි ප්‍රසිද්ධ උගතෙකු වූ කොග්ගල පඬිතුමා විසිනි.\n\nපිටු හතරකින් යුත් මෙම පුවත්පතේ මිල සඳහන් කර ඇත්තේ එකල භාවිත මිල ගණන්අනුව පනමකට ය. කොළඹ පදිංචිකරුවෙකු වු ජයසූරිය ආරච්චිගේ හෙන්ද්‍රික්පෙරේරා මහතා මෙහි ප්‍රකාශකයා වූ අතර මුද්‍රණය කර ඇත්තේ කොළඹ වුල්පෙන්දල්වීදියේ අංක 77 දරණ ස්ථානයේ පවත්වාගෙන ගිය මුද්‍රණාලයකය.\n\nපසු කලෙක මෙම පුවත්පත කුමාරතුංග මුනිදාස මහතාගේ සංස්කාරකත්වයෙන් වසරගණනාවක් පවත්වාගෙන ගොස් ඇත. පසුගිය වසර කිහිපය තුළ “ලක්මිණි පහන” පුවත්පතමාතර දික්වැල්ලේ වැවුරුකන්නල මහා විහාරස්ථානයේ වැඩ විසූ එහි විහාරාධිපතිඅමරපුර සිරි සද්ධම්මවංශ මහා නිකායේ අනුනායක පූජ්‍යපාද ආචාර්ය දික්වැල්ලේතිස්ස මා හිමිපාණන් වහන්සේ පසුගියදා අපවත් වන තෙක් සිය සංස්කාරකත්වයෙන්පවත්වාගෙන ගියහ.",
       "URL": "https://divaina.lk/%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%9a-%e0%b6%bd%e0%b7%92%e0%b6%ba%e0%b7%8f%e0%b6%b4%e0%b6%af%e0%b7%92%e0%b6%82%e0%b6%a0%e0%b7%92-%e0%b6%b4%e0%b7%8a%e0%b6%bb%e0%b6%ae%e0%b6%b8/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/557/"
}