{
       "Source": "divaina",
       "Timestamp": "March 10, 2023",
       "Headline": "රාගම කුඩම්මා අත්අඩංගුවට",
       "News Content": "සමාජ මාධ්‍ය ඔස්සේ සංසරණය වූ රාගම කුරුකුලාව ප්‍රදේශයේ කාන්තාවක් ගැහැනු ළමයෙකුට අමානුෂික ලෙස පහරදෙන අයුරු දැක්වෙන වීඩියෝවට අදාල කාන්තාව රාගම පොලිසිය විසින් අත්අඩංගුවට ගෙන ඇත.\n\nගැහැණු ළමයා රාගම රෝහලට ඇතුළත් කර ඇති අතර ඇය මේ වන විට පොලිස් ආරක්ෂාව යටතේ ප්‍රතිකාර ලබයි.\n\nපොලීසිය පැවසුවේ 17 හැවිරිදි වියේ පසුවන ළමයාගේ මව මියගොස් ඇති අතර කුඩම්මා විසින් ඇයට මෙලෙස පහර දෙන බවය.\n\nඅධිකරණ වෛද්‍ය නිලධාරියා වෙත ළමයා ඉදිරිපත් කර අධිකරණ නියෝගයක් ලබාගැනීමෙන් පසු පහරදෙන කාන්තාව සම්බන්ධයෙන් ඉදිරි ක්‍රියාමාර්ග ගන්නා බවත් පොලිසිය පැවසීය.",
       "URL": "https://divaina.lk/%e0%b6%bb%e0%b7%8f%e0%b6%9c%e0%b6%b8-%e0%b6%9a%e0%b7%94%e0%b6%a9%e0%b6%b8%e0%b7%8a%e0%b6%b8%e0%b7%8f-%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94%e0%b7%80%e0%b6%a7/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/311/"
}