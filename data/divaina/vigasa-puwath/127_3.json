{
       "Source": "divaina",
       "Timestamp": "July 19, 2023",
       "Headline": "සක්විති වරද පිළිගනී",
       "News Content": "මූල්‍ය ආයතනයක් පවත්වාගෙන ගොස් රුපියල් 164,185,000ක මුදලක් වංක ලෙස පරිහරණය කිරීමේ චෝදනාවට සක්විති රණසිංහ සහ ඔහුගේ බිරිඳ විසින් අද කොළඹ මහාධිකරණය හමුවේ වරද පිළිගත්තේය.\n\nනීතිපතිවරයා විසින් ඉදිරිපත් කර තිබූ සංශෝධිත චෝදනා පත්‍රය අද කොළඹ මහාධිකරණ විනිසුරු ආදිත්‍ය පටබැඳිගේ මහතා ඉදිරියේ කියවනු ලැබීය.\n\nඒ අනුව අදාළ චෝදනාවලට වරද පිළිගන්නා බව විත්තිකරුවන් අධිකරණයට දන්වා සිටියේය.\n\nඉන් අනතුරුව අදාළ මුදල් මාසිකව රුපියල් ලක්ෂ 50 බැගින් වූ වාරික විස්සකින් ගෙවීමටද විත්තිකරුවන් අධිකරණය හමුවේ එකඟ වුණි.\n\nඒ අනුව පළමු වාරිකය අද දිනයේ ගෙවන බවත් විත්තියේ නීතිඥවරු අධිකරණය හමුවේ ප්‍රකාශ කළේය.",
       "URL": "https://divaina.lk/%e0%b7%83%e0%b6%9a%e0%b7%8a%e0%b7%80%e0%b7%92%e0%b6%ad%e0%b7%92-%e0%b7%80%e0%b6%bb%e0%b6%af-%e0%b6%b4%e0%b7%92%e0%b7%85%e0%b7%92%e0%b6%9c%e0%b6%b1%e0%b7%93/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/127/"
}