{
       "Source": "divaina",
       "Timestamp": "August 12, 2022",
       "Headline": "22 වැනි සංශෝධනයට සජබෙන් කොක්කක්",
       "News Content": "ආණ්ඩුව විසින් ඉදිරිපත් කර ඇති ආණ්ඩු ක්‍රම ව්‍යවස්ථා සංශෝධනයේ 22 වැනි සංශෝධනයෙන් යෝජනා කර ඇති ව්‍යවස්ථාදායක සභාවට බාහිර සාමාජිකයන් පත් කිරීමේ බලය කතානායක වෙත පැවරීමට සමගි ජන බලවේගය විරුද්ධ බව එහි මහලේකම් පාර්ලිමේන්තු මන්ත්‍රී රංජිත් මද්දුම බණ්ඩාර මහතා පවසයි.\n\nඑම පත්කිරීමේ බලය මීට පෙර පැවතියේ අගමැතිවරයාට සහ විපක්ෂනායකවරයාට වුවුද එහි සාමාජික සංඛ්‍යාව 10 දක්වා වැඩි කර එම පත් කිරීමේ බලය කතානායක වෙත පැවරීමෙන් ව්‍යවස්ථාදායක සභාව තුළ ආණ්ඩුවේ බලය වර්ධනය කිරීමක් කර ඇතැයිද හෙතෙම සඳහන් කරයි.",
       "URL": "https://divaina.lk/22-%e0%b7%80%e0%b7%90%e0%b6%b1%e0%b7%92-%e0%b7%83%e0%b6%82%e0%b7%81%e0%b7%9d%e0%b6%b0%e0%b6%b1%e0%b6%ba%e0%b6%a7-%e0%b7%83%e0%b6%a2%e0%b6%b6%e0%b7%99%e0%b6%b1%e0%b7%8a-%e0%b6%9a%e0%b7%9c%e0%b6%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/615/"
}