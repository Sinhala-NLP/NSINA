{
       "Source": "divaina",
       "Timestamp": "September 6, 2022",
       "Headline": "වී අලෙවි මණ්ඩලයේ ප්‍රා . කළමණාකරුවෙක් අනිවාර්ය නිවාඩු යවයි",
       "News Content": "අරලගංවිල වී ගබඩාවේ සිද්ධිය සම්බන්ධව එම ගබඩාව භාරව කටයුතු කළ අම්පාර ප්‍රාදේශීය කළමනාකාරවරයා අනිවාර්ය නිවාඩු යවයි.අරලගංවිල වී ගබඩාවක 2015 දී මිලදී ගන්නා ලද වී තොගයක් සම්බන්ධව ඊයේ (05) සහ අද (06) මාධ්‍ය ඔස්සේ පුළුල් ප්‍රචාරයක් ලබාදී තිබුණි. මේ සම්බන්ධයෙන් වහාම විමර්ශනයක් කරන ලෙස කෘෂිකර්ම අමාත්‍ය මහින්ද අමරවීර මහතා වී අලෙවි මණ්ඩලයට උපදෙස් දෙනු ලැබීය . ඒ අනුව අද (06) දින වී අලෙවි මණ්ඩලයට අයත් එම ගබඩාව සම්බන්ධයෙන් වාර්තාවක් වී අලෙවි මණ්ඩලයේ සභාපති නීල් ද අල්විස් මහතා විසින් ලබාගන්නා ලදී. 2020 දී පැරණි වී තොග අලෙවි කරන ලෙස දැනුම් දී තිබුණත්, අරලගංවිල ගබඩාවෙන් වී කිලෝග්‍රෑම් 4000 ක් පමණ අබලි තත්ත්වයට පත්වීම සැලකිල්ලට ගනිමින්, අද සිට වී අලෙවි මණ්ඩලයේ අම්පාර ප්‍රාදේශීය කලමනාකාරවරයා අනිවාර්ය නිවාඩු යැවීමට වී අලෙවි මණ්ඩලයේ සභාපති විසින් කටයුතු කර ඇත.",
       "URL": "https://divaina.lk/%e0%b7%80%e0%b7%93-%e0%b6%85%e0%b6%bd%e0%b7%99%e0%b7%80%e0%b7%92-%e0%b6%b8%e0%b6%ab%e0%b7%8a%e0%b6%a9%e0%b6%bd%e0%b6%ba%e0%b7%9a-%e0%b6%b4%e0%b7%8a%e0%b6%bb%e0%b7%8f-%e0%b6%9a%e0%b7%85/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/561/"
}