{
       "Source": "divaina",
       "Timestamp": "June 5, 2023",
       "Headline": "උඩදියලුම මරණය සැකයිඃපෙම්වතා අල්ලයි",
       "News Content": "උඩදියලුම ප්‍රදේශයේ දී වනඅලි ප්‍රහාරයකින් තරුණියක් මියයාමේ සිද්ධිය සම්බන්ධයෙන් අත්අඩංගුවට ගත් තරුණියගේ පෙම්වතා රක්ෂිත බන්ධනාගාරගත කර ඇත.\n\nබණ්ඩාරවෙල මහෙස්ත්‍රාත් අධිකරණ වෙත ඉදිරිපත් කිරීමෙන් අනතුරුව සැකකරුව ලබන 08 වනදා දක්වා රක්ෂිත බන්ධනාගාර ගත කිරීමට නියෝග කර තිබේ.\n\nපසුගිය මැයි මස 11 වනදා පස්වරුවේ කොස්ලන්ද දියලුම දිය ඇල්ලේ උඩදියලුම ප්‍රදේශයට පැමිණි තරුණ යුවළක් රාත්‍රියේ එහි කඳවුරු බැඳ තිබුණි අතර පසුව එදින රාත්‍රියේ එම යුවළට එල්ලවූ වනඅලි ප්‍රහාරයකින් තරුණිය ජීවිතක්ෂයට පත්වූ බව ප්‍රකාශ විය.\n\nඑහිදී එම තරුණයා ද වල් අලි ප්‍රහාරයෙන් තුවාල ලැබා ප්‍රතිකාර සඳහා රෝහල් ගතකර තිබිණ.\n\nකෙසේ වෙතත් සිද්ධිය සම්බන්ධයෙන් පෙම්වතා පසුව ලබාදුන් ප්‍රකාශ එකිනෙකට පරස්පර වීම හේතුවෙන් කොස්ලන්ද පොලීසිය විසින් ඔහුව සැකපිට අත්අඩංගුවට ගෙන ඇත.",
       "URL": "https://divaina.lk/%e0%b6%8b%e0%b6%a9%e0%b6%af%e0%b7%92%e0%b6%ba%e0%b6%bd%e0%b7%94%e0%b6%b8-%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%92%e0%b6%ba%e0%b6%9c%e0%b7%9a-%e0%b6%b8%e0%b6%bb%e0%b6%ab%e0%b6%ba/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/188/"
}