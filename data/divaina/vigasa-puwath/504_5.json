{
       "Source": "divaina",
       "Timestamp": "October 5, 2022",
       "Headline": "බලය නොදුන්නොත් ඇමැතිධුරය අත්හරින්න ඩයනා ගමගේ සැරසේ",
       "News Content": "සංචාරක රාජ්‍ය ඇමැතිවරිය ලෙස තමාට සංචාරක ප්‍රවර්ධන කටයුතු සඳහා අවශ්‍ය විෂය පථය වෙන් කර ලබා නොදුන්නොත් තමා සිය රාජ්‍ය ඇමැති ධුරයෙන් ඉවත්වන බව ඩයනා ගමගේ මහත්මිය පවසයි.සංචාරක කර්මාන්ත නගාසිටුවීමට තමා තුළ සැලසුම් රැසක් ඇතැයිද ඒවා ක්‍රියාත්මක කිරීමට නම් ඊට අදාල බලතල බෙදා දීමක් කළ යුතු බව ද එසේ නොමැතිව මහජන මුදල් නාස්ති කිරීමට තමා සූදානම් නැතැයි ද ඇය සදහන් කරයි.සංචාරක රාජ්‍ය ඇමැති ලෙස තමා පත්වී ගතවූ සති තුනක පමණ කාලය තුළ සංචාරක ආකර්ෂණය ඇති ප්‍රදේශ කිහිපයක නිරීක්ෂණ චාරිකාවක නිරත වූ බවත් එම ප්‍රදේශ වල කිසිදු යටිතල පහසුකම් ඉදිව නැති බව එහිදී හදුනාගත බවත් ඇය පවසයි.",
       "URL": "https://divaina.lk/%e0%b6%b6%e0%b6%bd%e0%b6%ba-%e0%b6%b1%e0%b7%9c%e0%b6%af%e0%b7%94%e0%b6%b1%e0%b7%8a%e0%b6%b1%e0%b7%9c%e0%b6%ad%e0%b7%8a-%e0%b6%87%e0%b6%b8%e0%b7%90%e0%b6%ad%e0%b7%92%e0%b6%b0%e0%b7%94%e0%b6%bb%e0%b6%ba/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/504/"
}