{
       "Source": "divaina",
       "Timestamp": "September 28, 2022",
       "Headline": "ජනපති ජපන් අගමැති සහ අධිරාජ්‍යයා හමුවේ",
       "News Content": "ජනපති රනිල් වික්‍රමසිංහ මහතා අද ජපන් අගමැති සහ අධිරාජ්‍යයා හමු විය.ජනාධිපතිවරයා සහ ජපාන අග්‍රාමාත්‍ය ෆූමියෝ කිෂිඩා මහතා අතර හමුව පෙරවරුවේ ටෝකියෝ නුවර අකසාකා මාළිගාවේ දී පැවැත්විණි.මෙහිදී ජනාධිපති රනිල් වික්‍රමසිංහ මහතාව උණුසුම් ලෙස පිළිගත් ජපාන අග්‍රමාත්‍යවරයා ජනාධිපති ධූරයට පත්වීම නිමිත්තෙන් සිය සුභාශීංසන පිළිගැන්විය.ශ්‍රී ලංකාව සහ ජපානය අතර අතීතයේ සිට පැවතෙන සමීප සබඳතා ශක්තිමත්ව ඉදිරියට ගෙන යාම සහ ඉදිරි වැඩපිළිවෙළ පිළිබඳ මෙහිදී නායක දෙපළ දීර්ඝ ලෙස සාකච්ඡා කළහ.මේ අතර ජපාන අධිරාජ්‍යයා වන නරුහිතෝ අධිරාජ්‍යයා සහ ජනාධිපති රනිල් වික්‍රමසිංහ මහතා අතර හමුවක් ද පෙරවරුවේ සිදු විය.අධිරාජ්‍යයාගේ නිල නිවස වන ටෝකියෝ නුවර ඉම්පීරියල් මන්දිරයේ දී මෙම හමුව සිදුවූ අතර එහි පැමිණි රනිල් වික්‍රමසිංහ මහතාව නරුහිතෝ අධිරාජ්‍යයා විසින් ඉතා සුහදශීලිව පිළිගනු ලැබීය.‍",
       "URL": "https://divaina.lk/%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%a2%e0%b6%b4%e0%b6%b1%e0%b7%8a-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92-%e0%b7%83%e0%b7%84-%e0%b6%85%e0%b6%b0%e0%b7%92%e0%b6%bb/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/516/"
}