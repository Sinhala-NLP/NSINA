{
       "Source": "divaina",
       "Timestamp": "March 27, 2023",
       "Headline": "නිළධාරිනිය ඝාතනය කළ ඩැනීබේබි අල්ලයි",
       "News Content": "තංගල්ල පොලිස් වසමේ වැලිආරග නෙතොල්පිටිය ප්‍රදේශයේ දී අද (27) උදෑසන කාන්තාවකට තියුණු ආයුධයකින් පහර දී ඝාතනය කර ඇත.\n\nඑලෙස මියගොස් ඇත්තේ 30 හැවිරිදි ආර්.එම්. දීපිකා නැමති එම ප්‍රදේශයේ කෘෂිකර්ම පර්යේෂණ නිලධාරිනියක් වශයෙන් සේවය කළ විවාහක කාන්තාවක් බවපොලිස් මාධ්‍ය කොට්ඨාසය නිවේදනය කැ සිටී.\n\nඇය ක්ෂේත්‍ර රාජකාරි සඳහා යමින් සිටිය දී පෙර දින සිදුවු රාජකාරි ගැටලුවක් හේතුවෙන් එම ප්‍රදේශයේ පදිංචි පුද්ගලයෙකු විසින් තියුණු ආයුධයකින් පහරදී ඝාතනය කර තිබේ.\n\nමෙම ඝාතනය සම්බන්ධයෙන් 41 හැවිරිදි ජයවර්ධන පතිරණගේ සරත් නොහොත් ඩැනී බේබි නමින් හඳුන්වන පුද්ගලයෙක් අත්අඩංගුවට ගෙන ඇත.",
       "URL": "https://divaina.lk/%e0%b6%b1%e0%b7%92%e0%b7%85%e0%b6%b0%e0%b7%8f%e0%b6%bb%e0%b7%92%e0%b6%b1%e0%b7%92%e0%b6%ba-%e0%b6%9d%e0%b7%8f%e0%b6%ad%e0%b6%b1%e0%b6%ba-%e0%b6%9a%e0%b7%85-%e0%b6%a9%e0%b7%90%e0%b6%b1%e0%b7%93/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/293/"
}