{
       "Source": "divaina",
       "Timestamp": "August 1, 2023",
       "Headline": "තරුණයෙකු පැහැර ගත් තිදෙනෙක් අත්අඩංගුවට",
       "News Content": "අවිස්සාවේල්ල තල්දූව ප්‍රදේශයේදී තරුණයෙකු පැහැරගැනීම සම්බන්ධයෙන් කාන්තාවක් ඇතුළු පුද්ගලයින් තිදෙනෙකු අත්අඩංගුවට ගෙන තිබේ.අවිස්සාවේල්ල තල්දූව ප්‍රදේශයේදී 25 හැවිරිදි තරුණයෙකු පැහැරගෙන ගොස් සිරකර තබා මරණ තර්ජන එල්ල කිරීමක් සම්බන්ධයෙන් අවිස්සාවේල්ල පොලීසියට ලද තොරතුරක් මත සිදුකළ වැටලීමකදී එම සිද්ධියට සම්බන්ධ පුද්ගලයින් දෙදෙනෙකු සහ ඊට ආධාර අනුබල දුන් කාන්තාවක් අත්අඩංගුවට ගෙන ඇති බව පොලීසිය සඳහන් කරයි.එහිදි පැහැරගැනීම සඳහා භාවිත කළ කැබ් රථය ද පොලිස් භාරයට ගෙන තිබේ.අත්අඩංගුවට ගත් සැකකරුවන් 26 සහ 27 හැවිරිදි අවිස්සාවේල්ල සහ ගැටහැත්ත ප්‍රදේශවල පදිංචිකරුවන් වන අතර සැකකාරිය 50 හැවිරිදි අවිස්සාවේල්ල ප්‍රදේශයේ පදිංචිකාරිනියක් බව වාර්තා වේ.පුද්ගලික ආරවුලක් හේතුවෙන් මෙම පැහැර ගැනීම සිදුකර ඇති බවට පොලීසිය සැක පළකරයි.සැකකරුවන් අවිස්සාවේල්ල මහෙස්ත්‍රාත් අධිකරණයට ඉදිරිපත් කිරීමට නියමිතය.",
       "URL": "https://divaina.lk/%e0%b6%ad%e0%b6%bb%e0%b7%94%e0%b6%ab%e0%b6%ba%e0%b7%99%e0%b6%9a%e0%b7%94-%e0%b6%b4%e0%b7%90%e0%b7%84%e0%b7%90%e0%b6%bb-%e0%b6%9c%e0%b6%ad%e0%b7%8a-%e0%b6%ad%e0%b7%92%e0%b6%af%e0%b7%99%e0%b6%b1/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/104/"
}