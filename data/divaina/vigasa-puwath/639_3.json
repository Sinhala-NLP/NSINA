{
       "Source": "divaina",
       "Timestamp": "August 1, 2022",
       "Headline": "අද වහින හැටි",
       "News Content": "නිරිත දිග මෝසම් තත්වයේ සක්‍රීයවීමක් හේතුවෙන් දිවයිනේ නිරිත දිග කොටසේ මෙන්ම බස්නාහිර සහ දකුණු මුහුදු ප්‍රදේශවලත් පවතින වැසි සහ සුළං තත්වයේ වැඩිවීමක් අද (01) සිට බලාපොරොත්තු වන බව කාලගුණ විද්‍යා දෙපාර්තමේන්තුව නිවේදනය කර සිටී.\n\nබස්නාහිර, සබරගමුව, උතුරු සහ වයඹ පළාත්වලත් මහනුවරල නුවරඑළියල ගාල්ල සහ මාතර දිස්ත්‍රික්කවලත් විටින් විට වැසි ඇතිවන අතර, ඇතැම් ස්ථානවලට මිලිමීටර 100ට වැඩි තද වැසි ඇතිවිය හැකි බව එම දෙපාර්තමේන්තුව සඳහන් කරයි.\n\nඊට අමතරව ඌව පළාතේ අම්පාර දිස්ත්‍රික්කයේත් තැනින් තැන සවස් කාලයේදී හෝ රාත්‍රී කාලයේදී වැසි ඇතිවන අතර, මධ්‍යම කඳුකරයේ බටහිර බෑවුම් ප්‍රදේශවලත්ල දකුණු පළාතේ ද විටින් විට පැයට කිලෝමීටර 50 පමණ වේගවත් සුළං ඇතිවිය හැකි බව දෙපාර්තමේන්තුව සඳහන් කළේය.මෙම තත්වය තවත් දින කිහිපයක් පවතින අතර, ගාල්ල සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශ ඉතා රළු විය හැකි බව කාලගුණ විද්‍යා දෙපාර්තමේන්තුව නිවේදනය කර සිටී..එම මුහුදු ප්‍රදේවල පැයට කිලෝමීටර 60- 70 පමණ වේගවත් සුළං ඇතිවිය හැකි අතර මුහුදු රළ ඉහළයාමක්ද සිදුවිය හැකි අතර එම මුහුදු ප්‍රදේශයේ ධීවර හා නාවුක කටයුතුවල යෙදෙන ජනතාව විමසිලිමත් විය යුතු බවද එම දෙපාර්තමේන්තුව නිවේදනය කරයි.",
       "URL": "https://divaina.lk/%e0%b6%85%e0%b6%af-%e0%b7%80%e0%b7%84%e0%b7%92%e0%b6%b1-%e0%b7%84%e0%b7%90%e0%b6%a7%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/639/"
}