{
       "Source": "divaina",
       "Timestamp": "September 5, 2023",
       "Headline": "විදුලි ත්‍රීරෝද වලට අනුමැතිය",
       "News Content": "විද්‍යුත් ත්‍රිරෝද රථ ලියාපදිංචිය සඳහා ප්‍රතිපාදන සැලසීමට අවශ්‍ය තීරණ කිහිපයක් අමාත්‍ය මණ්ඩල රැස්වීමේ දී ගෙන තිබේ.ඒ අනුව නීති කෙටුම්පත් සම්පාදක විසින් සකස් කරනු ලැබ ඇති පනත් කෙටුම්පත සඳහා නීතිපතිතුමාගේ නිෂ්කාශනය ලැබී ඇත.විද්‍යුත් ත්‍රිරෝද රථ නිෂ්පාදනයේදී සහ පෙට්‍රල් හෝ ඩීසල් භාවිතයෙන් ධාවනය කරනු ලබන ත්‍රිරෝද රථ විදුලි බලයෙන් ධාවනය කිරීමට හැකි වනු පිණිස පරිවර්තනය කිරීමේදී ඒ සඳහා විද්‍යුත් ආරෝපිත බැටරි භාවිත කරන බැවින් එවැනි ත්‍රිරෝද රථවල තාර බර කිලෝ ග්‍රෑම් 500 ඉක්මවන බව හඳුනාගෙන තිබේ.ඒ අනුව විද්‍යුත් ත්‍රීරෝද රථ ලියාපදිංචිය සදහා අමාත්‍ය මණ්ඩල අනුමැතිය හිමිව තිබේ.",
       "URL": "https://divaina.lk/%e0%b7%80%e0%b7%92%e0%b6%af%e0%b7%94%e0%b6%bd%e0%b7%92-%e0%b6%ad%e0%b7%8a%e0%b6%bb%e0%b7%93%e0%b6%bb%e0%b7%9d%e0%b6%af-%e0%b7%80%e0%b6%bd%e0%b6%a7-%e0%b6%85%e0%b6%b1%e0%b7%94%e0%b6%b8/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/45/"
}