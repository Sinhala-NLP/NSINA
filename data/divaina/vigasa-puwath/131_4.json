{
       "Source": "divaina",
       "Timestamp": "July 17, 2023",
       "Headline": "යතුරුපැදියක් අධිවේගයේ ගමනක් ගිහින්",
       "News Content": "දක්ෂිණ අධිවේගී මාර්ගයට අනවසරයෙන් ඇතුළුවී වැලිපැන්න දෙසට යාමට ඊයේ (17දා) රාත්‍රි යතුරුපැදියක් ධාවනය කරමින් සිටි පුද්ගලයෙකු පොලීසිය විසින් අත්අඩංගුවට ගෙන ඇත.\n\nකළුතර මතුගම මාර්ගයේ සිට පැමිණ තිබූ සැකකරු දොඩම්ගොඩ අධිවේගී පිවිසුමෙන් ඇතුළු වී වැලිපැන්න දෙසට යාමට උත්සාහ දරා ඇති අතර ඔහු පසුපස හඹා ගිය පොලිස් නිලධාරීන් සැකකරු අත්අඩංගුවට ගෙන තිබේ.\n\nසැකකරු අත්අඩංගුවට ගන්නා අවස්ථාවේ දී අධික ලෙස මත්පැන් පානය කර සිට ඇති අතර මෙම පුද්ගලයා මතුගම ප්‍රදේශයේ පදිංචි විදුලි කාර්මිකයෙකි.\n\nසැකකරු මතුගම අධිකරණය වෙත ඉදිරිපත් කිරීම සඳහා දොඩංගොඩ පොලීසිය වෙත භාර දී ඇත. යතුරුපැදිකරු අධිවේගී මාර්ගය ඔස්සේ යතුරුපැදිය ධාවනය කරන අයුරු වාහනයක සවිකර තිබූ කැමරාවක මෙලෙස සටහන්ව තිබුණි.",
       "URL": "https://divaina.lk/%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af%e0%b7%92%e0%b6%ba%e0%b6%9a%e0%b7%8a-%e0%b6%85%e0%b6%b0%e0%b7%92%e0%b7%80%e0%b7%9a%e0%b6%9c%e0%b6%ba%e0%b7%9a-%e0%b6%9c%e0%b6%b8/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/131/"
}