{
       "Source": "divaina",
       "Timestamp": "December 21, 2022",
       "Headline": "කැලිෆෝනියාව හෙල්ලෙයි",
       "News Content": "ඇමරිකාවේ උතුරු කැලිෆෝනියාවේ රික්ටර් මාපක 6.4ක භූ කම්පනයක් අද (21) අලුයම හටගෙන ඇත.\n\nභූකම්පනයෙන් පුද්ගලයින් දෙදෙනෙක් මියගොස් 12 දෙනෙක් තුවාල ලබා ඇතැයි විදෙස් මාධ්‍ය වාර්තා කරන අතර මේ හේතුවෙන් හම්බෝල්ට් ප්‍රාන්තය අවට නිවාස සහ ව්‍යාපාර දස දහස් ගණනකට විදුලිය විසන්ධි වී ඇතැයි ද වාර්තා කරයි.\n\nඇතිවූ ප්‍රධාන භූමිකම්පාවෙන් අනතුරුව පසු කම්පන 80 ක් පමණ හටගෙන ඇති අතර භූ කම්පාවෙන් අධිවේගී මාර්ග ද ඇතුළු මාර්ග රැසක් විනාශ වී ගමනාගමන කටයුතු මුළුමනින්ම අඩපණ වී ඇතැයි ද වාර්තා වේ.",
       "URL": "https://divaina.lk/%e0%b6%9a%e0%b7%90%e0%b6%bd%e0%b7%92%e0%b7%86%e0%b7%9d%e0%b6%b1%e0%b7%92%e0%b6%ba%e0%b7%8f%e0%b7%80-%e0%b7%84%e0%b7%99%e0%b6%bd%e0%b7%8a%e0%b6%bd%e0%b7%99%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/392/"
}