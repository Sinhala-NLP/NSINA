{
       "Source": "divaina",
       "Timestamp": "May 10, 2023",
       "Headline": "බඩෝවිට ලොකු මල්ලී අත්අඩංගුවට",
       "News Content": "සංවිධානාත්මක අපරාධකරුවකු හා මහාපරිමාණ මත්ද්‍රව්‍ය ජාවාරම්කරුවෙකු වන ශිරාන් බාසික් නැමැත්තාගේ සමීපතමයෙකු වන චමින්ද කුමාර සිල්වා හෙවත් ,බඩෝවිට ලොකු මල්ලී, හෙරොයින් සහ තියුණු ආයුධ සමග පොලිස් විශේෂ කාර්ය බළකාය විසින් අත්අඩංගුවට ගෙන ඇත.\n\nවිශේෂ කාර්ය බළකාය මූලස්ථාන කඳවුරේ ස්ථාපිත විශේෂ වැටලීම් ඒකකයේ නිලධාරීන්ට ලද තොරතුරකට අනුව වැවපාර අත්තිඩිය ප්‍රදේශයේ සිදුකළ වැටලීමකදී සැකකරු අත්අඩංගුවට ගත් බව පොලිස් විශේෂ කාර්ය බළකාය සඳහන් කළේය.\n\nඅදාළ සැකකරු දෙහිවල ප්‍රදේශයේ පදිංචි 37 හැවිරිදි පුද්ගලයෙකි.",
       "URL": "https://divaina.lk/%e0%b6%b6%e0%b6%a9%e0%b7%9d%e0%b7%80%e0%b7%92%e0%b6%a7-%e0%b6%bd%e0%b7%9c%e0%b6%9a%e0%b7%94-%e0%b6%b8%e0%b6%bd%e0%b7%8a%e0%b6%bd%e0%b7%93-%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/237/"
}