{
       "Source": "divaina",
       "Timestamp": "February 23, 2023",
       "Headline": "පොලිස් වෙඩි පහරින් සැකකරුවෙක් මරුට",
       "News Content": "කටුනායක මඩවල ප්‍රදේශයේදී පොලීසිය විසින් අද සිදුකළ වෙඩි තැබීමකින් පොලිස් අත්අඩංගුවේ සිටි 30හැවිරිදි සැකකරුවෙක් ජීවිතක්ෂයට පත්ව ඇත.\n\nඑම සිද්ධිය අද උදෑසන සිදුවී තිබුණි.\n\nමිනීමැරුම් හා අපරාධ රැසකට සම්බන්ධ බවට සැකපිට එම පුද්ගලයාව කටුනායක පොලීසිය විසින් මාතරදී ඊයේ අත්අඩංගුවට ගෙන තිබුණි.\n\nපසුව කටුනායක මඩවල ප්‍රදේශයේ මාදූව වගුරුබිම වෙත අද උදෑසන 6ට පමණ පොලීසිය විසින් එම සැකකරුව රැගෙනවිත් තිබුණේ ඔහු සඟවා තිබූ අවි ආයුධ තොගයක් සොයාගැනීම සඳහා බව පොලීසිය සඳහන් කරයි.\n\nඑහිදී වළදමා තිබූ අත්බෝම්බයක් හා පිස්තෝලයක් ගොඩගන්නා අතරතුර සැකකරු අත්බෝම්බය පොලිස් නිලධාරීන් වෙත දමා ගැසීමට උත්සාහ කළ අවස්ථාවේ පොලීසිය සැකකරුට වෙඩිතබා ඇති බව වාර්තාවේ.",
       "URL": "https://divaina.lk/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b7%80%e0%b7%99%e0%b6%a9%e0%b7%92-%e0%b6%b4%e0%b7%84%e0%b6%bb%e0%b7%92%e0%b6%b1%e0%b7%8a-%e0%b7%83%e0%b7%90%e0%b6%9a%e0%b6%9a%e0%b6%bb/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/329/"
}