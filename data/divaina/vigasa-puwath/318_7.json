{
       "Source": "divaina",
       "Timestamp": "March 5, 2023",
       "Headline": "දහඅට වංගුව වසයි",
       "News Content": "ගල් සහ පස් කඳු කඩා වැටීම හේතුවෙන් මහනුවර – මහියංගනය ප්‍රධාන මාර්ගය හෙවත් 18 වංගුව මාර්ගය ඊයේ තාවකාලිකව වසා දැමීමට පොලීසිය කටයුතු කර ඇත.\n\nපවතින අයහපත් කාලගුණික තත්ත්වය හේතුවෙන් එම මාර්ගයේ 13 සහ 14 වංගු අතර මාර්ගයට පස්කඳු කඩා වැටීම මීට හේතු වී තිබේ.\n\nඒ අනුව එම මාර්ගය භාවිත කරන රියදුරන්ට විකල්ප මාර්ග භාවිත කරන ලෙස පොලීසිය දැනුම් දී ඇත.\n\nමහනුවර සිට මහියංගනය දෙසට ධාවනය වන වාහන තැන්නෙකුඹුර ඔරලෝසු කණුව හන්දිය අසලින් රන්දෙණිගල – බදුල්ල මාර්ගය හෙවත් රජ මාවත ඔස්සේ පැමිණ 21 හන්දියෙන් වමට හැරී බදුල්ල – මහියංගනය මාර්ගය ඔස්සේ මහියංගනය නගරයට පැමිණිය හැකිය.",
       "URL": "https://divaina.lk/%e0%b6%af%e0%b7%84%e0%b6%85%e0%b6%a7-%e0%b7%80%e0%b6%82%e0%b6%9c%e0%b7%94%e0%b7%80-%e0%b7%80%e0%b7%83%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/318/"
}