{
       "Source": "divaina",
       "Timestamp": "September 4, 2023",
       "Headline": "සෙබලා අවිය පන්නගෙන යද්දී මාට්ටු",
       "News Content": "පලෙයි අයියකච්චි පලමුවන යාන්ත්‍රීක බලඇණියට අනුයුක්තව සේවය කරමින් සිටි හමුදා සෙබලෙකු රාජකාරි ටී56 ගිනි අවිය සහ උණ්ඩ 120 ක් උරයක දමාගෙන කඳවුරෙන් පලා යමින් සිටියදී අත්අඩංගුවට ගෙන ඇත.\n\nසෙබලා කඳවුරේ 03 වන ගේට්ටුව අසල ඊයේ (03දා) මුර රාජකාරියේ යොදවා සිටියදී ඔහු මෙලෙස ගිනි අවිය රැගෙන කඳවුරෙන් පලා ගොස් ඇති බව පොලිසිය කියයි.\n\nයුද හමුදා බුද්ධි අංශ නිලධාරීන්ට ලද තොරතුරක් මත නිලධාරීන් සැකකරු පසුපස හඹා විත් අරවියර් නගර් ප්‍රදේශයේ දී සැකකාර සෙබළා අත්අඩංගුවට ගෙන ඇති අතර ඔහු මනුෂ්‍ය ඝාතනයක් කිරීමේ අරමුණින් මෙම අවිය රැගෙන ඇති බව මේ වන විට හෙළිවී ඇත.",
       "URL": "https://divaina.lk/%e0%b7%83%e0%b7%99%e0%b6%b6%e0%b6%bd%e0%b7%8f-%e0%b6%85%e0%b7%80%e0%b7%92%e0%b6%ba-%e0%b6%b4%e0%b6%b1%e0%b7%8a%e0%b6%b1%e0%b6%9c%e0%b7%99%e0%b6%b1-%e0%b6%ba%e0%b6%af%e0%b7%8a%e0%b6%af%e0%b7%93/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/47/"
}