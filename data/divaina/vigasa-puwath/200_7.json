{
       "Source": "divaina",
       "Timestamp": "May 29, 2023",
       "Headline": "අයිපීඑල් ෆයිනල් අද",
       "News Content": "ඉන්දීය ප්‍රිමියර් ලීග් ක්‍රිකට් තරගාවලියේ අවසන් මහා තරගය අද (29) දිනයේ පැවැත්වීමට නියමිතය.\n\nඑම අවසන් තරගය ඊයේ (28) පැවැත්වීමට නියමිතව තිබුණ ද තරගයට වර්ෂාවෙන් බාධා එල්ල වීම හේතුවෙන් තරගය පැවැත්වීම අත්හැර දැමිණ.\n\nචෙන්නායි සුපර් කිංග්ස් සහ ගුජරාට් ටයිටන්ස් කණ්ඩායම් අතර අවසන් මහ තරගය පැවැත්වෙන අතර තරගය අද පස්වරු 07.30ට අහමදාබාද්හිදී පැවැත්වෙනු ඇත.\n\nමෙවර අයිපීඑල් ශූරයන්ට ඉන්දීය රුපියල් කෝටි 20ක මුදලක් පිරිනැමෙන අතර එහි වටිනාකම ශ්‍රී ලංකා මුදලින් රුපියල් කෝටි 70කට අධික වන අතර අනුශූරයන්ට ඉන්දීය රුපියල් කෝටි 13ක මුදලක් පිරිනැමෙන අතර එහි වටිනාකම ශ්‍රී ලංකා මුදලින් රුපියල් කෝටි 45කට අධිකය.",
       "URL": "https://divaina.lk/%e0%b6%85%e0%b6%ba%e0%b7%92%e0%b6%b4%e0%b7%93%e0%b6%91%e0%b6%bd%e0%b7%8a-%e0%b7%86%e0%b6%ba%e0%b7%92%e0%b6%b1%e0%b6%bd%e0%b7%8a-%e0%b6%85%e0%b6%af/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/200/"
}