{
       "Source": "divaina",
       "Timestamp": "December 31, 2022",
       "Headline": "දැරියක් දූෂණය කළ සිද්ධියකට චීවරධාරියෙක් ඇතුළු පිරිසක් රිමාන්ඩ්",
       "News Content": "මොනරාගල දොඹගහවෙල ප්‍රදේශයේ දී අවුරුදු 14ක පාසල් දැරියක දූෂණය කිරීමේ සිද්ධියක් සම්බන්ධයෙන් ප්‍රදේශයේ විහාරස්ථානයක චීවරධාරියෙකු ඇතුළු 04 දෙනෙකු දොඹගහවෙල පොලීසිය විසින් අත්අඩංගුවට ගෙන මොනරාගල මහෙස්ත්‍රාත් අධිකරණය වෙත ඉදිරිපත් කිරීමෙන් පසු ජනවාරි මස 10වැනිදා දක්වා රිමාන්ඩ් බන්ධනාගාර ගත කර ඇත.ජා-ඇළ ප්‍රදේශයේ පදිංචි එම දැරිය පාසල් නිවාඩු කාලයේදී දොඹගහවෙල ප්‍රදේශයේ පදිංචි සිය නැන්දනියගේ නිවස වෙත පැමිණ තිබේ. එම කාලසීමාව තුළදී මෙම සිද්ධිය සිදුවී ඇති බවට මූලික විමර්ශනවලින් අනාවරණය වී ඇත.සිය මිත්තනිය සහ නැන්දනිය සමගින් විහාරස්ථානය ට ගිය අවස්ථාවදී ඔවුන් දෙදෙනාගේ ද සහාය ඇතිව අදාළ චීවරධාරියා විහාරස්ථානය තුළදීම මෙම දැරියට ලිංගික අතවර සිදුකර ඇති බවට තොරතුරු වාර්තා වේ.ඊට අමතරව එම චීවරධාරියාගේ සහෝදරයෙකු ද දැරියගේ නැන්දනියගේ නිවසටම ගොස් දැරියට ලිංගික අතවර සිදු කර ඇති බවද සිදු කළ පොලිස් විමර්ශනවලින් අනාවරණය වී ඇත.සිද්ධිය සම්බන්ධයෙන් චීවරධාරියා, ඔහුගේ සහෝදරයා සහ මෙම අපරාධය ට අනුබල දුන් නැන්දනිය සහ මිත්තනිය ද අත්අඩංගුවට ගෙන තිබේ.සැකකරුවන් මොනරාගල මහෙස්ත්‍රාත් අධිකරණයට ඉදිරිපත් කිරීමෙන් අනතුරුව ජනවාරි මස 10 වනදා දක්වා රක්ෂිත බන්ධනාගාරගත කර ඇත.",
       "URL": "https://divaina.lk/%e0%b6%af%e0%b7%90%e0%b6%bb%e0%b7%92%e0%b6%ba%e0%b6%9a%e0%b7%8a-%e0%b6%af%e0%b7%96%e0%b7%82%e0%b6%ab%e0%b6%ba-%e0%b6%9a%e0%b7%85-%e0%b7%83%e0%b7%92%e0%b6%af%e0%b7%8a%e0%b6%b0%e0%b7%92%e0%b6%ba/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/382/"
}