{
       "Source": "divaina",
       "Timestamp": "January 2, 2023",
       "Headline": "සවසටත් කෝච්චියේ ගිහින් හමාරයි",
       "News Content": ".\n\nසේවකයින් විශ්‍රාම ගැනීම නිසා මතුව ඇති දුම්රිය සේවක හිඟය නිසා අද සවස් කාලයේදී ත් දුම්රිය ගමන් වාර වැඩි ගණනක් අවලංගු වනු ඇතැයි වාර්තා වේ .\n\nදුම්රිය ස්ථානාධිපති සංගමය සඳහන් කළේ, අද (ජනවාරි 2) උදෑසන කාලයේදී මගී දුම්රිය 11ක් අවලංගු වූ බව ය.\n\nදුම්රිය සේවකයන් නොමැති වීම හේතුවෙන් දෙසැම්බර් 31 වන දින අවලංගු වූ සම්පූර්ණ දුම්රිය ගමන් වාර සංඛ්‍යාව 59 කි.\n\nඊයේ (ජනවාරි 1) දිනයේදී අවලංගු වූ ප්‍රමාණය 36 ක් වන අතර ඒ අතරින් මගී දුම්රිය 24 ක් ද අවලංගු වී තිබේ .\n\nඒ අනුව, මෙම දින දෙක තුළ පමණක් දුම්රිය ගමන් වාර 95 ක් අවලංගු වී ඇති බව සඳහන්ය .",
       "URL": "https://divaina.lk/%e0%b7%83%e0%b7%80%e0%b7%83%e0%b6%a7%e0%b6%ad%e0%b7%8a-%e0%b6%9a%e0%b7%9d%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a-%e0%b6%9c%e0%b7%92%e0%b7%84%e0%b7%92%e0%b6%b1%e0%b7%8a-%e0%b7%84/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/381/"
}