{
       "Source": "divaina",
       "Timestamp": "September 11, 2023",
       "Headline": "පිටරටක නිෂ්පාදිත ජීව උණ්ඩ 40ක් සමග දෙදෙනකු මාට්ටු",
       "News Content": "\n\nවිදෙශ් රටවල් දෙකක නිෂ්පාදිතල බලපත්‍ර නොමැති ජීව උන්ඩ 40ක් මුදලට විකිණීමට ගිය සැකකරුවන් දෙදෙනකු ඊයේ (10දා) අත්අඩංගුවට ගත් බව එප්පාවල’ පොලිසිය පවසයි.\n\nමෙලෙස අත්අඩංගුවට පත්ව ඇත්තේ මහ ඉලුප්පල්ලම, ගල්ලෑව ප්‍රදේශයේ සහ ඇටකොරස, රාගම යන ප්‍රදේශ වල’ පදිංචි පුද්ගලයන් දෙදෙනකි.\n\nමෙහෙයුම් රාජකාරියේ නිරතව සිටි පොලිස් නිලධාරීහු පිරිසක් එප්පාවල, නල්ලමුදාව හන්දියේ ක්ෂණික මාර්ග බාධකයක් යොදා මාර්ගයේ ගමන් ගන්නා පුද්ගලයන් සහ රථ වාහන පරීක්ෂා කරමින් සිටියදී මහඉලුප්පල්ලම ප්‍රදේශයේ පදිංචි සැකකරු බලපත්‍ර නොමැති මෙම ජීව උන්ඩ තොගය’ සමඟ අත්අඩංගුවට ගත් බව පොලිසිය කියයි.\n\nඅත්අඩංගුවට ගත් එම සැකකරුගේ ගමන් බෑගයේ සූක්ෂම ලෙස සඟවා ගෙන රැගෙන යමින් තිබූ බෝර 12 ජීව උණ්ඩ 40න්ල 13ක් හංගේරියානු රටේ සහ උන්ඩ 27ක් එංගලන්තයේ නිෂ්පාදිත ඒවා බව පොලීසිය සඳහන් කළේය.",
       "URL": "https://divaina.lk/%e0%b6%b4%e0%b7%92%e0%b6%a7%e0%b6%bb%e0%b6%a7%e0%b6%9a-%e0%b6%b1%e0%b7%92%e0%b7%82%e0%b7%8a%e0%b6%b4%e0%b7%8f%e0%b6%af%e0%b7%92%e0%b6%ad-%e0%b6%a2%e0%b7%93%e0%b7%80-%e0%b6%8b%e0%b6%ab%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/34/"
}