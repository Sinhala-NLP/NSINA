{
       "Source": "divaina",
       "Timestamp": "February 23, 2023",
       "Headline": "කල් තබන්න ඡන්දයක් නැතැයි ජනපති පාර්ලිමේන්තුවේදී කියයි",
       "News Content": "ඡන්දය කල් තැබීමට මුදල් නැති බවත් මුදල් තිබුණත් තියන්න ඡන්දයකුත් නැතැයි ජනාධිපති රනිල් වික්‍රමසිංහ මහතා අද පාර්ලිමේන්තුවේදී පැවසීය. ඡන්දය පැවැත්වීමට මැතිවරණ කොමිසම දිනයක් නම්කර නැතැයි ද කීවේය.කොමිසමේ සභාපතිවරයා සහ එක් සාමාජිකයෙක් දිනයක් නම්කර සෙසු සාමාජිකයින්ගෙන් ඒ සඳහා අනුමැතිය ඉල්ලා ඇතැයි ද කීවේය.එනිසා මැතිවරණ කොමිසම රැස්වී මැතිවරණය ගැන තීරණයක් ගෙන නැතැයි ද කීවේය.මේ සම්බන්ධව අධිකරණය හමුවේද පෙත්සමක් ගොනුකර ඇතැයිද කී ජනාධිපතිවරයා ඡන්දයක් නැතිව ඒ සඳහා මුදල් දීමට රාජ්‍ය නිලධාරීන්ට නොහැකි යැයි ද කීවේය.එනිසා මැතිවරණ කොමිසමේ නිලධාරීන් තිදෙනෙක් එක්ව කොමිසම රැස්වී මැතිවරණය සම්බන්ධව තීරණයක් ගන්නා ලෙස ද කීවේය.",
       "URL": "https://divaina.lk/%e0%b6%9a%e0%b6%bd%e0%b7%8a-%e0%b6%ad%e0%b6%b6%e0%b6%b1%e0%b7%8a%e0%b6%b1-%e0%b6%a1%e0%b6%b1%e0%b7%8a%e0%b6%af%e0%b6%ba%e0%b6%9a%e0%b7%8a-%e0%b6%b1%e0%b7%90%e0%b6%ad%e0%b7%90%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/330/"
}