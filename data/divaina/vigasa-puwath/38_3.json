{
       "Source": "divaina",
       "Timestamp": "September 9, 2023",
       "Headline": "G-20 නවදිල්ලියේ දී ඇරඹේ",
       "News Content": "18 වැනි G-20 සමුළුව අද (09) ඉන්දියාවේ නව දිල්ලි අගනුවර දී ආරම්භ වේ.රාජ්‍ය නායකයන් රැසකගේ සහභාගිත්වයෙන් පැවැත්වෙන මෙවර G-20 සමුළුව දකුණු ආසියාතික රටක පැවැත්වෙන්නේ පළමු වරටයි.ඊට සමගාමී ව දිල්ලි අගනුවර විශේෂිත ආරක්ෂණ වැඩ පිළිවෙළක් ද යොදවා තිබේ.මේ අතර, සමුළුව ආරම්භයට පෙර අමෙරිකානු ජනාධිපති ජෝ බයිඩ්න් සහ ඉන්දීය අගමැති නරේන්ද්‍ර මෝදි අතර විශේෂිත ද්විපාර්ශ්වික හමුවක් ද පැවැත්විණි. මෙම සමුළුවට චීන ජනාධිපති ෂි ජින් පින් මහතා සහභාගී වී නැත.රුසියානු ජනාධිපති වැලැද්මියර් පුටින් මහතා ද සහභාගී නොවන බව දැනුම් දී තිබුණි.",
       "URL": "https://divaina.lk/g-20-%e0%b6%b1%e0%b7%80%e0%b6%af%e0%b7%92%e0%b6%bd%e0%b7%8a%e0%b6%bd%e0%b7%92%e0%b6%ba%e0%b7%9a-%e0%b6%af%e0%b7%93-%e0%b6%87%e0%b6%bb%e0%b6%b9%e0%b7%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/38/"
}