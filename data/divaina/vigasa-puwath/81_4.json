{
       "Source": "divaina",
       "Timestamp": "August 15, 2023",
       "Headline": "කොටි බියක්",
       "News Content": "මස්කෙළිය බ්‍රන්ස්වික් තේ වතුයායේ සැරිසරණ කඳුකර කොටියෙකු නිසා එම වතුයායේ කම්කරුවෝ දැඩි භීතියකින් පසුවෙති.මෙම වතුයායේ වතු කම්කරු නිවාසවල ඇති කරන සුනඛයින් හා එළුවන් වරින්වර අතුරුදන්වී ඇති බව එම නිවැසියෝ පවසති.මස්කෙළිය -සාමිමලේ ප්‍රධාන මාර්ගයේ බ්‍රන්ස්විත් තේ වතුයාය ප්‍රදේශයේදී රාත්‍රී කාලයේදී පයින් ගමන් කරන ජනතාවට මාර්ගය මාරුවන විශාල කඳුකර කොටියෙකු කීප වරක් දැක ගැනීමට හැකි වූ බව එම ජනතාව පවසති.තේ වතුයාය මධ්‍යයේ පිහිටි ලඳු කැළෑ සහිත ස්ථානවල මෙම කඳුකර කොටියන් දිවා කාලයේ ලැඟුම් ගෙන සිටින බවට ප්‍රදේශයේ ජනතාව සැක කරති.",
       "URL": "https://divaina.lk/%e0%b6%9a%e0%b7%9c%e0%b6%a7%e0%b7%92-%e0%b6%b6%e0%b7%92%e0%b6%ba%e0%b6%9a%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/81/"
}