{
       "Source": "divaina",
       "Timestamp": "September 10, 2023",
       "Headline": "අර්තාපල් බද්ද දික් කරයි",
       "News Content": "ආනයනික අර්තාපල් සඳහා පනවා ඇති විශේෂ වෙළෙඳ භාණ්ඩ බද්ද තවත් මාස 04ක කාලයක් සඳහා දීර්ඝ කිරීමට රජය තීරණය කර ඇත.\n\nඒ අනුව සැප්තැම්බර් මස 08 වැනි දින සිට ඉදිරි මාස 04ක කාලයට ද ආනයනික අර්තාපල් සඳහා වූ විශේෂ වෙළෙඳ භාණ්ඩ බද්ද ක්‍රියාත්මක කිරීමට නියමිතය.\n\nආනයනික අර්තාපල් සඳහා මේ වසරේ මාර්තු මස 08 වැනි දින සිට ක්‍රියාත්මක වන පරිදි කිලෝග්‍රෑම් 01ක් සඳහා රුපියල් 50ක විශේෂ වෙළෙඳ භාණ්ඩ බද්දක් පැනවීමට මුදල් අමාත්‍යාංශය පියවර ගෙන තිබිණි.\n\nඅදාළ බදු පැනවීම මාස 06ක කාලයක් සඳහා සිදු කර තිබූ අතර එය තවත් මාස 04ක කාලයක් සඳහා දීර්ඝ කිරීමට මුදල් අමාත්‍යාංශය තීරණය කර ඇත.",
       "URL": "https://divaina.lk/%e0%b6%85%e0%b6%bb%e0%b7%8a%e0%b6%ad%e0%b7%8f%e0%b6%b4%e0%b6%bd%e0%b7%8a-%e0%b6%b6%e0%b6%af%e0%b7%8a%e0%b6%af-%e0%b6%af%e0%b7%92%e0%b6%9a%e0%b7%8a-%e0%b6%9a%e0%b6%bb%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/36/"
}