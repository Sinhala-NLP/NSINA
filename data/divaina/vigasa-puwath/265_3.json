{
       "Source": "divaina",
       "Timestamp": "April 19, 2023",
       "Headline": "ගුරු මාරු ගුරාටත් යයි",
       "News Content": "ගුරු මාරු මණ්ඩලය විසුරුවා හැරියද ගුරු මාරු වැඩපිළිවෙළ එලෙසම නැවත ක්‍රියාත්මක වන බව කොළඹ ප්‍රධාන ජාතික පාසල් කිහිපයක විදුහල්පතිවරුන් ජනාධිපති රනිල් වික්‍රමසිංහ මහතාට අද(19දා) පැමිණිලි කර ඇත.ජනාධිපති රනිල් වික්‍රමසිංහ මහතා විසින් වහාම ක්‍රියාත්මක වන පරිදි ගුරු මාරු මණ්ඩලය විසිරුවා හැරියේ ඉකුත් මාසයේදී ය. ජනාධිපතිගේ එම නියෝගය ද නොතකමින් ගුරු මාරු වැඩපිළිවෙළ ක්‍රියාත්මක වන බව ජාතික පාසල් විදුහල්පතිවරුන් ජනාධිපතිවරයාට කළ පැමිණිල්ලේ සඳහන් වේ. එම නිසා ගුරු මාරු සම්බන්ධයෙන් නිසි විද්‍යාත්මක ක්‍රියාමාර්ගයක් ගන්නා තුරු ගුරු ස්ථාන මාරුවීම් තාවකාලිකව නතර කරන ලෙස කොළඹ ප්‍රධාන ජාතික පාසල් කිහිපයක විදුහල්පතිවරුන් ජනාධිපති රනිල් වික්‍රමසිංහ මහතාගෙන් ලිඛිත ඉල්ලීමක් කර තිබෙි.ගුරු සංගම්වලට අවශ්‍ය පරිදි ගුරු මාරු ක්‍රියාත්මක වීම නිසා ජනාධිපතිගේ මැදිහත් වීමෙන් ගුරු මාරු මණ්ඩලය අහෝසි කොට ගුරු මාරු අවලංගු කරනු ලැබූ නමුත් තවමත් පෙර ක්‍රියාදාමය සිදුවෙමින් පවතින බව ජාතික පාසල් විදුහල්පතිවරුන් කළ පැමිණිල්ලේ සඳහන්ය.",
       "URL": "https://divaina.lk/%e0%b6%9c%e0%b7%94%e0%b6%bb%e0%b7%94-%e0%b6%b8%e0%b7%8f%e0%b6%bb%e0%b7%94-%e0%b6%9c%e0%b7%94%e0%b6%bb%e0%b7%8f%e0%b6%a7%e0%b6%ad%e0%b7%8a-%e0%b6%ba%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/265/"
}