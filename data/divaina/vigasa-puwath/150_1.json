{
       "Source": "divaina",
       "Timestamp": "June 30, 2023",
       "Headline": "හෙට සිට විදුලි ගාස්තු අඩුවන හැටි",
       "News Content": "හෙට සිට විදුලි ගාස්තු සියයට 14.2 කින් අඩු කිරීමට මහජන උපයෝගිතා කොමිෂන් සභාව විසින් අනුමැතිය ලබා දී ඇත. ඒකක 30 දක්වා පරිභෝජනය කරන ගෘහස්ථ පාරිභෝගිකයන් සඳහා සියයට 65ක ගාස්තු අඩුවීමක් හිමිවේ. ඒ සදහා ඒකකය රුපියල් 30 සිට රුපියල් 10 දක්වා අඩු කෙරේ. මාසික ගාස්තුව ද රුපියල් 400 සිට 150 දක්වා අඩු කර ඇත. ඒකක 60ට අඩු කාණ්ඩයේ ඒකක ගාස්තුව රුපියල් 42සිට රුපියල් 32 දක්වා අඩුවේ.මාසික ගාස්තුව රුපියල් 650 සිට රුපියල් 300 දක්වා අඩු කර තිබේ.ඒකක 91ත් 120ත් කාණ්ඩය සදහා ඒකකය රුපියල් 42 සිට රුපියල් 35 දක්වා අඩු කර ඇත.මාසික ගාස්තුව රුපියල් 1500 සිට රුපියල් 1000 දක්වා අඩු කර තිබේ. ආගමික ස්ථානවලට සියයට 16 ක ගාස්තුවක් අඩු කර ඇත. අඩු පරිභෝජනයක් සහිත ආගමික ස්ථානවලට ඒකකය රුපියල් 10 බැගින් අය කරනු ලබයි. හෝටල් සඳහා සියයට 26.3 ගාස්තු අඩුවීමක් හිමිවේ.කර්මාන්ත අංශය සදහා සියයට 09 ක් ගාස්තුවක් අඩු කර ඇත. වානිජ ගොඩනැගිලි වල විදුලි ගාස්තුව සියයට 05 කින් අඩු කර තිබේ. රජයේ ගොඩනැගිලි වල විදුලි ගාස්තුව සියයට 01 කින් අඩු කර ඇත.",
       "URL": "https://divaina.lk/%e0%b7%84%e0%b7%99%e0%b6%a7-%e0%b7%83%e0%b7%92%e0%b6%a7-%e0%b7%80%e0%b7%92%e0%b6%af%e0%b7%94%e0%b6%bd%e0%b7%92-%e0%b6%9c%e0%b7%8f%e0%b7%83%e0%b7%8a%e0%b6%ad%e0%b7%94-%e0%b6%85%e0%b6%a9%e0%b7%94/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/150/"
}