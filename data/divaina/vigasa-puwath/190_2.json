{
       "Source": "divaina",
       "Timestamp": "June 4, 2023",
       "Headline": "මැකොස රතු එළි දල්වයි",
       "News Content": "පළාත් පාලන ආයතන අධීක්ෂණය සඳහා ප්‍රාදේශීය සංවර්ධන කමිටුවේ සභාපතිවරයාගේ නියෝජිතයෙකු පත්කිරීමේ තීරණයට විරෝධය පළකරන බව මැතිවරණ කොමිෂන් සභාව පවසයි.\n\nඑහි සභාපති නීතිඥ නිමල් ජී පුංචිහේවා මහතා සඳහන් කළේ ඒ පිළිබඳව හෙට දිනයේදී පළාත් පාලන අමාත්‍යංශයට ලිඛිතව දැනුම් දෙන බවය.\n\nපළාත් පාලන ආයතන අධීක්ෂණය සඳහා ප්‍රාදේශීය සංවර්ධන කමිටුවේ සභාපතිවරයාගේ විශේෂ නියෝජිතයෙකු පත්කිරීමට පළාත් පාලන අමාත්‍යංශය පසුගියදා චක්‍රලේඛයක් නිකුත් කරන ලදි.\n\nඅදාළ තීරණය මගින් සිදුවන්නේ පළාත් පාලන ආයතනවල කටයුතු යම් දේශපාලනීකරණයකට ලක්වීම බව මැතිවරණ කොමිසම පෙන්වා දෙයි.\n\nඑමගින් සෙසු දේශපාලන පක්ෂවලින් ඉදිරිපත් වන අපේක්ෂකයින්ට අසාධාරණයක් වන බවට විවිධ පාර්ශ්ව වෙතින් ලැබීඇති බව ද මැතිවරණ කොමිෂන් සභාව සඳහන් කළේය.",
       "URL": "https://divaina.lk/%e0%b6%b8%e0%b7%90%e0%b6%9a%e0%b7%9c%e0%b7%83-%e0%b6%bb%e0%b6%ad%e0%b7%94-%e0%b6%91%e0%b7%85%e0%b7%92-%e0%b6%af%e0%b6%bd%e0%b7%8a%e0%b7%80%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/190/"
}