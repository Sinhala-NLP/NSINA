{
       "Source": "divaina",
       "Timestamp": "May 26, 2023",
       "Headline": "කොන්දේසි මත පුත්තලම සිසුන්ට ඇප",
       "News Content": "පුත්තලම මුස්ලිම් පාසලක විනය භාර ගුරුවරයාට පහරදීමේ සිද්ධිය සම්බන්ධයෙන් රිමාන්ඩ් භාරයේ සිටි සිසුන් සහ අත්අඩංගුවේ සිටි සැකකාර සිසුන් ඇප මත මුදාහැරීමට පුත්තලම මහෙස්ත්‍රාත් අධිකරණය අද නියෝග කළේය.\n\nමෙම සිද්ධිය ඉකුත් 23 වැනිදා සිදුව තිබුණි.\n\nසිද්ධිය සම්බන්ධයෙන් පාසල් සිසුන් 4ක් රිමාන්ඩ් භාරයේ පසුවූ අතර තවත් සිසුන් සිසුන් 17 දෙනෙකු ඊයේ අත්අඩංගුවට ගෙන තිබුණි.\n\nසැකකාර සිසුන් සියලුදෙනාම අද පුත්තලම මහෙස්ත්‍රාත් අධිකරණයට පදිරිපත් කිරීමෙන් අනතුරුව ඇප කොන්දේසි මත මෙලෙස මුදාහැරීමට නියෝග කර ඇත.\n\nඑහිදී එක් අයෙකුට ලක්ෂ 5 බැගිනි වූ ශරීර ඇපයක් සහ සාමාන්‍ය පෙළ විභාගය අවසන්වී එළඹෙන ඉරුදින සිට සෑම ඉරුදිනකම පුත්තලම පොලිස් ස්ථානයේ පෙනී සිටින ලෙසත් නියෝග කෙරුණි.\n\nකුමන හේතුවක් මත හෝ පැමිණිලි පාර්ශ්වයට බලපෑම් කිරීම සම්බන්ධව වාර්තා වුවහොත් ඇප අවලංගු කර නඩු කටයුතු අවසන් වනතුරු රක්ෂිත බන්ධනාගාරගත කරන බවට ද එහිදී නියෝග කර ඇත.",
       "URL": "https://divaina.lk/%e0%b6%9a%e0%b7%9c%e0%b6%b1%e0%b7%8a%e0%b6%af%e0%b7%9a%e0%b7%83%e0%b7%92-%e0%b6%b8%e0%b6%ad-%e0%b6%b4%e0%b7%94%e0%b6%ad%e0%b7%8a%e0%b6%ad%e0%b6%bd%e0%b6%b8-%e0%b7%83%e0%b7%92%e0%b7%83%e0%b7%94/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/204/"
}