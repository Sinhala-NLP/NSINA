{
       "Source": "divaina",
       "Timestamp": "February 24, 2023",
       "Headline": "වසන්ත මුදලිගේ ඇතුළු පිරිස රිමාන්ඩ්",
       "News Content": "අධ්‍යාපන අමාත්‍යාංශය තුළදී කලහකාරී ලෙස හැසිරීමේ චෝදනා මත ඊයේ අත්අඩංගුවට ගත් අන්තර් විශ්වවිද්‍යාල ශිෂ්‍යබල මණ්ඩලයේ කැඳවුම්කරු වසන්ත මුදලිගේ සහ පාලි විශ්ව විද්‍යාලයේ ශිෂ්‍ය භික්ෂූන් ඇතුළු 57 දෙනාගෙන් යුත් පිරිස මෙම 27 වැනිදා දක්වා රක්ෂිත බන්ධනාගාරගත කිරීමට කඩුවෙල මහෙස්ත්‍රාත්වරයා අද නියෝග කළේය.\n\nසැකකරුවන්ව අද කඩුවෙල මහෙස්ත්‍රාත් අධිකරණයට ඉදිරිපත් කිරීමෙන් අනතුරව එම නියෝගය ලබාදී ඇත.\n\nපාලි විශ්වවිද්‍යාලයේ ශිෂ්‍ය භික්ෂූන් ඇතුළු අන්තර් විශ්වවිද්‍යාල ශිෂ්‍යබල මණ්ඩලයේ ක්‍රියාකාරීන් 57 දෙනකුගෙන් යුතු පිරිසක් ඊයේ අධ්‍යාපන අමාත්‍යාංශය තුළදී කලහකාරී ලෙස හැසිරීමේ චෝදනා මත පොලිසිය විසින් අත්අඩංගුවට ගෙන තිබුණි.",
       "URL": "https://divaina.lk/%e0%b7%80%e0%b7%83%e0%b6%b1%e0%b7%8a%e0%b6%ad-%e0%b6%b8%e0%b7%94%e0%b6%af%e0%b6%bd%e0%b7%92%e0%b6%9c%e0%b7%9a-%e0%b6%87%e0%b6%ad%e0%b7%94%e0%b7%85%e0%b7%94-%e0%b6%b4%e0%b7%92%e0%b6%bb%e0%b7%92-3/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/328/"
}