{
       "Source": "divaina",
       "Timestamp": "October 25, 2022",
       "Headline": "යාල යකා නැටූ අයට වසර තුනක තහනමක්",
       "News Content": "පසුගියදා යාල ජාතික වනෝද්‍යානයට ඇතුළු වී වනසතුන්ට හිංසාවන පරිදි හා අනිසි ලෙස වාහන ධාවනය කළ පුද්ගලයින්ට හා එම වාහනවලට වසර තුනක් යන තෙක් ශ්‍රී ලංකාවේ කිසිදු ජාතික වනෝද්‍යානයකට ඇතුළු වීමට නොහැකි වන පරිදි අසාදු ලේඛනගත කිරීමට පියවර ගන්නා බව වනජීවි අධ්‍යක්ෂ ජනරාල් චන්දන සූරියබණ්ඩාර මහතා අද පැවසීය.යාල වනෝද්‍යානයේ දී සිදුවීම සම්බන්ධව වනජීවි හා වනසම්පත් සංරක්ෂණ අමාත්‍යංශයේ ලේකම් චන්ද්‍රා හේරත් මහත්මියගේ ප්‍රධානත්වයෙන් අද පැවැති සාකච්ඡාවෙන් පසු කෘෂිකර්ම හා වන ජීවී අමාත්‍ය මහින්ද අමරවීර මහතා විසින් ලබා දුන් උපදෙස් පරිදි මෙහිදී තීන්දුව ගෙන ඇත.",
       "URL": "https://divaina.lk/%e0%b6%ba%e0%b7%8f%e0%b6%bd-%e0%b6%ba%e0%b6%9a%e0%b7%8f-%e0%b6%b1%e0%b7%90%e0%b6%a7%e0%b7%96-%e0%b6%85%e0%b6%ba%e0%b6%a7-%e0%b7%80%e0%b7%83%e0%b6%bb-%e0%b6%ad%e0%b7%94%e0%b6%b1%e0%b6%9a-%e0%b6%ad/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/469/"
}