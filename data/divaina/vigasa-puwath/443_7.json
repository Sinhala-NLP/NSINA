{
       "Source": "divaina",
       "Timestamp": "November 8, 2022",
       "Headline": "ගානියා පැහැරගෙන යාම ගැන ලිඛිත දේශනවලට නීතිපතිට කල් දෙයි",
       "News Content": "2019 වසරේ සුදු වෑන් රථයකින් පැමිණි සන්නද්ධ පිරිසක් තමන්ව පැහැරගෙන ගොස් ලිංගික හිරිහැර සිදුකළ බවට අසත්‍ය ප්‍රකාශයක් සිදුකළේ යැයි චෝදනා කරමින් කොළඹ ස්විස්ටර්ලන්ත තානාපති කාර්යාල නිලධාරිනියක වන ගානියා බැනිස්ටර් ෆ්‍රැන්සිස් නමැත්තියට එරෙහිව ගොනුකර තිබෙන නඩුව පවරා පවත්වාගෙන යාමට නොහැකි බවට විත්තිය විසින් මතු කර තිබෙන මූලික විරෝධතාවලට අදාළ ලිඛිත දේශන ඉදිරිපත් කිරීම සඳහා කොළඹ මහාධිකරණය විසින් අද නීතිපතිවරයාට කල් ලබාදුන්නේය.එම නඩුව අද කොළඹ මහාධිකරණ විනිසුරු නාමල් බලල්ලේ මහතා ඉදිරියේ කැඳවනු ලැබීය.එහිදී විත්තිකාරිය වෙනුවෙන් පෙනී සිටි ජනාධිපති නීතිඥ කාලිංග ඉන්ද්‍රතිස්ස මහතා විසින් අදාළ ලිඛිත දේශන අධිකරණයට භාරදීම සිදුකළේය.\n\nඅනතුරුව ඊට අදාළ පිළිතුරු ලිබිත දේශන අද සිට සති තුනක් තුළ ගොනුකරන මෙන් විනිසුරුවරයා විසින් නීතිපතිවරයාට කල්දුන්නේයග\n\nඅනතුරුව නඩුව ජනවාරි මස 11 වනදා කැඳවීමට ද නියම කළේයග",
       "URL": "https://divaina.lk/%e0%b6%9c%e0%b7%8f%e0%b6%b1%e0%b7%92%e0%b6%ba%e0%b7%8f-%e0%b6%b4%e0%b7%90%e0%b7%84%e0%b7%90%e0%b6%bb%e0%b6%9c%e0%b7%99%e0%b6%b1-%e0%b6%ba%e0%b7%8f%e0%b6%b8-%e0%b6%9c%e0%b7%90%e0%b6%b1-%e0%b6%bd/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/443/"
}