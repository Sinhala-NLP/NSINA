{
       "Source": "divaina",
       "Timestamp": "April 17, 2023",
       "Headline": "බංග්ලාදේශය කල් දෙයි",
       "News Content": "බංග්ලාදේශය විසින් ශ්‍රී ලංකාවට ලබාදී තිබූ ඩොලර් මිලියන 200 ක ණය ආපසු ගෙවීමේ කාලය තවත් මාස හයකින් දීර්ඝ කර ඇකත\n\nශ්‍රී ලංකා මහ බැංකුව මේ වසරේ මාර්තු මාසය වන විට එම ණය මුදලේ පළමු වාරිකය ගෙවීමට බංග්ලාදේශයෙන් කල් ඉල්ලා සිටියේය.\n\nකෙසේ වෙතත්ල මතුවූ තත්ත්වයං හේතුවෙන් ඒ වනවිට ණය ප්‍රතිව්‍යුහගත කිරීම සිදු නොවිණි.\n\nකෙසේවෙතත් ශ්‍රී ලංකාව තවත් මාස හයක දීර්ඝ කිරීමක් අපේක්ෂා කරන බවත් එහි පළමු වාරිකය මේ වසරේ අගෝස්තු මාසය වන විටත් තවත් වාරිකයක් සැප්තැම්බර් මාසය වන විටත් ලබා දෙන බවත් පැවසූ බව බංග්ලාදේශ බැංකු අධිපති පැවසීය.\n\nබංගලාදේශ මහබැංකු අධිපති අබ්දුර් රූෆ් තලුක්දර් මේ බව පැවසුවේ ශ්‍රී ලංකා මහබැංකු අධිපති නන්දලාල් වීරසිංහ මහතා සමඟ පැවති සාකච්ඡාවකින් පසු මාධ්‍යවේදීන් අමතමිනි.\n\nණය ආපසු ගෙවීමේ කාලය දීර්ඝ වුවද එය නොමිලේ හිමිවන සහන කාලයක් නොවන අතරඊට තවත් පොලියක් එකතු වනු ඇති බව ද ඔහු පැවසීය.",
       "URL": "https://divaina.lk/%e0%b6%b6%e0%b6%82%e0%b6%9c%e0%b7%8a%e0%b6%bd%e0%b7%8f%e0%b6%af%e0%b7%9a%e0%b7%81%e0%b6%ba-%e0%b6%9a%e0%b6%bd%e0%b7%8a-%e0%b6%af%e0%b7%99%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/269/"
}