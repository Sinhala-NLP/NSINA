{
       "Source": "divaina",
       "Timestamp": "February 16, 2023",
       "Headline": "නඩු භාණ්ඩ කාමර භාරකරු රිමාන්ඩ්",
       "News Content": "කොළඹ ප්‍රධාන මහෙස්ත්‍රාත් අධිකරණයේ නඩු භාණ්ඩ කාමරය භාරව සිටි මොහොමඩ් නියාස් නමැති පුද්ගලයා මාර්තු 02 වැනිදා දක්වා රක්ෂිත බන්ධනාගාර ගත කිරීමට කොළඹ ප්‍රධාන මහෙස්ත්‍රාත්වරයා අද නියම කළේය.\n\nනඩු භාණ්ඩ කාමරයේ නඩු භාණ්ඩ වශයෙන් තිබූ රත්‍රන් තොගයක් අතුරුදන්වීම සම්බන්ධයෙන් අපරාධ පරීක්ෂණ දෙපාර්තමේන්තුව විසින් පොදු දේපළ පනත යටතේ ගොනුකර ඇති පැමිණිල්ලක් සලකාබැලූ අවස්ථාවේදී මෙම නියෝගය නිකුත් කළේය.\n\nමෙම රන් භාණ්ඩ අපරාධ පරීක්ෂණ දෙපාර්තමේන්තුවේ පුද්ගලයෙක් යැයි පවසා ඇති පුද්ගලයකු විසින් ඒවා ස්වර්ණාභරණ අධිකාරිය වෙත ඉදිරිපත් කිරීමට රැගෙන යාමට අවශ්‍ය බව පවසමින් සැකකරුගෙන් ලබාගෙන ඇති බව අධිකරණයේදී සඳහන් විය.",
       "URL": "https://divaina.lk/%e0%b6%b1%e0%b6%a9%e0%b7%94-%e0%b6%b7%e0%b7%8f%e0%b6%ab%e0%b7%8a%e0%b6%a9-%e0%b6%9a%e0%b7%8f%e0%b6%b8%e0%b6%bb-%e0%b6%b7%e0%b7%8f%e0%b6%bb%e0%b6%9a%e0%b6%bb%e0%b7%94-%e0%b6%bb%e0%b7%92%e0%b6%b8/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/337/"
}