{
       "Source": "divaina",
       "Timestamp": "August 24, 2022",
       "Headline": "නැතිවූ හැඳුනුම්පත් ගැන පොලිසියෙන් නිවේදනයක්",
       "News Content": "\n\nනැතිවූ හැඳුනුම්පත් සඳහා පොලිස් වාර්තා නිකුත් කිරීම සම්බන්ධයෙන් පොලිස්පතිවරයා විසින් නව චක්‍රලේඛයක් නිකුත් කර තිබේ.\n\nඒ පොලිස් වාර්තා නිකුත් කිරීමේදී පොලිස් ස්ථානයන් මගින් අවිධිමත්ව කටයුතු කරන බවට පුද්ගලයින් ලියාපදිංචි කිරිමේ කොමසාරිස් ජනරාල්වරයා විසින් පොලිස්පතිවරයා වෙත කළ දැනුවත් කිරීමක් අනුවය.\n\nහැඳුනුම්පත් අස්ථානගතවීම සම්බන්ධයෙන් පොලිස් ස්ථානයන් වෙත පැමිණිලි ඉදිරිපත් කිරීමට පැමිණෙන පුද්ගලයින් වෙත වැරදි උපදෙස් ලබාදෙන බවට නිරීක්ෂණය වන බවයි පොලිස්පතිවරයා නිකුත් කළ චක්‍රලේඛයේ දැක්වේ.\n\nහැඳුනුම්පත් අස්ථානගත වූ පුද්ගලයන් පදිංචි ප්‍රදේශයට අයත් පොලිස් ස්ථානයෙන්ම පොලිස් වාර්තාව ලබාගත යුතු බවල හැඳුනුම්පත් අස්ථානගත වූ දින සිට දින 14 කට පසුව හැඳුනුම්පත් නොලැබුනේ නම් පමණක් පොලිස් ස්ථානය වෙත වාර්තා කළ යුතු බවය.\n\nපොලිස් වාර්තාව නිකුත් කිරීම සඳහා අදාළ තැනැත්තා පදිංචි ප්‍රදේශයේ ග්‍රාම නිලධාරිවරයාගෙන් පදිංචිය පිළිබඳ සහතිකයක් අවශ්‍ය බවට එළෙස වැරදි උපදෙස් ලබාදෙන බවයි අදාළ චක්‍රලේඛයේ දක්වා ඇත.\n\nඒ අනුව මින් ඉදිරියට හැඳුනුම්පත් අස්ථානගතවීම සම්බන්ධයෙන් පොලිස් වාර්තා ලබාගැනීම සඳහා පැමිණිලි කිරීමට පැමිණෙන ඕනෑම පුද්ගලයෙකු කරනු ලබන පැමිණිල්ලක් එම හැඳුනුම්පත අස්ථානගතවූ බවට සඳහන් කරන ස්ථානයට ආසන්නතම පොලිස් ස්ථානයේ සටහන් කළ යුතුය.",
       "URL": "https://divaina.lk/%e0%b7%84%e0%b7%90%e0%b6%b3%e0%b7%94%e0%b6%b1%e0%b7%94%e0%b6%b8%e0%b7%8a%e0%b6%b4%e0%b6%ad%e0%b7%8a-%e0%b6%b1%e0%b7%90%e0%b6%ad%e0%b7%92%e0%b7%80%e0%b7%93%e0%b6%b8-%e0%b7%83%e0%b6%b8%e0%b7%8a%e0%b6%b6/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/588/"
}