{
       "Source": "divaina",
       "Timestamp": "December 22, 2022",
       "Headline": "නීති විරෝධී යතුරුපැදි කිහිපයක්",
       "News Content": "\n\nනීතිවිරෝධී ලෙස මෙරටට ගෙන්වූ අධි ධාරිතාවයෙන් යුතු යතුරුපැදි 06ක් වැලිවේරිය හේනගම ප්‍රදේශයේදී ගරාජයක තිබී පොලිසිය සොයාගෙන තිබේ.\n\nඑම යතුරුපැදිවල වටිනාකම රුපියල් කෝටි 4කට අධික බව පොලිසිය පවසයි.\n\nගම්පහ කොට්ඨාස අපරාධ විමර්ශන කාර්යාංශයට ලද තොරතුරකට අනුව වැලිවේරිය හේනගම ප්‍රදේශයේ සිදුකළ වැටලීමකදී මෙම යතුරුපැදි සොයාගෙන තිබේ.\n\nමෙරට භාවිතය සඳහා අනුමැතිය නොමැති අධි ධාරිතාවයෙන් යුතු මෙම යතුරුපැදි කොටස් වශයෙන් මෙරටට ගෙන්වා එකලස්කර අලෙවි කිරීමට සුදානම් කර තිබූ ඒවා බව වාර්තා වෙයි.\n\nසිද්ධිය සම්බන්ධයෙන් සැකකරුවන් දෙදෙනෙකු අත්අඩංගුවට ගෙන ඇති අතර ඔවුන් අද අධිකරණයට ඉදිරිපත් කිරීමට නියමිතය.",
       "URL": "https://divaina.lk/%e0%b6%b1%e0%b7%93%e0%b6%ad%e0%b7%92-%e0%b7%80%e0%b7%92%e0%b6%bb%e0%b7%9d%e0%b6%b0%e0%b7%93-%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af%e0%b7%92-%e0%b6%9a%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/391/"
}