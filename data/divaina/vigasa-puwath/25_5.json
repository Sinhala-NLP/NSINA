{
       "Source": "divaina",
       "Timestamp": "September 17, 2023",
       "Headline": "ජනපති ඇමෙරිකාවට",
       "News Content": "හෙට ආරම්භ වන එක්සත් ජාතීන්ගේ මහා මණ්ඩලයේ 78 වන සැසිවාරයට සහභාගිවීම සඳහා ජනාධිපති රනිල් වික්‍රමසිංහ මහතා අද නිව්යෝර්ක් නුවරට පැමිණියේය.\n\nකියුබාවේ පැවැති ජී 77 සහ චීනය, රාජ්‍ය නායක සමුළුවට සහභාගිවීමෙන් අනතුරුවජනාධිපතිවරයා අද අළුයම නිව්යෝර්ක් නුවරට ළඟා විය.\n\n2030 න්‍යාය පත්‍රය වෙනුවෙන් සාමය, සෞභාග්‍යය, ප්‍රගතිය සහ තිරසරභාවය මතපදනම්ව තිරසර සංවර්ධන ඉලක්ක ජයගැනීමේ ක්‍රියාමාර්ග වේගවත් කිරීම සඳහාවිශ්වාසය යළි ගොඩනැංවීම සහ ගෝලීය සහයෝගීතාව යළි ඇති කිරීම යන තේමාව යටතේහෙට සිට 21 දක්වා මෙවර සැසිවාරය පැවත්වෙයි. ජනාධිපතිරනිල් වික්‍රමසිංහ මහතා 21 වැනිදා සැසිවාරය අමතා සිය විශේෂදේශනය සිදු කිරීමට නියමිතය.\n\nඑක්සත් ජාතීන්ගේ මහා මණ්ඩල සැසිවාරයට සමගාමීව හෙට 18 වැනිදාපැවැත්වෙන 2030 වෙනුවෙන් පරිවර්තනීය සහ වේගවත් ක්‍රියාදාමයන් සඳහා ලෝකනායකයින් විසින් මාර්ගෝපදේශ සපයනු ලබන 2023 තිරසර සංවර්ධන ඉලක්ක සමුළුවේරාජ්‍ය නායක හමුව සඳහා ද ජනාධිපතිවරයා සහභාගි වීමට නියමිතය.",
       "URL": "https://divaina.lk/%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%87%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f%e0%b7%80%e0%b6%a7/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/25/"
}