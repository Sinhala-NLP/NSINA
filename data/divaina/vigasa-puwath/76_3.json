{
       "Source": "divaina",
       "Timestamp": "August 20, 2023",
       "Headline": "වත්මන් දේශපාලයේ අලුත්ම කොට දෙක",
       "News Content": "ලංකාවේ දේශපාලනය කේන්ද්‍ර දෙකක කොට දෙකක් බවට පත්ව ඇතැයි ජාතික ජන බලවේගයේ නායක අනුරකුමාර දිසානායක මහතා පවසයි. එක් කේන්ද්‍රයක අයට මහා ගංවතුරේ දි නයි මුගටි එක කොටයකට නගිනවා වගේ සියලු අමනාපකම් සියලු පසමිතුරුකම් පැත්තකට තියා එම කොටයට නැගිමට සිදුවී ඇතැයි ද අනික් කේන්ද්‍රය පොදු ජනතවාගේ බැවින් එම කොටයට රටට ආදරය කරන පිරිසට නැගීමට සිදුව ඇතැයිද හෙතෙම සඳහන් කළේය.\n\nඒ අනුව ජාතික ජන බලවේගය ආණ්ඩුවට විරුද්ධ ප්‍රධානතම කේන්ද්‍රය බවට පත්වෙලා තියෙනවා. ඉස්සර කේන්ද්‍ර දෙකයි තිබුණේ .ඒ දෙකම ඒඅයගේ. ලංකාවේ පළමුවතාවට කේන්ද්‍ර දෙකක් හැදිලා තියෙනවා.එකක් ඒ අයගේ. අනික පොදු ජනතවාගේ.ඉදිරි ඕනෑම මැතිවරණයකදි මෙම කේන්ද්‍ර දෙක තමයි ප්‍රධාන වන්නේ. වෙන කේන්ද්‍ර නැහැ. අතරමැදිත් නැහැ. දිගු කාලයක් අපි මෙරටේ දේශපාලනය කළා. නමුත් මෙවැනි තත්වයක් අපි කවදාවත් අත්පත්කරගත්තේ නැහැ යැයිද ජාතික ජන බලවේගය ගාල්ල දිසා සමුළුව අමතමින් අනුර කුමාර දිසානායක මහතා සදහන් කළේය.",
       "URL": "https://divaina.lk/%e0%b7%80%e0%b6%ad%e0%b7%8a%e0%b6%b8%e0%b6%b1%e0%b7%8a-%e0%b6%af%e0%b7%9a%e0%b7%81%e0%b6%b4%e0%b7%8f%e0%b6%bd%e0%b6%ba%e0%b7%9a-%e0%b6%85%e0%b6%bd%e0%b7%94%e0%b6%ad%e0%b7%8a%e0%b6%b8-%e0%b6%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/76/"
}