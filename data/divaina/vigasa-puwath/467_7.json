{
       "Source": "divaina",
       "Timestamp": "October 25, 2022",
       "Headline": "උතුවන්කන්ද බස් රථ අනතුරින් එක් මරණයක්",
       "News Content": "\n\nඅද දහවල් කොළඹ – නුවර මාර්ගයේ මාවනැල්ල උතුවන්කන්ද ප්‍රදේශයේ අන්වාරම හිදී සිදුවූ බස් අනතුරකින් 67 හැවිරිදි කෑගල්ල මොලගොඩ ප්‍රදේශයේ පදිංචිව සිටි විශ්‍රාමික ගුරුවරියක් මියගොස් ඇති බව පොලීසිය පවසයි.\n\nවංගුවක් සහිත ස්ථානයකදී ලංගම බස් රථයක් තවත් ලංගම බස් රථයක් ඉස්සර කර ඉදිරියට ධාවනය වන විට ඉදිරියෙන් පැමිණි පෞද්ගලික බස් රථයක ගැටීමෙන් එම අනතුර සිදුවී ඇත.\n\nඉන් තුවාල ලැබූ 38 දෙනෙක් මාවනැල්ල රෝහලට ඇතුළුකර තිබූ අතර ඉන් 05 දෙනෙක් බරපතළ තුවාල ලබා සිටින බව රෝහල් ආරංචි මාර්ග සඳහන් කරයි.",
       "URL": "https://divaina.lk/%e0%b6%8b%e0%b6%ad%e0%b7%94%e0%b7%80%e0%b6%b1%e0%b7%8a%e0%b6%9a%e0%b6%b1%e0%b7%8a%e0%b6%af-%e0%b6%b6%e0%b7%83%e0%b7%8a-%e0%b6%bb%e0%b6%ae-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/467/"
}