{
       "Source": "divaina",
       "Timestamp": "June 20, 2023",
       "Headline": "වෙලේ සුදාලාගේ නඩුවට අද දුන් නියෝගය",
       "News Content": "සමන්ත කුමාර හෙවත් ‘වෙලේසුදා’ සහ ඔහුගේ බිරිඳට,ඥාති සහෝදරියකට එරෙහිව ගොනුකර තිබෙන නඩුව අගෝස්තු මස 04 වැනිදා කැඳවන ලෙස කොළඹ මහාධිකරණය අද නියෝග කළේය.හෙරොයින් මත්ද්‍රව්‍ය ජාවාරම තුළින් රුපියල් කෝටි 15කට අධික වත්කම් සහ මුදල් උපයා ගත්තේ යැයි විත්තිකරුවන්ට චෝදනා එල්ලවී ඇත.මෙම නඩුව අද කොළඹ මහාධිකරණ විනිසුරු ආදිත්‍ය පටබැඳිගේ මහතා ඉදිරියේ කැඳවනු ලැබීය.එහිදී අධිකරණය හමුවේ සාක්ෂිදීම සඳහා පැමිණිල්ලේ සාක්ෂිකරුවන් 06 දෙනෙකුට මීළඟ නඩු දිනයේ අධිකරණය හමුවේ පෙනීසිටින ලෙස දන්වා සිතාසි නිකුත් කරන ලෙසද මහාධිකරණ විනිසුරුවරයා නියෝග කළේය.",
       "URL": "https://divaina.lk/%e0%b7%80%e0%b7%99%e0%b6%bd%e0%b7%9a-%e0%b7%83%e0%b7%94%e0%b6%af%e0%b7%8f%e0%b6%bd%e0%b7%8f%e0%b6%9c%e0%b7%9a-%e0%b6%b1%e0%b6%a9%e0%b7%94%e0%b7%80%e0%b6%a7-%e0%b6%85%e0%b6%af-%e0%b6%af%e0%b7%94/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/166/"
}