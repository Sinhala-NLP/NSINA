{
       "Source": "divaina",
       "Timestamp": "October 5, 2023",
       "Headline": "මත් ජාවාරමේ යෙදුනු ඉමා අත්අඩංගුවට",
       "News Content": "ගණේමුල්ල සංජීවගේ ගෝලයෙකු වන ඩුබායි හි සැඟව සිටින කළණ නැමැත්තාගේ මෙරට මත්ද්‍රව්‍ය ජාවාරම් මෙහෙය වු ඉමා නැමති තරුණිය පොලිස් විශේෂ කාර්ය බළකාය විසින් අත්අඩංගුවට ගෙන ඇත.\n\nඇය වත්තල ප්‍රදේශයේ පදිංචිකාරියක් වන අතර ඇය සතුව තිබී අයිස් මත්ද්‍රව්‍ය ග්‍රෑම් 5යි මිලිග්‍රෑම් 490ක් ද සොයා ගත් බව විශේෂ කාර්ය බළකාය පවසයි.එඩේරමුල්ල වත්තල ප්‍රදේශයේ පදිංචි වයස අවුරුදු 27ක් වන ඉමා නැමැති අනුවර්ථ නාමයෙන් මෙම කාන්තාව හදුන්වනු ලබයි.\n\nඇය විසින් දුනුමාල ප්‍රදේශයේ හා මීගමුවේ දී වෙඩිතැබීම්වලට අදාළව ගිනිඅවි ප්‍රවාහනය කර ඇති බවට ද තොරතුරු අනාවරණය වී තිබේ.\n\nවිශේෂ පොලිස් කණ්ඩායමක් විසින් ඊයේ රාගම පොලිස් වසමේ කුරුකුලාව රාගම ප්‍රදේශයේ දී වැටලීමක් සිදුකර තිබුණි.සැකකාරියව වැඩිදුර විමර්ශන කටයුතු සඳහා රාගම පොලිස් ස්ථානය වෙත භාර දී තිබේ.",
       "URL": "https://divaina.lk/%e0%b6%b8%e0%b6%ad%e0%b7%8a-%e0%b6%a2%e0%b7%8f%e0%b7%80%e0%b7%8f%e0%b6%bb%e0%b6%b8%e0%b7%9a-%e0%b6%ba%e0%b7%99%e0%b6%af%e0%b7%94%e0%b6%b1%e0%b7%94-%e0%b6%89%e0%b6%b8%e0%b7%8f-%e0%b6%85%e0%b6%ad/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/3/"
}