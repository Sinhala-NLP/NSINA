{
       "Source": "divaina",
       "Timestamp": "May 9, 2023",
       "Headline": "පාසැල් හැරයන දරුවන් ගැන සොයයි",
       "News Content": "පාසැල් හැරයන දරුවන් පිළීබදව පැහැදිලි තොරතුරු නොමැතිව එම දරුවන්ගේ අනාගතය පිළිබඳව නිසි වැඩසටහන් ක්‍රියාත්මක කරන්නේ කෙසේදැයි ගැටලුවක් ඇතිවන බව අග්‍රාමාත්‍යවරයා මෙහිදී පෙන්වා දුන්නේය. සාමාන්‍ය පෙළ සහ උසස් පෙළ අවසන්ව විවිධ හේතූන් මත පාසැල් හැරයන දරුවන්ට ඉදිරි අධ්‍යාපනයක් නොමැති වුවහොත් ඔවුන්ගේ පෞද්ගලික දියුණුව මගහැරී යෑම මෙන්ම සාමාජීය ගැටලු නිර්මාණය විමටද හේතු විය හැක. සාමාන්‍ය පෙළ දක්වා හෝ උසස්පෙළ දක්වා පාසැලේ ලියාපදිංචි වී සිටි දරුවන් පාසල හැරයාමේදි ඒ පිළීබඳ ප්‍රාදේශීය ලේකම් කාර්යාල මට්ටමින් වාර්තාගත වීම අත්‍යවශ්‍ය කරුණක් බව ද මෙම දරුවන් විභාගය නොකර හැරෙන මාර්ගය කුමක්ද, එසේ සිදුකරන්නේ කුමන හේතුවක් මතද යන්න සොයා බැලීම අනිවාර්ය බවද අග්‍රාමාත්‍යවරයා පෙන්වා දුන්නේය. මෙරට අධ්‍යාපනය නැංවීමටත් තරුණ පරපුර තාක්ෂණයෙන් පිරිපුන් කිරීමටත් විදේශ ආධාර ඇතුළු සියලු දේ ලැබෙන නමුත් අවශ්‍ය දත්ත පද්ධතිය සම්පූර්ණ කිරීමට නොහැකි වීමෙන් එම වැඩසටහන් ක්‍රියාත්මක කළ නොහැකි තත්වයක් උද්ගතවිය හැකිය.මේ හේතුවෙන් පැසැල් හැරයන දරුවන් පිළිබඳ දත්ත වාර්තා කිරීම කඩිනමින් අරඹන්නැයි අග්‍රාමාත්‍යවරයා විසින් මෙහිදී රාජ්‍ය නිලධාරීන්ට උපදෙස් දෙනු ලැබීය.",
       "URL": "https://divaina.lk/%e0%b6%b4%e0%b7%8f%e0%b7%83%e0%b7%90%e0%b6%bd%e0%b7%8a-%e0%b7%84%e0%b7%90%e0%b6%bb%e0%b6%ba%e0%b6%b1-%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a-%e0%b6%9c%e0%b7%90%e0%b6%b1-%e0%b7%83/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/239/"
}