{
       "Source": "divaina",
       "Timestamp": "August 28, 2023",
       "Headline": "දළදා පෙරහැරේ අලි කුලප්පුව කුමන්ත්‍රණයක් දැයි සැකයක්",
       "News Content": "අලි ඇතුන්ට ලේසර් කිරණ අල්ලා කුලප්පු කර මහනුවර දළදා පෙරහැර කඩාකප්පල් කිරීමේ සංවිධානාත්මක වැඩපිළිවෙළක් ක්‍රියාත්මක වේද යන්න සම්බන්ධයෙන් සොයා බලන ලෙස ඉල්ලා අනුරාධපුර දිස්ත්‍රික් පාර්ලිමේන්තු මන්ත්‍රී මහාචාර්ය චන්න ජයසුමන මහතා පොලිස්පතිවරයාට ලිපියක් යවමින් ඉල්ලා ඇත.\n\nබෞද්ධ පෙරහැර කඩාකප්පල් කිරීමට සහ අපහාසයට ලක්කිරීමට සංවිධානාත්මක වැඩපිළිවෙළක් වසර කිහිපය සිට ක්‍රියාත්මක වන බව නිරීක්ෂණය වන්නේ යැයිද මන්ත්‍රීවරයා එම ලිපියෙහි සදහන් කර තිබේ.\n\nමහනුවර දළදා පෙරහැරේ ගමන් ගන්නා අලි ඇතුන් අපහසුතාවයකට ලක් කිරීමට ඇතැමුන් ලේසර් කිරණ භාවිතා කරන බව ඇත්ගොව්වන් ද ප්‍රකාශ කර ඇති බව ද අලි ඇතුන් සහ වගා හානි සිදු කරන වෙනත් සතුන් පලවා හැරීමට භාවිතා කරන ලේසර් කිරණ නිකුත් කරන කුඩා උපකරණ සති කිහිපයකට පෙර අලෙවි කිරීමට ඇති බවට ප්‍රචාරක වැඩ පිළිවෙලක් ද ක්‍රියාත්මක වූ බවත් ඔහු එම ලිපියෙහි වැඩිදුරටත් සඳහන් කර තිබේ.",
       "URL": "https://divaina.lk/__trashed-10/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/63/"
}