{
       "Source": "divaina",
       "Timestamp": "July 26, 2023",
       "Headline": "රැජිනි කාන්ත් අදත් කටුනායකට එයි",
       "News Content": "දකුණු ඉන්දීය ජනප්‍රිය සිනමා නළු රැජිනි කාන්ත් මහතා යළිත් මාලදිවයින සිට අද දහවල් කටුනායක ගුවන් තොටුපොළ වෙත පැමිණ තිබුණි .\n\nඔහු අද දහවල් 11.20 ට මාලදිවයින සිට ශ්‍රී ලන්කන් ගුවන් සේවයේ යූ.එල්.- 102 දරණ ගුවන් යානයෙන් කටුනායක ගුවන් තොටුපොළ, ගෝල්ඩ් රෑට් , විශේෂ අමුත්තන්ගේ මැදිරිය වෙත පැමිණියේය.\n\nඉතා උසස් අන්දමින් පිළිගැනීමට කටුනායක ගුවන් තොටුපොළ සේවිකාවන් පියවර ගෙන තිබූ අතර මද වේලාවකට පසුව ඔහු ඉන්දියාවේ චෙන්නායි බලා කටුනායක ගුවන් තොටුපොළෙන් පිටත්ව ගියේය.\n\nරැජිනි කාන්ත් මහතා මීට පෙර ඉකුත් 14 වැනිදා ද මාලදිවයින බලා යන අතරතුර කටුනායක ගුවන් තොටුපොළ විශේෂ අමුත්තන්ගේ මැදිරිය වෙත පැමිණියේය.",
       "URL": "https://divaina.lk/%e0%b6%bb%e0%b7%90%e0%b6%a2%e0%b7%92%e0%b6%b1%e0%b7%92-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8a-%e0%b6%85%e0%b6%af%e0%b6%ad%e0%b7%8a-%e0%b6%9a%e0%b6%a7%e0%b7%94%e0%b6%b1%e0%b7%8f/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/113/"
}