{
       "Source": "divaina",
       "Timestamp": "August 23, 2023",
       "Headline": "රතු කුරුසය පාසල් සිසුවියන්ගේ සනීපාරක්ෂාව සොයයි",
       "News Content": "දිවයින පුරා තෝරා ගත් පාසල් සිසුවියන් 47,250කට වසරකට සරිලන සනීපාරක්ෂක තුවා පැකට්ටු ලබාදීමට පියවර ගෙන ඇතැයි ශ්‍රී ලංකා රතු කුරුස සමාජය පවසයි.මෙය පසුගිය ජුනි මස අවසාන වන විට ලබාදී ඇතැයි ද සදහන් කරයි. එය දිවයිනේ රතු කුරුස ශාඛා දහයක් හරහා බෙදාහැරීමට පියවර ගෙන ඇත.මේ සදහා බ්‍රිතාන්‍ය රජයේ ආධාර මත සනීපාරක්ෂක තුවා පැකට්ටු 45,000ක් ද ජපන් රජය ලබා දුන් ආධාර යටතේ සනීපාරක්ෂක තුවා පැකට්ටු 360,000ක් ද ශ්‍රී ලංකා රතු කුරුස සමාජය විසින් මිලට ගෙන තිබේ.වැඩිවියට පත් පාසල් සිසුවියන්ට ලබාදීම සදහා ඉන් පැකට්ටු 14400ක් මේ වන විට සියලුම දිස්ත්‍රික්ක වෙත බෙදාහැර ඇතැයිද සදහන් කරයි.",
       "URL": "https://divaina.lk/%e0%b6%bb%e0%b6%ad%e0%b7%94-%e0%b6%9a%e0%b7%94%e0%b6%bb%e0%b7%94%e0%b7%83%e0%b6%ba-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94%e0%b7%80%e0%b7%92%e0%b6%ba/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/71/"
}