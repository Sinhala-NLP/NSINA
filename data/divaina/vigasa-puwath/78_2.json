{
       "Source": "divaina",
       "Timestamp": "August 18, 2023",
       "Headline": "කුරුන්දි අද උණුසුම් වෙයි",
       "News Content": "කුරුන්දි පුදබිමේ පිහිටි චෛත්‍යයට ඔබ්බෙන් වූ පිළිමගෙය පිහිටි ස්ථානයේ පැරණි කෝවිලක් තිබූ බව පවසමින් යාපනයේ පදිංචිකරුවන් පිරිසක් අද පැමිණ පිළිම තැන්පත් කර එම ස්ථානයේ කිරි ඉතිරවීමට සූදානම්වීමත් සමග උණුසුම් තත්ත්වයක් හටගෙන තිබුණි.\n\nකුරුන්දි පුදබිමේ දින 03ක කාලයක් රතන සූත්‍රය සජ්ඣායනා කිරීම සඳහා අද දිනයේදී භික්ෂූන් වහන්සේලා විසින් කටයුතු සූදානම් කර තිබූ මොහොතේ මෙම කිරි ඉතිරවීමට උත්සාහා කර තිබේ.\n\nඑහිදී අදාළ පිරිස හා භික්ෂූන් වහන්සේ අතර උණුසුම් තත්ත්වයක් හට ගැනුණි.\n\nඅනතුරුව පොලීසිය මැදිහත් වී තත්ත්වය පාලනය කළ අතර මේ වනවිට කැරලි මර්දන ඒකකයද කැඳවා තිබේ.",
       "URL": "https://divaina.lk/%e0%b6%9a%e0%b7%94%e0%b6%bb%e0%b7%94%e0%b6%b1%e0%b7%8a%e0%b6%af%e0%b7%92-%e0%b6%85%e0%b6%af-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b7%80%e0%b7%99%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/78/"
}