{
       "Source": "divaina",
       "Timestamp": "August 22, 2023",
       "Headline": "ගාල්ල රැඳවියන් දෙදෙනාගේ මරණයට හේතුව",
       "News Content": "ගාල්ල බන්ධනාගාරයේ රැඳවියන් දෙදෙනෙකු මියයෑමට හේතුව සම්බන්ධයෙන් විමර්ශනයක් ආරම්භ කර ඇතැයි සෞඛ්‍ය අමාත්‍ය කෙහෙළිය රඹුක්වැල්ල මහතා අද පාර්ලිමේන්තුවේදී පැවසිය.මෙම රැඳවියන් දෙදෙනාට මෙනින්ජෝකොකස් බැක්ටීරියාව ආසාදනය වී ඇතැයි අනාවරණය වී ඇතැයිද අමාත්‍යවරයා සඳහන් කළේය. මේ සම්බන්ධයෙන් බන්ධනාගාර දෙපාර්තමේන්තුවේ මාධ්‍ය ප්‍රකාශක අතිරේක බන්ධනාගාර කොමසාරිස් ජනරාල් චන්දන ඒකනායක මහතා පැවසූවේ මරණ සඳහා හේතුවී ඇත්තේ බැක්ටීරියා ආසාදනයක් බව අනාවරණය වී ඇති බවය.\n\nඑසේම මෙම රෝග ලක්ෂණ සහිත තවත් රැඳවියන් 7 දෙනෙක් බන්ධනාගාර රෝහලේ රඳවා සිටින බව ද ඔහු පැවසීය.\n\nඑම පුද්ගලයින්ට උණ සහ සමේ ආසාදිත තත්ත්වයක් පෙන්නුම් කරන බව වාර්තා වී ඇති බවද සඳහන් කරයි.\n\nඑසේ මියගොස් ඇත්තේ සහ රෝහල්ගත කර ඇත්තේ රිමාන්ඩ් බන්ධනාගාරයේ සිටි රැඳවියන් ය.",
       "URL": "https://divaina.lk/%e0%b6%9c%e0%b7%8f%e0%b6%bd%e0%b7%8a%e0%b6%bd-%e0%b6%bb%e0%b7%90%e0%b6%b3%e0%b7%80%e0%b7%92%e0%b6%ba%e0%b6%b1%e0%b7%8a-%e0%b6%af%e0%b7%99%e0%b6%af%e0%b7%99%e0%b6%b1%e0%b7%8f%e0%b6%9c%e0%b7%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/73/"
}