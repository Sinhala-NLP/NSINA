{
       "Source": "divaina",
       "Timestamp": "March 13, 2023",
       "Headline": "මහින්දානන්දට කළ බාධාව ගැන පරීක්ෂන",
       "News Content": "විදෙස් සංචාරයක් සඳහා කටුනායක ගුවන් තොටුපොළ වෙත ගිය පාර්ලිමේන්තු මන්ත්‍රී මහින්දානන්ද අලුත්ගමගේ මහතා නැවත හරවා යැවීම සම්බන්ධයෙන් විශේෂ විමර්ශනයක් ආගමන හා විගමන දෙපාර්තමේන්තුව විසින් ක්‍රියාත්මක කර ඇත.\n\nඑම මන්ත්‍රීවරයාගේ ගමන් බලපත්‍ර දත්තවලට අදාළව වෙනත් අයෙකුගේ දත්ත ඇතුළත්ව තිබීම හේතුවෙන් එම තත්ත්වය හටගෙන ඇති බවට තොරතුරු ලැබී ඇති අතර අදාළ තොරතුරු පද්ධතියට ඇතුළත් කළ නිලධාරිනියගේ සේවය මේ වන විට අත්හිටුවා තිබේ.\n\nසිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව සහ ශ්‍රී ලංකා පරිගණක හදිසි ප්‍රතිචාර සංසදය විමර්ශන ක්‍රියාත්මක කරන බව ආගමන හා විගමන දෙපාර්තමේන්තුව සඳහන් කළේය.",
       "URL": "https://divaina.lk/%e0%b6%b8%e0%b7%84%e0%b7%92%e0%b6%b1%e0%b7%8a%e0%b6%af%e0%b7%8f%e0%b6%b1%e0%b6%b1%e0%b7%8a%e0%b6%af%e0%b6%a7-%e0%b6%9a%e0%b7%85-%e0%b6%b6%e0%b7%8f%e0%b6%b0%e0%b7%8f%e0%b7%80-%e0%b6%9c%e0%b7%90/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/308/"
}