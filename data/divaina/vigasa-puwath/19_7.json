{
       "Source": "divaina",
       "Timestamp": "September 21, 2023",
       "Headline": "මෛත්‍රීගේ ලිපියට වාරණයක්",
       "News Content": "ශ්‍රී ලංකා නිදහස් පක්ෂයේ හිටපු මහලේකම් දයාසිරි මහතාගෙන් නිදහසට කරුණු විමසා එම පක්ෂයේ සභාපති මෛත්‍රීපාල සිරිසේන මහතා විසින් නිකුත් කර තිබෙන ලිපියක් ක්‍රියාත්මක වීම ඔක්තෝම්බර් මස 05 වැනිදා දක්වා බලපැවැත්වෙන වළක්වාලමින් කොළඹ දිසා අධිකරණය අද වාරණ නියෝගයක් නිකුත් කළේය.\n\nදයාසිරි ජයසේකර මහතා විසින් ඉදිරිපත් කළ පැමිණිල්ලක් සලකා බැලීමෙන් අනතුරුව කොළඹ දිසා විනිසුරු සඳුන් විතාන මහතා විසින් එම වාරණ නියෝගය නිකුත් කර තිබේ.\n\nදයාසිරි ජයසේකර මහතා වෙනුවෙන් පෙනී සිටි නීතිඥවරුන් අධිකරණයට දැනුම් දී තිබුණේ තම සේවාදායකයාට එරෙහිව විනය පරීක්ෂණයක් පවත්වන බවත් ඊට අදාළව නිදහසට කරුණු දක්වන ලෙස දන්වා ඉකුත් 18 වැනිදා පක්ෂයේ සභාපති මෛත්‍රීපාල සිරිසේන මහතා විසින් ලිපියක් නිකුත් කර ඇති බවය.",
       "URL": "https://divaina.lk/%e0%b6%b8%e0%b7%9b%e0%b6%ad%e0%b7%8a%e0%b6%bb%e0%b7%93%e0%b6%9c%e0%b7%9a-%e0%b6%bd%e0%b7%92%e0%b6%b4%e0%b7%92%e0%b6%ba%e0%b6%a7-%e0%b7%80%e0%b7%8f%e0%b6%bb%e0%b6%ab%e0%b6%ba%e0%b6%9a%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/19/"
}