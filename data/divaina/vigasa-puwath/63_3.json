{
       "Source": "divaina",
       "Timestamp": "August 28, 2023",
       "Headline": "ගුවන්තොටින් රන් බිස්කට් පන්නන්න බැරිවෙයි",
       "News Content": "රුපියල් දෙකෝටි හැත්තෑ ලක්ෂයක් වටිනා රන් බිස්කට් 14 ක් නීතිවිරෝධී ලෙස තායිලන්තයේ සිට ශ්‍රී ලංකාවට රැගෙන ආ ව්‍යාපාරිකයෙකු ඊයේ (27) දින කටුනායක ගුවන් තොටුපොළ දී රේගු නිලධාරීන් පිරිසක් විසින් අත් අඩංගුවට ගෙන ඇති බව රේගු මාධ්‍ය ප්‍රකාශක සීවලී අරුක්ගොඩ මහතා පැවසීය .\n\nමොහු 42 හැවිරිදි වත්තල , මාකොළ ප්‍රදේශයේ පදිංචි ව්‍යාපාරිකයෙකි . ඔහු ඊයේ දින සවස 03.45 ට තායිලන්තයේ බැංකොක් නුවර සිට ශ්‍රී ලන්කන් ගුවන් සේවයේ යු.එල්.- 405 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි .\n\nඔහු විසින් රැගෙන විත් තිබූ ගමන් මලු‍ කීපයක් ලෝහ අනාවරක යොදා ගනිමින් පරීක්ෂා කළ අතර , එහිදී ඒවා තුළ සගවා ගෙන තිබූ කිලෝ ග්‍රෑම් 01 යි ග්‍රෑම් 314 ක් බරැති රන් බිස්කට් 14 ක් සගවා ගෙන සිටියදී , රේගු නිලධාරීන් විසින් සොයා ගෙන අත් අඩංගුවට ගෙන තිබුණි .",
       "URL": "https://divaina.lk/%e0%b6%9c%e0%b7%94%e0%b7%80%e0%b6%b1%e0%b7%8a%e0%b6%ad%e0%b7%9c%e0%b6%a7%e0%b7%92%e0%b6%b1%e0%b7%8a-%e0%b6%bb%e0%b6%b1%e0%b7%8a-%e0%b6%b6%e0%b7%92%e0%b7%83%e0%b7%8a%e0%b6%9a%e0%b6%a7%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/63/"
}