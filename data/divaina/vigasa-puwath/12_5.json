{
       "Source": "divaina",
       "Timestamp": "September 27, 2023",
       "Headline": "ලක්ෂ එකහමාරකටත් වැඩි අලුත් බාබර් කට් එක",
       "News Content": "මතුගම නෑබඩ මාර්ගයේ පිහිටි බාබර් සාප්පුවක තිබූ රුපියල් 160,000- ක මුදලක් සොරකම් කළ බව කියන එහි සේවය කළ කරණවෑමියෙකු සොරකම් කළ මුදලින් කොටසක්ද සමග අත් අඩංගුවට ගැනීමට මතුගම පොලිසිය සමත්වී ඇත.\n\nමතුගම වෝගන්වත්ත උඩ කොටසේ පදිංචි සුන්දරලිංගම් ජයපාලන් යන අය විසින් පොලීසියට කරන ලද පැමිණිල්ලට අනුව මේ පිළිබඳ පරීක්ෂණ ආරම්භ කොට තිබුණි.\n\n:තමා දිනපතාම වෙළඳසැල වසා යතුර පිටුපස නියමිත තැනක තබා යන බවත් සිද්ධියවූ දින උදේ පැමිණ බලන විට නියමිත ස්ථානයේ යතුර නොතිබුණු නිසා තමා ළඟ තිබූ අමතර යතුරෙන් වෙළඳසැල විවෘත කර බලන විට ලාච්චුවේ තිබූ රුපියල් 160000 ක මුදල අතුරුදහන්ව තිබූ බවත් ඔහු කර තිබූ පැමිණිල්ලේ සඳහන්වේ.",
       "URL": "https://divaina.lk/%e0%b6%bd%e0%b6%9a%e0%b7%8a%e0%b7%82-%e0%b6%91%e0%b6%9a%e0%b7%84%e0%b6%b8%e0%b7%8f%e0%b6%bb%e0%b6%9a%e0%b6%a7%e0%b6%ad%e0%b7%8a-%e0%b7%80%e0%b7%90%e0%b6%a9%e0%b7%92-%e0%b6%85%e0%b6%bd%e0%b7%94/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/12/"
}