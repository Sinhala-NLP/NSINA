{
       "Source": "divaina",
       "Timestamp": "June 30, 2023",
       "Headline": "විදේශ සේවා ගාස්තු හෙට සිට වැඩිවේ",
       "News Content": "හෙට සිට ක්‍රියාත්මක වන සංශෝධිත ශ්‍රි ලංකා විදේශ සේවා නියුක්ති කාර්යාංශයේ ගාස්තු ප්‍රකාශයට පත්කර තිබේ.2023 ජූනි මස 23 වන දිනැති අංක 2337/27 දරන අතිවිශේෂ ගැසට් පත්‍රය මගින් ශ්‍රි ලංකා විදේශ සේවා නියුක්ති කාර්යාංශයේ ලියාපදිංචි ගාස්තු සහ නියෝජිතායතන අලුත් කිරීමේ ගාස්තු සංශෝධනය කළේය.මේ අතර රැකියා සඳහා විදේශ ගතවන සෑම ශ්‍රි ලාංකිකයෙකුම කාර්යාංශයේ ලියාපදිංචි වීම අනිවාර්ය කර තිබේ.එසේම විදේශ රැකියා නියෝජිතායතනයක් පවත්වාගෙන යාම සඳහා කාර්යාංශය විසින් බලපත්‍ර ලබාදෙනුයේ වසරක කාලසීමාවක් සඳහා වන අතර, එම ආයතනය තවදුරටත් පවත්වාගෙන යන්නේ නම් බලපත්‍රය දීර්ඝ කිරීම සඳහා කාර්යාංශයේ අනුමැතිය ලබාගැනීම පනතේ විධි විධාන යටතේ සිදුකළ යුතුවේ. සංශෝධනය කර ඇති ගාස්තු මෙසේය.1) විදේශ රැකියා ලාභීන් කාර්යාංශයේ ලියාපදිංචි කිරීමේ ගාස්තුව පැවති අගය – රු.17,928.00 (බදු සමග)නව අගය – රු.21,467.00 (බදු සමග)2) ලියාපදිංචිය නැවත අලුත් කිරීමේ ගාස්තුවපැවති අගය – රු.3,774.00 (බදු සමග)නව අගය – රු.4,483.00 (බදු සමග)3) රැකියා නියෝජිතායතනයක බලපත්‍රය අලුත් කිරිමේ ගාස්තුවපැවති අගය – රු.58,974.00 (බදු සමග)නව අගය – රු.117,949.00 (බදු සමග)වේ.",
       "URL": "https://divaina.lk/%e0%b7%80%e0%b7%92%e0%b6%af%e0%b7%9a%e0%b7%81-%e0%b7%83%e0%b7%9a%e0%b7%80%e0%b7%8f-%e0%b6%9c%e0%b7%8f%e0%b7%83%e0%b7%8a%e0%b6%ad%e0%b7%94-%e0%b7%84%e0%b7%99%e0%b6%a7-%e0%b7%83%e0%b7%92%e0%b6%a7/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/151/"
}