{
       "Source": "divaina",
       "Timestamp": "August 10, 2023",
       "Headline": "අවමගුලක් මගුලක් කරන්න එපා කීවාට ගුටි",
       "News Content": "යතුරුපැදි අනතුරකින් මියගිය 19 හැවිරිදි මිතුරාගේ අවමඟුල් පෙරහැරෙහි තනි රෝදයෙන් සංදර්ශන සිදුකළ මිතුරන් පිරිසකට අවවාද කිරීමට ගිය තිදරු පියෙකුට හෙල්මට්වලින් සහ අතින් පයින් පහරදී ඇත.වාද්දුව විද්‍යාල පාරේ ඉකුත් 07 දා යතුරුපැදි අනතුරකින් මියගිය වාද්දුව තල්පිටිය ප්‍රදේශයේ පදිංචිව සිටි 19 හැවිරිදි දුලාංජ හේෂාම් තරුණයාගේ අවසන් කටයුතු ඊයේ පස්වරුවේ වාද්දුව වේරගම පොදු සුසාන භූමියේ දී සිදුකරන ලදී.එහිදී මෘතදේහයට අවසන් ගෞරව දැක්වීමට යැයි පවසමින් තරුණයන් පිරිසක් යතුරුපැදි තිහක පමණ පෙළපාලියකින් පැමිණ අනතුරුදායක අන්දමින් තනි රෝදයෙන්ද සංදර්ශන ඉදිරිපත් කර තිබේ.ඒ දෙස බොහෝ පිරිසක් පිළිකුලෙන් යුතුව බලාසිට ඇතත්, කිසිවකු විරෝධය දක්වා නොමැත. එහිදී මෙම අවමගුලට සහභාගීවූ තිදරු පියෙකු එයට විරෝධතාව පළකර තිබේ.ඉන් උරණවූ තරුණයන් පනහකට ආසන්න පිරිසක් විරෝධය දැක්වූ දෙදරු පියාට අතින් පයින් සහ හෙල්මට්වලින් පහරදී තිබේ.",
       "URL": "https://divaina.lk/%e0%b6%85%e0%b7%80%e0%b6%b8%e0%b6%9c%e0%b7%94%e0%b6%bd%e0%b6%9a%e0%b7%8a-%e0%b6%b8%e0%b6%9c%e0%b7%94%e0%b6%bd%e0%b6%9a%e0%b7%8a-%e0%b6%9a%e0%b6%bb%e0%b6%b1%e0%b7%8a%e0%b6%b1-%e0%b6%91%e0%b6%b4/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/89/"
}