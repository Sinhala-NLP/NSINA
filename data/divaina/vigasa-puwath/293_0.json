{
       "Source": "divaina",
       "Timestamp": "March 27, 2023",
       "Headline": "බීමත් රියදුරන් කෙලින්ම උසාවියට",
       "News Content": "බීමතින් රිය පදවා පොලිස් අත්අඩංගුවට පත්වන පුද්ගයන් පොලිස් ඇපමත මුද නොහැරීමට පොලිසිය තීරණය කර තිබේ.\n\nඒ අනුව මේ වන තෙක් බීමත් රියැදුරන් පොලිස් ඇප මත මුදා හැරීමට පොලිස් ස්ථානාධිපතිවරුන්ට බලය හිමිවී තිබුණද එය අත්හිටුවනු ඇත.\n\nමින් ඉදිරියට පොලිසිය අත්අඩංගුවට ගනු ලබන බීමත් රියැදුරන් පොලිස් ඇප ලබා දීමකින් තොරව ඍජුවම අධිකරණ වෙත ඉදිරිපත් කිරීමටය පියවර ගැනේ.\n\nබීමත් රියැදුරන් පදවනු ලබන වාහනය රියැදුරු බලපත්‍රයක් හිමි තෙවැනි පාර්ශ්වයක් වෙත ලබා දීමට මේ දක්වා කටයුතු කෙරුණද එයද අත්හිටුවා ඇති අතර වාහනය මුදා හැරෙන්නේ අධිකරණ කටයුතුවලින් අනතුරුවය.\n\nනියෝජ්‍ය පොලිස්පති රථවාහන විසින් සියලුම පොලිස් ස්ථානාධිපතිවරුන් සහ රථවාහන ස්ථානාධිපතිවරුන් කැඳවා පසුගියදා මේ සම්බන්ධයෙන් උපදෙස් ලබා දී ඇත.",
       "URL": "https://divaina.lk/%e0%b6%b6%e0%b7%93%e0%b6%b8%e0%b6%ad%e0%b7%8a-%e0%b6%bb%e0%b7%92%e0%b6%ba%e0%b6%af%e0%b7%94%e0%b6%bb%e0%b6%b1%e0%b7%8a-%e0%b6%9a%e0%b7%99%e0%b6%bd%e0%b7%92%e0%b6%b1%e0%b7%8a%e0%b6%b8-%e0%b6%8b/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/293/"
}