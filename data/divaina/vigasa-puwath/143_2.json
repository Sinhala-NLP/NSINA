{
       "Source": "divaina",
       "Timestamp": "July 7, 2023",
       "Headline": "වන අලියෙක් පණ අදී",
       "News Content": "වැල්ලවාය ප්‍රාදේශීය ලේකම් කොට්ඨාශයට අයත් කුඩාඔය දෙමලිය ප්‍රදේශයේ වගා ඉඩමක් වටා කපා තිබූ අලි කාණුවකට ඇද වැටීමෙන් වන අලියෙකු බරපතළ තුවාල ලබා තිබේ.එම කාණුවකට ඇද වැටුණු අලියා කාණුව තුළ සිරවී ඇත. අලියාගේ පාද සහ ශරීරයට බරපතළ හානි සිදු වී තිබේ. වනඅලියා දින ගණනක් කාණුව තුළ ජීවිතයත් මරණයත් අතර සටනක නිරත වන අතර වනජීවි නිලධාරීහු අලියාට ප්‍රතිකාර කිරීම් සිදු කරමින් සිටිති.නමුත් වනඅලියාගේ ජීවිතය බේරාගැනීමට හැකි තත්ත්වයක නොමැති බව වනජීවි නිලධාරීන් සදහන් කරයි. මෙම අවාසනාවන්ත අනතුරට ලක් වූ වන අලියා වයස අවුරුදු විස්සක පමන හොදින් වැඩුණු සතෙකු බව වනජීවි නිලධාරීහු පවසති.අක්කර ගණනක ඉඩමකට වන අලි පැමිණීම නතර කිරීම වෙනුවෙන් අනවසරයෙන් මෙම කාණුව කපා ඇත. මෙම කාණුවට ඇද වැටී මුවන්,ගෝනුන්,ඉබ්බන්,හාවන් වැනි සතුන් රැසක්ම මේ වන විට මියගොස් ඇති බව ප්‍රදේශවාසීහු පවසති.",
       "URL": "https://divaina.lk/%e0%b7%80%e0%b6%b1-%e0%b6%85%e0%b6%bd%e0%b7%92%e0%b6%ba%e0%b7%99%e0%b6%9a%e0%b7%8a-%e0%b6%b4%e0%b6%ab-%e0%b6%85%e0%b6%af%e0%b7%93/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/143/"
}