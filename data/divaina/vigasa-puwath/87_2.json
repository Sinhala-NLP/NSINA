{
       "Source": "divaina",
       "Timestamp": "August 11, 2023",
       "Headline": "ඉන්දියාව නේපාලය හරහා ශ්‍රී ලංකාවට යතුරු පැදි සවාරියක්",
       "News Content": "ශ්‍රී ලංකාව,ඉන්දියාව සහ නේපාලයේ ත්‍රිවිධ හමුදාවන් සහ තරුණ තරුණියන්ගේ සහභාගිත්වයෙන් බුදුන් උපන් ලුම්බිණියේ සිට ඉන්දියාවේ සිද්ධස්ථාන හරහා කොළඹ දක්වා මෙම වසරේ දෙසැම්බර් මස ප්‍රදර්ශනාත්මක යතුරුපැදි සවාරියක් පැවැත්වීමට තිරණය කර ඇත.කුසිනාරා, බුද්ධගයා, ශාවස්ත්‍රී, සාරානාත් සංකස්ස යන ප්‍රදේශ හරහා පැමිණෙන යතුරුපැදි සවාරිය මහාරාෂ්ඨ ප්‍රාන්තයේ අජන්තා එල්ලෝරා පසු කරමින් දකුණු ඉන්දියාවට පැමිණ රාමේෂ්වරම් හරහා කොළඹට පැමිණීමට නියමිතය.\n\nයතුරුපැදි සවාරියේ ප්‍රධාන සංවිධායකයින් ලෙස ඉන්දියාවේ මහාරාෂ්ඨ ප්‍රාන්තයේ රාහුල් පටේල් සහ ප්‍රශාන්ත් කරුල්කර් කටයුතු කරති.",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b6%b1%e0%b7%9a%e0%b6%b4%e0%b7%8f%e0%b6%bd%e0%b6%ba-%e0%b7%84%e0%b6%bb%e0%b7%84%e0%b7%8f-%e0%b7%81%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/87/"
}