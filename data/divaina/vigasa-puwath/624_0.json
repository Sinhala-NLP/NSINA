{
       "Source": "divaina",
       "Timestamp": "August 8, 2022",
       "Headline": "සේරුවිල රජමහා විහාරාධිපති ධුරය කොටපොළ හිමිට",
       "News Content": "සේරුවිල මංගල රජමහා විහාරයේ විහාරාධිපති තනතුර කොටපොළ අමරකිත්ති හිමියන්ට බව කොළඹ දිසා අධිකරණය තහවුරු කර ඇත.\n\nඑම විහාරයේ විහාරාධිපති ධුරය සම්බන්ධයෙන් කොළඹ දිසා අධිකරණයේ නඩු දෙකක් විභාග වූ අතර එහිදී කොළඹ දිසා විනිසුරුවරිය විසින් අළුදෙණියේ සුබෝධි හිමියන් එම විහාරස්ථානයේ විහාරාධිපති ලෙස පෙනීසිටීම සඳහා කරන ලද ඉල්ලීම ප්‍රතික්ක්ෂේප කරමින් ඒ සම්බන්ධව වූ අතුරු තහනම් නියෝගය නිකුත් කිරීම ප්‍රතික්ෂේප කරන ලදි.\n\nඒ අනුව ශ්‍රී ලංකා අමරපුර මහා නිකායේ කල්‍යාණවංශ පාර්ශවයේ මහනායක හිමියන් ඇතුළු විධායක සභාව විසින් එම විහාරයේ විහාරාධිපති ලෙස කොටපොළ අමරකිත්ති හිමියන් පත්කිරිම සම්බන්ධව වූ තීරණයට එරෙහිව වූ වාරණ නියෝගය ද විසුරුවා හැර ඇත.",
       "URL": "https://divaina.lk/%e0%b7%83%e0%b7%9a%e0%b6%bb%e0%b7%94%e0%b7%80%e0%b7%92%e0%b6%bd-%e0%b6%bb%e0%b6%a2%e0%b6%b8%e0%b7%84%e0%b7%8f-%e0%b7%80%e0%b7%92%e0%b7%84%e0%b7%8f%e0%b6%bb%e0%b7%8f%e0%b6%b0%e0%b7%92%e0%b6%b4%e0%b6%ad/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/624/"
}