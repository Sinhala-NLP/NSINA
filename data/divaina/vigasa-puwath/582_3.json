{
       "Source": "divaina",
       "Timestamp": "August 26, 2022",
       "Headline": "ඉන්දීය 5G දුරකථන වෙන්දේසියේදී වාර්තාගත ලංසුවක්",
       "News Content": "ඉන්දියාවේ මෙතෙක් පැවති විශාලතම ටෙලිකොම් වර්ණාවලි වෙන්දේසියට රුපියල් කෝටි 1.5 ක වාර්තාගත ලංසුවක් ලැබී ඇත. එහිදී මුකේෂ් අම්බානිගේ ජියෝ රුපියල් කෝටි 87,946.93 ක ලංසුවක් සමඟ අලෙවි වූ සියලු‍ම ගුවන් තරංගවලින් අඩකට ආසන්න ප්‍රමාණයක් මිලදී ගෙන තිබේ.විදුලි සංදේශ අමාත්‍ය අශ්වින් වයිෂ්නාව් මහතා ටෙලිකොම් සේවා සපයන්නන්ගෙන් ඉල්ලා සිටියේ 5G දියත් කිරීම සඳහා වර්ණාවලිය වෙන් කිරීමේ ලිපි නිකුත් කිරීමෙන් පසු ඊට සූදානම් වන ලෙසය.ප්‍රථමයෙන්, ටෙලිකොම් දෙපාර්තමේන්තුව රේඩියෝ තරංගවල සාර්ථක ලංසුකරුවන්ට පෙර ගෙවීම් කරන ලද එදිනම වර්ණාවලිය පැවරීමේ ලිපි නිකුත් කරන ලදී.භාරතී එයාර්ටෙල්, රිලයන්ස් ජියෝ, අදානි ඩේටා නෙට්වර්ක්ස් සහ වොඩාෆෝන් අයිඩියා වැනි සේවා සපයන්නන්ගෙන් ඔවුන් මෑත කාලීන වෙන්දේසියකදී දිනාගත් වර්ණාවලිය සඳහා රුපියල් කෝටි 17,876 ක පමණ මුදලක් ටෙලිකොම් දෙපාර්තමේන්තුව වෙත ලැබී ඇත. කොන්භාරතී එන්ටර්ප්‍රයිසස් නිර්මාතෘ සහ සභාපති සුනිල් භාර්ති මිට්ටල් පැවසුවේ තම සමාගම භාරතී එයාර්ටෙල් වෙත පෙර ගෙවීමක් කර පැය කිහිපයක් ඇතුළත වර්ණාවලිය වෙන් කිරීමේ ලිපියක් ලැබුණු බවයි.",
       "URL": "https://divaina.lk/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-5g-%e0%b6%af%e0%b7%94%e0%b6%bb%e0%b6%9a%e0%b6%ae%e0%b6%b1-%e0%b7%80%e0%b7%99%e0%b6%b1%e0%b7%8a%e0%b6%af%e0%b7%9a%e0%b7%83%e0%b7%92%e0%b6%ba/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/582/"
}