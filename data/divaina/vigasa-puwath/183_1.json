{
       "Source": "divaina",
       "Timestamp": "June 8, 2023",
       "Headline": "රජයේ කුමන්ත්‍රණ දෙකක් නිදහස ජනතා සභාව හෙළි කරයි",
       "News Content": "විකාශන අධිකාරී පනත හරහා ආණ්ඩුව මාධ්‍ය මර්දනයට සැරසෙන අතර ඊට එරෙහිව ජනතාව පාරට බසින විට ප්‍රතිත්‍රස්ත පනත හරහා අත්අඩංගුවට ගැනීම් සිදුකිරීමට සැරසෙන බව නිදහස ජනතා සභාවේ පාර්ලිමේන්තු මන්ත්‍රී වසන්ත යාපා බණ්ඩාර මහතා පවසයි. මේවා ජාත්‍යන්තර මූල්‍ය අරමුදලේ කොන්දේසි නොවේ යැයි ද මෙය රජය විසින් මාධ්‍ය සහ ජනතාව මර්දනය සඳහා සිදුකරන කුමන්ත්‍රණ යැයි ද පැවසීය. ජාත්‍යන්තර මූල්‍ය අරමුදලේ කොන්දේසි අනුව දේශීය ණය ප්‍රතිව්‍යුහගත කිරීමේදී රජයේ ප්‍රධාන බැංකුවලට සහ සේවක අර්ථ සාධක අරමුදලට දැඩි හානි ඇති විය හැකි බවද ඒ මහතා කීවේය.එසේ ණය ප්‍රතිව්‍යුහගත කිරීමේදී ණය ගෙවීම නතර කිරීම හෝ කපා දැමීම,ණය ගෙවීම කල් දැමීම,පොළිය කපා හැරීම ආදියට යොමු විය යුතු බවත් ඉන් රජයේ සහ පෞද්ගලික අංශයේ සේවකයින්ගේ සේවක අර්ථ සාධක අරමුදලට දැඩි බලපෑමක් ඇති විය හැකි බව ද කීවේය.හෙතෙම මේ බැව් පැවසූවේ අද නාවලදී පැවැති මාධ්‍ය හමුවකට එක්වෙමිනි.",
       "URL": "https://divaina.lk/%e0%b6%bb%e0%b6%a2%e0%b6%ba%e0%b7%9a-%e0%b6%9a%e0%b7%94%e0%b6%b8%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b6%ab-%e0%b6%af%e0%b7%99%e0%b6%9a%e0%b6%9a%e0%b7%8a-%e0%b6%b1%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/183/"
}