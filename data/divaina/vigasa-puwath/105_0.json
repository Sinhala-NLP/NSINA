{
       "Source": "divaina",
       "Timestamp": "August 1, 2023",
       "Headline": "බස් රථයක් පෙරළී 18කට තුවාල",
       "News Content": "කොළඹ සිට නුවරඑළිය දක්වා ධාවනය වු ලංගම බස් රථයක් මාර්ගයෙන් ඉවතට ලිස්සා ගොස් ප්‍රපාතයකට පෙරළීමෙන් සිදුවූ අනතුරකින් පුද්ගලයින් 18 දෙනෙකු තුවාල ලබා තිබේ.අද (01) අලුයම 4.30ට පමණ එම අනතුර සිදුවී ඇත්තේ කොළඹ හැටන් ප්‍රධාන මාර්ගයේ වටවල සිංහල විදුහල අසලදීය.ප්‍රතිවිරුද්ධ දිශාවෙන් ඉදිරියට ධාවනය වු බස් රථයකට ඉඩ ලබාදීමට යාමේදී බස් රථය මෙලෙස මාර්ගයෙන් ඉවතට ලිස්සා ගොස් එම අනතුර සිදුව ඇති බව වාර්තා වෙයි.අනතුරෙන් බස් රථයේ ගමන් ගත මගීන් 18 දෙනෙකු පමණ තුවාල ලබා වටවල ප්‍රාදේශිය රෝහලට ඇතුළත් කර ඇත. බරපතළ තත්ත්වයේ සිටි තුවාලකරුවන් පස්දෙනෙකු නාවලපිටිය දිස්ත්‍රික් මහ රෝහල වෙත මාරු කර යවා ඇති බව පොලීසිය පවසයි.සෙසු තුවාලකරුවන් තත්ත්වය බරපතළ නොවන බව වටවල ප්‍රාදේශිය රෝහලේ වෛද්‍යවරයෙක් පැවසීය.බස් රථය අනතුරට පත් වන අවස්ථාවේ එහි මගීන් 100 දෙනෙකු පමණ ගමන් කරමින් සිටි බව ද වාර්තා වේ.",
       "URL": "https://divaina.lk/%e0%b6%b6%e0%b7%83%e0%b7%8a-%e0%b6%bb%e0%b6%ae%e0%b6%ba%e0%b6%9a%e0%b7%8a-%e0%b6%b4%e0%b7%99%e0%b6%bb%e0%b7%80%e0%b7%93%e0%b6%b8-18%e0%b6%9a%e0%b6%a7-%e0%b6%ad%e0%b7%94%e0%b7%80%e0%b7%8f%e0%b6%bd/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/105/"
}