{
       "Source": "divaina",
       "Timestamp": "December 26, 2022",
       "Headline": "කෝවිලේ නූල දරුවා මරයි",
       "News Content": "උදරාබාධයක් වැළදී කෑ ගසමින් සිටි මාස 08 ක් වයස ළදරුවෙකුට යාපනයේ කෝවිලකින් නූල් මතුරා දී ඇති අතර දින දෙකක් නිහඩව සිටි දරුවා රෝගය උත්සන්න වීමෙන් පසුව රෝහල් ගත කරණ විට ඊයේ (25 දා) මිය ගොස් තිබේ.මෙසේ මියගොස් ඇත්තේ යාපනයේ නාවන්තුරේ ප්‍රදේශයේ නිවසක සිටි දරුවෙකි.දරුවාට උදරාබාධයක් හට ගැනීමෙන් පසුව ඔහු උණ රෝගයෙන්ද පෙලීම නිසා ගමේ පිහිටි හින්දු කෝවිලක් වෙත ගොස් මව හා පියා කෝවිලේ පූජකවරයාට සිද්ධිය සැලකොට නුලක් මතුරවා ගෙන පැමිණ එම නූල දරුවාගේ බැද නිහඩව සිට තිබේ.දින දෙකකට පසුවද දරුවාගේ හැඩීම නතර නොවන නිසා ඔහුව යාපනය ශීක්ෂණ රෝහල වෙත ගෙන ගිය අවස්ථාවේදී දරුවා පරීක්ෂා කළ වෛද්‍යවරු ළම‍යා රෝහලට ඇතුළත් කරණ ලෙස දැණුම් දී ඇති අතර ඊට ස්වල්ප වෙලාවකට පසුව දරුවා මියගොස් ඇත.",
       "URL": "https://divaina.lk/%e0%b6%9a%e0%b7%9d%e0%b7%80%e0%b7%92%e0%b6%bd%e0%b7%9a-%e0%b6%b1%e0%b7%96%e0%b6%bd-%e0%b6%af%e0%b6%bb%e0%b7%94%e0%b7%80%e0%b7%8f-%e0%b6%b8%e0%b6%bb%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/387/"
}