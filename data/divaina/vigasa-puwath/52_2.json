{
       "Source": "divaina",
       "Timestamp": "September 1, 2023",
       "Headline": "රාජකුමාරිගේ මරණයට තවත් තිදෙනෙක් අද උසාවියට",
       "News Content": "අභිරහස් ලෙස මියගිය ආර් රාජකුමාරිගේ මරණයට අදාළව තවත් පුද්ගලයන් තිදෙනෙකු අද කොටුව අලුත්කඩේ අධිකරණයට ඉදිරිපත් කිරීමට නියමිතය.\n\nපොලිස් සැරයන්වරුන් දෙදෙනෙකු සහ පොලිස් කොස්තාපල්වරයකු මෙසේ අධිකරණයට ඉදිරිපත් කිරීමට නියමිතව ඇතැයි අපරාධ පරීක්ෂණ දෙපාර්තමේන්තුවේ මිනීමැරුම් විමර්ශන ඒකකයේ ප්‍රකාශකයෙක් පැවසීය.මීට පෙර ද උපපොලිස් පරීක්ෂකවරයකු අත්අඩංගුවට ගෙන උසාවියට ඉදිරිපත් කිරීමෙන් පසු රක්ෂිත බන්ධනාගාරගත කෙරුණි.\n\nඅභිරහස් ලෙස මිය ගිය රාජකුමාරිගේ මරණය පිළිබඳ මුල් අවස්ථාවේ දී විවෘත තීන්දුවක් ලබාදුන් අතර පසුව එය මොට ආයුධයකින් පහර දීම නිසා සිදුවූ මරණයක් බව හෙළි විය.",
       "URL": "https://divaina.lk/%e0%b6%bb%e0%b7%8f%e0%b6%a2%e0%b6%9a%e0%b7%94%e0%b6%b8%e0%b7%8f%e0%b6%bb%e0%b7%92%e0%b6%9c%e0%b7%9a-%e0%b6%b8%e0%b6%bb%e0%b6%ab%e0%b6%ba%e0%b6%a7-%e0%b6%ad%e0%b7%80%e0%b6%ad%e0%b7%8a-%e0%b6%ad/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/52/"
}