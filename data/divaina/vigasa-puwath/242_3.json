{
       "Source": "divaina",
       "Timestamp": "May 7, 2023",
       "Headline": "පාසල් සිසුවියකගේ නිරුවත් මළසිරුරක් නවාතැන් පොළක",
       "News Content": "කළුතර නගරයේ දුම්රිය මාර්ගයට යාබද පිහිටී මහල් පහකින් සමන්විත තාවකාලික නවාතැන්පොළක තුන්වන මහලින් ඇද වැටී මියගිය පාසල් සිසුවියකගේ නිරුවත් මළසිරුරක් ඊයේ රාත්‍රියේ සොයාගෙන තිබේ.\n\nකළුතර දකුණ පොලීසිය පැවසුවේ ලද තොරතුරකට අනුව ඊයේ රාත්‍රියේ එම සිරුර සොයාගත් බවය.\n\nමෙලෙස මියගොස් ඇත්තේ කළුතර නාගොඩ ප්‍රදේශයේ පදිංචිව සිටි 16 හැවිරිදි පාසල් සිසුවියකි.\n\nපොලීසිය පැවසුවේ අදාළ සිසුවියගේ දෙමාව්පියන් විසින් ඇයව හඳුනාගත් බවය.\n\nඑම සිසුවිය ඊයේ පස්වරුවේ තවත් තරුණ යුවළක් සහ තරුණයෙකු සමග එම තාවකාලික නවාතැන්පොළට පැමිණ ඇති අතර තුන්වන මහලෙහි කාමර දෙකක් කුලියට ගෙන එහි රැඳී සිට ඇති බවට තොරතුරු අනාවරණය වී තිබේ.\n\nසිසුවිය සමග පැමිණි අනෙක් යුවළ ඇයගේ මළසිරුර සොයාගැනීමට කෙටි වෙලාවකට පෙර නවාතැන්පොළෙන් පිටව ගොස් ඇති අතර ඇය සමග පැමිණි තරුණයා කාමරයෙන් පිටව ගොස් ඇති බව පොලිසීය සිදුකළ පරීක්ෂණවලදී හෙළි වී ඇත.\n\nපොලීසිය සඳහන් කළේ තරුණියගේ සිරුරේ ප්‍රදේශ කිහිපයක සීරීම් කැපීම් සහ තැලීම් තුවාල දැකගැනීමට හැකිවූ බවය.",
       "URL": "https://divaina.lk/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94%e0%b7%80%e0%b7%92%e0%b6%ba%e0%b6%9a%e0%b6%9c%e0%b7%9a-%e0%b6%b1%e0%b7%92%e0%b6%bb%e0%b7%94%e0%b7%80%e0%b6%ad%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/242/"
}