{
       "Source": "divaina",
       "Timestamp": "February 2, 2023",
       "Headline": "අහස අද අඳුරුවීමට හේතුව",
       "News Content": "නිරිතදිග බෙංගාල බොක්ක ආශ්‍රිත මුහුදු ප්‍රදේශයේ පැවති පීඩන අවපාතය නැගෙනහිර වෙරළ දෙසින් දිවයිනට ඇතුළු වී රට හරහා ගමන් කරමින් පවතින බව කාලගුණ විද්‍යා දෙපාර්තමේන්තුව සඳහන් කරයි.\n\nඑහි බලපෑමෙන් දිවයිනේ බොහෝ ප්‍රදේශවල අහස වළාකුලින් බරව පවතින අතර. උතුරු,උතුරුමැද හා නැගෙනහිර පළාත්ව විටින් විට වැසි හෝ ගිගුරුම් සහිත වැසි ඇතිවන බව එම දෙපාර්තමේන්‍තුව පවසයි.\n\nසෙසු ප්‍රදේශවල සවස් කාලයේ හෝ රාත්‍රී කාලයේ වැසි හෝ ගිගුරුම් සහිත වැසි ඇතිවන බව ද පවසයි. උතුරු, නැගෙනහිර, උතුරුමැද සහ ඌව පළාත්වලත් පුත්තලම දිස්ත්‍රික්කයේත් ඇතැම් ස්ථානවලට මිලිමීටර 100 ට වැඩි තද වැසි ඇතිවිය හැකි බවත් කාලගුණ විද්‍යා දෙපාර්තමේන්තුව සඳහන් කරයි.\n\nඋතුරු උතුරුමැද,නැගෙනහිර, වයඹ පළාත්වල පැයට කිලෝමීටර 40/50 පමණ වේගවත් සුළං ඇතිවන බවත් පවසයි.ගිගුරුම් සහිත වැසි සමඟ ඇතිවිය හැකි තාවකාලික තද සුළං හා අකුණු අනතුරුවලින් ආරක්‍ෂාවීමට පියවර ගන්නා ලෙස ද කාලගුණ විද්‍යා දෙපාර්තමේන්තුව ජනතාවට දැනුම්දීමක් කරයි.",
       "URL": "https://divaina.lk/%e0%b6%85%e0%b7%84%e0%b7%83-%e0%b6%85%e0%b6%af-%e0%b6%85%e0%b6%b3%e0%b7%94%e0%b6%bb%e0%b7%94%e0%b7%80%e0%b7%93%e0%b6%b8%e0%b6%a7-%e0%b7%84%e0%b7%9a%e0%b6%ad%e0%b7%94%e0%b7%80/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/351/"
}