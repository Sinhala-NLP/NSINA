{
       "Source": "divaina",
       "Timestamp": "January 5, 2023",
       "Headline": "සොත්ති උපාලිගේ බාල පුතා කුඩු – ආයුධ සමග දැලේ",
       "News Content": "මෙරට පාතාලයේ දරුණු අපරාධකරුවකුව සිටි අරඹවෙලගේ දොන් උපාලි රංජිත් හෙවත් ‘සොත්ති උපාලි’ නමැත්තාගේ බාල පුත්‍රයා හෙරොයින් සහ තියුණු ආයුද සමග බොරැල්ල පොලිසිය මගින් පෙරේදා (04 දා) රාත්‍රි අත්අඩංගුවට ගෙන ඇත.බොරැල්ලේ පිහිටි සැකකරුගේ නිවස වැටලූ පොලිසිය එහි සඟවා තිබූ හෙරොයින් ග්‍රෑම් 9ක්, කඩුවක්, කිනිසි 2ක් සහ තවත් තියුණු ආයුධයක් සොයාගෙන තිබේ.මෙම සැකකරු විවිධ අපරාධ සහ හෙරොයින් ජාවාරමට සම්බන්ධ බවට ලැබුණු තොරතුරු මත මෙසේ අත්අඩංගුවට ගත් බව පොලිසිය පවසයි.සැකකරුගෙන් දීර්ඝ ලෙස ප්‍රශ්න කරගෙන යන අතර අධිකරණය වෙත ඉදිරිපත් කිරීමට නියමිතය.සොත්ති උපාලිගේ වැඩිමහල් පුත්‍රයා ද මීට ඉහතදී මිනීමැරුම් සිද්ධියක් සම්බන්ධයෙන් අත්අඩංගුවට ගත් අතර ඔහු මේ වනවිටත් බන්ධනාගාරගත කරනු ලැබ සිටියි.බොරැල්ල පොලිසිය විමර්ශන පවත්වාගෙන යයි.",
       "URL": "https://divaina.lk/%e0%b7%83%e0%b7%9c%e0%b6%ad%e0%b7%8a%e0%b6%ad%e0%b7%92-%e0%b6%8b%e0%b6%b4%e0%b7%8f%e0%b6%bd%e0%b7%92%e0%b6%9c%e0%b7%9a-%e0%b6%b6%e0%b7%8f%e0%b6%bd-%e0%b6%b4%e0%b7%94%e0%b6%ad%e0%b7%8f-%e0%b6%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/377/"
}