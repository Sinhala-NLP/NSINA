{
       "Source": "divaina",
       "Timestamp": "June 28, 2023",
       "Headline": "නිධන් හාරපු අයට බිහිසුණු අත්දැකීමක්",
       "News Content": "බෙලිහුල්ඔය නන්පේරියල්වත්ත ආසන්නයේ රත්තනගොල්ල රජයේ වන රක්ෂිතයේ නිධන් හැරීමේ යෙදුනු පුද්ගලයින් 17 දෙනෙකු සමනල වැව පොලිසිය විසින් ඊයේ (27) අත්අඩංගුවට ගෙන ඇත.\n\nසැලසුම් සහගතව වනයට ඇතුල් වී කූඩාරම් ගසා නතර වී ගල් පිපිරවීමට බෝරා ගසා ඇති අතර මේ සඳහා උපයෝගී කරගත් ආයුධ හා මෙවලම් රැසක් ද පොලිසිය අත්අඩංගුවට ගෙන තිබේ.\n\nපඹහින්න, වැලිගෙපොල, කල්තොට යන ප්‍රදේශවල පදිංචි මෙම සැකකරුවන් ඊයේ (28) බළන්ගොඩ මහේස්ත්‍රාත් අධිකරණයට ඉදිරිපත් කිරීම නියමිත විණ.",
       "URL": "https://divaina.lk/%e0%b6%b1%e0%b7%92%e0%b6%b0%e0%b6%b1%e0%b7%8a-%e0%b7%84%e0%b7%8f%e0%b6%bb%e0%b6%b4%e0%b7%94-%e0%b6%85%e0%b6%ba%e0%b6%a7-%e0%b6%b6%e0%b7%92%e0%b7%84%e0%b7%92%e0%b7%83%e0%b7%94%e0%b6%ab%e0%b7%94/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/153/"
}