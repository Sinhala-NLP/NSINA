{
       "Source": "divaina",
       "Timestamp": "May 26, 2023",
       "Headline": "ජනපති වියට්නාම නි.අගමැති හමුවේ",
       "News Content": "\n\nජපානයේ නිල සංචාරයක නිරතව සිටින ජනාධිපති රනිල් වික්‍රමසිංහ මහතා වියට්නාම නියෝජ්‍ය අග්‍රාමාත්‍ය ට්‍රාන් ලූ ක්වාන්ග් මහතා සමග සාකච්ඡාවක් පවත්වා තිබේ.\n\nජනාධිපති මාධ්‍ය අංශය පැවසුවේ ජපානයේ පැවති මෙම සාකච්ඡාවේ දී දෙරට අතර ද්විපාර්ශ්වික සම්බන්ධතාව ශක්තිමත් කිරීම සහ සංස්කෘතික සහයෝගීතාව වර්ධනය කරගැනීම පිළිබඳව සාකච්ඡා කළ බවය.\n\nමේ අතර ජනාධිපතිවරයා ජපානයේ ඩිජිටල් පරිවර්තන අමාත්‍ය තාරෝ කොනෝ මහතා අතර සාකච්ඡාවක් සිදුකර තිබේ.\n\nජනාධිපති මාධ්‍ය අංශය පැවසුවේ මෙරට ඩිජිටල්කරන වැඩපිළිවෙල සම්බන්ධයෙන් එහිදී ජනාධිපති රනිල් වික්‍රමසිංහ මහතා විසින් කරුණු පැහැදිළි කර ඇති බවය.\n\nඩිජිටල් පරිවර්තන කටයුතු සම්බන්ධයෙන් ශ්‍රී ලංකාව සහ ජපානය ඒකාබද්ධව කටයුතු කිරීමට එහි දී එකගතාව පළකර තිබේ.",
       "URL": "https://divaina.lk/%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b7%80%e0%b7%92%e0%b6%ba%e0%b6%a7%e0%b7%8a%e0%b6%b1%e0%b7%8f%e0%b6%b8-%e0%b6%b1%e0%b7%92-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/205/"
}