{
       "Source": "divaina",
       "Timestamp": "October 7, 2022",
       "Headline": "වාලම්පුරියක් නිසා සරසවි සිසුවෙක් අත්අඩංගුවට",
       "News Content": "අමතර පන්ති පැවැත්වීමට ගොස් හඳුනාගත් මිතුරෙකුගෙන් වාලම්පුරියක් ගෙන රුපියල් ලක්ෂ පනහකට විකිණීමට තැත් කිරීමේදී විසිහත් හැවිරිදි විශ්ව විද්‍යාල සිසුවෙකු මහනුවර පොලිසියේ කොට්ඨාස දූෂණ මර්දන අංශයේ නිලධාරීන් විසින් අත්අඩංගුවට ගෙන තිබේ.මෙලෙස අත්අඩංගුවට ගෙන ඇත්තේ පේරාදෙණිය විශ්වවිද්‍යාලයේ සම සෞඛ්‍ය විද්‍යා පීඨයේ තෙවන වසරේ සිසුවෙකි.අක්කරෙයිපත්තුව ප්‍රදේශයේ පදිංචි මෙම සැකකාර සිසුවා ආර්ථික දුෂ්කරතා මධ්‍යයේ අධ්‍යාපන කටයුතු කරන බවත් විශ්වවිද්‍යාල අධ්‍යාපනය ලබන අතරතුර අමතර පන්ති පවත්වා මුදල් උපයන බවත් එම හේතුව මත විභාග වලට පෙනී නොසිටීම නිසා විශ්වවිද්‍යාල අධ්‍යාපන කාලය දීර්ඝ වූ බවත් පොලිසියට ප්‍රකාශ කර ඇත.සිද්ධිය සම්බන්ධයෙන් මහනුවර පොලිසියේ කොට්ඨාස දූෂණ මර්දන අංශයේ ස්ථානාධිපති උප පොලිස් පරීක්ෂක නාරම්පනාව මහතාගේ මෙහෙයවීමෙන් පරීක්ෂණ පැවැත්වෙයි.",
       "URL": "https://divaina.lk/%e0%b7%80%e0%b7%8f%e0%b6%bd%e0%b6%b8%e0%b7%8a%e0%b6%b4%e0%b7%94%e0%b6%bb%e0%b7%92%e0%b6%ba%e0%b6%9a%e0%b7%8a-%e0%b6%b1%e0%b7%92%e0%b7%83%e0%b7%8f-%e0%b7%83%e0%b6%bb%e0%b7%83%e0%b7%80%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/501/"
}