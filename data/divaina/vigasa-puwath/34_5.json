{
       "Source": "divaina",
       "Timestamp": "September 11, 2023",
       "Headline": "වැඩ වර්ජනය අවසන්",
       "News Content": "\n\nකොළඹ දුම්රිය අංගන 05 හි සේවයේ නියතු දුම්රිය ධාවනාගාර පයින්ටූකරුවන් හා තාක්ෂණික ශිල්පීන් විසින් ආරම්භ කර තිබූ වැඩ වර්ජනය අවසන් කර ඇත.\n\nමාස කිහිපයක සිට දුම්රිය අංගන වල සේවයේ නියතු දුම්රිය සේවකයන්ගේ දිරි දීමානා මාස කිහිපයක සිට ගෙවීම සිදු නොකිරීම මත එම සේවකයන් අද දින උදෑසන මෙසේ වෘත්තීය ක්‍රියාමාර්ගයක අවතීර්ණය විය.ඒ හේතුවෙන් උදෑසන 10 න් පසුව ධාවනය වීමට නියමිතව තිබූ දුම්රිය ගමන් වාර 6 ක් අවලංගු කිරීමට දුම්රිය දෙපාර්තමේන්තුව වෙත සිදු වූ අතර කොළඹ කොටුව සිට මහනුවර බලා පෙරවරු 10.40 ට ගමන් ආරම්භ කරන ටිකිරි මැණිකේ දුම්රිය ද එයට ඇතුලත් විය.\n\nඋදෑසන හා දහවල් ධාවනය වූ දුම්රිය ප්‍රමාද වීම සහිතව ධාවනය වූ අතරල එම වෘත්තීය ක්‍රියාමාර්ගය දුම්රිය සාමාන්‍යාධිකාරීතුමා සමඟ පැවති සාකච්ඡාකින් අනතුරුව එම දීමනාව මෙම මස 25 වන දින ගෙවීමට වූ පොරොන්දුව මත සවස 2.30 ට පමණ එම වෘත්තීය ක්‍රියාමාර්ගය අවසන් කිරීමට එම සේවකයන් කටයුතු කොට තිබේ.\n\nසවස දුම්රිය ධාවනය සඳහා එමගින් විශාල බලපෑමක් සිදු නොවනු ඇත.",
       "URL": "https://divaina.lk/%e0%b7%80%e0%b7%90%e0%b6%a9-%e0%b7%80%e0%b6%bb%e0%b7%8a%e0%b6%a2%e0%b6%b1%e0%b6%ba-%e0%b6%85%e0%b7%80%e0%b7%83%e0%b6%b1%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/34/"
}