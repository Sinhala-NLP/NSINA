{
       "Source": "divaina",
       "Timestamp": "May 27, 2023",
       "Headline": "දිනේෂ් ෂාෆ්ටර්ගේ DNA වාර්තාව අධිකරණය ඉල්ලයි",
       "News Content": "ජනශක්ති සමූහ ව්‍යාපාරයේ අධ්‍යක්ෂ දිනේෂ් ෂාෆ්ටර් මහතාගේ දේහය සම්බන්ධයෙන් වන පරීක්ෂණ සඳහා ඔහුගේ මවගේ DNA වාර්තා කැඳවන ලෙස කොළඹ අතිරේක මහෙස්ත්‍රාත් රජින්ද්‍රා ජයසූරිය මහත්මිය අපරාධ පරීක්ෂණ දෙපාර්තමේන්තුවට නියෝග කර තිබේ.ජනශක්ති සමූහ ව්‍යාපාරයේ අධ්‍යක්ෂ දිනේෂ් ෂාෆ්ටර් මහතා බොරැල්ල පොදු සුසාන භූමියේ සිය මෝටර් රථය තුළ දෙඅත් සහ ගෙල බැඳ සිටියදී හමුවුණේ පසුගිය වසරේ දෙසැම්බර් 15 වැනිදාය.අනතුරුව මේ සම්බන්ධයෙන් අපරාධ පරීක්ෂණ දෙපාර්තමේන්තුවේ මිනීමැරුම් සහ සංවිධානාත්මක අපරාධ විමර්ශන අංශය විමර්ශනයක් ආරම්භ කළ අතර ෂාෆ්ටර් මහතාගේ මරණය සියදිවි නසා ගැනීමක්ද යන්න ගැටලු සහගත වුණි.ෂාෆ්ටර් මහතාගේ මරණයට හේතුව සොයාබැලීම සඳහා ඒ වෙනුවෙන් පත් කළ පංච පුද්ගල විශේෂ මණ්ඩලය ඉදිරියේදී පසුගිය 25 වනදා ෂාෆ්ටර් මහතාගේ දේහය ගොඩගැනුණේ කොළඹ අතිරේක මහෙස්ත්‍රාත් රජින්ද්‍රා ජයසූරිය මහත්මිය ලබාදුන් නියෝගය මතය.ඊයේ (26) දිනයේ කරාපිටිය රෝහලේදී දිනේෂ් ෂාෆ්ටර් මහතාගේ දේහයේ දෙවන පශ්චාත් මරණ පරීක්ෂණයේ මූලික අදියර අවසන් කර තිබේ.",
       "URL": "https://divaina.lk/%e0%b6%af%e0%b7%92%e0%b6%b1%e0%b7%9a%e0%b7%82%e0%b7%8a-%e0%b7%82%e0%b7%8f%e0%b7%86%e0%b7%8a%e0%b6%a7%e0%b6%bb%e0%b7%8a%e0%b6%9c%e0%b7%9a-dna-%e0%b7%80%e0%b7%8f%e0%b6%bb%e0%b7%8a%e0%b6%ad%e0%b7%8f/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/203/"
}