{
       "Source": "divaina",
       "Timestamp": "January 29, 2023",
       "Headline": "මැතිවරණ කොමිසමේ සාමාජිකයින්ට ආ දුරකථන තර්ජන ගැන තොරතුරක්",
       "News Content": "මැතිවරණ කොමිෂන් සභාවේ සාමාජිකයින්ට දුරකථන තර්ජනය සිදුකර ඇත්තේ විදෙස් රටක සිට බවට අනාවරණය වී තිබේ.\n\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතීඥ නිහාල් තල්දූව මහතා සඳහන් කළේ අදාළ දුරකථන ඇමතුම් සම්බන්ධයෙන් අපරාධ පරීක්ෂණ දෙපාර්තමේන්තුව විශේෂ විමර්ශනයක් ආරම්භ කර ඇති බවය.\n\nමැතිවරණ කොමිෂන් සභාවේ සාමාජිකයින් තිදෙනෙකුට මේ වන විට දුරකථන මාර්ගයෙන් මරණීය තර්ජන එල්ල කර ඇති අතර ඒ සම්බන්ධයෙන් ඔවුන් පොලිස් දෙපාර්තමේන්තුවට පැමිණිලි කර තිබේ.\n\nඑම පැමිණිලිවලට අනුව මූලික විමර්ශන ආරම්භ කර ඇති බව නීතීඥ නිහාල් තල්දූව මහතා සඳහන් කළේය.",
       "URL": "https://divaina.lk/%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ab-%e0%b6%9a%e0%b7%9c%e0%b6%b8%e0%b7%92%e0%b7%83%e0%b6%b8%e0%b7%9a-%e0%b7%83%e0%b7%8f%e0%b6%b8%e0%b7%8f%e0%b6%a2%e0%b7%92%e0%b6%9a%e0%b6%ba/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/356/"
}