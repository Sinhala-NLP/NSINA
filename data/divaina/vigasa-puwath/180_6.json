{
       "Source": "divaina",
       "Timestamp": "June 9, 2023",
       "Headline": "මුහුදු රළට බිළිවූ කතුන් දෙදෙනා",
       "News Content": "මොණරාගල බිබිල ප්‍රදේශයේ සිට විනෝද චාරිකාවක පැමිණ කිරින්ද මුහුදේ රළ පාගමින් සිටි 18 හැවිරිදි කාන්තාවන් දෙදෙනෙකු මුහුදු රළට හසුව ගසාගෙන් ගොස් මරණයට පත්ව ඇත.\n\nමෙලෙස මුහුදු රළට හසුව ගසාගෙන ගොස් ඇත්තේ වැලිපොතේයාය මඩකලපු පාර බිබිල ලිපිනයේ පදිංචි 18 හැවිරිදි රාජපක්ෂ එදිරිසිංහ දේවාලගේ සදනි ධනංජනි රාජපක්ෂ නැමති විවාහක කාන්තාවක් හා කුඹුක්ගොල්ල එගොඩගම සීනිගොඩ බිබිල යන ලිපිනයේ පදිංචි 18 හැවිරිදි කෙලින්හිටියාවේ ගෙදර ප්‍රබෝදිකා කෞෂල්‍යා නැමති විවාහක කාන්තාවකි.මියගිය කාන්තාවන් දෙදෙනා පවුලේ ඥාතින් පිරිසක් සමග බිබිල ප්‍රදේශයේ සිට විනොද් චාරිකාවක පැමිණ අද පෙරවරු 09.40ට පමණ කිරින්ද මුහුදේ රළ පෑගිමට ගොස් තිබේ.එහිදි රළ පාගමින් සිටි කාන්තාවන් දෙදෙනා රළ පහරට හසුව ගසාගෙන ගොස් අතුරුදහන්ව තිබේ.",
       "URL": "https://divaina.lk/%e0%b6%b8%e0%b7%94%e0%b7%84%e0%b7%94%e0%b6%af%e0%b7%94-%e0%b6%bb%e0%b7%85%e0%b6%a7-%e0%b6%b6%e0%b7%92%e0%b7%85%e0%b7%92%e0%b7%80%e0%b7%96-%e0%b6%9a%e0%b6%ad%e0%b7%94%e0%b6%b1%e0%b7%8a-%e0%b6%af/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/180/"
}