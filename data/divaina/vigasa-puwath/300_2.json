{
       "Source": "divaina",
       "Timestamp": "March 21, 2023",
       "Headline": "IMF ණය දින දෙකකින්",
       "News Content": "\n\nශ්‍රී ලංකාවට ලබාදුන් විස්තීර්ණ මූල්‍ය පහසුකමේ පළමු වාරිකය ඉදිරි දින දෙක තුළ මුදාහරින බව ජාත්‍යන්තර මූල්‍ය අරමුදල පවසයි.\n\nඒ යටතේ ඩොලර් මිලියන 333ක් මෙරටට නිදහස් කිරීමට නියමිතය.\n\nඩොලර් බිලියන 3ක් වූ විස්තීර්ණ මූල්‍ය පහසුකම සම්බන්ධයෙන් මාධ්‍ය වෙත කරුණු ඉදිරිපත්කරමින් ජාත්‍යන්තර මූල්‍ය අරමුදලේ ශ්‍රී ලංකා මෙහෙයුම් ප්‍රධානී පීටර් බ්රුවර් ඒ බව පැවසීය.\n\nමාස 48ක කාලයක් සඳහා ශ්‍රී ලංකාවට ඩොලර් බිලියන 3ක් සැපයීමට ජාත්‍යන්තර මූල්‍ය අරමුදලේ විධායක මණ්ඩලය තීරණය කළේය.මෙරට බදු ප්‍රතිපත්තිය ශක්තිමත් කිරීම සඳහා ,ධන බද්දක්, ද මෙම වැඩසටහනට ඇතුළත් බව දඔහු තවදුරටත් පැවසුවේය.",
       "URL": "https://divaina.lk/imf-%e0%b6%ab%e0%b6%ba-%e0%b6%af%e0%b7%92%e0%b6%b1-%e0%b6%af%e0%b7%99%e0%b6%9a%e0%b6%9a%e0%b7%92%e0%b6%b1%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/300/"
}