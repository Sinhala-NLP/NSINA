{
       "Source": "divaina",
       "Timestamp": "February 21, 2023",
       "Headline": "පුංචි ඡන්දෙ ඇප මුදල් වලට වෙනදේ",
       "News Content": "පළාත් පාලන මැතිවරණය මාර්තු මස 09 වනදා පැවැත්වීමට හැකියාවක් නොමැති බවට ශ්‍රේෂ්ඨාධිකරණයට දැනුම් දී තිබුණ ද ඇප මුදල් නැවත නිකුත් කිරීමට මේ දක්වා හැකියාවක් නොමැති බව ‍මැතිවරණ කොමිෂන් සභාව පවසයි.\n\nඇප මුදල් යළි නිකුත්කළ හැකි වන්නේ නාමයෝජනා අවලංගු කිරීමකදී පමණක් බව එහි සභාපති නීතීඥ නිමල් ජී. පුංචිහේවා මහතා සඳහන් කරයි.\n\nනාමයෝජනා අවලංගු කිරීමට නම් ආණ්ඩුව පාර්ලිමේන්තුවට පනතක් ඉදිරිපත් කළ යුතු අතර එසේ නොවන්නේ නම් සීමා නිර්ණ ගැසට් පත්‍රයක් මගින් ප්‍රකාශයට පත් කළහොත් පමණක් නාමයෝජනා අවලංගු වන බව සඳහන් වේ.\n\nකෙසේවෙතත් පළාත් පාලන මැතිවරණය නොපවත්වන බවට මේ දක්වා නිශ්චිත ප්‍රකාශයක් සිදුකර නොමැති බවත් ශ්‍රේෂ්ඨාධිකරණයට දැනුම් දී ඇත්තේ දැනට ප්‍රකාශයට පත්කර ඇති දිනයේ දී එය පැවැත්වීමට පවතින අපහසුතාව පමණක් බවත් සභාපතිවරයා වැඩිදුරටත් සඳහන් කරයි.",
       "URL": "https://divaina.lk/%e0%b6%b4%e0%b7%94%e0%b6%82%e0%b6%a0%e0%b7%92-%e0%b6%a1%e0%b6%b1%e0%b7%8a%e0%b6%af%e0%b7%99-%e0%b6%87%e0%b6%b4-%e0%b6%b8%e0%b7%94%e0%b6%af%e0%b6%bd%e0%b7%8a-%e0%b7%80%e0%b6%bd%e0%b6%a7-%e0%b7%80/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/332/"
}