{
       "Source": "divaina",
       "Timestamp": "May 21, 2023",
       "Headline": "සරසවි තුනක ශිෂ්‍යාවන් ගේ නේවාසිකාගාර ආරක්ෂාව තර කරයි",
       "News Content": "කොළඹ, ශ්‍රී ජයවර්ධනපුර සහ කැලණිය විශ්ව විද්‍යාල ශිෂ්‍යාවන් ගේ නේවාසිකාගාර ආරක්ෂාව තවදුරටත් කර කරන ලෙස එම විශ්ව විද්‍යාල උප කුලපතිවරු මහජන ආරක්ෂක ඇමති ටිරාන් අලස් මහතාගෙන් ඉල්ලා ඇත. කොළඹ විශ්ව විද්‍යාලයේ උප කුලපති ජ්‍යෙෂ්ඨ කථිකාචාර්ය එච්.ඩී කරුණාරත්න, ජයවර්ධනපුර විශ්ව විද්යාලයේ උප කුලපති කතිකාචාර්ය උපුල් සුභසිංහ සහ කැලණිය විශ්ව විද්‍යාලයේ උප කුලපති ජ්‍යෙෂ්ඨ කථිකාචාර්ය නිලන්ති ද සිල්වා යන මහත්ම මහත්මීහු මෙසේ මහජන ආරක්ෂක අමාත්‍යවරයාගෙන් ඉල්ලා තිබේ. එසේම විශ්ව විද්‍යාල තුළ සොරකම් සිදුවීම් ද ඉහළ ගොස් ඇති බව ද ඔවුහු දැනුම් දී තිබේ. ඒ අනුව මහජන ආරක්ෂක අමාත්‍යවරයා පොලිස්පති දී.ඩී වික්‍රමරත්න මහතාට උපදෙස් දී ඇත්තේ මේ සම්බන්ධයෙන් අවශ්‍ය පියවර ගන්නා ලෙසය.",
       "URL": "https://divaina.lk/%e0%b7%83%e0%b6%bb%e0%b7%83%e0%b7%80%e0%b7%92-%e0%b6%ad%e0%b7%94%e0%b6%b1%e0%b6%9a-%e0%b7%81%e0%b7%92%e0%b7%82%e0%b7%8a%e0%b6%ba%e0%b7%8f%e0%b7%80%e0%b6%b1%e0%b7%8a-%e0%b6%9c%e0%b7%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/214/"
}