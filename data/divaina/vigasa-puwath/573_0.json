{
       "Source": "divaina",
       "Timestamp": "August 31, 2022",
       "Headline": "අන්තරේ කට්ටිය අත්අඩංගුවට ගත් හැටි අගමැති කියයි",
       "News Content": "ඊයේ පැවැති ශිෂ්‍ය ව්‍යාපාර උද්ඝෝෂනයේදී යමෙක් අත්අඩංගුවට ගෙන ඇත්නම් ඔවුන්ව ත්‍රස්තවාදය වැළැක්වීමේ පනත යටතේ අත්අඩංගුවට ගැනීමේ බලාපොරොත්තුවක් නොමැති බව , අග්‍රාමාත්‍ය දිනේෂ් ගුණවර්ධන මහතා අද පාර්ලිමේන්තුවේ දී ප්‍රකාශ කළේය. මේ බව කියා සිටියේ විපක්ෂ නායකවරයා ඒ සම්බන්ධයෙන් විමසූ ප්‍රශ්නයකට පිළිතුරු ලබා දෙමිනි.අග්‍රාමාත්‍යවරයා වැඩි දුරටත් සඳහන් කළේ, රටේ සාමාන්‍ය නීතිය යටතේ කටයුතු කරනවා විනා ත්‍රස්තවාදය වැළැක්වීමේ පනත යටතේ අත්අඩංගුවට ගැනීමට බලාපොරොත්තු නොවන බවය. රැස්වන ස්ථානය පොලීසියට කලින් දැනුම් දී තිබුණද ගමන් කරන ආකාරය දැනුම් දී නොතිබූ බවත්, මූලික අයිතිවාසිකම් යනු එක් පුද්ගලයෙකුගේ නොව අනෙකුත් ජනතාවගේද අයිතිවාසිකම් බවත් පැවසූ අග්‍රාමාත්‍යවරයා කිසිවෙකුට අවහිර නොවන ආකාරයේ වාතාවරණයක් පවත්වා ගෙන යාම වෙනුවෙන් ආණ්ඩුව කැප වී සිටින බවත් සඳහන් කළේය",
       "URL": "https://divaina.lk/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%9a-%e0%b6%9a%e0%b6%a7%e0%b7%8a%e0%b6%a7%e0%b7%92%e0%b6%ba-%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94%e0%b7%80%e0%b6%a7/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/573/"
}