{
       "Source": "divaina",
       "Timestamp": "May 23, 2023",
       "Headline": "තමිල්නාඩුවේදී ශ්‍රී ලාංකිකයින් තිදෙනෙක් මරුට",
       "News Content": "තමිල්නාඩුවේදී සිදුවූ අනතුරකින් ශ්‍රී ලාංකික තරුණයින් තිදෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කරයි.\n\nමෙලෙස ජීවිතක්ෂයට පත්ව ඇත්තේ වයස අවුරුදු 19,20 සහ 21 හැවිරිදි වියේ පසුවූ දයාලන්, ජෝන් සහ චාල්ස් නමැති තරුණයින් තිදෙනෙකි.\n\nඔවුන් තිදෙනාම යතුරුපැදියක ගමන්කරමින් සිටියදී අනතුරට ලක්ව ඇත.\n\nයතුරුපැදිය ප්‍රතිවිරුද්ධ දිශාවෙන් පැමිණි ලොරි රථයක ගැටීමෙන් මෙම අනතුර සිදුව ඇති බව විදෙස් මාධ්‍ය සඳහන් කරයි.\n\nඑහිදී බරපතළ තුවාල ලැබූ තරුණයින් තිදෙනා රෝහල්ගතකිරීමට පියවර ගෙන ඇතත් ඒ වනවිටත් ඔවුන් ජීවිතක්ෂයට පත්ව ඇති බව අනාවරණය වී තිබේ.\n\nඔවුන් තමිල්නාඩුවේ ගුම්මිඩිපූන්ඩි හි සරණාගත කඳවුරක රඳවා සිටියදී සුළු රැකියාවල නිරතව සිට ඇති බව වාර්තා වෙයි.",
       "URL": "https://divaina.lk/%e0%b6%ad%e0%b6%b8%e0%b7%92%e0%b6%bd%e0%b7%8a%e0%b6%b1%e0%b7%8f%e0%b6%a9%e0%b7%94%e0%b7%80%e0%b7%9a%e0%b6%af%e0%b7%93-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b7%8f%e0%b6%82%e0%b6%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/210/"
}