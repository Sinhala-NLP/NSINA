{
       "Source": "divaina",
       "Timestamp": "March 31, 2023",
       "Headline": "හෙරොයින් ළග තබාගත්තාට දිවි ඇති තෙක් සිරදඩුවම්",
       "News Content": "\n\nඑක්දරු පියෙකුට කොළඹ මහාධිකරණය අද ජීවිතාන්තය දක්වා සිරදඬුවම් නියම කළේය.\n\nමෙසේ සිරදඩුවම් නියම වූයේ හෙරොයින් මත්කුඩු ග්‍රෑම් 2.53ක් සන්තකයේ තබාගැනීම සහ ජාවාරම් කිරීමේ චෝදනාවට වරදකරු වීම මතය.\n\nකොළඹ මහාධිකරණ විනිසුරු නවරත්න මාරසිංහ මහතා විසින් මෙම තීන්දුව ලබා දුනි.\n\n2014 වසරේ මැයි මස 17 වැනිදා කොළඹ තොටලඟ ප්‍රදේශයේ සිදුකළ වැටලීමකදී මෙම සැකකරු හෙරොයින් මත්කුඩු ග්‍රෑම් 2.53ක් සමග පොලීසිය විසින් අත්අඩංගුවට ගනු ලැබීය.\n\nවිත්තිකරුට පෙර වැරදි පවතින බවට අධිකරණයට වාර්තා කර තිබූ අතර එම කරුණු සලකා බැලීමෙන් අනතුරුව 43 හැවිරිදි විත්තිකරුට අධිකරණය විසින් ජීවිතාන්තය දක්වා සිරදඬුවම් නියම කර තිබුණි.",
       "URL": "https://divaina.lk/%e0%b7%84%e0%b7%99%e0%b6%bb%e0%b7%9c%e0%b6%ba%e0%b7%92%e0%b6%b1%e0%b7%8a-%e0%b7%85%e0%b6%9c-%e0%b6%ad%e0%b6%b6%e0%b7%8f%e0%b6%9c%e0%b6%ad%e0%b7%8a%e0%b6%ad%e0%b7%8f%e0%b6%a7-%e0%b6%af%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/287/"
}