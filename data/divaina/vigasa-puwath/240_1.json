{
       "Source": "divaina",
       "Timestamp": "May 9, 2023",
       "Headline": "කල්කටාවට අවසන් පන්දුවේදී ජය",
       "News Content": "කල්කටා නයිට් රයිඩර්ස් කණ්ඩායම සහ පංජාබ් කිංග්ස් කණ්ඩායම අතර ඊයේ රාත්‍රී පැවති අයිපීඑල් තරඟයෙන් ජයග්‍රහණය කිරීමට කල්කටා කණ්ඩායම සමත් වූයේය.ලකුණු 180 ක ඉලක්කයක් හඹාගිය කල්කටා කණ්ඩායම තරගයේ අවසන් පන්දුවේදී එම ජයග්‍රහණය ලබා ගත් අතර ඒ වන විට ඔවුහු කඩුලු 5ක් අතැතිව සිටියහ.ජයග්‍රාහී කල්කටා කණ්ඩායම වෙනුවෙන් ඉනිමේ අවසන් භාගයේදී වේගවත් පිතිහරඹයක නිරත වූ ඇන්ඩ්‍රි රසල් පන්දු 23 කදී හයේ පහර 3 ක් සහ හතරේ පහර 3 ක් සහිතව ලකුණු 42 ක් ලබාගත් අතර රින්කු සිංග් පන්දු 10 කදී නොදැවී ලකුණු 21 ක් ලබා ගත්තේය.අවසන් පන්දුවේදී ලකුණු දෙකක් ජයග්‍රහණය සඳහා අවශ්‍ය ව තිබියදී රිංකු සිංග් ඒ සඳහා හතරේ පහරක් එල්ල කරමින් කල්කටා ජය තහවුරු කළේය.",
       "URL": "https://divaina.lk/%e0%b6%9a%e0%b6%bd%e0%b7%8a%e0%b6%9a%e0%b6%a7%e0%b7%8f%e0%b7%80%e0%b6%a7-%e0%b6%85%e0%b7%80%e0%b7%83%e0%b6%b1%e0%b7%8a-%e0%b6%b4%e0%b6%b1%e0%b7%8a%e0%b6%af%e0%b7%94%e0%b7%80%e0%b7%9a%e0%b6%af%e0%b7%93/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/240/"
}