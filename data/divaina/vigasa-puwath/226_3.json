{
       "Source": "divaina",
       "Timestamp": "May 16, 2023",
       "Headline": "යළට යූරියා ආනයන කරයි",
       "News Content": "යූරියා පොහොර මෙට්‍රික් ටොන් 25,000ක් ආනයනයට අමාත්‍ය මණ්ඩල අනුමැතිය හිමිව තිබේ.අමාත්‍ය මණ්ඩල තීරණ දැනුම්දීමේ ප්‍රවෘත්ති සාකච්ඡාවට එක්වෙමින් කැබිනට් ප්‍රකාශක අමාත්‍ය ආචාර්ය බන්දුල ගුණවර්ධන මහතා මේ බව සඳහන් කළේය.යල කන්නයේ පොහොර අවශ්‍යතාවය වෙනුවෙන් රජයේ පොහොර සමාගම් දෙක හා පෞද්ගලික අංශය සතුව පැවති යූරියා පොහොර ප්‍රමාණය සහ ගොවිජන සේවා මධ්‍යස්ථානවල ඉතිරිව පවතින තොග සැලකිල්ලට ගනිමින් මෙම තීරණය ගෙන ඇත.ඒ අනුව ලංකා පොහොර සමාගම මඟින් 60%ක් සහ සීමාසහිත කොළඹ කොමර්ෂල් පොහොර සමාගම මඟින් 40%ක් වශයෙන් එකී පොහොර ප්‍රමාණය ආනයනය කිරීම සඳහා අමාත්‍ය මණ්ඩලය අනුමැතිය ලබාදී තිබේ.",
       "URL": "https://divaina.lk/%e0%b6%ba%e0%b7%85%e0%b6%a7-%e0%b6%ba%e0%b7%96%e0%b6%bb%e0%b7%92%e0%b6%ba%e0%b7%8f-%e0%b6%86%e0%b6%b1%e0%b6%ba%e0%b6%b1-%e0%b6%9a%e0%b6%bb%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/226/"
}