{
       "Source": "divaina",
       "Timestamp": "May 30, 2023",
       "Headline": "ළමා අපයෝජනයකට දඹුල්ල හිටපු නගරාධිපතිගේ සොහොයුරා අත්අඩංගුවට",
       "News Content": "අවුරුදු 12ක බාලවයස්කාර පිරිමි දරුවෙකුට අපයෝජනයක් සිදුකළ බවට චෝදනා පිට දඹුල්ල මහනගර සභාවේ වැඩ පාලකවරයෙකු අත්අඩංගුවට ගෙන තිබේ.\n\nළමා හා කාන්තා කාර්යාංශයට ලැබුණු තොරතුරකට අනුව ඊයේ එම සැකකරු අත්අඩංගුවට ගෙන තිබුණේ පොලිසියට භාරවීමෙන් පසුවය.\n\nඅත්අඩංගුවට ගත් වැඩ පාලකවරයා දඹුල්ල මහනගර සභාවේ හිටපු නගරාධිපතිවරයාගේ සහෝදරයෙකු බව වාර්තා වෙයි.\n\nසැකකාර වැඩ පාලකවරයා පසුගිය වසරේ අවස්ථා කිහිපයකදීම අදාළ පිරිමි දරුවා අපයෝජනය සඳහා යොදාගෙන ඇති බව තොරතුරු හෙළිවී තිබේ.\n\nළමා ආරක්ෂණ අධිකාරියේ දැනුම්දීම පරිදි දඹුල්ල පොලීසිය පසුගිය දින කිහිපයේ අවස්ථා ගණනාවක සැකකරු අත්අඩංගුවට ගැනීම සඳහා නිවසට සහ වැඩ පරිශ්‍රයට ගියද ඔහු ප්‍රදේශයෙන් සැඟවී සිටි බව පොලීසිය සඳහන් කරයි.",
       "URL": "https://divaina.lk/%e0%b7%85%e0%b6%b8%e0%b7%8f-%e0%b6%85%e0%b6%b4%e0%b6%ba%e0%b7%9d%e0%b6%a2%e0%b6%b1%e0%b6%ba%e0%b6%9a%e0%b6%a7-%e0%b6%af%e0%b6%b9%e0%b7%94%e0%b6%bd%e0%b7%8a%e0%b6%bd-%e0%b7%84%e0%b7%92%e0%b6%a7/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/197/"
}