{
       "Source": "divaina",
       "Timestamp": "October 13, 2022",
       "Headline": "ඩෙංගු පරීක්ෂණ නැවතිලාලු",
       "News Content": "ඩෙංගු රෝගය හදුනා ගැනීමේ පරීක්ෂණය වන ඩෙංගු ඇන්ටිජන් පරීක්ෂණය සිදු කිරීමට අවශ්‍ය ප්‍රතික්‍රීයක කට්ටල බොහෝ රජයේ රෝහල් වල මෙම දිනවල හිඟව පවතින බව සෞඛ්‍ය වෘත්තීයවේදීන්ගේ විද්වත් සංගමයේ සභාපති රවී කුමුදේශ් මහතා පවසයි. මෙම තත්ත්වය මත ඩෙංගු රෝගින් හඳුනා ගැනීමේ කටයුතු බොහෝ රෝහල්වල ඇන හිට පවතින බව ද ඔහු සඳහන් කරයි.\n\nඩෙංගු රෝගීන් හඳුනාගැනීමට සිදු කරන සම්පුර්ණ රුධිර පරික්ෂාව හෙවත් එෆ් බී සී පරීක්ෂාවට අවශ්‍ය ප්‍රතික්‍රීයක රජයේ රෝහල් වෙත ලබා දීම මේ වන විට සමාගම් ගණනාවක් විසින් අත් හිටුවා ඇති බවත් එම ප්‍රතික්‍රීයක ලබාදීම වෙනුවෙන් ගෙවිය යුතු මුදල් ගෙවීම සෞඛ්‍ය අමාත්‍යාංශය විසින් මාස ගණනාවක් තිස්සේ පැහැර හරිමින් තිබීම මෙයට හේතු වී ඇති බව ඔහු පවසයි.",
       "URL": "https://divaina.lk/%e0%b6%a9%e0%b7%99%e0%b6%82%e0%b6%9c%e0%b7%94-%e0%b6%b4%e0%b6%bb%e0%b7%93%e0%b6%9a%e0%b7%8a%e0%b7%82%e0%b6%ab-%e0%b6%b1%e0%b7%90%e0%b7%80%e0%b6%ad%e0%b7%92%e0%b6%bd%e0%b7%8f%e0%b6%bd%e0%b7%94/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/490/"
}