{
       "Source": "divaina",
       "Timestamp": "May 29, 2023",
       "Headline": "වයඹ ගවයන්ට පිට පළාත් තහනම්",
       "News Content": "වයඹ පළාතේ ගවයන් අතර සීග්‍රයෙන් පැතිර යන වෛරස් රෝගයක් පාලනය කිරීම සඳහා වයඹ පළාතෙන් වෙනත් පළාත්වලට ගවයන් ප්‍රවාහනය කිරීම සම්පූර්ණයෙන්ම තහනම් කර ඇත.\n\nගවයන්ගේ සම ආශ්‍රිතව ඇතිවන මෙම වෛරස් රෝගය මේ වනවිට වයඹ පළාතේ පිහිටි පශු වෛද්‍ය නිලධාරි කොට්ඨාස 46 න් 34 කටම පැතිර ගොස් ඇති බව වයඹ පළාත් සත්ත්ව නිෂ්පාදන හා සෞඛ්‍ය දෙපාර්තමේන්තුව කියා සිටී.\n\nමෙම තත්ත්වය සැලකිල්ලට ගෙන රෝගය පාලනය කිරීමේ අරමුණින් ඉහත තීරණය ගත් බවද එම සෞඛ්‍ය දෙපාර්තමේන්තුව වැඩිදුරටත් කියා සිටී.",
       "URL": "https://divaina.lk/%e0%b7%80%e0%b6%ba%e0%b6%b9-%e0%b6%9c%e0%b7%80%e0%b6%ba%e0%b6%b1%e0%b7%8a%e0%b6%a7-%e0%b6%b4%e0%b7%92%e0%b6%a7-%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%ad%e0%b7%84%e0%b6%b1%e0%b6%b8/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/201/"
}