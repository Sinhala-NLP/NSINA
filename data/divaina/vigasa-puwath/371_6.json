{
       "Source": "divaina",
       "Timestamp": "January 11, 2023",
       "Headline": "පරදින තරඟයේ ශානකගෙන් සුපිරි ඉනිමක්",
       "News Content": "ශ්‍රී ලංකාව සමඟ පැවැත්වෙන තරග තුනකින් එක්දින තරගාවලියේ පළමු තරගය ලකුණු 67කින් ජය ගැනීමට සත්කාරක ඉන්දීය කණ්ඩායම ඊයේ (10) සමත්විය.\n\nතරඟයේ පළමුව පන්දුවට පහර දුන් ඉන්දියාව පන්දුවාර 50 අවසානයේ කඩුලු 7ක් දැවී ලකුණු 373ක් ලබා ගත්තේය.එහිදී විරාත් කෝලි ලකුණු 113ක් ලබා ගත් අතර නායක රෝහිත් ෂර්මා ලකුණු 83ක් හා ෂුම්මාන් ගිල් ලකුණු 70ක් ලබා ගනිමින් ඉන්දීය ඉනිම ශක්තිමත් කළහ.\n\nලකුණු 374ක ජයග්‍රාහී ඉලක්කයක් හඹා ගිය ශ්‍රී ලංකා කණ්ඩායම කඩුලු 08ක් දැවී ලකුණු 306කට සිමා කිරීමට ඉන්දීය පන්දු යවන්නෝ සමත්වූහ.තරගයේ කැපී පෙනෙනම සිදුවීම වූයේ ශ්‍රී ලංකා කණ්ඩායමේ නායක දසුන් ශානක පන්දු අසූ අටක දී නොදැවී ලබාගත් ලකුණු 108 සහ කසුන් රාජිත සමඟ එක්ව ඔවුන් දෙදෙනා නව වැනි කඩුල්ල සඳහා ලකුණු සියයක සම්බන්ධතාවක් පැවැත්වීමය.",
       "URL": "https://divaina.lk/%e0%b6%b4%e0%b6%bb%e0%b6%af%e0%b7%92%e0%b6%b1-%e0%b6%ad%e0%b6%bb%e0%b6%9f%e0%b6%ba%e0%b7%9a-%e0%b7%81%e0%b7%8f%e0%b6%b1%e0%b6%9a%e0%b6%9c%e0%b7%99%e0%b6%b1%e0%b7%8a-%e0%b7%83%e0%b7%94%e0%b6%b4/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/371/"
}