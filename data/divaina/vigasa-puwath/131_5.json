{
       "Source": "divaina",
       "Timestamp": "July 17, 2023",
       "Headline": "ධනංජයගෙන් ශතකයක්",
       "News Content": "\n\nසංචාරක පාකිස්තාන කණ්ඩායම සහ ශ්‍රී ලංකා කණ්ඩායම අතර පළමු ටෙස්ට් ක්‍රිකට් තරගයේ දෙවන දිනය අද (17) ආරම්භ වූ අතර මේ වන විට පළමුවෙන් පන්දුවට පහරදෙමින් සිටින ශ්‍රී ලංකා පිළ කඩුලු 7ක් දැවී ලකුණු 257 ක් ලබාසිටී.\n\nතරඟයේ පළමු දිනය නිමාවන විට සිය පළමු ඉනිම සඳහා පන්දුවට පහරදෙමින් සිටි ශ්‍රී ලංකා කණ්ඩායම කඩුලු 6ක් දැවී ලකුණු 242 ක් ලබා සිටියේය.\n\nශ්‍රී ලංකා ඉනිමේ මුල් කඩුලු 4 ලකුණු 54ක් තුළ දවා ගැනීමට පාකිස්තාන පන්දු යවන්නන් සමත් වුවත් ඇන්ජලෝ මැතිව්ස් සහ ධනංජය ද සිල්වා පස්වන කඩුල්ලට ලකුණු 131ක් සබඳතාවක් ගොඩනැඟීමට සමත් විය.\n\nඇන්ජලෝ මැතිව්ස් ලකුණූ 64ක් රැස්කළ අතර ධනංජය ද සිල්වා මේ වන විටත් ලකුණු 101ක් ලබා නොදැවී කඩුල්ලේ රැඳී සිටී.",
       "URL": "https://divaina.lk/%e0%b6%b0%e0%b6%b1%e0%b6%82%e0%b6%a2%e0%b6%ba%e0%b6%9c%e0%b7%99%e0%b6%b1%e0%b7%8a-%e0%b7%81%e0%b6%ad%e0%b6%9a%e0%b6%ba%e0%b6%9a%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/131/"
}