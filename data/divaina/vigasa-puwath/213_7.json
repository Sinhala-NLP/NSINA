{
       "Source": "divaina",
       "Timestamp": "May 22, 2023",
       "Headline": "සා.පෙළ උපකාරක හෙට සිට තහනම්",
       "News Content": "අපොස සාමාන්‍ය පෙළ විභාගයට අදාළව උපකාරක පන්ති පැවැත්වීම හෙට (23) මධ්‍යම රාත්‍රී 12 සිට තහනම් බව විභාග දෙපාර්තමේන්තුව නිවේදනය කර සිටී.\n\nඒ අනුව විභාගයට අදාළව උපකාරක පන්ති, දේශන, සම්මන්ත්‍රණ හෝ වැඩමුළු පැවැත්වීම තහනම් වන අතර අනුමාන ප්‍රශ්න ඇතුළත් ප්‍රශ්නපත්‍ර මුද්‍රණය, ඒවා බෙදා හැරීම, විභාග ප්‍රශ්න පත්‍රවල ප්‍රශ්න ලබා දෙන බවට වු බැනර්, අත්පත්‍රිකාල විද්‍යුත් හෝ මුද්‍රිත මාධ්‍ය මඟින් ප්‍රසිද්ධ කිරීමද සම්පූර්ණයෙන්ම තහනම් වේ.\n\nකිසියම් තැනැත්තෙකු හෝ ආයතනයක් මෙම නියෝග කඩ කරයි නම් හෝ උල්ලංඝනය කරයි නම් ඒ පිළිබඳව පැමිණිලි කළ හැකි බව විභාග දෙපාර්තමේන්තුව සඳහන් කළේය.\n\n2022 අපොස සාමාන්‍ය පෙළ විභාගය එළඹෙන මැයි 29 සිට ජුනි 08 වනදා දක්වා දිවයින පුරා විභාග මධ‍්‍යස්ථාන 3568කදී පැවැත්වීමට නියමිතය..",
       "URL": "https://divaina.lk/%e0%b7%83%e0%b7%8f-%e0%b6%b4%e0%b7%99%e0%b7%85-%e0%b6%8b%e0%b6%b4%e0%b6%9a%e0%b7%8f%e0%b6%bb%e0%b6%9a-%e0%b7%84%e0%b7%99%e0%b6%a7-%e0%b7%83%e0%b7%92%e0%b6%a7-%e0%b6%ad%e0%b7%84%e0%b6%b1%e0%b6%b8/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/213/"
}