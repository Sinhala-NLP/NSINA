{
       "Source": "divaina",
       "Timestamp": "July 25, 2023",
       "Headline": "ඩයනාගේ මන්ත්‍රීධුරයට එරෙහි පෙත්සම විභාගයට",
       "News Content": "රාජ්‍ය අමාත්‍ය ඩයනා ගමගේ මහත්මියගේ පාර්ලිමේන්තු මන්ත්‍රී ධූරය බලරහිත කිරීමේ නියෝගයක් නිකුත් කරන ලෙස ඉල්ලා ගොනුකළ රිට් පෙත්සම යළි විභාගයට ගැනීමට අභියාචනාධිකරණය අද දින නියම කළේය.\n\nපෙත්සමේ තීන්දුව අද අභියාචනාධිකරණය සභාපති විනිසුරු නිශ්ශංක බන්දුල කරුණාරත්න සහ ඒ. මරික්කාර් යන මහත්වරුන්ගෙන් සමන්විත විනිසුරු මඩුල්ල විසින් ප්‍රකාශයට පත් කිරීමට නියමිතව තිබුණි.\n\nඑහෙත් සභාපති විනිසුරු නිශංක බන්දුල කරුණාරත්න මහතා සඳහන් කළේ තමා සහ විනිසුරු මරික්කාර් අතර බෙදුණු නඩු තීන්දුවක් පවතින බවය.\n\nඑබැවින් එම නඩුව පූර්ණ විනිසුරු මඩුල්ලක් හමුවේ යළි විභාගයට ගන්නා බව ද විනිසුරුවරයා නියම කර ඇත.\n\nඒ අනුව පෙත්සම් විභාගය සැප්තැම්බර් මස 14 වැනිදා සිදුකිරීමට නියෝග කෙරුණි.",
       "URL": "https://divaina.lk/%e0%b6%a9%e0%b6%ba%e0%b6%b1%e0%b7%8f%e0%b6%9c%e0%b7%9a-%e0%b6%b8%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b7%93%e0%b6%b0%e0%b7%94%e0%b6%bb%e0%b6%ba%e0%b6%a7-%e0%b6%91%e0%b6%bb%e0%b7%99/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/115/"
}