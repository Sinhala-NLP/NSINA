{
       "Source": "divaina",
       "Timestamp": "December 4, 2022",
       "Headline": "පිටරටින් එවන සල්ලි ගැන මහ බැංකුවෙන් නිවේදනයක්",
       "News Content": "විදේශගත ශ්‍රී ලාංකිකයන් එවන විදේශ විනිමය ප්‍රේෂණ මත බදු පනවා ඇතැයි හෝ ඒවා බලහත්කාරයෙන් ශ්‍රී ලංකා රුපියල් වලට හරවනු ඇතැයි පැතිර යන කටකතා අසත්‍ය බව ශ්‍රී ලංකා මහා බැංකුව නිවේදනයක් නිකුත් කරමින් ප්‍රකාශ කරයි.\n\nවිදේශ ප්‍රේෂණ මත කිසිඳු බද්දක් අය නොකරන අතර විදේශගත ශ්‍රී ලාංකික සේවා නියුක්තිකයන් එවන විදේශ විනිමය ප්‍රේෂණ විදේශීය ව්‍යවහාර මුදල් වශයෙන් තම බැංකු ගිණුම්වල තබා ගැනීම හෝ ශ්‍රී ලංකා රුපියල් බවට පරිවර්තනය කිරීම ඔවුන්ගේ අභිමතය පරිදි සිදුකළ හැකි බව එම නිවේදනයේ දැක්වේ.",
       "URL": "https://divaina.lk/%e0%b6%b4%e0%b7%92%e0%b6%a7%e0%b6%bb%e0%b6%a7%e0%b7%92%e0%b6%b1%e0%b7%8a-%e0%b6%91%e0%b7%80%e0%b6%b1-%e0%b7%83%e0%b6%bd%e0%b7%8a%e0%b6%bd%e0%b7%92-%e0%b6%9c%e0%b7%90%e0%b6%b1-%e0%b6%b8%e0%b7%84/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/409/"
}