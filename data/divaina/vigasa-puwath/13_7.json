{
       "Source": "divaina",
       "Timestamp": "September 26, 2023",
       "Headline": "බණ්ඩාරනායක ගුණ සැමරේ",
       "News Content": "දිවංගත එස්.ඩබ්ලිව්. ආර්.ඩී.බණ්ඩාරනායක මහතාගේ 64 වැනි ගුණ සමරුව , අද පෙරවරුවේ නිට්ටඹුව හොරගොල්ල බණ්ඩාරනායක සමාධිය අභියසදී පැවැත්විණි.හිටපු අග්‍රාමාත්‍ය සිරිමාවෝ බණ්ඩාරනායක මහත්මියගේ 23 වැනි ගුණ සමරුව සහ හිටපු කතානායක අනුර බණ්ඩාරනායක මහතාගේ 15 වැනි ගුණ අනුස්මරණය ද මීට සමගාමීව සිදු කෙරිණිහිටපු ජනපතිනි ජනපතිනි චන්ද්‍රිකා බණ්ඩාරනායක කුමාරතුංග මහත්මිය ,සුනේත්‍රා බණ්ඩාරනායක මහත්මිය ඇතුළු පවුලේ ඥාතීන් විසින් සමාධිය වෙත පුෂ්පෝපහාර පුද කිරීම සිදු කළහ .ඉන් පසුව හිටපු ජනාධිපති මෛත්‍රිපාල සිරිසේන, අග්‍රාමාත්‍ය දිනේෂ් ගුණවර්ධන යන මහත්වරුන්ද , හිටපු කතානායක කරු ජයසූරිය, අමාත්‍ය නිමල් සිරිපාල සිල්වා සහ අමාත්‍ය මහින්ද අමරවීර විසින් සිදු කළ අතර ආරාධිතයින් මෙන්ම ප්‍රදේශවාසී ජනතාව විසින් පුෂ්පෝපහාර දැක්වීම සිදු කළහ.",
       "URL": "https://divaina.lk/%e0%b6%b6%e0%b6%ab%e0%b7%8a%e0%b6%a9%e0%b7%8f%e0%b6%bb%e0%b6%b1%e0%b7%8f%e0%b6%ba%e0%b6%9a-%e0%b6%9c%e0%b7%94%e0%b6%ab-%e0%b7%83%e0%b7%90%e0%b6%b8%e0%b6%bb%e0%b7%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/13/"
}