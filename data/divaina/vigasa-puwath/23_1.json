{
       "Source": "divaina",
       "Timestamp": "September 19, 2023",
       "Headline": "තිලීපන් සැමරුමට වාරණයක්",
       "News Content": "කොළඹ ප්‍රදේශ කිහිපයක අද පැවැත්වීමට සැලසුම් කර ඇති මෙරට තහනම් සංවිධානයක සාමාජිකයෙකුව සිටි තිලීපන් සැමරුම් උත්වස සඳහා කොටුව මහෙස්ත්‍රාත් අධිකරණය විසින් වාරණ නියෝගයක් නිකුත් කර ඇත.ඒ අනුව කොටුව, කොම්පඤ්ඤවීදිය සහ කොල්ලුපිටිය පොලිස් වසම් තුළ පොදු මහජනතාවට පීඩාවක් වන අයුරින් සැමරුම් උත්සව හෝ පූජාවන් වළක්වාලමින් එම වාරණ නියෝගයක් නිකුත් කර තිබේ.\n\nක්‍රිස්තියානි සහයෝගීතා ව්‍යාපාරය සහ මාරිමුත්තු සත්‍යවේල් පියතුමා ඇතුලු එම සැමරුම් උත්සවය සඳහා සහභාගී වන සියලුදෙනා වෙත අධිකරණය මෙම නියෝගය නිකුත් කර ඇත.\n\nකොටුව පොලීසිය විසින් අධිකරණය වෙත කළ කරුණු දැක්වීමකින් අනතුරුව මෙම නියෝගය නිකුත් කර තිබේ.",
       "URL": "https://divaina.lk/%e0%b6%ad%e0%b7%92%e0%b6%bd%e0%b7%93%e0%b6%b4%e0%b6%b1%e0%b7%8a-%e0%b7%83%e0%b7%90%e0%b6%b8%e0%b6%bb%e0%b7%94%e0%b6%b8%e0%b6%a7-%e0%b7%80%e0%b7%8f%e0%b6%bb%e0%b6%ab%e0%b6%ba%e0%b6%9a%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/23/"
}