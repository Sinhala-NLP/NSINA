{
       "Source": "divaina",
       "Timestamp": "August 24, 2023",
       "Headline": "ණය පොළී අඩු කරන්න චක්‍රලේඛයක්",
       "News Content": "ප්‍රතිපත්ති පොලී අනුපාත සමග බැංකු මගින් ලබාදී ඇති ණය සඳහා අයකෙරෙන සාමාන්‍ය පොලී අනුපාත අඩුකිරීම සඳහා නව චක්‍රලේඛයක් හෙට නිකුත් කරන බව මහ බැංකු අධිපති ආචාර්ය නන්දලාල් වීරසිංහ මහතා පවසයි.\n\nඊයේ රැස්වූ මුදල් මණ්ඩලයේ තීරණ දැනුම්දීම සඳහා අද පැවති මාධ්‍ය හමුවට එක්වෙමින් මහ බැංකු අධිපතිවරයා මේ බව පැවසීය.ඒ අනුව සාමාන්‍ය පොලී අනුපාත මට්ටමකට ප්‍රතිපත්ති පොලී අනුපාත ගැළපෙන සහ අනෙකුත් පොලී අනුපාතත් සමග ද ගැළපෙන සාමාන්‍යකරණය කිරීම සඳහා පරිපාලනමය වශයෙන් කළයුතු දේ මෙම චක්‍රලේඛය මගින් ප්‍රකාශයට පත්කරන බවද සඳහන් කළේය.",
       "URL": "https://divaina.lk/%e0%b6%ab%e0%b6%ba-%e0%b6%b4%e0%b7%9c%e0%b7%85%e0%b7%93-%e0%b6%85%e0%b6%a9%e0%b7%94-%e0%b6%9a%e0%b6%bb%e0%b6%b1%e0%b7%8a%e0%b6%b1-%e0%b6%a0%e0%b6%9a%e0%b7%8a%e0%b6%bb%e0%b6%bd%e0%b7%9a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/68/"
}