{
       "Source": "divaina",
       "Timestamp": "March 6, 2023",
       "Headline": "ශ්‍රී ලංකාව ගැන මානව හිමිකම් කමිටුවේ සමාලෝචනයක්",
       "News Content": "සිවිල් හා දේශපාලන අයිතිවාසිකම් පිළිබඳ ජාත්‍යන්තර සම්මුතිය සම්බන්ධයෙන් වන එක්සත් ජාතීන්ගේ මානව හිමිකම් කමිටුවේදී ශ්‍රී ලංකාවේ තත්ත්වය පිළිබඳව සමාලෝචනයක් බදාදා සහ බ්‍රහස්පතින්දා දිනවලදී සිදු කෙරේ.\n\nවිදේශ අමාත්‍යාංශය පැවසුවේ එහිදී මානව හිමිකම් උල්ලංඝණය කිරීම්. ත්‍රස්ත විරෝධී ක්‍රියාමාර්ග. අධිකරණයේ ස්වාධීනත්වය ආදිය පිළිබඳ සාකච්ඡාවට ලක්වන බවය.\n\nඑම සාකච්ඡාව සඳහා ශ්‍රී ලංකා පාර්ශවය වෙනුවෙන් ජිනීවාහි එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත හිමාලි අරුණාතිලක මහත්මියගේ ප්‍රධානත්වයෙන් නියෝජිත පිරිසක් සහභාගී වීමට නියමිතය.\n\nඑක්සත් ජාතීන්ගේ සංවිධානයේ මානව හිමිකම් කවුන්සිලයේ 52 වන නිත්‍ය සැසිවාරය මේ වන විට ජිනීවා හිදී පැවැත්වෙයි.",
       "URL": "https://divaina.lk/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80-%e0%b6%9c%e0%b7%90%e0%b6%b1-%e0%b6%b8%e0%b7%8f%e0%b6%b1%e0%b7%80-%e0%b7%84%e0%b7%92%e0%b6%b8%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/317/"
}