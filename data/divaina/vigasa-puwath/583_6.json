{
       "Source": "divaina",
       "Timestamp": "August 26, 2022",
       "Headline": "යාචක මෙහෙයුමක්",
       "News Content": "කුඩා දරුවන් අපයෝජනයට ලක් වන අයුරින් යොදා ගෙන සිගමනේ යෙදුනු කාන්තාවන් දෙදෙනකු සහ දරුවන් පස් දෙනෙකු පොලිසිය අත්අඩංගුවට ගෙන ඇත.බොරැල්ල, බත්තරමුල්ල, නාරාහේන්පිට, කිරුළපන සහ දියත උයන ප්‍රදේශ ආශ්‍රිතව ඊයේ සිදු කළ විශේෂ මෙහෙයුමකදී මෙම පිරිස අත්අඩංගුවට ගෙන තිබේ.දරුවන් පස්දෙනා පරිවාස භාරයට යොමු කළ බවත් කාන්තාවන් දෙදෙනා අද අධිකරණයට ඉදිරිපත් කිරීමට නියමිත බවත් පොලිසිය පවසයි. මේ වනවිට කොළඹ නගරයේ මාර්ග සංඥා පුවරු අසල සිට අනතුරුදායක ලෙස සිගමනේ යෙදෙන පිරිසක් සිටින බවත් ඔවුන් වෙනත් අයථා ක්‍රියාවල යෙදීම සඳහා මෙලෙස සිගමනේ යෙදෙමින් මුදල් උපයන බවට තොරතුරු ලැබී ඇතැයි ද පොලිසිය සදහන් කරයි.එබැවින් ඔවුන් අත්අඩංගුවට ගැනීමට පියවර ගන්නා බව ද පවසයි.",
       "URL": "https://divaina.lk/%e0%b6%ba%e0%b7%8f%e0%b6%a0%e0%b6%9a-%e0%b6%b8%e0%b7%99%e0%b7%84%e0%b7%99%e0%b6%ba%e0%b7%94%e0%b6%b8%e0%b6%9a%e0%b7%8a/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/583/"
}