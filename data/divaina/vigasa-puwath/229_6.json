{
       "Source": "divaina",
       "Timestamp": "May 14, 2023",
       "Headline": "අවුරුදු 10 ගැහැනු දරුවෙකු පැහැර ගැනීමට තැත්කරයි",
       "News Content": "මුලතිව් පුදුකුඩිඉරිප්පු කයිවෙලි ප්‍රදේශයේදී වයස අවුරුදු 10 ගැහැනු දරුවෙකු පැහැර ගැනීමට පිරිසක් උත්සාහය කර ඇති බව වාර්තා වේ.\n\nඑම අවස්ථාවේ දී ප්‍රදේශවාසීන් විසින් අල්ලා ගත් එක් සැකකරුවෙක් අද මුලතිව් මහෙස්ත්‍රාත් අධිකරණයට ඉදිරිපත් කිරීමට නියමිතය.\n\nපොලීසිය පැවසූවේ දැරිය සිය මව සමඟ උපකාර පන්තියකට පැමිණ ඇති අවස්ථාවේ පිරිසක් පැමිණ දැරියගේ මුහුණට කිසියම් දියරයක් ඉස ඇති බවය.\n\nඑහිදි දැරිය බිම වැටී ඇති අතරල සිද්ධිය දුටු ප්‍රදේශවාසීන් කඩිනමින් ක්‍රියාත්මක වී අදාළ පිරිසෙන් අයෙකු අල්ලාගෙන පොලීසිය වෙත භාර දී තිබුණි.\n\nපොලීසිය පැවසූවේ දැරිය පැහැර ගැනීමට පැමිණි අනෙකුත් පිරිස සොයා කණ්ඩායම් කිහිපයක් පුළුල් පරීක්ණ පවත්වන බවය.\n\nඅත්අඩංගුවට ගත් සැකකරු මුලතිව් ප්‍රදේශයේ පදිංචි 23 හැවිරිදි පුද්ගලයෙකු වන බව පොලීසිය පැවසිය.\n\nදැරිය මුලතිව් මාන්චෝලෙයි රෝහලට යොමුකොට ඇති අතර දැරිය සම්බන්ධයෙන් වෛද්‍ය පරීක්ෂණ පැවැත්වීමට නියමිත බවද රෝහල් ආරංචි මාර්ග සඳහන් කළේය.",
       "URL": "https://divaina.lk/%e0%b6%85%e0%b7%80%e0%b7%94%e0%b6%bb%e0%b7%94%e0%b6%af%e0%b7%94-10-%e0%b6%9c%e0%b7%90%e0%b7%84%e0%b7%90%e0%b6%b1%e0%b7%94-%e0%b6%af%e0%b6%bb%e0%b7%94%e0%b7%80%e0%b7%99%e0%b6%9a%e0%b7%94-%e0%b6%b4/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/229/"
}