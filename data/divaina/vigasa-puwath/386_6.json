{
       "Source": "divaina",
       "Timestamp": "December 26, 2022",
       "Headline": "ගෝඨා ඇමරිකා යයි",
       "News Content": "හිටපු ජනාධිපති ගෝඨාභය රාජපක්ෂ මහතා ඇතුළු ඔහුගේ පවුලේ සාමාජිකයන් පස් දෙනෙකු අද (26) දින ඩුබායි ඔස්සේ ඇමෙරිකා එක්සත් ජනපදය බලා පිටත්ව ගොස් තිබේ .\n\nගෝඨාභය රාජපක්ෂ , බිරිඳ අයෝමා , පුතා දමින්ද මනෝජ් , ලේලිය එස්.ඩී.රාජපක්ෂ (සහ මිනිබිරිය ඩී.එච්.රාජපක්ෂ එසේ පිටත්ව ගොස් තිබුණි .\n\nමෙම පිරිස එමිරේට්ස් ගුවන් සේවයේ ඊ.කේ.- 649 දරන ගුවන් යානයෙන් 12/26 දින අලු‍යම 02.55 ට කටුනායක ගුවන් තොටුපළ අති විශේෂ අමුත්තන්ගේ මැදිරිය ඔස්සේ පිටත්ව ගොස් තිබේ .\n\nමෙම පිරිස ප්‍රථමයෙන්ම ඩුබායි වෙත ගොස් එතැන් සිට ඇමෙරිකා එක්සත් ජනපදය බලා පිටත්ව යාමට නියමිත බව ගුවන් තොටුපළ ආරංචි මාර්ග සදහන් කළේය .",
       "URL": "https://divaina.lk/%e0%b6%9d%e0%b7%9d%e0%b6%a7%e0%b7%8f-%e0%b6%87%e0%b6%b8%e0%b6%bb%e0%b7%92%e0%b6%9a%e0%b7%8f-%e0%b6%ba%e0%b6%ba%e0%b7%92/",
       "Category": "vigasa-puwath",
       "Parent URL": "https://divaina.lk/category/vigasa-puwath//page/386/"
}