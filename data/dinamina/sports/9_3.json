{
       "Source": "dinamina",
       "Timestamp": "September 29, 2023 1:00 am",
       "Headline": "නෙස්ටොමෝල්ට් පාපැදි 23න් පහළ ශූරයා සුරංග",
       "News Content": "අවුරුදු 23න් පහළ තරගයේ ජයග්‍රාහකයෝ නෙස්ලේ ලංකා පෞද්ගලික සමාගමේ ජ්‍යෙෂ්ඨ කළමනාකරු සජීව වික්‍රමසිංහ, එම සමාගමේ උපසභාපති (සමූහ කටයුතු) බන්දුල එගොඩගේ, අධ්‍යක්ෂ (කිරි ආහාර) රුවන් වැලිකල, පාපැදි සම්මේලනයේ සභාපති වෛද්‍ය අමල් හර්ෂ ද සිල්වා, කුරුඳුවත්ත පොලිස් ස්ථානයේ පාරිසරික පොලිස් ඒකකයේ ස්ථානාධිපති පොලිස් පරීක්ෂක අසේල මඩුගල්ල සහ පාපැදි සම්මේලනයේ ලේකම් නලින් අධිකාරිආරච්චි මහත්වරු සමඟ.\n\nනෙස්ලේ නෙස්ටොමෝල්ට් පාපැදි අභියෝගතා තරගාවලිය විහාරමහා දේවී උද්‍යානයේදී පසුගියදා නිමාවට පත් විය. මේ තරගාවලිය පාපැදි තරග ඉසව් 8කින් සමන්විත වූ අතර, එහිදී කිලෝමීටර් 38ක දුරකින් සමන්විත අවුරුදු 23න් පහළ රේසිං තරගය ජය ගැනීමට ශ්‍රී ලංකා යුද හමුදාවේ සුරංග පෙරේරා සමත් විය. දෙවැනි ස්ථානය ශ්‍රී ලංකා නාවික හමුදාවේ කල්ප රසාංජන දිනා ගත් අතර, ගුවන් හමුදාවේ චමත් අභිෂේක් තුන්වැනි ස්ථානයට පත් විය.\n\n",
       "URL": "https://www.dinamina.lk/2023/09/29/sports/26267/%e0%b6%b1%e0%b7%99%e0%b7%83%e0%b7%8a%e0%b6%a7%e0%b7%9c%e0%b6%b8%e0%b7%9d%e0%b6%bd%e0%b7%8a%e0%b6%a7%e0%b7%8a-%e0%b6%b4%e0%b7%8f%e0%b6%b4%e0%b7%90%e0%b6%af%e0%b7%92-23%e0%b6%b1%e0%b7%8a-%e0%b6%b4/",
       "Category": "sports",
       "Parent URL": "https://www.dinamina.lk/category/sports//page/9/"
}