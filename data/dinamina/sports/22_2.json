{
       "Source": "dinamina",
       "Timestamp": "September 9, 2023 1:00 am",
       "Headline": "ලෝක කුසලානය බලන්න සචින්ට සහ අමිතාබ්ට රන් ටිකට්පත්",
       "News Content": "ලබන මස ඉන්දියාවේදී පැවැත්වෙන අයිසීසී එක්දින ලෝක කුසලාන ක්‍රිකට් තරගාවලිය නැරඹීම සඳහා එරට කීර්තිමත් අවස්ථාව ලබාදීමට ඉන්දීය ක්‍රිකට් පාලක මණ්ඩලය විසින් ‘Golden Ticket for India Icons’ ලෙස වැඩසටහනක් ක්‍රියාත්මක කර තිබේ. ඉන්දියාවේ ප්‍රභූන්ට සහ කීර්තිමත් පුද්ගලයන්ට මේ යටතේ ක්‍රීඩාංගණයේදී තරග නැරඹීමේ අවස්ථාව ලබා දෙන අතර, ඉන්දීය ක්‍රිකට් පාලක මණ්ඩලයේ ලේකම් ජේ. ෂා මහතා විසින් එහි පළමු රන් ටිකට්පත ඉන්දීය සිනමාවේ ප්‍රවීණයකු වන අමිතාබ් බච්චන්ට පිරිනැමිණි. ඉන්දීය ක්‍රිකට් පිටියේ විශිෂ්ටතම ක්‍රීඩකයා වන සචින් තෙන්ඩුල්කර්ට එහි දෙවැනි ටිකට් පත පිරිනැමීමට කටයුතු කර තිබිණි.",
       "URL": "https://www.dinamina.lk/2023/09/09/sports/20868/%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1%e0%b6%ba-%e0%b6%b6%e0%b6%bd%e0%b6%b1%e0%b7%8a%e0%b6%b1-%e0%b7%83%e0%b6%a0%e0%b7%92%e0%b6%b1%e0%b7%8a%e0%b6%a7/",
       "Category": "sports",
       "Parent URL": "https://www.dinamina.lk/category/sports//page/22/"
}