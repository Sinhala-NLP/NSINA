{
       "Source": "dinamina",
       "Timestamp": "August 15, 2023 2:44 am",
       "Headline": "17න් පහළ පළමු කොටසේ ක්‍රිකට්  ත්‍රිත්ව-වේල්ස් කුමර  අවසන් පූර්ව තරගය අද",
       "News Content": "ශ්‍රී ලංකා පාසල් ක්‍රිකට් සංගමය විසින් ශ්‍රී ලංකා ක්‍රිකට් ආයතනයේ අනුග්‍රහය ඇතිව සංවිධානය කරනු ලබන අන්තර් පාසල් වයස 17න් පහළ පළමු කොටසේ ක්‍රිකට් තරගාවලියේ අවසන් පූර්ව තරගය අද (15) කටුනායක ආයෝජන කලාප ක්‍රීඩාංගණයේදී පැවැත්වේ.\n\nඑහිදී මෙවර තරගාවලියේ අවසන් තරගයට සුදුසුකම් ලැබීමට පසුගිය වර සමශූර මහනුවර ත්‍රිත්ව විද්‍යාලය සහ මොරටුව වේල්ස් කුමර විද්‍යාලය තරග වදිති.\n\nපළමු වටයේදී කාණ්ඩ 14ක් යටතේ කණ්ඩායම් 76ක් ලීගයට සහභාගි වූ පළමු වටයේදී මහනුවර ත්‍රිත්ව විද්‍යාලය තම කාණ්ඩයේ ශූරයින් ලෙස දෙවැනි වටයට පිවිසී අතර, මොරටුව වේල්ස් කුමර විද්‍යාලය තම කාණ්ඩයේ අනු ශූරයින් ලෙසින් දෙවැනි වටයට සුදුසුකම් ලැබීය.\n\nඅපරාජිත මහනුවර ත්‍රිත්ව විද්‍යාලය දෙවැනි වටයේදී ගම්පහ බණ්ඩාරනායක මධ්‍ය මහා විද්‍යාලය පරදවමින් ද මොරටුව වේල්ස් කුමර විදුහල කොළඹ ආනන්ද විදුහල පරදවමින් ද තෙවැනි වටයට සුදුසුකම් ලැබීය. මහනුවර ත්‍රිත්ව විද්‍යාලය දෙවැනි වටයේදී මහනුවර කිංග්ස්වුඩ් විද්‍යාලය පරාජය කළ අතර, මොරටුව වේල්ස් කුමර විද්‍යාලය හමුවේ කොටහේන ශාන්ත බෙනඩික්ට් විද්‍යාලය පරාජයට පත්විය.\n\nමහනුවර ත්‍රිත්ව විද්‍යාලය අර්ධ අවසන් පූර්ව වටයේදී මාතර රාහුල විද්‍යාලය පරදවමින් අවසන් පූර්ව වටයට සුදුසුකම් ලද අතර මොරටුව වේල්ස් කුමර විද්‍යාලය අර්ධ අවසන් පූර්ව වටයේදී කුරුණෑගල මලියදේව විද්‍යාලය පරදවමින් අවසන් පූර්ව වටයට සුදුසුකම් ලැබීය.\n\nමහනුවර ත්‍රිත්ව විද්‍යාලය දිමන්ත මහවිතාන විසින් මෙහෙයවනු ලබන අතර මොරටුව වේල්ස් කුමර විද්‍යාලය ප්‍රින්ස් ප්‍රනාන්දු විසින් මෙහෙයවනු ලබයි.\n\nමහනුවර ත්‍රිත්ව විද්‍යාලීය සංචිතය: දීමන්ත මහවිතාන (නායක), පුලීෂ තිලකරත්න, කවිඳු ජයරත්න, ආදම් හිල්මි, විදුනෙත් ​​දම්මගේ, අම්මාර් මන්සිල්, මහේන්ද්‍ර අබේසිංහ, සෙත්මික සෙනෙවිරත්න, සජන වීරසේකර, චනිරු සේනාරත්න, අශ්වින් හේරත්, මාලික විතානගේ, රනුල් ගුණරත්න, ඩිනාල් ප්‍රනාන්දු, කනිල්ක ඇන්තනි, වී. රවීන්ද්‍රන් මහතා (කණ්ඩායම් භාර ආචාර්ය), නවීන් ඒකනායක මහතා (ප්‍රධාන පුහුණුකරු), ලක්ෂිත අලහකෝන් මහතා (සහාය පුහුණුකරු)\n\nමොරටුව වේල්ස් කුමර විදුහල් පිල: ප්‍රින්ස් ප්‍රනාන්දු (නායක), සුවහස් ගෞරව, ප්‍රවීන් රංගන, සුවහස් රණවන, ගවේෂ ප්‍රනාන්දු, ඔෂාන් ද සිල්වා, බාසුරු කල්හාර, නෙතුල් අනුහස්, නවීන් ප්‍රමේෂ්, රොමේෂ් හර්ෂ, පසන් කුරේ, කොළඹ, රිතික හිරුෂ, සයුම් කොළඹගේ, චමිඳු විශ්මිත, කසුන් දේවප්‍රිය (ක්‍රීඩා භාර ආචාර්ය), සරත් තිලකරත්න (කණ්ඩායම් භාර ආචාර්ය), කැළුම් ප්‍රනාන්දු (ප්‍රධාන පුහුණුකරු), සංජය බඹරගේ (සහාය පුහුණුකරු)\n\nඉෂානි යද්දෙහි",
       "URL": "https://www.dinamina.lk/2023/08/15/sports/14086/17%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%b4%e0%b7%85%e0%b6%b8%e0%b7%94-%e0%b6%9a%e0%b7%9c%e0%b6%a7%e0%b7%83%e0%b7%9a-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7/",
       "Category": "sports",
       "Parent URL": "https://www.dinamina.lk/category/sports//page/33/"
}