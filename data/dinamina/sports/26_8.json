{
       "Source": "dinamina",
       "Timestamp": "August 30, 2023 2:50 am",
       "Headline": "සංහිඳියාවේ පාපැදි සවාරිය දෙවුන්දර තුඩුවෙන් ඇරඹේ",
       "News Content": "Ride with Pride පාපැදි සවාරිය ඊයේ (29) උදෑසන දෙවුන්දර තුඩුවෙන් ඇරඹිණි. උතුර දකුණ මිත්‍රත්වය තව තවත් ශක්තිමත් කිරීමේ අරමුණින් මේ පාපැදි සවාරිය පවත්වන අතර, සැප්තැම්බර් 3 දා පේදුරුතුඩුවට ළඟා වීමට නියමිතය. විශ්‍රාමික යුද හමුදා නිලධාරීන් වන මේජර් ජෙනරාල් සුමිත් බාලසූරිය, මේජර් ජෙනරාල් සුමිත් ප්‍රේමලාල් සහ කර්නල් ප්‍රදීප් පෙරේරා මේ පාපැදි සවාරියට එක් වන අතර, මේ නිලධාරීන් තිදෙනාම යුද හමුදා කාලතුවක්කු රෙජිමේන්තුව නියෝජනය කිරීම විශේෂත්වයකි. මේ පාපැදි සවාරියේ මුළු දුර කිලෝමීටර් 582කි. විශ්‍රාමික හමුදා නිලධාරීන් තිදෙනකු මෙවැනි දීර්ඝ පාපැදි සවාරියක නිරත වන්නේ ඉතිහාසයේ ප්‍රථම වරට වීම විශේෂත්වයකි. රත්නසිරි පතිරණ\n\n",
       "URL": "https://www.dinamina.lk/2023/08/30/sports/18155/%e0%b7%83%e0%b6%82%e0%b7%84%e0%b7%92%e0%b6%b3%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%b4%e0%b7%8f%e0%b6%b4%e0%b7%90%e0%b6%af%e0%b7%92-%e0%b7%83%e0%b7%80%e0%b7%8f%e0%b6%bb%e0%b7%92%e0%b6%ba/",
       "Category": "sports",
       "Parent URL": "https://www.dinamina.lk/category/sports//page/26/"
}