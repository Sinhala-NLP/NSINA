{
       "Source": "dinamina",
       "Timestamp": "August 1, 2023 1:30 am",
       "Headline": "කිංග්ස්වුඩ් කවිජගේ සිවුවැනි ශතකය අපතේ යයි",
       "News Content": "අවුරුදු 17න් පහළ අන්තර් පාසල් පළමු කොටසේ ක්‍රිකට් තරගාවලිය යටතේ පැවති තරගයකදී මහනුවර කිංග්ස්වුඩ් විදුහලේ කවිජ ගමගේ මහනුවර\nත්‍රිත්ව විදුහලට එරෙහිව ලකුණු 114ක් රැස් කරමින් මෙවර තරග වාරයේදී තම සිවුවැනි ශතකය වාර්තා කළ ද එම ශතකය අපතේ යවමින් කිංග්ස්වුඩ් පිලට කඩුලු 6ක පරාජයක් අත් විය. ත්‍රිත්ව පිල ජයග්‍රහණය කරා ගෙන ගිය චනිරු හංසන ලකුණු 111ක් රැස් කිරීමට සමත් විය.\nමේ ජය සමඟ තරගාවලියේ තෙවැනි වටයට සුදුසුකම් ලැබීමට පසුගියවර සම ශූරයන් වූ මහනුවර ත්‍රිත්ව විදුහල සමත් වූ අතර, කඳාන ද මැසිනෝද්, මොරටුව සාන්ත සෙබස්තියන්, මාතර රාහුල සහ කුරුණෑගල මලියදේව විදුහල් ද සමත් විය.\nමේ තරගවලදී මොරටුව සාන්ත සෙබස්තියන් විදුහලේ දකුණත් පා දඟ පන්දු යවන විමාත් දින්සර තුන් ඉරියව් දස්කම් දැක්වීමට සමත් වූ අතර, ඔහු කොළඹ නාලන්දා විදුහලට එරෙහිව ලකුණු 23කට කඩුලු 6ක් දවා ගත්තේය. කොළඹ රාජකීය විදුහලට එරෙහිව කඳාන ද මැසිනොද් විද්‍යාලයේ දකුණත් පිට දඟ පන්දු යවන කවීන් නෙත්මිණ ලකුණු 12කට කඩුලු 6ක් දවා ගනිමින් දස්කම් දැක්වීය.\n\nත්‍රිත්වයට කඩුලු 6ක ජයක්\nකිංග්ස්වුඩ් – 267/7 (ඕවර 50) කවිජ ගමගේ 114, නිකේෂණ නානායක්කාර 40, අදිල් ෂෙරිෆ් 38\nත්‍රිත්ව – 269/4 (ඕවර 48.1) චනිරු හංසන 111, දිමන්ත මහවිතාන 68, මොහොමඩ් ආදම් 36, පුලිෂ තිලකරත්න 34 (යෝජිත් හෙට්ටිආරච්චි 39/3)\nකඳාන ද මැසිනෝද් විදුහලට කඩුලු 7ක ජයක්\nකොළඹ රාජකීය – 62 (ඕවර 34) (කවීන් නෙත්මිණ 12/6)\nකඳාන ද මැසිනෝද් – 63/3 (ඕවර 14.4) ජනිත් කරින්ද්‍ර 26\n\nමොරටුව සා. සෙබස්තියන් විදුහලට කඩුලු 8ක ජයක්\nකොළඹ නාලන්දා – 119 (ඕවර 37.2) ඔමිත් රත්නායක 44, සන්දිත් අක්මීමණ 32 (විමත් දින්සර 23/6)\nමොරටුව සා. සෙබස්තියන් – 120/2 (ඕවර 32.3) විමාත් දින්සර 36\nමලියදේවයට ලකුණු 53ක ජයක්\nකුරුණෑගල මලියදේව – 213 (ඕවර 48.4) රවිඳු පෙහෙෂල 47, විනුධ මාපා 36, පැහැසර බණ්ඩාර 35, තිවංක දිසානායක 31 (සසිඳු රන්දීප 22/2, සේවිත දුල්මල් 39/2)\nසා. ඇලෝසියස් – 160/9 (ඕවර 50) සසිඳු මධුසර 45, දෙනෙත් දෙව්මින්ද 26 (ඩිමාත් අබේසිංහ 14/3, තවීෂ බාලසූරිය 48/3)\n\nමාතර රාහුලයට කඩුලු 5ක ජයක්\nහොරණ තක්ෂිලා – 177/8 (ඕවර 50) රශාන් නවාංජන 62, ඔමාලික අමරසිංහ 41 (ආකාෂ් අඹේපිටිය 31/3, රෙෂාලි මානගේ 33/3)\nරාහුල – 178/5 (ඕවර 42.4) ඉමෙත් මනම්පේරි 63, ජනිරු විජේවර්ධන 57, නදිල් සන්දීෂ් 25\n\nඉෂානි යද්දෙහි",
       "URL": "https://www.dinamina.lk/2023/08/01/sports/10632/%e0%b6%9a%e0%b7%92%e0%b6%82%e0%b6%9c%e0%b7%8a%e0%b7%83%e0%b7%8a%e0%b7%80%e0%b7%94%e0%b6%a9%e0%b7%8a-%e0%b6%9a%e0%b7%80%e0%b7%92%e0%b6%a2%e0%b6%9c%e0%b7%9a-%e0%b7%83%e0%b7%92%e0%b7%80%e0%b7%94%e0%b7%80/",
       "Category": "sports",
       "Parent URL": "https://www.dinamina.lk/category/sports//page/40/"
}