{
       "Source": "dinamina",
       "Timestamp": "September 25, 2023 1:08 am",
       "Headline": "නෙස්ටොමෝල්ට් පාපැදි ජය කදිරානේ මකීට",
       "News Content": "ශ්‍රී ලංකා පාපැදි සම්මේලනය විසින් සංවිධාන කරනු ලැබූ ‘නෙස්ලේ නෙස්ටොමෝල්ට් පාපැදි අභියෝගතා තරගාවලිය විහාරමහා දේවී උද්‍යානයේදී ඊයේ නිමාවට පත් විය. තරග ඉසව් 8කින් සමන්විත මෙහි කිලෝමීටර් 28ක දුරකින් සමන්විත කනිෂ්ඨ පිරිමි තරගය ජය ගැනීමට කදිරාන ස්පීඩ් පාපැදි ක්‍රීඩා සමාජයේ එස්.එස්.එච්. මකී සමත් විය. දෙවැනි ස්ථානය කැලණිය පාපැදි ක්‍රීඩා සමාජයේ එම්.ඒ. එච්.එස්. සමරවීර දිනා ගත් අතර, වෙන්නප්පුව පාපැදි ක්‍රීඩා සමාජයේ එම්.ඩි.ඩී. පෙරේරා තුන්වැනි ස්ථානයට පත් විය.\n\nනෙස්ලේ ලංකා පෞද්ගලික සමාගමේ කළමනාකාර අධ්‍යක්ෂ බර්න්හාඩ් ස්ටෙෆාන්, උප සභාපති (සමූහ කටයුතු) බන්දුල එගොඩගේ, අලෙවි අධ්‍යක්ෂ ජගත් වෙදගේ, පාපැදි සම්මේලනයේ සභාපති වෛද්‍ය අමල් හර්ෂ ද සිල්වා, ක්‍රීඩා අමාත්‍යාංශයේ අතිරේක අධ්‍යක්ෂ ජනරාල් රෝහන ද සිල්වා, පාපැදි සම්මේලනයේ ලේකම් නලින් අධිකාරිආරච්චි සහ නෙස්ලේ ලංකා පෞද්ගලික සමාගමේ අධ්‍යක්ෂ (කිරි ආහාර) රුවන් වැලිකල මහත්වරු සමඟ කනිෂ්ඨ තරගයේ ජයග්‍රාහකයෝ.",
       "URL": "https://www.dinamina.lk/2023/09/25/sports/25078/%e0%b6%b1%e0%b7%99%e0%b7%83%e0%b7%8a%e0%b6%a7%e0%b7%9c%e0%b6%b8%e0%b7%9d%e0%b6%bd%e0%b7%8a%e0%b6%a7%e0%b7%8a-%e0%b6%b4%e0%b7%8f%e0%b6%b4%e0%b7%90%e0%b6%af%e0%b7%92-%e0%b6%a2%e0%b6%ba-%e0%b6%9a/",
       "Category": "sports",
       "Parent URL": "https://www.dinamina.lk/category/sports//page/12/"
}