{
       "Source": "dinamina",
       "Timestamp": "October 10, 2023 1:00 am",
       "Headline": "මධ්‍යම ආසියානු වොලිබෝල් පළමු තරගයෙන් ශ්‍රී ලංකාවට ජය",
       "News Content": "ශ්‍රී ලංකා වොලිබෝල් සම්මේලනයේ සත්කාරකත්වයෙන් සහ මධ්‍යම ආසියානු වොලිබෝල් සම්මේලනයේ අධීක්ෂණයෙන් යුතුව පැවැත්වෙන මධ්‍යම ආසියානු අභියෝගතා කුසලාන වොලිබෝල් තරගාවලිය ආරම්භ කරමින් ශ්‍රී ලංකාව හා කසකස්තානය අතර තරගයෙන් ශ්‍රී ලංකාවට තරග වට 3-0ක ජයක් අත්විය. කොළඹ සුගතදාස ගෘහස්ථ ක්‍රීඩාංගණයේ ඊයේ පැවැති මෙම තරගයේ ලකුණු තත්ත්වය වූයේ 25-19, 25-17 හා 26-24ක් ලෙසිනි.\n\nතරගාවලියට බංග්ලාදේශය, උස්බෙකිස්තානය, නේපාලය,  ඇෆ්ගනිස්තානය, කසකස්තානය සහ සත්කාරක ශ්‍රී ලංකාව සහභාගී වේ. අද ශ්‍රී ලංකාව හා නේපාලය අතර තරගය පැවැත්වේ.\n\nමධ්‍යම ආසියානු වොලිබෝල් තරගාවලියේ ප්‍රධන ආරාධිතයා වූ අග්‍රාමාත්‍ය දිනේෂ් ගුණවර්ධන මහතාව ශ්‍රී ලංකා වොලිබෝල් සම්මේලනයේ සභපති කංචන ජයරත්න මහතා පිළිගත් අයුරු.\n\n\n\n",
       "URL": "https://www.dinamina.lk/2023/10/10/sports/29330/%e0%b6%b8%e0%b6%b0%e0%b7%8a%e0%b6%ba%e0%b6%b8-%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%80%e0%b7%9c%e0%b6%bd%e0%b7%92%e0%b6%b6%e0%b7%9d%e0%b6%bd%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/3/"
}