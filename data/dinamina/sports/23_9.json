{
       "Source": "dinamina",
       "Timestamp": "September 7, 2023 2:52 am",
       "Headline": "‘Ride with Pride’ මිත්‍රත්වයේ පාපැදි සවාරිය අවසන්",
       "News Content": "උතුර හා දකුණ මිත්‍රත්වයේ බැඳීම ශක්තිමත් කිරීම වෙනුවෙන් ශ්‍රී ලංකා යුද හමුදාවේ හිටපු ජ්‍යෙෂ්ඨ නිලධාරීන් තිදෙනකුගේ සහභාගිත්වයෙන් පැවැති ‘Ride with Pride’ මිත්‍රත්වයේ පාපැදි සවාරිය පසුගියදා යාපනය පේදුරුතුඩුවෙන් අවසන් විය. පසුගිය මාසයේ 29 වැනිදා මාතර, දෙවුන්දරතුඩුවෙන් ගමන් ආරම්භ කළ මේ පාපැදි සවාරියට යුද හමුදාවේ විශ්‍රාමික මේජර් ජෙනරාල් සුමිත් බාලසූරිය, විශ්‍රාමික මේජර් ජෙනරාල් සුමිත් ප්‍රේමලාල් සහ විශ්‍රාමික කර්නල් ප්‍රදීප් පෙරේරා මහත්වරු එක් වූහ.\n\nකිලෝමීටර් 582 ක දුර ප්‍රමාණයකින් යුතු ‘Ride with Pride’ මිත්‍රත්වයේ පාපැදි සවාරිය දෙවුන්දර තුඩුවෙන් ආරම්භ වී අලුත්ගම, මීගමුව, පුත්තලම, මැදවච්චිය, කිළිනොච්චිය හරහා පේදුරුතුඩුවට ළඟා වූ අතර, යුද හමුදා පාපැදි සංගමයේ සාමාජිකයන් සහ විශ්‍රාමික නිලධාරීන් ඇතුළු විශාල පිරිසක් ද පාපැදි සවාරියට එක්වී සිටියහ.",
       "URL": "https://www.dinamina.lk/2023/09/07/sports/20089/ride-with-pride-%e0%b6%b8%e0%b7%92%e0%b6%ad%e0%b7%8a%e0%b6%bb%e0%b6%ad%e0%b7%8a%e0%b7%80%e0%b6%ba%e0%b7%9a-%e0%b6%b4%e0%b7%8f%e0%b6%b4%e0%b7%90%e0%b6%af%e0%b7%92-%e0%b7%83/",
       "Category": "sports",
       "Parent URL": "https://www.dinamina.lk/category/sports//page/23/"
}