{
       "Source": "dinamina",
       "Timestamp": "August 28, 2023 1:20 am",
       "Headline": "19න් පහළ සීමිත ඕවර ක්‍රිකට්  යාපනය මැදි සහ මීගමුව හරිස්චන්ද්‍ර දෙවැනි ජය වාර්තා කරයි",
       "News Content": "අවුරුදු 19න් පහළ අන්තර් පාසල් සීමිත ඕවර ක්‍රිකට් තරගාවලියේ තම දෙවැනි ජය වාර්තා කිරීමට යාපනය මධ්‍ය මහා විද්‍යාලය සහ මීගමුව හරිස්චන්ද්‍ර ජාතික පාසල සමත් විය.\n\nයාපනය මධ්‍ය මහා විද්‍යාලය කටුගස්තොට ශ්‍රී රාහුල විද්‍යාලයත්, මීගමුව හරිස්චන්ද්‍ර ජාතික පාසල නාත්තන්ඩිය ධම්මිස්සර ජාතික පාසලත් පරාජය කරමින් මේ ජයග්‍රහණ වාර්තා කළේය.\n\nමහරගම ජනාධිපති විදුහල සහ ගාල්ල විද්‍යාලෝක විදුහල් ද මේ තරගවලදී ජයග්‍රහණ වාර්තා කළේය. ගාමිණි ජාතික පාසලට එරෙහි තරගයේදී ගාල්ල විද්‍යාලෝක විදුහලේ පසන් මධුසංක ශතකයක් රැස් කිරීමට සමත්වීම කැපී පෙනිණි.\n\nහරිස්චන්ද්‍ර ජාතික පාසලට ලකුණු 133ක ජයක්\n\nහරිස්චන්ද්‍ර – 244/9 (ඕවර 50) සිතුම් අල්විස් 70, හිමංක සඳමිණ 39, ගිම්හාන ජයසිරි 30, ශකිල අශේන් 27 (එස්. සත්‍යංජන 35/2)\n\nනාත්තන්ඩිය ධම්මිස්සර – 111 (ඕවර 36.5) බිහඳු වෙනිතා 26 (දෙනෙත් බිම්සර 14/3, මිනුග නෙත්සර 32/3, ගිම්හාන ජයසිරි 18/2)\n\nයාපනය මධ්‍ය විදුහලට කඩුල්ලක ජයක්\n\nශ්‍රී රාහුල – 177 (ඕවර 50) සුමේධ ප්‍රසාද් 40, පැතුම් බණ්ඩාර 38 (වික්නේෂ්වරන් පරුති 43/3)\n\nයාපනය ම.ම.වි – 183/9 (ඕවර 43) සුදර්ෂන් අනුශාන්ත් නොදැවී 94, ශකාදේවන් සයන්තන් 27 (සුමේධ ප්‍රසාද් 42/3, විශාල් ගාර්දිවසම් 29/2)\n\nවිද්‍යාලෝක විදුහලට ලකුණු 103ක ජයක්\n\nවිද්‍යාලෝක – 208/8 (ඕවර 50) පසන් මධුසංඛ 102, සෙනිරු නිදුවර 22 (ශංෂණ ඉමේෂ් 38/2, දිනෙත් නිම්සර 35/2)\n\nගාමිණි ජාතික පාසල – 105/9 (ඕවර 50) ගනිඳු සේනාතිලක 22 (නිමේෂ් ආවින්ද 9/2, සෙනිරු නින්දුවර 16/2, දසුන් චමෝද් 24/2)\n\nමහරගම ජනාධිපති විදුහලට කඩුලු 6ක ජයක්\n\nදෙහිවල එස්. ද එස්. ජයසිංහ – 81 (ඕවර 34.5) (මලීෂ උදයංග 9/3, විහඟ පතිරණ 17/3)\n\nමහරගම ජනාධිපති වි. – 85/4 (ඕවර 25.2) දිනාත් වින්සිදු 24, විහඟ පතිරණ 22 (මොහොමඩ් ආකිෆ් 20/3)\n\n\n\nඉෂානි යද්දෙහි",
       "URL": "https://www.dinamina.lk/2023/08/28/sports/17661/19%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b7%83%e0%b7%93%e0%b6%b8%e0%b7%92%e0%b6%ad-%e0%b6%95%e0%b7%80%e0%b6%bb-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/28/"
}