{
       "Source": "dinamina",
       "Timestamp": "August 17, 2023 3:24 am",
       "Headline": "17න් පහළ පළමු කොටසින්  කඳාන දි මැසනෝද්  අවසන් තරගයට",
       "News Content": "අවුරුදු 17න් පහළ පළමු කොටසේ අන්තර් පාසල් ක්‍රිකට් තරගාවලියේ අවසන් තරගයට සුදුසුකම් ලැබීමට කඳාන දි මැසනෝද් විදුහල ඊයේ (16) සමත් විය.\n\nකටුනායක ආයෝජන කලාප ක්‍රීඩාංගණයේදී පැවති දෙවැනි අවසන් පූර්ව තරගයේදී මොරටුව සාන්ත සෙබස්තියන් විදුහල ලකුණු 138කින් පරාජය කිරීමට දි මැසනෝද් විදුහලට හැකි විය.\n\nදි මැසනෝද් විදුහල වෙනුවෙන් පන්දුවෙන් දස්කම් දැක්වූ වමත් පා දඟ පන්දු යවන දිනිඳු සෂ්මිත ලකුණු 25කට කඩුලු 5ක් දවාලීය.\n\nදි මැසනෝද් විදුහල අවසන් තරගයේදී මොරටුව වේල්ස් කුමර විදුහල සමඟින් තරග වදිනු ඇත.\n\nකඳාන දි මැසනෝද් – 231 (ඕවර 49.5) ෂෙවාන් මෙනූෂ 65, ඩිනෝෂ් ජෙලොන් 50, තිසංග සෙමිත් 50 (මානිත සිල්වා 31/3, ආකාෂ් දිසානායක 31/2)\n\nමොරටුව සා. සෙබස්තියන් – 93 (ඕවර 29.1) ෂෙනුල්ක කල්හාන් 20 (දිනිඳු සෂ්මිත 25/5)\n\nඉෂානි යද්දෙහි",
       "URL": "https://www.dinamina.lk/2023/08/17/sports/14854/17%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%b4%e0%b7%85%e0%b6%b8%e0%b7%94-%e0%b6%9a%e0%b7%9c%e0%b6%a7%e0%b7%83%e0%b7%92%e0%b6%b1%e0%b7%8a-%e0%b6%9a%e0%b6%b3%e0%b7%8f%e0%b6%b1-%e0%b6%af/",
       "Category": "sports",
       "Parent URL": "https://www.dinamina.lk/category/sports//page/32/"
}