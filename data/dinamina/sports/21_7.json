{
       "Source": "dinamina",
       "Timestamp": "September 11, 2023 1:04 am",
       "Headline": "ඉන්දීය  ක්‍රිකට් නායකයා  ‘පර්සි’ගේ දුකසැප  බලන්න යයි",
       "News Content": "\n\nආසියානු කුසලාන තරගාවලියට සහභාගි වීමට ශ්‍රී ලංකාවට පැමිණ සිටින ඉන්දීය කණ්ඩායමේ නායකයා වන රෝහිත් ෂර්මා පසුගියදා පර්සි අබේසේකර මහතාගේ දුකසැප සොයා බැලීමට ගියේය. දශක 4කට වැඩි කාලයක් ශ්‍රී ලංකා ක්‍රිකට් කණ්ඩායමේ විශාලතම දිරිගන්වන්නා ලෙස ජාතික ධජය රැගෙන ක්‍රීඩාංගණය වටා දිව ගිය පර්සි අබේසේකර මහතාගේ දුක සැප විමසු ඉන්දීය නායකයා “ඔබ ක්‍රීඩාංගණයේ නැති එක අපට දුකක්” යැයි ඔහුට පැවැසූ බව ද වාර්තා වේ.\n\nදෙස් විදෙස් ක්‍රීඩකයන්ගේ ගෞරවයට පාත්‍ර වූ අපූරු චරිතයක් වන පර්සි අබේසේකර මහතා මේ වන විට මඳ අසනීපයෙන් පසු වෙයි. ඔහුගේ දුක සැප බැලීමට ජාඇළ, ඒකල පිහිටි ඔහුගේ නිවෙසට ඉන්දීය නායකයා ගියේ මෑත කාලයේ ජනප්‍රියත්වයට පත්වූ තවත් ශ්‍රී ලාංකික තරග දිරිගන්වන්නකු වන ගයාන් සේනානායකගේ ඉල්ලීමකට අනුව බව ද වාර්තා වේ.",
       "URL": "https://www.dinamina.lk/2023/09/11/sports/21109/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%b1%e0%b7%8f%e0%b6%ba%e0%b6%9a%e0%b6%ba%e0%b7%8f/",
       "Category": "sports",
       "Parent URL": "https://www.dinamina.lk/category/sports//page/21/"
}