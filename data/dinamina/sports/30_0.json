{
       "Source": "dinamina",
       "Timestamp": "August 23, 2023 1:00 am",
       "Headline": "මයිලෝ නෙට්බෝල් පොළොන්නරුවට",
       "News Content": "ජාතික තලයේ ක්‍රීඩිකාවන් බිහිවන විශිෂ්ටතම පාසල් නෙට්බෝල් තරගාවලිය ලෙස සැලකෙන සමස්ත ලංකා මයිලෝ කුසලාන ජාතික නෙට්බෝල් ශූරතාවලිය ලබන මස 2දා සිට 4 වැනි දින දක්වා පොලොන්නරුව ජාතික ක්‍රීඩාංගණයේදී පැවැත්වෙයි.\n\nනෙස්ලේ ලංකා ආයතනය 30 වැනි වතාවට අනුග්‍රහකත්වය ලබා දෙන මෙම ශූරතාවලියට අවුරුදු 13න් පහළ, 15න් පහළ, 17න් පහළ සහ 19න් පහළ කණ්ඩායම් 360ක් එක්වන අතර, මේ සඳහා ක්‍රීඩිකාවන් 4300කට අධික ප්‍රමාණයක් සහභාගී වේ.\n\nමූලික වටයේ තරග මධ්‍යස්ථාන 15කදී පැවැති අතර, ඒ සඳහා ග්‍රාමීය පාසල් ක්‍රීඩිකාවන්ගේ විශාල උනන්දුවක් ඇති විය. ‘ඒ’ හා ‘බී’ යටතේ තරග සංචිධානය කෙරුණු අතර, ශිෂ්‍ය සංඛ්‍යාව 1000ට අඩු පාසල් ‘බී‘ කාණ්ඩය ට ඇතුළත් කෙරුණි.\n\nනෙස්ලේ ලංකා උප සභාපති බන්දුල එගොඩගේ, ජ්‍යෙෂ්ඨ කළමනාකරු සජීව වික්‍රමසිංහ, නෙස්ලේ ලංකා අධ්‍යක්ෂක රුවන් වැලිකල, ශ්‍රී ලංකා පාසල් නෙට්බෝල් සංගමයේ සභාපති නිරෝධා අබේවික්‍රම, ලේකම් ශිරෝමි කුරුප්පු, භාණ්ඩාගාරික ශ්‍යාමෙන් විතානවසම් හා තරගාවලි ලේකම් කේ. එස් කාංචනා යන මහතක්ම මහත්මීහු අනුග්‍රාහක චෙක්පත හුවමාරු කරගත් අයුරු.\n\nඡායාරූපය: සුදත් මලවීර",
       "URL": "https://www.dinamina.lk/2023/08/23/sports/16364/%e0%b6%b8%e0%b6%ba%e0%b7%92%e0%b6%bd%e0%b7%9d-%e0%b6%b1%e0%b7%99%e0%b6%a7%e0%b7%8a%e0%b6%b6%e0%b7%9d%e0%b6%bd%e0%b7%8a-%e0%b6%b4%e0%b7%9c%e0%b7%85%e0%b7%9c%e0%b6%b1%e0%b7%8a%e0%b6%b1%e0%b6%bb/",
       "Category": "sports",
       "Parent URL": "https://www.dinamina.lk/category/sports//page/30/"
}