{
       "Source": "dinamina",
       "Timestamp": "September 28, 2023 1:00 am",
       "Headline": "ලයිසන් නැති බාබර්ට දඩ ගසයි",
       "News Content": "එක්දින ලෝක කුසලාන තරගාවලියට සහභාගි වීමට ඉන්දියාව බලා පිටත්ව යෑම සඳහා පැය 36ක් ඉතිරිව තිබියදී පාකිස්තාන පිලේ නායක බාබර් අසාම්ට මාර්ග නීති උල්ලංඝනය කිරීම හේතුවෙන් දඩ මුදලකට යටත් වීමට සිදු වූ බව වාර්තා වේ.\n\nපසුගියදා ලාහෝර් නුවර අධිවේගී මාර්ගයේ සිය මෝටර් රථය පදවා යමින් සිටියදී ඔහු මංතීරු නීතිය උල්ලංඝනය කර ඇති අතර, ඒ මොහොතේ පොලිස් නිලධාරීන්ගේ පරීක්ෂාවට ලක් වෙද්දී ඔහු සතුව රියැදුරු බලපත්‍රය ද නොතිබූ බැවින් මාර්ග නීති දෙකක් උල්ලංඝනය කිරීමේ චෝදනාවට එම දඩය පනවා ඇතැයි වැඩිදුරටත් වාර්තා වේ.\nමීට පෙර 2021 සහ 2022 වසරවලදී විස්සයි20 ලෝක කුසලාන තරගාවලි ද්විත්වයේදී නායකත්වය දැරූ බාබර් අසාම් එක්දින ලෝක කුසලාන තරගාවලියකදී නායකත්වය දරන පළමු අවස්ථාව මෙය වේ.",
       "URL": "https://www.dinamina.lk/2023/09/28/sports/25950/%e0%b6%bd%e0%b6%ba%e0%b7%92%e0%b7%83%e0%b6%b1%e0%b7%8a-%e0%b6%b1%e0%b7%90%e0%b6%ad%e0%b7%92-%e0%b6%b6%e0%b7%8f%e0%b6%b6%e0%b6%bb%e0%b7%8a%e0%b6%a7-%e0%b6%af%e0%b6%a9-%e0%b6%9c%e0%b7%83%e0%b6%ba/",
       "Category": "sports",
       "Parent URL": "https://www.dinamina.lk/category/sports//page/9/"
}