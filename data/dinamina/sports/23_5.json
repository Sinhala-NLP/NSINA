{
       "Source": "dinamina",
       "Timestamp": "September 7, 2023 5:46 am",
       "Headline": "ආසියානු සහ පිසික් තරගාවලියේදී ශ්‍රී ලංකා කාන්තා පිලෙන් විශිෂ්ට දස්කම්",
       "News Content": "නේපාලයේදී පැවැත්වෙන 55 වැනි ආසියානු සහ පිසික් ක්‍රීඩා තරගාවලියේදී ඉතිහාසයේ පළමු වරට ශ්‍රී ලංකාව නියෝජනය කරමින් එක් වූ කාන්තා කණ්ඩායම සියලු තරග අංශවලදී විශිෂ්ට දස්කම් පෙන්වීමට සමත් විය. තරග අංශ 5ක් නියෝජනය කළ කාන්තා කණ්ඩායම මෙහිදී රිදී පදක්කම් 2ක් දිනාගත් අතර, සිවුවැනි ස්ථානයක් සහ 7 වැනි ස්ථානයක් ද දිනා ගත්තේය.\n\nඑහිදී මේ තරගාවලියේ ශ්‍රී ලංකාවේ පළමු පදක්කම්ලාභිනිය බවට පත්වෙමින් හෂිනි හේවගේ Women Model Physique 165cm අංශයේ රිදී පදක්කම සහ උදානි අමරසිංහ – Women Sport Physique 175cm අංශයේ රිදී පදක්කම දිනාගත් අතර, මධූශී අමරසිංහ Women athletic physique Over 165cm අංශයේ සිවුවැනි ස්ථානය සහ තවමත් 20 හැවිරිදි යොවුන් ක්‍රීඩිකාවක වන කෞශල්‍යා වොශිනි 55kg වැඩි බර කාණ්ඩයේ 7 වැන ස්ථානය දිනා ගත්තාය.\n\nWomen Junior Fitness Physique අංශයේ 6 වැනි ස්ථානය ද ඇයට හිමි වූවාය. කාන්තා කණ්ඩායමට අමතරව වසීම් ස්ටීවන් MENS SPORT PHYSIQUE 170CM කාණ්ඩයේ 5 වන ස්ථානය දිනා ගත්තේය. නේපාලයේ කත්මන්ඩු නුවරදී පසුගිය 1 වැනිදා ආරම්භ වූ මේ තරගාවලිය අද (7) නිමාවට පත්වේ.",
       "URL": "https://www.dinamina.lk/2023/09/07/sports/20085/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%83%e0%b7%84-%e0%b6%b4%e0%b7%92%e0%b7%83%e0%b7%92%e0%b6%9a%e0%b7%8a-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd/",
       "Category": "sports",
       "Parent URL": "https://www.dinamina.lk/category/sports//page/23/"
}