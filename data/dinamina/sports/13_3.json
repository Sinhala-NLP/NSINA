{
       "Source": "dinamina",
       "Timestamp": "September 23, 2023 1:00 am",
       "Headline": "හෙන්රි ඕල්කට් ක්‍රිකට්  දෙසැ­ම්බ­රයේ",
       "News Content": "ශ්‍රීමත් හෙන්රි ස්ටීල් ඕල්කට් අනුස්මරණ කුසලාන ක්‍රිකට් තරගාවලිය 24 වන වතාවටත් දෙසැම්බර් මස 7,8 සහ 9 යන දින තුල පැවැත්වීමට කටයුතු යොදා ඇත. හිටපු ශ්‍රී ලංකා ක්‍රිකට් නායක ආදි නාලන්දා ක්‍රිකට් ක්‍රීඩක බන්දුල වර්ණපුර මහතාගේ අදහසක් අනුව 1999දී මෙම තරගාවලිය ආරම්භ විය.\n\nමහනුවර ධර්මරාජ පන්නිපිටිය ධර්මපාල, කුරුණෑගල මලියදේව, කොළඹ ආනන්ද සහ නාලන්ද, ගාල්ල මහින්ද විදුහල්වල ආදි ශිෂ්‍ය කණ්ඩායම් අතර සීමිත ඕවර් 20 තරගාවලියක් ලෙස පැවැත්වේ. එක් එක් ආදි ශිෂ්‍ය සංගම් මගින් වාර්ෂිකව සංවිධානය කරන මෙම තරගාවලිය මෙවර මහනුවර ධර්මරාජ ආදි ශිෂ්‍ය පිල විසින් සංවිධානය කරන අතර මෙම තරගාවලියට සමගාමීව මෙම විදුහල් අතර වර්තමාන කණ්ඩායම් අතර සය සාමාජික තරගාවලියක්ද පැවැත්වේ. මෙම තරගය මහනුවර ලේක්විව් ක්‍රීඩා පිටියේදී පැවැත්වේ.",
       "URL": "https://www.dinamina.lk/2023/09/23/sports/24605/%e0%b7%84%e0%b7%99%e0%b6%b1%e0%b7%8a%e0%b6%bb%e0%b7%92-%e0%b6%95%e0%b6%bd%e0%b7%8a%e0%b6%9a%e0%b6%a7%e0%b7%8a-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%af/",
       "Category": "sports",
       "Parent URL": "https://www.dinamina.lk/category/sports//page/13/"
}