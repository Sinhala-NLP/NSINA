{
       "Source": "dinamina",
       "Timestamp": "October 10, 2023 1:00 am",
       "Headline": "රන් දියණිය සමඟ පදක්කම් දිනූවෝ අද ශ්‍රී ලංකාවට",
       "News Content": "ආසියානු ක්‍රීඩා උලෙළේ රන් පදක්කම් දිනාගත් තරුෂි කරුණාරත්න ඇතුළු මලල ක්‍රීඩක ක්‍රීඩිකාවෝ චීනයේ සිට අද දින රාත්‍රී 9.50ට ශ්‍රී ලංකාවට පැමිණීමට නියමිතය. ඒ වෙනුවෙන් ශ්‍රී ලංකා මලල ක්‍රීඩා සංගමයේ නිලධරීන් හා ක්‍රීඩා අමාත්‍යාංශයේ නිලධාරීන් කටුනායක බණ්ඩාරණායක ගුවන් තොටුපොළේ දී විශේෂ පිළිගැනීමේ උත්සවයක් සංවිධානය කොට ඇත.\n\nමෙම පදක්කම් දිනාගත් මලල ක්‍රීඩා කණ්ඩායමට මීටර් 800 රන් පදක්කම් දිනාගත් තරුෂි කරුණාරත්න පිරිමි මීටර් 400 සහය දිවීම ඉසව්වේ ද ලෝකඩ පදක්කම හිමිකරගත් අරුණ දර්ශන, පබසර නිකූ, රාජිත රාජකරුණා සහ කාලිංග කුමාරගේ, ලෝකඩ පදක්කම දිනා දුන් කාන්තා සහය දිවීමේ කණ්ඩායමේ තරුෂි කරුණාරත්න, නදීෂා රාමනායක, ජයේෂි උත්තරා මුදුගමුව සහ සයුරි මෙන්ඩිස් යන ක්‍රීඩිකාවන් ඇතුළත් වේ.\n\nප්‍රින්ස් ගුණසේකර",
       "URL": "https://www.dinamina.lk/2023/10/10/sports/29341/%e0%b6%bb%e0%b6%b1%e0%b7%8a-%e0%b6%af%e0%b7%92%e0%b6%ba%e0%b6%ab%e0%b7%92%e0%b6%ba-%e0%b7%83%e0%b6%b8%e0%b6%9f-%e0%b6%b4%e0%b6%af%e0%b6%9a%e0%b7%8a%e0%b6%9a%e0%b6%b8%e0%b7%8a-%e0%b6%af%e0%b7%92/",
       "Category": "sports",
       "Parent URL": "https://www.dinamina.lk/category/sports//page/3/"
}