{
       "Source": "dinamina",
       "Timestamp": "September 29, 2023 10:47 am",
       "Headline": "අනුශූරතාවය දිනූ ශ්‍රී ලංකා කාන්තා ක්‍රිකට් කණ්ඩායම දිවයිනට",
       "News Content": "චීනයේ හැංෂො ( Hangzhou ) හි පැවති 19 වැනි ආසියානු ක්‍රීඩා තරගාවලියේ දී කාන්තා ක්‍රිකට් අනුශූරතාවය දිනූ ශ්‍රී ලංකා කාන්තා ක්‍රිකට් කණ්ඩායම ඊයේ (28) රාත්‍රී කටුනායක ගුවන් තොටුපොළෙන් දිවයිනට පැමිණියාය.\n\nමාධ්‍යවේදීන් හමුවේ අදහස් දැක්වූ කණ්ඩායම් නායිකා චමරි අතපත්තු එහි දී මෙසේ පැවසීය . “මට ගොඩක් සතුටුයි මේ ජයග්‍රහණය පිළිබඳව.\n\nමේ අවුරුද්ද අපට හොඳ වසරක්.\n\nඅපි එංගලන්තය පරදා විස්සයි විස්ස තරගාවලි ජයග්‍රහණයක් ලැබුවා.\n\nඊට අමතරව බංග්ලාදේශය සහ නවසීලන්තයත් පරාජය කළා.\n\nඅපගේ ඉදිරි බලාපොරොත්තුව ලෝක කුසලාන තරගාවලිය ජයග්‍රහණය කිරීමටයි.\n\nඅපගේ පන්දු යැවීම සහ පන්දු රැකීම හොද මට්ටමක පවතිනවා.\n\nපිතිකරණයත් දියුණු කරල හදා ගන්න ඕනෑ.\n\nඑමගින් අපිට ලෝක ශූරතාවය දිනා ගැනීමට පුළුවන්” යැයි ඇය පැවසුවාය.\n\nඔවුන් පිළිගැනීම සඳහා ශ්‍රී ලංකා ක්‍රිකට් ආයතනයේ උසස් නිලධාරීන් පිරිසක් කටුනායක ගුවන් තොටුපොළ වෙත පැමිණ සිටියේය.",
       "URL": "https://www.dinamina.lk/2023/09/29/sports/26473/%e0%b6%85%e0%b6%b1%e0%b7%94%e0%b7%81%e0%b7%96%e0%b6%bb%e0%b6%ad%e0%b7%8f%e0%b7%80%e0%b6%ba-%e0%b6%af%e0%b7%92%e0%b6%b1%e0%b7%96-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82/",
       "Category": "sports",
       "Parent URL": "https://www.dinamina.lk/category/sports//page/8/"
}