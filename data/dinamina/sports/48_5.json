{
       "Source": "dinamina",
       "Timestamp": "July 17, 2023 1:00 am",
       "Headline": "ඉතිහාසයේ පළමු වතාවට ලෝක බොක්සිං සභාපතිවරයෙක් ශ්‍රී ලංකාවට",
       "News Content": "මෙරට බොක්සිං ක්‍රීඩා ඉතිහාසයේ පළමු වරට ජාත්‍යන්තර බොක්සිං සම්මේලනයේ සභාපතිවරයකු ශ්‍රී ලංකාවට පැමිණ සිටී. ජාත්‍යන්තර බොක්සිං සම්මේලනයේ සභාපති උමාර් ක්‍රෙම්ලිව් මෙරටට පැමිණියේ ශ්‍රී ලංකා බොක්සිං ආයතනයේ සභාපති ඩයන් ගෝමස් මහතාගේ පෞද්ගලික ආරාධනාවකට බව වාර්තා වේ.\nසිය බිරිය සමඟ ඊයේ ශ්‍රී ලංකාවට පැමිණි උමාර් ක්‍රෙම්ලිව් අද (17) ශ්‍රී ලංකා බොක්සිං ආයතනයේ විධායක කමිටුව සහ විනිසුරුවන්, පුහුණුකරුවන් සහ වෛද්‍ය සභාවේ ප්‍රධානීන් සමඟ ද සාකච්ඡා කිරීමට නියමිත බව වැඩිදුරටත් වාර්තා වේ. මෙරට බොක්සිං ක්‍රීඩක ක්‍රීඩිකාවන්ට ජාත්‍යන්තර පුහුණු අවස්ථා ලබා දීම සහ වැඩි ජාත්‍යන්තර තරග අවස්ථා ලබා දීම සම්බන්ධව මෙහිදී වැඩි අවධානය යොමුවනු ඇතැයි ආරංචි මාර්ග සඳහන් කළේය. ජාත්‍යන්තර බොක්සිං සම්මේලනයේ සභාපතිවරයා සමඟ හිටපු හෙවිවේට් බොක්සිං ශූරයකු වන ඔලිම්පික් පදක්කම්ලාභි රෝයි ජෝන්ස් ජූනියර් ද සංචාරයට එක් වී සිටී.\n\nෆවුස් මොහොමඩ් සහ\nටී.කේ.ජී. කපිල",
       "URL": "https://www.dinamina.lk/2023/07/17/sports/6931/%e0%b6%89%e0%b6%ad%e0%b7%92%e0%b7%84%e0%b7%8f%e0%b7%83%e0%b6%ba%e0%b7%9a-%e0%b6%b4%e0%b7%85%e0%b6%b8%e0%b7%94-%e0%b7%80%e0%b6%ad%e0%b7%8f%e0%b7%80%e0%b6%a7-%e0%b6%bd%e0%b7%9d%e0%b6%9a-%e0%b6%b6/",
       "Category": "sports",
       "Parent URL": "https://www.dinamina.lk/category/sports//page/48/"
}