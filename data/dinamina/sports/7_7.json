{
       "Source": "dinamina",
       "Timestamp": "October 2, 2023 12:59 am",
       "Headline": "නිලූක ආයුබෝවන් කියයි",
       "News Content": "වසර 22ක් ක්‍රීඩාවේ නියුතුව, 17 වසරක් ජාතික බැඩ්මින්ටන් කිරුළ පැලඳි ශ්‍රී ලංකාවේ සුපිරි බැඩ්මින්ටන් ක්‍රීඩක නිලූක කරුණාරත්න, ක්‍රීඩාවෙන් සමුගන්නා බව නිවේදනය කරයි.අවස්ථා තුනක දී ශ්‍රී ලංකාව වෙනුවෙන් ඔලිම්පික් ක්‍රීඩා උලෙළ නියෝජනය කළ නිලූක කරුණාරත්න පොදු රාජ්‍ය මණ්ඩලීය ක්‍රීඩා උළෙල, උලෙළ පහකට සහභාගගි විය.\n\nජාත්‍යන්තර තරගාවලි 34කදී ශ්‍රී ලංකාව නියෝජනය කරමින් පදක්කම් දිනා ගැනීමට සමත් වූ ඔහු ජාත්‍යන්තර ඔලිම්පික් කමිටු මූලස්ථානයේ පැවති හමුවකදී සිය සමුගැනීම නිවේදනය කළේය.මහද්වීප පහේම පැවැති තරගවලදී රන් පදක්කම දිනාගත් එකම ශ්‍රී ලාංකික ක්‍රීඩකයා වන්නේද 38 හැවිරිදි නිලූක කරුණාරත්නය.\n\n“ සමුගැනීම සම්බන්ධයෙන් කාලයක් තිස්සේ හිතුවා. ගොඩක් තරුණ ක්‍රීඩකයින් බිහිවෙමින් පවතිනවා. මගේ වෘත්තීය ක්‍රිඩා දිවියෙන් නික්ම යෑමට වේලාව ඇවිත් තියෙනවා. අනාගතයේ මට වඩා හොඳ ක්‍රීඩකයෙක් දකින අපේක්ෂාවෙන් මා සමුගෙන යනවා“ නිලූක සටහනක් තැබීය.\n\nප්‍රින්ස් ගුණසේකර\n\n",
       "URL": "https://www.dinamina.lk/2023/10/02/sports/26879/%e0%b6%b1%e0%b7%92%e0%b6%bd%e0%b7%96%e0%b6%9a-%e0%b6%86%e0%b6%ba%e0%b7%94%e0%b6%b6%e0%b7%9d%e0%b7%80%e0%b6%b1%e0%b7%8a-%e0%b6%9a%e0%b7%92%e0%b6%ba%e0%b6%ba%e0%b7%92/",
       "Category": "sports",
       "Parent URL": "https://www.dinamina.lk/category/sports//page/7/"
}