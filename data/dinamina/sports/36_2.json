{
       "Source": "dinamina",
       "Timestamp": "August 10, 2023 1:32 am",
       "Headline": "වේල්ස් කුමර-මලියදේව  අර්ධ අවසන් තරගය අද",
       "News Content": "අවුරුදු 17න් පහළ පළමු කොටසේ අන්තර් පාසල් ක්‍රිකට් තරගාවලියේ මොරටුව වේල්ස් කුමර විදුහල සහ කුරුණෑගල මලියදේව විදුහල අතර අර්ධ අවසන් පූර්ව තරගය අද (10) කොළඹ නාලන්දා විදුහල් ක්‍රීඩාංගණයේදී පැවැත්වේ.\n\nවේල්ස් කුමර විදුහල පළමු වටයේදී සිය කාණ්ඩයේ අනුශූරයන් ලෙස දෙවැනි වටයට සුදුසුකම් ලැබූ අතර, පළමු වටයේ කණ්ඩායම් ශූරයන් ලෙස මලියදේව විදුහල දෙවැනි වටයට සුදුසුකම් ලැබීය.\n\nවේල්ස් කුමරය දෙවැනි වටයේදී කොළඹ ආනන්ද විදුහලත්, තෙවැනි වටයේදී කොටහේන සාන්ත බෙනඩික්ට් විදුහලත් පරාජය කරමින් අර්ධ අවසන් පූර්ව වටයට සුදුසුකම් ලැබූ අතර, මලියදේව විදුහල දෙවැනි වටයේදී කොළඹ මහානාම සහ තෙවැනි වටයේදී ගාල්ල සාන්ත ඇලෝසියස් විදුහල පරදවමින් මේ තරගයට එක් විය. වේල්ස් කුමර පිල ප්‍රින්ස් ප්‍රනාන්දු විසින් මෙහෙයවනු ලබන අතර, කුරුණෑගල මලියදේව පිල චන්දුප අබේසිංහ විසින්ද මෙහෙයවනු ලබයි.\n\nවේල්ස් කුමර විදුහල් සංචිතය: ප්‍රින්ස් ප්‍රනාන්දු (නායක), සුවහස් ගෞරව, ප්‍රවීන් රංගන, සුවහස් රණවන, ගවේෂ ප්‍රනාන්දු, ඔෂාන් ද සිල්වා, බාසුරු කල්හාර, නෙතුල් අනුහස්, නවීන් ප්‍රමේෂ්, රොමේෂ් හර්ෂ, පසන් කුරේ, රිතික හිරුෂ, සයුම් කොළඹගේ, චමිදු විශ්මිත, කසුන් දේවප්‍රිය (ක්‍රීඩා පරිපාලක), සරත් තිලකරත්න (කණ්ඩායම් භාර ආචාර්ය), කැළුම් ප්‍රනාන්දු (ප්‍රධාන පුහුණුකරු), සංජය බඹරගේ (සහාය පුහුණුකරු)\n\nමලියදේව විදුහල් සංචිතය: චන්දුප අබේසිංහ (නායක), ඩිමාත් අබේසිංහ, තවීෂ බාලසූරිය, තිවංක පබසර, පුන්සිත රොනෙත්, කිසඳු වෙත්මික, පැහැසර බණ්ඩාර, රවිඳු ප්‍රේෂල, නිෂූධ චන්ද්‍රසිරි, විනුද මාපා, ගිෂාන් ද සිල්වා, ලක්දුල රත්නායක, මහේෂ් ධනංජය, නේත්‍ර නිර්මල. සුරංග කරුණාතිලක (කණ්ඩායයම් භාර ආචාර්ය), ජනක සෙනෙවිරත්න (පුහුණුකරු).\n\nඉෂානි යද්දෙහි",
       "URL": "https://www.dinamina.lk/2023/08/10/sports/13000/%e0%b7%80%e0%b7%9a%e0%b6%bd%e0%b7%8a%e0%b7%83%e0%b7%8a-%e0%b6%9a%e0%b7%94%e0%b6%b8%e0%b6%bb-%e0%b6%b8%e0%b6%bd%e0%b7%92%e0%b6%ba%e0%b6%af%e0%b7%9a%e0%b7%80-%e0%b6%85%e0%b6%bb%e0%b7%8a%e0%b6%b0/",
       "Category": "sports",
       "Parent URL": "https://www.dinamina.lk/category/sports//page/36/"
}