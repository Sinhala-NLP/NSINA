{
       "Source": "dinamina",
       "Timestamp": "August 26, 2023 1:00 am",
       "Headline": "තිහාරිය ඉස්ලාමිය ආබාධිත ආයතනයට බුද්ධිමය දුබලතා සහිත දරුවන්ගේ ක්‍රිකට් ජය",
       "News Content": "බුද්ධිමය දුබලතා අයවලුන් සඳහා වූ ශ්‍රී ලංකා සංගමය විසින් වාර්ෂිකව සංවිධාන කරන ලද බුද්ධිමය ඌනතා සහිත දරුවන්ගේ සැහැල්ලු පන්දු ක්‍රිකට් තරගාවලිය දෙහිවල එස්. ද එස්. ජයසිංහ ක්‍රීඩාංගණයේදී පසුගියදා පැවැත්විණි. ඒ සඳහා දිවයිනේ විවිධ ප්‍රදේශ නියෝජනය කරමින් කණ්ඩායම් 10ක් එක් වූ අතර, තරගාවලියේ ජය හිමි කර ගැනීමට තිහාරිය ඉස්ලාමීය ආබාධිත ආයතනය සමත් විය.\n\nපන්දු ඕවර 8ක සැහැල්ලු පන්දු තරගාවලියක් ලෙස පැවති මේ තරගාවලියේ අවසන් තරගයේදී තිහාරිය කණ්ඩායම හමුවේ පෑලියගොඩ විශේෂ ළමා අධ්‍යාපන පදනම් කණ්ඩායම පරාජයට පත් විය.\n\nඅර්ධ අවසන් පූර්ව වටයේදී බද්දේගම ලෝටස් හිල් ආයතනය පරාජය කරමින් තිහාරිය කණ්ඩායම අවසන් තරගයට එක් වූ අතර, එම වටයේදී ගාල්ල සම්බෝධී ආයතනය පරාජය කරමින් අවසන් තරගයට එක්වීමට පෑලියගොඩ විශේෂ අධ්‍යාපන පදනම් කණ්ඩායම සමත් විය.",
       "URL": "https://www.dinamina.lk/2023/08/26/sports/17410/%e0%b6%ad%e0%b7%92%e0%b7%84%e0%b7%8f%e0%b6%bb%e0%b7%92%e0%b6%ba-%e0%b6%89%e0%b7%83%e0%b7%8a%e0%b6%bd%e0%b7%8f%e0%b6%b8%e0%b7%92%e0%b6%ba-%e0%b6%86%e0%b6%b6%e0%b7%8f%e0%b6%b0%e0%b7%92%e0%b6%ad/",
       "Category": "sports",
       "Parent URL": "https://www.dinamina.lk/category/sports//page/28/"
}