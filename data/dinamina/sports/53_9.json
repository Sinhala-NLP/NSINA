{
       "Source": "dinamina",
       "Timestamp": "July 7, 2023 1:00 am",
       "Headline": "සොහොයුරන්ගේ ක්‍රිකට් ගැටුම සති අන්තයේ අම්බලන්ගොඩදී",
       "News Content": "මාදම්පා විදුහල් කණ්ඩායම: ඉදිරි පෙළ (වමේ සිට) – දිනුෂා සංජීවනී (ක්‍රිකට් භාර ආචාරිනී), සෙනුර ලක්වීන් (සහාය පුහුණුකරු), උමේෂ් මධුසංක (උපනායක), සම්පත් පෙරේරා (නියෝජ්‍ය විදුහල්පති), චාමික සුරේෂ් සේනාරත්න ද සිල්වා (විදුහල්පති), රොෂාන් කුමාර ද සොයිසා (සහකාර විදුහල්පති), සිතුම් කල්හාර (නායක), පරාක්‍රම වීරසිංහ (ප්‍රධාන පුහුණුකරු), ශ්‍රියාලතා ගුණසේකර (සහකාර විදුහල්පති), මැද පෙළ – දෙනුවන් පසින්ද, දහම් සත්සර, චමෝද් රසාංජන, හිමාෂ් ප්‍රියශාන්ත, සහස් අනුපම, ඉෂාන් කුමාර, සුමේධ සම්පත්, විනෝද් ලක්ෂාන්, කේෂාන් දිල්හාර, ටිලීෂ නෙතුම්, සංදීත් රශ්මික, පසු පෙළ – උමංග පැතුම්, නිතීෂ් තේජාන්, හිරුෂ සංසිත්, නදුන් කවිශ්ක, ශාමල් ප්‍රභාෂ්, කවික මධුෂාන්, ඒ. ලෝචන.\n\nඅම්බලන්ගොඩ මාදම්පා විදුහල සහ වතුගෙදර ශ්‍රීපතී විදුහල අතර, සොහොයුරන්ගේ වාර්ෂික ක්‍රිකට් තරගය මේ මස 8 සහ 9 දෙදින අම්බලන්ගොඩ නගර සභා පිටියේදී පැවැත්වේ.\n\nපසුගිය වසරේ ආරම්භ වූ මේ සොහොයුරන්ගේ මංගල තරගය ජය පරාජයෙන් තොරව නිමාවට පත්වූ අතර, පළමු ඉනිම ජයගත් මාදම්පා විදුහලට වැඩි ගෞරවය හිමි විය. මාදම්පා විදුහලේ සත්කාරකත්වයෙන් මෙවර තරගය පැවැත්වෙන අතර, සිතුම් කල්හාර මාදම්පා විදුහල් කණ්ඩායමේ නායකයා ලෙසත් උමේෂ් මධුසංක උපනායකයා ලෙසත් කටයුතු කරති. පසිදු දිල්ෂාන් ශ්‍රීපතී විදුහල් කණ්ඩායමේ නායකයා ලෙසද සිතුම් අංජන එහි උපනායකයා ලෙසද කටයුතු කරති.\n\nමේ දෙවිදුහලම අන්තර් පාසල් කිකට් තරගාවලියේ තෙවැනි කොටසින් තරග වදියි. විදුහල් දෙක අතරින් ක්‍රිකට් ක්‍රීඩාවට ශ්‍රීපතී විදුහල ආගන්තුක පාසලක්වුවද මාදම්පා විදුහලට සැලකිය යුතු ඉතිහසයක් තිබේ. මේ වන විට එම විදුහලෙන් අවුරුදු 19න් පහළ ජාතික කණ්ඩායම නියෝජනය කිරීමට ක්‍රීඩකයන් තිදෙනකු බිහි කර ඇත. පසිදු ඉසිර, හරීන් බුද්දිල සහ මල්ෂ තරුපති ඔවුහුය.\n\n\n\nකරන්දෙණිය සමූහ – අහුන්ගල්ල සමූහ\nබළපිටිය සමූහ",
       "URL": "https://www.dinamina.lk/2023/07/07/sports/4736/%e0%b7%83%e0%b7%9c%e0%b7%84%e0%b7%9c%e0%b6%ba%e0%b7%94%e0%b6%bb%e0%b6%b1%e0%b7%8a%e0%b6%9c%e0%b7%9a-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%9c%e0%b7%90%e0%b6%a7/",
       "Category": "sports",
       "Parent URL": "https://www.dinamina.lk/category/sports//page/53/"
}