{
       "Source": "dinamina",
       "Timestamp": "July 20, 2023 1:00 am",
       "Headline": "පැරාලිම්පික් පදක්කම් දිනාගෙන එති",
       "News Content": "ප්‍රංශයේ පැවති ලෝක පැරා මලල ක්‍රීඩා ශූරතාවලියේදී ලෝකඩ පදක්කම් දෙකක් දිනා ගැනීමට ශ්‍රී ලංකාව නියෝජනය කළ ක්‍රීඩකයෝ සමත් වූහ.\n\nමේ තරගාවලියේ T46 කාණ්ඩය යටතේ හෙල්ල විසි කිරීමේ ඉසව්වෙන් දිනේෂ් ප්‍රියන්ත සහ T44 කාණ්ඩය යටතේ හෙල්ල විසි කිරීමේ ඉසව්වෙන් තරග කළ සමිත දුලාන් මෙලෙස ලෝකඩ පදක්කම් දිනා ගත්හ. පැරිස් නුවරදී පැවති මේ තරගාවලියට රටවල් 106ක ක්‍රීඩක ක්‍රීඩිකාවෝ සහභාගි වූහ.\n\nමේ ක්‍රීඩකයන් දෙදෙනා ඊයේ උදෑසන යළි කටුනායක ගුවන්තොටුපොළෙන් මෙරටට පැමිණි අතර, ඔවුන් පිළිගැනීම සඳහා ජාතික පැරා ඔලිම්පික් කමිටුවේ සභාපති දීපාල් හේරත් ඇතුළු එම කමිටුවේ සාමාජිකයන්, ක්‍රීඩා අමාත්‍යාංශයේ සහ ශ්‍රී ලංකා යුද හමුදා ක්‍රීඩා කමිටුවේ නිලධාරීහු පිරිසක් ද පැමිණ සිටියහ.\n\nඡායාරූපය\n\nකටුනායක – ටී.කේ.ජී. කපිල\n\nකටුනායක – ටී.කේ.ජී. කපිල",
       "URL": "https://www.dinamina.lk/2023/07/20/sports/7842/%e0%b6%b4%e0%b7%90%e0%b6%bb%e0%b7%8f%e0%b6%bd%e0%b7%92%e0%b6%b8%e0%b7%8a%e0%b6%b4%e0%b7%92%e0%b6%9a%e0%b7%8a-%e0%b6%b4%e0%b6%af%e0%b6%9a%e0%b7%8a%e0%b6%9a%e0%b6%b8%e0%b7%8a-%e0%b6%af%e0%b7%92%e0%b6%b1/",
       "Category": "sports",
       "Parent URL": "https://www.dinamina.lk/category/sports//page/46/"
}