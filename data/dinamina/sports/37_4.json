{
       "Source": "dinamina",
       "Timestamp": "August 7, 2023 1:30 am",
       "Headline": "හරිත-නීල ක්‍රිකට් ගැටුම  බෙන්තොට ගාමිණී ජය ගනී",
       "News Content": "බෙන්තොට ගාමිණී ජාතික පාසල සහ ඇල්පිටිය ආනන්ද ජාතික පාසල අතර පැවති හරිත නීල වාර්ෂික මහා ක්‍රිකට් තරගය ලකුණු 74කින් ජය ගැනීමට බෙන්තොට ගාමිණී ජාතික පාසල සමත් විය. ඕවර 40ක තරගයක් ලෙස පසුගියදා බෙන්තොට ගාමිණී විද්‍යාලයේ ක්‍රීඩාංගණයේදී පැවති එම එක් දින තරගයේදී කාසියේ වාසිය දිනූ බෙන්තොට ගාමිණී විද්‍යාලයේ කණ්ඩායම පළමුව පන්දුවට පහර දීමට තීරණය කළ අතර, ඕවර 37කදී සියලු දෙනා දැවී ලකුණු 213ක් ලබාගත්තේය. උප නායක මාලක ප්‍රබෝධන පන්දු 31කදී ලකුණු 52 ක් ලබා ගැනීමට සමත් විය. පන්දු යැවීමේදී සචින් සත්නිඳු ලකුණු 25කට කඩුලු 3ක් බිඳ දැමුවේය.\n\nපිළිතුරු ඉනිම ක්‍රීඩා කළ ඇල්පිටිය ආනන්ද විද්‍යාලයේ කණ්ඩායමට ඕවර 40 අවසානයේ කඩුලු 9ක් දැවී ලබා ගැනීමට හැකි වූයේ ලකුණු 139 පමණි. මනුශ ජීවන්ත පන්දු 48කින් ලකුණු 49ක් ලබාගත් අතර, ලසිත් එරන්ද ලකුණු 15ට කඩුලු 2ක් බිඳ හෙළීය.\n\nතරගයේ වීරයා සහ හොඳම පිතිකරු ලෙස මාලක ප්‍රබෝධන (ගාමිණී ජාතික පාසල) සම්මාන දිනූ අතර, දක්ෂතම පන්දු රකින්නා ලෙස ගනිඳු සේනාතිලක (ගාමිණී ජාතික පාසල ) සහ හොඳම පන්දු යවන්නා ලෙස සචින් සත්නිඳු (ඇල්පිටිය ආනන්ද ජාතික පාසල) සම්මාන ලැබූහ.\n\nඡායාරූපය – එස්.මද්දෙවිතාන\n\nබෙන්තොට-එස්.මද්දෙවිතාන",
       "URL": "https://www.dinamina.lk/2023/08/07/sports/12086/%e0%b7%84%e0%b6%bb%e0%b7%92%e0%b6%ad-%e0%b6%b1%e0%b7%93%e0%b6%bd-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%9c%e0%b7%90%e0%b6%a7%e0%b7%94%e0%b6%b8-%e0%b6%b6/",
       "Category": "sports",
       "Parent URL": "https://www.dinamina.lk/category/sports//page/37/"
}