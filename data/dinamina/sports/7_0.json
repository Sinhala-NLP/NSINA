{
       "Source": "dinamina",
       "Timestamp": "October 3, 2023 1:00 am",
       "Headline": "ශ්‍රී ලංකා ඇෆ්ගනිස්තාන පුහුණු තරගය අද",
       "News Content": "ලෝක කුසලාන ක්‍රිකට් තරගාවලියේ පෙරහුරු තරගමාලාවේ ශ්‍රී ලංකාව හා ඇෆ්ගනිස්තානය අතර පුහුණු තරගය අද ශ්‍රී ලංකා වේලාවෙන් පස්වරු 2ට තිරුවන්තපුරම් ක්‍රීඩාංගණයේදී ආරම්භ වේ.\n\nතරගයේ කාසියේ වාසිය පස්වරු 1.30ට සිදුකිරීමට නියමිත අතර, ශ්‍රී ලංකා කණ්ඩායම දසුන් ශානක විසින් මෙහෙයවනු ලබන අතර, ඇෆ්ගනිස්තාන කණ්ඩායම හසමතුල්ලා ෂාහිඩී විසින් මෙහෙයවනු ලබයි.\n\nශ්‍රී ලංකාව සහභාගී වූ පළමු පුහුණු තරගයෙන් බංග්ලාදේශය කඩුලු 7ක ජයක් ලබාගත් අතර, ඇෆගනිස්තානය සහභාගී වූ දකුණු අප්‍රිකාව සමඟ තරගය වර්ෂාව හේතුවෙන් පැවැත්වීමට නොහැකි විය. ලෝක කුසලාන ක්‍රිකට් තරගාවලියේ පෙරහුරු තරග අදින් අවසන් වන අතර 5 වැනිදා එංගලන්තය හා නවසීලන්තය අතර තරගයෙන් ලෝක කුසලාන තරග ආරම්භ වේ.",
       "URL": "https://www.dinamina.lk/2023/10/03/sports/27220/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%87%e0%b7%86%e0%b7%8a%e0%b6%9c%e0%b6%b1%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1-%e0%b6%b4/",
       "Category": "sports",
       "Parent URL": "https://www.dinamina.lk/category/sports//page/7/"
}