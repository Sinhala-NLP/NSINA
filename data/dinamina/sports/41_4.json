{
       "Source": "dinamina",
       "Timestamp": "July 29, 2023 12:41 pm",
       "Headline": "ශ්‍රී ලංකා කරාතේ දෝ සම්මේලනය අත්හිටුවයි",
       "News Content": "ක්‍රීඩා හා යෞවන කටයුතු අමාත්‍ය රොෂාන් රණසිංහ මහතා විසින් ශ්‍රී ලංකා කරාතේ දෝ සම්මේලනයේ ලියාපදිංචිය වහාම ක්‍රියාත්මක වන පරිදි අතිවිශේෂ ගැසට් නිවේදනයකින් අත්හිටුවා තිබේ.\n\nඒ මෙරට කතාතේ දෝ ක්‍රීඩාව සඳහා වන ජාතික සංගමය වන එහි දීර්ඝ කාලයක් තිස්සේ වාර්තාවූ මූල්‍ය අක්‍රමිකතා සහ පරිපාලන ගැටළු හේතුවෙනි.\n\nඑහි කටයුතු තවදුරටත් පවත්වාගෙන යාම සඳහා සී. ඒ. ජී. ද සොයිසා මහතාගේ සභාපතීත්වයෙන් 9 දෙනෙකුගෙන් යුත් තාවකාලික කමිටුවක් පත්කර තිබේ.\n\nඑමෙන්ම, කරාතේ දෝ සම්මේලනයේ විශේෂ මහා සභාවක් කැඳවා, එමඟින් නිලවරණ කමිටුවක් පත්කිරීමට ක්‍රීඩා සංවර්ධන දෙපාර්තමේන්තුවේ අධ්‍යක්ෂ ජනරාල්වරයාට බලය පවරන බව ද ගැසට් නිවේදනයේ සඳහන් වේ.\n\nඑම නිලවරණ කමිටුව අධ්‍යක්ෂ ජනරාල්වරයාගේ අධීක්ෂණය යටතේ කරාතේ දෝ සම්මේලනයේ නිලවරණය පැවැත්විය යුතුය.",
       "URL": "https://www.dinamina.lk/2023/07/29/sports/10184/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b6%bb%e0%b7%8f%e0%b6%ad%e0%b7%9a-%e0%b6%af%e0%b7%9d-%e0%b7%83%e0%b6%b8%e0%b7%8a%e0%b6%b8%e0%b7%9a/",
       "Category": "sports",
       "Parent URL": "https://www.dinamina.lk/category/sports//page/41/"
}