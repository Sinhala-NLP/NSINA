{
       "Source": "dinamina",
       "Timestamp": "August 14, 2023 2:33 am",
       "Headline": "17න් පහළ දෙවැනි කොටසේ ක්‍රිකට් නුදම් රාජකීය ‘බී’ අවසන් පූර්ව වටයට ගෙන යයි",
       "News Content": "අන්තර් පාසල් අවුරුදු 17න් පහළ දෙවැනි කොටසේ ක්‍රිකට් තරගාවලියේ අවසන් පූර්ව වටයට සුදුසුකම් ලැබීමට කොළඹ රාජකීය විදුහල් (බී) පිල පෙරේදා (12) සමත් විය.\nකඳාන දි මැසිනෝද් විදුහල් පිටියේදී පැවති අර්ධ අවසන් පූර්ව තරගයේදී රාජකීය (බී) පිල හමුවේ මොරටුව සාන්ත සෙබස්තියන් විදුහල් (බී) පිල ලකුණු 145කින් පරාජය විය.\nමේ තරගයේදී රාජකීය (බී) පිල වෙනුවෙන් නුදම් ජයසූරිය තුන් ඉරියව් දස්කම් දැක්වීමට සමත් විය.\nඅවසන් පූර්ව වටයේදී රාජකීය විද්‍යාල (බී) පිල වත්තල ලයිසියම් ජාත්‍යන්තර පාසල පිල සමඟින් තරග වැදීමට නියමිතය.\nරාජකීය (බී) – 252/5 (ඕවර 50) මහිත් රාජපක්ෂ 79, භාතිෂ ආරියපාල 73, නුදම් ජයසූරිය 37 (ඉල්ෂාන් ප්‍රනාන්දු 29/2, කෙවින් ප්‍රනාන්දු 37/2)\nසා. සෙබස්තියන් (බී) – 107 (ඕවර 32.1) ලෙසඳ හේවාපතිරණ 20 (නුදම් ජයසූරිය 18/5, තාරික් ද සිල්වා 12/2)\n\nඉෂානි යද්දෙහි",
       "URL": "https://www.dinamina.lk/2023/08/14/sports/13718/17%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%af%e0%b7%99%e0%b7%80%e0%b7%90%e0%b6%b1%e0%b7%92-%e0%b6%9a%e0%b7%9c%e0%b6%a7%e0%b7%83%e0%b7%9a-%e0%b6%9a%e0%b7%8a%e0%b6%bb%e0%b7%92/",
       "Category": "sports",
       "Parent URL": "https://www.dinamina.lk/category/sports//page/34/"
}