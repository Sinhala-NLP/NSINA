{
       "Source": "dinamina",
       "Timestamp": "September 23, 2023 1:00 am",
       "Headline": "යෞවන ක්‍රීඩා උෙලළේ වොලි­බෝල්  පිරිමි ශූර­තාව ගම්ප­හට ශූරියෝ කෑග­ල්ලෙන්",
       "News Content": "34 වැනි ජාතික යෞවන ක්‍රීඩා උලෙළේ වොලිබෝල් පිරිමි ශූරතාව ලකුණු 25/21, 28/18 ක් ලෙස තරග වට 2/0 කින් ගම්පහ දිස්ත්‍රික්කය දිනාගත් අතර, අනුශූරතාව හම්බන්තොට දිස්ත්‍රික්කයට හිමි විය.\n\nතෙවැනි ස්ථානය සඳහා වු තරගය අනුරාධපුර දිස්ත්‍රික් කණ්ඩායම හා පුත්තලම දිස්ත්‍රික් කණ්ඩායම අතර පැවැති අතර, ලකුණු 25/21, 25/20, 25/18 ක් ලෙස තරග වට 3/0 ක් ලෙස අනුරාධපුර දිස්ත්‍රික්කය ජයග්‍රහණය වාර්තා කළේය.\n\nමෙම ක්‍රීඩා උලෙළේ කාන්තා ශූරතාවය සඳහා වූ තරගය කෑගල්ල සහ අම්පාර දිස්ත්‍රික් කණ්ඩායම් අතර පැවැති අතර, ලකුණු 26/28, 25/23, 25/19, 24/26 ක් ලෙස තරග වට 4/3 ක් ලෙස කෑගල්ල දිස්ත්‍රික් කණ්ඩායමට ජය හිමි වූ අතර අම්පාර දිස්ත්‍රික් කණ්ඩායම අනුශූරියන් බවට පත් විය.\n\nතෙවන ස්ථානය සඳහා වූ තරගය කොළඹ හා බදුල්ල දිස්ත්‍රික් කණ්ඩායම් අතර පැවැති අතර ලකුණු 25/17, 23/25, 25/18 ලෙස තරග වට 3/2 ක ජයක් ලැබූ කොළඹ දිස්ත්‍රික්කය තෙවන ස්ථානය දිනා ගත්තේය.\n\nමෙම වොලිබෝල් තරග පසුගියදා මහරගම ජාතික තරුණ ක්‍රීඩා පිටියේදී පැවති අතර, දිවයිනේ සියලුම දිස්ත්‍රික්ක නියෝජනය කරමින් කණ්ඩායම් 26 බැඟින් සහභාගි විය.",
       "URL": "https://www.dinamina.lk/2023/09/23/sports/24604/%e0%b6%ba%e0%b7%9e%e0%b7%80%e0%b6%b1-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b6%8b%e0%b7%99%e0%b6%bd%e0%b7%85%e0%b7%9a-%e0%b7%80%e0%b7%9c%e0%b6%bd%e0%b7%92%e0%b6%b6/",
       "Category": "sports",
       "Parent URL": "https://www.dinamina.lk/category/sports//page/13/"
}