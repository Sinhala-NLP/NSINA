{
       "Source": "dinamina",
       "Timestamp": "September 15, 2023 1:00 am",
       "Headline": "වෙල්ලාලගේ වසර 40ක් පැරණි කපිල් දේව්ගේ වාර්තාව සම කරයි",
       "News Content": "ශ්‍රී ලංකා පිලේ සෑම අංශයකින්ම දස්කම් දක්වන යොවුන් ක්‍රීඩක දුනිත් වෙල්ලාලගේ එක්දින තරගයකදී කඩුලු 5ක් දවාගෙන, ලකුණු 40ට වැඩියෙන් රැස් කළ හා උඩපන්දු දෙකක් රැකගත් ලොව දෙවැනි ක්‍රීඩකයා බවට පත්වෙමින් මෙයට වසර 40කට පෙර හිටපු ඉන්දීය නායක කපිල් දේව් පිහිටුවා තිබූ වාර්තාවක් සම කරයි. ශ්‍රී ලංකාව හා ඉන්දියාව අතර, පසුගියදා නිමා වූ තරගයේදී වෙල්ලාලගේ මෙය ක්‍රිකට් වාර්තා පොතේ සටහන් කළේය.\n\nකපිල් දේව් මේ ලෝක වාර්තාව පළමු වරට පිහිටුවනු ලැබූවේ 1983 දී ඔස්ට්‍රේලියාවට එරෙහිව මෙල්බර්න්හි පැවති එක්දින තරගයකදීය. කපිල් දේව් හා වෙල්ලාලගේ යන දෙදෙනාම වාර්තා පිහිටවූ මේ තරග දෙකම ඔවුන් පරාජය වී තිබීම තවත් විශේෂත්වයකි.",
       "URL": "https://www.dinamina.lk/2023/09/15/sports/22437/%e0%b7%80%e0%b7%99%e0%b6%bd%e0%b7%8a%e0%b6%bd%e0%b7%8f%e0%b6%bd%e0%b6%9c%e0%b7%9a-%e0%b7%80%e0%b7%83%e0%b6%bb-40%e0%b6%9a%e0%b7%8a-%e0%b6%b4%e0%b7%90%e0%b6%bb%e0%b6%ab%e0%b7%92-%e0%b6%9a/",
       "Category": "sports",
       "Parent URL": "https://www.dinamina.lk/category/sports//page/18/"
}