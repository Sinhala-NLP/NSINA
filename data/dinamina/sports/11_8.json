{
       "Source": "dinamina",
       "Timestamp": "September 25, 2023 4:14 pm",
       "Headline": "ආසියානු කාන්තා ක්‍රිකට් තරඟයේ රන් පදක්කම ඉන්දියාවට හිමිවෙයි",
       "News Content": "ආසියානු ක්‍රීඩා උළෙලේ කාන්තා ක්‍රිකට් තරගාවලියේ රන් පදක්කම හිමිකරගැනීමට ඉන්දීය කාන්තා ක්‍රිකට් කණ්ඩායම මීට සුළු වේලාවකට පෙර සමත්විය.\n\nකාසියේ වාසිය දිනූ ඉන්දීය කණ්ඩායම මුලින් පන්දුවට පහර දී ලකුණු 116 /7 රැස් කළාය\n\nපිළිතුරු ඉනිම ක්‍රීඩා කළ ශ්‍රි ලංකා කණ්ඩායම පන්දු වාර 20 අවසානයේ කඩුළු 08 ක් දැවී ලකුණු 97 ක් රැස්කීරීමට සමත්විය\n\nඒ අනුව අවසන් තරගයේදී ප්‍රබල සටනකින් පසුව ඉන්දීය කණ්ඩායම හමුවේ පරාජයට පත්වූ ශ්‍රී ලංකා කාන්තා ක්‍රිකට් කණ්ඩායම එම ඉසව්වේ රිදී පදක්කම හිමිකරගත්තාය.\n\nතරගය ලකුණු 19කින් ජයගැනීමට ඉන්දීය කාන්තා ක්‍රිකට් කණ්ඩායම සමත්විය.\n\nපිළිතුරු ඉනිම ක්‍රීඩා කළ ශ්‍රී ලංකා කණ්ඩායම වෙනුවෙන් හසිනි පෙරේරා ලකුණු 25ක් රැස්කර ගත් අතර නිලක්ෂි ද සිල්වා ලකුණු 23ක් රැස්කරගත්තාය.\n\n",
       "URL": "https://www.dinamina.lk/2023/09/25/sports/25277/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/11/"
}