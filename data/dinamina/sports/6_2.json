{
       "Source": "dinamina",
       "Timestamp": "October 4, 2023 5:35 pm",
       "Headline": "ලක්මව රනින් සැරසූ තරුෂි",
       "News Content": "ආසියානු ක්‍රීඩා උළෙලේ කාන්තා මීටර් 800 ඉසව්වේ රන් පදක්කම හිමිකරගැනීමට තරුෂි කරුණාරත්න සමත්විය.\n\nඒ සඳහා ඇය ගතකළ කාලය මිනිත්තු 2:03.20කි.\n\nඑම ඉසව්වේ රිදී පදක්කම ඉන්දියාව හිමිකරගත් අතර ලෝකඩ පදක්කම චීනය හිමිකරගත්තේය.\n\n2002 වසරෙන් පසුව මළල ක්‍රීඩා ඉසව්වකින් රන් පදක්කමක් හිමිකරගත් පළමු අවස්ථාව මෙය ලෙස ඉතිහාසයට එක්විය.\n\nඒ අනුව ආසියානු ක්‍රීඩා උළෙලක මළල ක්‍රීඩා ඉසව්වකින් රන්පදක්කමක් ශ්‍රී ලංකාව දිනා ගන්නේ වසර 21කට පසුව වන අතරම මැදිදුර ඉසව්වක දිනූ පළමු රන් පදක්කම ද වේ.\n\nමෙම තරගයට ශ්‍රී ලංකාවේ ගයන්තිකා අබේරත්නද සහභාගී වූ අතර, ඇයට හිමිවූයේ අවසන් ස්ථානයයි. ඇයගේ තරග නිමි කාලය වූයේ මිනිත්තු 2:05.87කි.\n\nමෙම රන් පදක්කමත් සමග ශ්‍රී ලංකාව පදක්කම් සටහනේ 22 වැනි ස්ථානය දක්වා උසස් වීම් ලැබීය.\n\nශ්‍රී ලංකාව මේවනවිට රන් පදක්කමක් සහ රිදී පදක්කම් 02ක් දිනාගෙන සිටි.\n\n",
       "URL": "https://www.dinamina.lk/2023/10/04/breaking-news/27771/%e0%b6%bd%e0%b6%9a%e0%b7%8a%e0%b6%b8%e0%b7%80-%e0%b6%bb%e0%b6%b1%e0%b7%92%e0%b6%b1%e0%b7%8a-%e0%b7%83%e0%b7%90%e0%b6%bb%e0%b7%83%e0%b7%96-%e0%b6%ad%e0%b6%bb%e0%b7%94%e0%b7%82%e0%b7%92/",
       "Category": "sports",
       "Parent URL": "https://www.dinamina.lk/category/sports//page/6/"
}