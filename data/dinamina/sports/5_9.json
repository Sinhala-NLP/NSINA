{
       "Source": "dinamina",
       "Timestamp": "October 5, 2023 12:59 am",
       "Headline": "ටිකට් ඉල්ලා කරදර එපා කෝලි මිතුරන්ගෙන් ඉල්ලයි",
       "News Content": "ලෝක කුසලාන තරගාවලියේ තරග නැරැඹීමට ටිකට් පත් ඉල්ලා කරදර නොකරන්නැයි ඉන්දීය පිලේ සුපිරි පිතිකරු විරාට් කෝලි සිය මිතුරන්ගෙන් සහ රසිකයන්ගෙන් ඉල්ලීමක් කර ඇතැයි වාර්තාවේ. මෙවර තරගාවලියේ ඉන්දියාව සහභාගි වන පළමු තරගය ලබන ඉරිදා චෙන්නායි නුවර චෙපොක් ක්‍රීඩාංගණයේදී පැවැත්වෙන අතර, එම ක්‍රිඩාංගණයේ පැවැත්වෙන බොහෝ තරගවල ටිකට් පත් මේ වනවිටත් අලෙවි වී අවසන් බව වැඩිදුරටත් වාර්තා වේ. තමා ඇතුළු ඉන්දීය පිලේ එකම අරමුණ ලෝක කුසලානය ජයග්‍රහණය කිරීම බැවින් ටිකට් පත් ඉල්ලා තමන් අපහසුතාවට පත් කරමින් නිවෙස අසළ එක්රොක් වීමෙන් වළකින්නැයි කෝලි ප්‍රකාශ කර තිබේ.",
       "URL": "https://www.dinamina.lk/2023/10/05/sports/27917/%e0%b6%a7%e0%b7%92%e0%b6%9a%e0%b6%a7%e0%b7%8a-%e0%b6%89%e0%b6%bd%e0%b7%8a%e0%b6%bd%e0%b7%8f-%e0%b6%9a%e0%b6%bb%e0%b6%af%e0%b6%bb-%e0%b6%91%e0%b6%b4%e0%b7%8f-%e0%b6%9a%e0%b7%9d%e0%b6%bd%e0%b7%92/",
       "Category": "sports",
       "Parent URL": "https://www.dinamina.lk/category/sports//page/5/"
}