{
       "Source": "dinamina",
       "Timestamp": "August 31, 2023 1:00 am",
       "Headline": "ජෝන් ටාබට් මලල ක්‍රීඩා 2 සහ 3 මහනුවරදී",
       "News Content": "ශ්‍රීමත් ජෝන් ටාබට් කුසලාන කනිෂ්ඨ ශූරතා මලල ක්‍රීඩා තරගාවලියේ පළමු අදියරට අයත් මධ්‍යම, වයඹ සහ උතුරු මැද පළාත් තරගය ලබන මස 2 සහ 3 දෙදින මහනුවර දිගන පිහිටි මධ්‍යම පළාත් සභා ක්‍රීඩා සංකීර්ණයේ දී පැවැත්වේ.\n\nශ්‍රී ලංකා පාසල් මලල ක්‍රීඩා සංගමය විසින් සංවිධාන කර ඇති මේ තරගාවලියේ දී මධ්‍යම, වයඹ සහ උතුරු මැද යන පළාත් ත්‍රිත්වයක ක්‍රීඩක ක්‍රීඩිකාවන්ගේ දක්ෂතා මැන බැලේ.\n\nමුල් අදියරේ සෑම ඉසව්වකදීම පෙරමුණ ගන්නා තරගකරුවන් හෝ තරගකාරියන් 64 දෙනෙකු බැගින් මෙවර අවසන් අදියරට තෝරා ගැනීම විශේෂත්වයකි.\n\nඅනුරාධ බණ්ඩාර",
       "URL": "https://www.dinamina.lk/2023/08/31/sports/18435/%e0%b6%a2%e0%b7%9d%e0%b6%b1%e0%b7%8a-%e0%b6%a7%e0%b7%8f%e0%b6%b6%e0%b6%a7%e0%b7%8a-%e0%b6%b8%e0%b6%bd%e0%b6%bd-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-2-%e0%b7%83%e0%b7%84-3/",
       "Category": "sports",
       "Parent URL": "https://www.dinamina.lk/category/sports//page/26/"
}