{
       "Source": "dinamina",
       "Timestamp": "October 3, 2023 1:00 am",
       "Headline": "යෞවන ක්‍රීඩා කාන්තා පාපන්දු ජය කුරුණෑගල දිස්ත්‍රික්කයට",
       "News Content": "යෞවන ක්‍රීඩා කාන්තා පාපන්දු අවසන් මහ තරගයේදී කොළඹ ගෝල් 1-0 කින් පරාජය කළ කුරුණෑගල දිස්ත්‍රික් පිල ශූරතාව හිමි කර ගත්තේය. බදුල්ල වින්සන්ට් ඩයස් ක්‍රීඩාංගණයේදී පසුගියදා පැවති මේ තරගාවලියේදී කොළඹට අනු ශූරතාව හිමිවූ අතර, තුන්වන ස්ථානය ගාල්ල දිස්ත්‍රික්කය හිමි කර ගත්තේය.\n\nපිරිමි තරගාවලියේ අවසන් පූර්ව තරග සඳහා රත්නපුර හා අම්පාර දිස්ත්‍රික්ක තරග වැදුණු අතර ගෝල් 1-0 ක් ලෙස ජයග්‍රහණය කළ රත්නපුර දිස්ත්‍රික්කය අවසන් මහා තරගයට තේරී පත් විය. මඩකලපුව හා ගාල්ල දිස්ත්‍රික්ක අතර පැවති තරගයෙන් ගෝල් 4-2ක් ලෙස ජයග්‍රහණය කළ මඩකලපුව දිස්ත්‍රික්කය අවසන් මහා තරගයට තේරී පත් විය. මෙහි තෙවන ස්ථානය සඳහා පැවති තරගයේදී ගාල්ල පරදවා අම්පාර ජය ගත්තේය. රත්නපුර හා මඩකලපුව අතර පිරිමි පාපන්දු අවසන් මහා තරගය නොවැම්බර් 16 දා කොළඹ සුගතදාස ක්‍රීඩාංගණයේදී ජාතික යෞවන ක්‍රීඩා උලෙළේ සමාරම්භක දිනයේදී පැවැත්වේ.",
       "URL": "https://www.dinamina.lk/2023/10/03/sports/27216/%e0%b6%ba%e0%b7%99%e0%b7%9f%e0%b7%80%e0%b6%b1-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%b4%e0%b7%8f%e0%b6%b4/",
       "Category": "sports",
       "Parent URL": "https://www.dinamina.lk/category/sports//page/7/"
}