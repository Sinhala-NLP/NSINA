{
       "Source": "dinamina",
       "Timestamp": "August 15, 2023 2:43 am",
       "Headline": "15න් පහළ අන්තර් පාසල් දෙවැනි කොටසේ ක්‍රිකට් කොළඹ රාජකීය ‘බී‘ ශූරතාව දිනයි",
       "News Content": "ශ්‍රී ලංකා පාසල් ක්‍රිකට් සංගමය විසින් ශ්‍රී ලංකා ක්‍රිකට් ආයතනයේ අනුග්‍රහය ඇතිව සංවිධානය කරනු ලබන පාසල් කණ්ඩායම් 78ක් සහභාගි වූ අවුරුදු 15න් පහළ දෙවැනි කොටසේ ක්‍රිකට් තරගාවලියේ ශූරතාව දිනා ගැනීමට කොළඹ රාජකීය විද්‍යාලය ‘බී‘ පිල සමත්විය. ඩී.එස්. සේනානායක විද්‍යාලයීය ක්‍රීඩාංගණයේදී ඊයේ පැවැති අවසන් තරගයේදී රාජකීය විද්‍යාලය ‘බී‘ පිල බම්බලපිටිය සාන්ත පීතර විද්‍යාලය ‘බී‘ පිලට එරෙහිව පළමු ඉනිමේ ජයක් ලැබීය.\n\nඅධ්‍යාපන අමාත්‍යාංශයේ ශාරීරික අධ්‍යාපන හා ක්‍රීඩා අංශයේ අධ්‍යක්ෂ උපාලි අමරතුංග, ශ්‍රී ලංකා පාසල් ක්‍රිකට් සංගමයේ සභාපති සහ කොළඹ රාජකීය විද්‍යාලයේ විදුහල්පති තිලක් වත්තුහේවා, ශ්‍රී ලංකා පාසල් ක්‍රිකට් සංගමයේ ලේකම් ජේ.ඒ.කේ.එස්. ඉන්ද්‍රජිත්, ශ්‍රී ලංකා ක්‍රිකට් ආයතනයේ ජාතික සංවර්ධන අංශයේ සම්බන්ධීකාරක මොරිස් ඩි ලා සිල්වා සහ ශ්‍රී ලංකා පාසල් ක්‍රිකට් සංගමයේ අවුරුදු 15න් පහළ තරගාවලි ලේකම් ඩී.එම්. රාජරත්න මහත්වරු ත්‍යාග ප්‍රදානෝත්සවයට සහභාගී වූහ.\n\nරාජකීය විද්‍යාලය ‘බී‘ පළමු ඉනිම – 189/5 (ඕවර 54) දිසස් නානායක්කාරවසම් 55, චේනුක මරන්තොට 37, ජවීත් පෙරේරා නොදැවී 31, තුමිඳු සෝමසිරි 22 යි.\nබම්බලපිටිය ශාන්ත පීතර‘බී‘ පළමු ඉනිම – 112/9 (ඕවර 55) සන්විදු ද සිල්වා 23, රිතික් බ්‍රස්නේන් 20 (දිනුජ වැල්ලහේවගේ 18/2, සඳුල් අබේවර්ධන 19/2)\nඉෂානි යද්දෙහි",
       "URL": "https://www.dinamina.lk/2023/08/15/sports/14084/15%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%8a-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%af%e0%b7%99%e0%b7%80%e0%b7%90%e0%b6%b1-2/",
       "Category": "sports",
       "Parent URL": "https://www.dinamina.lk/category/sports//page/34/"
}