{
       "Source": "dinamina",
       "Timestamp": "October 5, 2023 12:59 am",
       "Headline": "ලෝක කුසලානයේ ගෝලීය තානාපති සචින්",
       "News Content": "ඉන්දියාවේදී අදින් ඇරැඹෙන අයිසීසී එක්දින ලෝක කුසලාන තරගාවලියේ ගෝලීය තානාපතිවරයා ලෙස හිටපු සුපිරි පිතිකරු සචින් ටෙන්ඩුල්කර් පත් කර තිබේ. ඉන්දියාවෙන් බිහි වූ ශ්‍රේෂ්ඨතම පිතිකරුවකු වන සචින් සිය ක්‍රිකට් ජීවිතය තුළ එක්දින ලෝක කුසලාන තරගාවලි ඉතිහාසයේ වාර්තාගත ක්‍රීඩකයෙකි.\n1987 වසරේ ලෝක කුසලාන තරගාවලියේදී හතරේ සීමාවෙන් පිටතට ඇදී යන පන්දුව නැවත පන්දු රකින්නන්ට ලබා දෙන ‘බෝල් බෝයි‘ ලෙස සෙසු පාසල් ක්‍රීඩකයන් සමඟ කටයුතු කළ අවස්ථාවේ සිට එක්දින ලෝක කුසලාන තරගාවලි 6කදී ඉන්දියාව නියෝජනය කිරීමට වාසනාව උදා වූ බවත්, 2011 ලෝක කුසලානය ජයගැනීම සිය ක්‍රිකට් ජීවිතයේ වඩාත්ම ආඩම්බරයට පත් වූ මොහොත බවත් තානාපතිවරයා ලෙස පත්වීමෙන් පසු සචින් ටෙන්ඩුල්කර් ප්‍රකාශ කළේය.",
       "URL": "https://www.dinamina.lk/2023/10/05/sports/27919/%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1%e0%b6%ba%e0%b7%9a-%e0%b6%9c%e0%b7%9d%e0%b6%bd%e0%b7%93%e0%b6%ba-%e0%b6%ad%e0%b7%8f%e0%b6%b1%e0%b7%8f%e0%b6%b4/",
       "Category": "sports",
       "Parent URL": "https://www.dinamina.lk/category/sports//page/6/"
}