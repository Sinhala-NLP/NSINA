{
       "Source": "dinamina",
       "Timestamp": "August 29, 2023 2:51 am",
       "Headline": "ඉන්දීය ජාතිකයෙක් ලෝක මලල ක්‍රීඩා රන් දිනයි",
       "News Content": "ලෝක මලල ක්‍රීඩා ශූරතාවලියේ හෙල්ල විසි කිරීමේ තරග ඉසව්වේ රන් පදක්කම දිනා ගනිමින් ලෝක මලල ක්‍රීඩා ඉතිහාසයේ රන් පදක්කමක් දිනූ පළමු ඉන්දීය ක්‍රීඩකයා වීමට නීරජ් චොප්රා සමත් විය. ඔලිම්පික් පදක්කම් දිනූ නීරජ් මීටර් 88.17ක දුරක් වාර්තා කරමින් රන් පදක්කම දිනා ගනිද්දී පාකිස්තානයේ අර්ෂද් නදීම් මීටර් 87.82ක දුරක් වාර්තා කරමින් රිදී පදක්කමට හිමිකම් කීවේය.\nමීට පෙර ලෝක මලල ක්‍රීඩා පදක්කමක් දිනූ එකම ඉන්දීය ජාතිකයා වන්නේ 2003 වසරේ පැරිස් ශූරතාවලියේදී කාන්තා දුර පැනීමේ තරග ඉසව්වේ ලෝකඩ පදක්කම දිනා ගත් අංජු බොබීය.",
       "URL": "https://www.dinamina.lk/2023/08/29/sports/17845/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b6%a2%e0%b7%8f%e0%b6%ad%e0%b7%92%e0%b6%9a%e0%b6%ba%e0%b7%99%e0%b6%9a%e0%b7%8a-%e0%b6%bd%e0%b7%9d%e0%b6%9a-%e0%b6%b8%e0%b6%bd%e0%b6%bd/",
       "Category": "sports",
       "Parent URL": "https://www.dinamina.lk/category/sports//page/27/"
}