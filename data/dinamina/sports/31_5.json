{
       "Source": "dinamina",
       "Timestamp": "August 21, 2023 1:47 am",
       "Headline": "නැ‌ඟෙනහිර පාසල් පිහිනුම් ශූරතාවය පස්වන වරටත් අම්පාර ඩී. එස්.ට",
       "News Content": "නැඟෙනහිර පළාතේ සිංහල දෙමළ මුස්ලිම් ජනවර්ග නියෝජනය කරමින් පාසල් ළමයින් 550කට වඩා අධික පිරිසකගේ සහභාගිත්වයෙන් වයස් කාණ්ඩ පහක් යටතේ බාලක බාලිකා වශයෙන් ඉසව් 124ක් සඳහා ක්‍රීඩක ක්‍රීඩිකාවන් පසුගියදා අම්පාර ඩී. එස්. සේනානායක ජාතික පාසල් පිහිනුම් තටාකයේ දී තරග වැදුණු අතර එයින් ඉසව් 63කින් ප්‍රථම ස්ථානයන් ද දෙවන ස්ථාන 30ක් ද තුන්වන ස්ථාන 14ක් ලබා ගනිමින් සමස්ත බාලක ශූරතාවයත් සමස්ත බාලිකා ශූරතාවයත් හා සමස්ත ශූරතාවයත් හිමිකරගන්නා ලදි.\n\nඑමෙන්ම මෙම නැගෙනහිර පළාත් අධ්‍යාපන දෙපාර්තමේන්තුව මගින් සංවිධාන කරනු ලැබූ නැඟෙනහිර පළාත් පිහිනුම් තරගාවලිය පසුගියදා අවසන් වූ අතර එහිදී නව තරග වාර්තා 35ක් බිහි වූ අතර එයින් තරග වාර්තා 27ක් ම අම්පාරේ ඩී. එස්. සේනානාක ජාතික පාසලේ දරුවන් විසින් බිහිකරන ලදි.\n\nඑමෙන්ම වයස අවුරුදු 14න් පහළ දක්ෂතම ක්‍රීඩිකාව ලෙස ටෂානි අලහකෝණ් ක්‍රීඩිකාවත්, වයස අවුරුදු 16න් පහළ දක්ෂතම ක්‍රීඩිකාව ලෙස නොනිම් ආශිසනා ක්‍රීඩිකාවත්, වයස 18න් පහළ දක්ෂතම ක්‍රීඩිකාව ලෙස සදුමිනි භාග්‍ය ක්‍රීඩිකාවත්, 20න් පහළ දක්ෂතම ක්‍රීඩිකාව ලෙස ප්‍රාර්ථනා චන්ද්‍රදාස ක්‍රීඩිකාවත් 20න් පහල දක්ෂතම ක්‍රීඩකයා ලෙස චිරන දුල්නද ක්‍රීඩකයාත් සම්මාන හිමිකරගන්නා ලදී. මෙම දරුවන් ගේ ප්‍රධාන පුහුණුකරු ලෙස ඩී. එස්. සේනානායක ජාතික පාසලේ ප්‍රධාන උපදේශක, ලෙස පුහුණුකරු ඉන්දික කුමාර මහතා කටයුතු කරනු ලැබීය.\n\nදිගාමඩුල්ල විශේෂ ඩබ්. චන්ද්‍රපාල",
       "URL": "https://www.dinamina.lk/2023/08/21/sports/15676/%e0%b6%b1%e0%b7%90%e0%b6%9f%e0%b7%99%e0%b6%b1%e0%b7%84%e0%b7%92%e0%b6%bb-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%b4%e0%b7%92%e0%b7%84%e0%b7%92%e0%b6%b1%e0%b7%94%e0%b6%b8%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/31/"
}