{
       "Source": "dinamina",
       "Timestamp": "October 7, 2023 10:41 pm",
       "Headline": "සිංහයන් පරදා දකුණු අප්‍රිකා කණ්ඩායම ලකුණු 102 කින් ජය ලබයි",
       "News Content": "ශ්‍රී ලංකාව හා දකුණු අප්‍රිකානු කණ්ඩායම අතර පැවැති තරඟයෙන් දකුණු අප්‍රිකා කණ්ඩායම ලකුණු 102 කින් ජය ගැනීමට සමත් විය\n\nකාසියේ වාසිය දිනු ශ්‍රී ලංකා කණ්ඩායමේ නායක දසුන් ශානක ප්‍රථමයෙන් පන්දු රැකීමට තීරණය කර අතර නියමිත පන්දු වාර 50 අවසානයේ කඩුළු 05 ක් දැවී ලකුණු 428 ක් රැස් කිරීමට දකුණු අප්‍රිකානු කණ්ඩායමට හැකි විය\n\nපිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 44.5 ක දී සියල්ල දැවී ලකුණු 326 ක් ලබා ගැනීමට සමත් විය\n\nලෝක කුසලාන තරගාවලියක මෙතෙක් වාර්තා කර ඇති වේගවත් ම ශතකය වාර්තා කිරීමට දකුණු අප්‍රිකානු කණ්ඩායමේ ඒඩ්න් මාක්‍රම් අද සමත්විය.\n\nශ්‍රී ලංකා කණ්ඩායම ට එරෙහිව ඔහු සිය ශතකය ලබාගත්තේ පන්දු 49කිනි.\n\nමීට පෙර එම වාර්තාව හිමිකර ගෙන සිටියේ අයර්ලන්තයේ කෙවින් ඕබ්‍රයන් ය.\n\nඔහු 2011 වසරේදී එංගලන්තය ට එරෙහිව පන්දු 50කදී ශතකය වාර්තා කර තිබුණි.",
       "URL": "https://www.dinamina.lk/2023/10/07/breaking-news/28896/%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%85%e0%b6%b4%e0%b7%8a%e0%b6%bb%e0%b7%92%e0%b6%9a%e0%b7%8f-%e0%b6%9a%e0%b6%ab%e0%b7%8a%e0%b6%a9%e0%b7%8f%e0%b6%ba%e0%b6%b8-%e0%b6%bd/",
       "Category": "sports",
       "Parent URL": "https://www.dinamina.lk/category/sports//page/3/"
}