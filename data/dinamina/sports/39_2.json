{
       "Source": "dinamina",
       "Timestamp": "August 3, 2023 1:01 am",
       "Headline": "මහනුවර ත්‍රිත්ව මාතර රාහුල අර්ධ අවසන් පූර්ව තරගය අද",
       "News Content": "අන්තර් පාසල් අවුරුදු 17න් පහළ පළමු කොටසේ ක්‍රිකට් තරගාවලියේ පළමු අර්ධ අවසන් පූර්ව තරගය අද (3) කඳාන දි මැසිනෝද් විදුහල් පිටියේදී පැවැත්වේ.\nඑහිදී මේ දක්වා අපරාජිතව පසුවන කණ්ඩායම් ද්විත්වයක් වන පසුගියවර සම ශූරතාව දිනූ මහනුවර ත්‍රිත්ව විදුහල සමඟින් මාතර රාහුල විදුහල තරග වැදීමට නියමිතය.\nමේ කණ්ඩායම් දෙකම පළමු වටයේදී තම කාණ්ඩවල ශූරයන් ලෙස දෙවැනි වටයට පිවිසි අතර, එහිදී ත්‍රිත්ව විදුහල ගම්පහ බණ්ඩාරනායක මධ්‍ය මහා විදුහලත්, රාහුල විදුහල කැලණිය ගුරුකුල විදුහලත් පරාජයට පත් කරමින් තෙවැනි වටයට සුදුසුකම් ලැබීය. එහිදී ත්‍රිත්ව සහ රාහුල පිළිවෙළින් මහනුවර කිංග්ස්වුඩ් සහ හොරණ තක්ෂිලා මධ්‍ය මහා විද්‍යාලය පරාජය කරමින් අර්ධ අවසන් පූර්ව වටයට එක් විය.\nමහනුවර ත්‍රිත්ව විද්‍යාලය දීමන්ත මහවිතාන විසින් ද, අපරාජිත මාතර රාහුල විද්‍යාලය ආකාෂ් අඹේපිටිය විසින් ද මෙහෙයවනු ලබයි.\nත්‍රිත්ව විදුහල් සංචිතය: දීමන්ත මහවිතාන (නායක), පුලීෂ තිලකරත්න, කවිඳු ජයරත්න, ආදම් හිල්මි, විදුනෙත් ​​දම්මගේ, අම්මාර් මන්සිල්, මහේන්ද්‍ර අබේසිංහ, සෙත්මික සෙනෙවිරත්න, සජන වීරසේකර, චනිරු සේනාරත්න, අශ්වින් හේරත්, මාලික විතානගේ, රනුල් ගුණරත්න, ඩිනාල් ප්‍රනාන්දු, කනිල්ක ඇන්තනි, වී.රවීන්ද්‍රන් මහතා (කණ්ඩායම් භාර ආචාර්ය), නවීන් ඒකනායක මහතා (ප්‍රධාන පුහුණුකරු), ලක්ෂිත අලහකෝන් මහතා (සහාය පුහුණුකරු).\nරාහුල විදුහල් සංචිතය: ආකාෂ් අඹේපිටිය (නායක), ගෙවිඳු ඉමෙත් මනම්පේරි (උපනායක), පවර පබසර, නදිල් සන්දේෂ්, ජනිරු විජේවර්ධන, ගීනුක රූපසිංහ, නෙහාන් නිර්මල, ඉෂාන්ත ගිම්හාන්, රෙෂෙලි වත්විදු, ලිජිත ඉන්දුම, එස්.ඩී. වෙදගේ, ටී.එම්. සමරවික්‍රම, සහන් සත්සර, දුලේන් රමිරු, පී.පී. වෙංගප්පුලි, ඩී.පී.එම්.සී. වෛද්‍යරත්න මහතා (ක්‍රිකට් භාර ආචාර්ය), තරිඳු නරසිංහ මහතා (ප්‍රධාන පුහුණුකරු), පබසර ජයවීර මහතා (සහාය පුහුණුකරු).\n\nඉෂානි යද්දෙහි",
       "URL": "https://www.dinamina.lk/2023/08/03/sports/11301/%e0%b6%b8%e0%b7%84%e0%b6%b1%e0%b7%94%e0%b7%80%e0%b6%bb-%e0%b6%ad%e0%b7%8a%e0%b6%bb%e0%b7%92%e0%b6%ad%e0%b7%8a%e0%b7%80-%e0%b6%b8%e0%b7%8f%e0%b6%ad%e0%b6%bb-%e0%b6%bb%e0%b7%8f%e0%b7%84/",
       "Category": "sports",
       "Parent URL": "https://www.dinamina.lk/category/sports//page/39/"
}