{
       "Source": "dinamina",
       "Timestamp": "October 11, 2023 1:00 am",
       "Headline": "මැතිව්ස් අබුඩාබි යයි",
       "News Content": "මේ වසරේ අබුඩාබි T10 ක්‍රිකට් තරගාවලියේ ක්‍රීඩක ලැයිස්තුවට ශ්‍රී ලංකා පිලේ හිටපු ජ්‍යෙෂ්ඨ ක්‍රීඩක ඇන්ජෙලෝ මැතිව්ස් තෝරාගෙන ඇතැයි වාර්තා වේ. මැතිව්ස් සමඟ ජාතික කණ්ඩායමට ඇතුළත් ක්‍රීඩකයන් රැසක් ද එම ලැයිස්තුවට ඇතුළත් වී සිටිති. ලොව පුරා විශිෂ්ට ක්‍රීඩකයන්ගේ සහභාගිත්වයෙන් ලබන නොවැම්බර් මස 28 වැනිදා සිට දෙසැම්බර් මස 9 දක්වා 7 වැනි වරටත් පැවැත්වෙන අබුඩාබි T10 තරගාවලියේ Icon, Platinum, ‘ඒ‘ සහ ‘බී‘ කාණ්ඩ යටතේ ක්‍රීඩකයන් තෝරගෙන තිබේ. ශ්‍රී ලාංකික ක්‍රීඩකයෝ 14 දෙනෙකු මෙවර තරගාවලියට ඇතුළත් වෙති. අතුරින් මැතිව්ස් නෝදර්න් වොරියර්ස් පිලට ඇතුළත් වන අතර, එම පිලේ Icon ක්‍රීඩකයා ලෙස වනිඳු හසරංග තෝරාගෙන ඇත. ළහිරු කුමාර, කුසල් ජනිත් පෙරේරා, ලසිත් කෘස්පුල්ලේ සහ චාමික කරුණාරත්න නිව්යෝක් ස්ට්‍රයිකර්ස් පිලට ඇතුළත් වන අතර, සම්ප් ආමි පිලට මහීෂ් තීක්ෂණ තෝරාගෙන ඇත. මීට අමතරව දුනිත් වෙල්ලාලගේ දිල්ලි බුල්ස් පිලටත්, නුවන් තුෂාර ඩෙකන් ග්ලැඩියේටර්ස් පිලටත් ඇතුළත් වන අතර, චරිත් අසලංක සහ භානුක රාජපක්ෂ චෙන්නායි බ්‍රේව්ස් පිලට ඇතුළත් වෙති. කුසල් මෙන්ඩිස් සහ මතීෂ පතිරණ බංග්ලා ටයිගර්ස් පිලට තෝරාගෙන ඇත. ඩිල්ෂාන් මධුසංඛ ටීම් අබුඩාබි පිලට එක් වී සිටී.",
       "URL": "https://www.dinamina.lk/2023/10/11/sports/29686/%e0%b6%b8%e0%b7%90%e0%b6%ad%e0%b7%92%e0%b7%80%e0%b7%8a%e0%b7%83%e0%b7%8a-%e0%b6%85%e0%b6%b6%e0%b7%94%e0%b6%a9%e0%b7%8f%e0%b6%b6%e0%b7%92-%e0%b6%ba%e0%b6%ba%e0%b7%92/",
       "Category": "sports",
       "Parent URL": "https://www.dinamina.lk/category/sports//page/2/"
}