{
       "Source": "dinamina",
       "Timestamp": "July 15, 2023 11:23 am",
       "Headline": "ආසියානු සටන් කලා ශූරතාවය ශ්‍රී ලංකාවට",
       "News Content": "ආසියානු සටන් කලා ශූරතා – 2023 තරගාවලියේ රන් පදක්කම් 11 ක් දිනා ගනිමින් සමස්ත ශූරතාවය දිනා ගත් ශ්‍රී ලංකා සටන් කළා කණ්ඩායම ඊයේ (14) දින තායිලන්තයේ සිට කටුනායක ගුවන් තොටුපොළ වෙත පැමිණියහ .\n\nඅන්තර්ජාතික සටන් කළා සම්මේලනය විසින් සංවිධානය කළ 04 වන ආසියානු සටන් කළා ශූරතා තරගාවලිය ඉකුත් 09 දින සිට 14 දින දක්වා තායිලන්තයේ පතායා නුවර පවත්වා තිබුණි .\n\nමෙයට රටවල් 06 ක ක්‍රීඩක ක්‍රීඩිකාවන් 120 දෙනෙකු සහභාගී වී තිබුණි.\n\nඑහිදී තරග වැදුණු ශ්‍රී ලංකා ක්‍රීඩක ක්‍රීඩිකාවන් රන් පදක්කම් 11 ක් දිනා ගනිමින් , මෙම තරගාවලියේ සමස්ත ශූරතාවය දිනා ගැනීමට ද සමත් වී තිබුණි .\n\nමෙම ජයග්‍රාහී ශ්‍රී ලාංකික සටන් කළා කණ්ඩායම ඊයේ රාත්‍රී 09.50 ට තායිලන්තයේ බැංකොක් නුවර සිට , එයාර් ඒෂියා ගුවන් සේවයේ එෆ්.ඩී.- 140 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි .\n\nමොවුන් පිළිගැනීම සදහා මෙම ක්‍රීඩක ක්‍රීඩිකාවන්ගේ දෙමාපිය , ඥාතීන් ඇතුළු විශාල පිරිසක් කටුනායක ගුවන් තොටුපොළ පැමිණීමේ පර්යන්තය වෙත පැමිණ සිටියහ .",
       "URL": "https://www.dinamina.lk/2023/07/15/sports/6834/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%83%e0%b6%a7%e0%b6%b1%e0%b7%8a-%e0%b6%9a%e0%b6%bd%e0%b7%8f-%e0%b7%81%e0%b7%96%e0%b6%bb%e0%b6%ad%e0%b7%8f%e0%b7%80%e0%b6%ba/",
       "Category": "sports",
       "Parent URL": "https://www.dinamina.lk/category/sports//page/48/"
}