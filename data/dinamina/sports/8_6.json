{
       "Source": "dinamina",
       "Timestamp": "September 29, 2023 9:12 pm",
       "Headline": "ජස්වර් උමාර් යළි පාපන්දු සභාපති ධූරයට",
       "News Content": "ශ්‍රී ලංකා පාපන්දු සම්මේලනයේ නව සභාපති ලෙස ජස්වර් උමාර් මහතා යළිත් තේරී පත්විය.\n\nඉදිරි සිව් වසරක කාලයක සඳහා ඔහු මෙම ධුරයෙහි කටයුතු කරනු ඇත.\n\nශ්‍රී ලංකා පාපන්දු සම්මේලනයේ නිලවරණය අද(29) පැවැත්වුණේ, පදනම් ආයතනයේදීය.\n\nසභාපති ධුරය සදහා හිටපු සභාපතිවරයෙකු වන ජස්වර් උමාර් මහතා සහ නව අපේක්ෂකයෙකු ලෙස දක්ෂිත සුමතිපාල මහතා තරග වැදුණි.\n\nඅද නිලවරණයේදී ඡන්දය ප්‍රකාශ කිරීම සදහා සුදුසුකම් ලබා සිටි පාපන්දු සමාජ සංඛ්‍යාව 67ක්. ඉන් 65ක් ඡන්දය භාවිත කර තිබේ. ඒ අනුව, ජස්වර් උමාර් මහතා ඡන්ද 45ක් ලබාගෙන පාපන්දු සම්මේලනයේ සභාපති ලෙස යළිත් වරක් තේරී පත්විය.\n\nඔහුගේ ප්‍රතිවාදියා වූ දක්ෂිත සුමතිපාල මහතා ලබාගත්තේ, ඡන්ද 20ක් පමණි.",
       "URL": "https://www.dinamina.lk/2023/09/29/sports/26566/%e0%b6%a2%e0%b7%83%e0%b7%8a%e0%b7%80%e0%b6%bb%e0%b7%8a-%e0%b6%8b%e0%b6%b8%e0%b7%8f%e0%b6%bb%e0%b7%8a-%e0%b6%ba%e0%b7%85%e0%b7%92-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af%e0%b7%94/",
       "Category": "sports",
       "Parent URL": "https://www.dinamina.lk/category/sports//page/8/"
}