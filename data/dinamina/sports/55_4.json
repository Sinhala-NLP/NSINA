{
       "Source": "dinamina",
       "Timestamp": "July 5, 2023 10:13 am",
       "Headline": "ක්‍රීඩා ඇමැති ජාත්‍යන්තර රග්බි සම්මේලන නියෝජියන් හමු වෙයි",
       "News Content": "ක්‍රීඩා හා යෞවන කටයුතු ඇමැති රොෂාන් රණසිංහ මහතා ඊයේ සිය අමාත්‍යාංශයේදී ජාත්‍යන්තර රග්බි සම්මේලනයේ නියෝජිත පිරිසක් හමු විය. එහිදී ශ්‍රී ලංකා රග්බි ක්‍රීඩාව මුහුණ දී තිබෙන තත්ත්වය පිළිබඳ සාකච්ඡා කළ අතර, ශ්‍රී ලාංකික ක්‍රීඩක ක්‍රීඩිකාවන්ට නැවත ජාත්‍යන්තර තරගාවලි සඳහා එක්වීමට ඇති හැකියාව පිළිබඳ අවධානය යොමු විය. ඔවුන් ඉදිරියේදී රග්බි ක්‍රීඩාව සම්බන්ධ සියලු පාර්ශ්ව සමඟ සාකච්ඡා කිරීමට කටයුතු කරන බව දැනුම් දෙන ලදි. මේ සාකච්ඡාව සඳහා ලෝක රග්බි සම්මේලනයේ ප්‍රධාන ජාත්‍යන්තර සබඳතා සහ සහභාගිත්ව නිලධාරි ඩේවිඩ් කැරිගී මහතා සමඟ කණ්ඩායමක් එක් වූ අතර, ක්‍රීඩා අමාත්‍යාංශ ලේකම් ඇතුළු නිලධාරීහු පිරිසක්ද මේ අවස්ථාවට සහභාගි වූහ.",
       "URL": "https://www.dinamina.lk/2023/07/05/sports/4363/%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b6%87%e0%b6%b8%e0%b7%90%e0%b6%ad%e0%b7%92-%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a%e0%b6%ad%e0%b6%bb/",
       "Category": "sports",
       "Parent URL": "https://www.dinamina.lk/category/sports//page/55/"
}