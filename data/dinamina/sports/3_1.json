{
       "Source": "dinamina",
       "Timestamp": "October 10, 2023 1:00 am",
       "Headline": "රග්බි ලෝක කුසලානයේ අර්ධ අවසන් පූර්ව වටය සූදානම්",
       "News Content": "මෙවර රග්බි ලෝක කුසලාන තරගාවලියේ මූලික වටයේ අවසන් තරගයෙන් ස්කොට්ලන්තය හමුවේ අයර්ලන්තය පරාජයට පත්වීම හේතුවෙන් සත්කාරකයන් වන ප්‍රංශයට රග්බි ලෝක කුසලානයේ වත්මන් ශූරයන් වන දකුණු අප්‍රිකාව සමඟ අර්ධ අවසන් පූර්ව වටයේදී තරග වැදීමට සිදුවී තිබේ. ලබන 16 වැනිදා පැවැත්වෙන අර්ධ අවසන් පූර්ව සිවුවැනි තරගයේදී දෙපිල සටනට පිවිසීමට නියමිතය.\n\nමූලික වටයේ තරග නිමාවෙන් පසු අර්ධ අවසන් පූර්ව වටයේ තරග පෙළගැස්ම පෙරේදා තහවුරු වූ අතර, ඔක්තෝබර් 14 වැනිදා වේල්සය සහ ආජන්ටිනාව අතර තරගයෙන් අවසන් කණ්ඩායම් 8 තරග ආරම්භ කෙරේ. එදිනම අයර්ලන්තය සහ නවසීලන්තය අතර තරගය පැවැත්වෙන අතර, එංගලන්තය සහ ෆිජී කණ්ඩායම අතර තුන්වැනි අර්ධ අවසන් පූර්ව තරගය ඔක්තෝබර් 15 වැනිදා පැවැත්වීමට නියමිතය.මෙවර තරගාවලියේදී ‘ඒ‘ කාණ්ඩයෙන් තරග වැදුණු ප්‍රංශය තරග 4ම ජයගෙන අපරාජිතව අවසන් අටට පිවිසි අතර, දකුණු අප්‍රිකාව අවසන් අටට පිවිසියේ ‘බී‘ කාණ්ඩයේ දෙවැනි තැනට පත් වෙමිනි. එම කාණ්ඩයේ අපරාජිත කණ්ඩායම ලෙස අයර්ලන්තය පෙරමුණ ගත් අතර, වේල්සය ‘සී‘ කාණ්ඩයෙන් ද, එංගලන්තය ‘ඩී‘ කාණ්ඩයෙන් ද අවසන් අටට පිවිසියේ අපරාජිතවය.",
       "URL": "https://www.dinamina.lk/2023/10/10/sports/29338/%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1%e0%b6%ba%e0%b7%9a-%e0%b6%85%e0%b6%bb%e0%b7%8a%e0%b6%b0-%e0%b6%85/",
       "Category": "sports",
       "Parent URL": "https://www.dinamina.lk/category/sports//page/3/"
}