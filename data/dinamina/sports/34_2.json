{
       "Source": "dinamina",
       "Timestamp": "August 15, 2023 2:40 am",
       "Headline": "සිරි පියරතනයේ  ආදි ක්‍රීඩකයෙකුගෙන් ලක්ෂ 2ක ක්‍රීඩා භාණ්ඩ",
       "News Content": "රටවල් කිහිපයක එච්බී ස්පෝට්ස් නමින් ක්‍රීඩා භාණ්ඩ සමාගමක් පවත්වාගෙන යමින් ක්‍රිකට් ක්‍රීඩාවට සම්බන්ධ නිෂ්පාදන සිදු කරනු ලබන පාදුක්ක සිරි පියරතන විද්‍යාලයේ ආදි ශිෂ්‍යයෙකු වන හිරන්ත බැද්දගේ මහතා විසින් රුපියල් ලක්ෂ දෙකක් පමණ වටිනා තම සමාගමේ ක්‍රීඩා භාණ්ඩ තොගයක් තමා ඉගෙන ගත් පාසැල වෙත පරිත්‍යාග කිරීම පසුගියදා එම විද්‍යාලයේ දී සිදු විය. වමත් වේග පන්දු යවන්නෙකු වූ හිරන්ත බැද්දගේ මහතා වර්ෂ 1992 දී පාසැල නියෝජනය කරමින් පාසැල් ක්‍රිකට් කණ්ඩායමට ක්‍රීඩා කර ඇත. අදාළ ක්‍රීඩා භාණ්ඩ තොගය හිරන්ත බැද්දගේ මහතා විසින් විද්‍යාලයේ විදුහල්පති උදාන ගීගනගේ මහතා ඉදිරියේ ක්‍රිකට් නායකයා වෙත පිරිනැමූ අයුරු.\n\nමීගොඩ – බී.කේ කත්‍රිආරච්චි",
       "URL": "https://www.dinamina.lk/2023/08/15/sports/14080/%e0%b7%83%e0%b7%92%e0%b6%bb%e0%b7%92-%e0%b6%b4%e0%b7%92%e0%b6%ba%e0%b6%bb%e0%b6%ad%e0%b6%b1%e0%b6%ba%e0%b7%9a-%e0%b6%86%e0%b6%af%e0%b7%92-%e0%b6%9a%e0%b7%8a%e0%b6%bb%e0%b7%93%e0%b6%a9/",
       "Category": "sports",
       "Parent URL": "https://www.dinamina.lk/category/sports//page/34/"
}