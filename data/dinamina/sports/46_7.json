{
       "Source": "dinamina",
       "Timestamp": "July 20, 2023 1:00 am",
       "Headline": "අළු බඳුන සිවුවැනි  තරගය ඇරඹේ",
       "News Content": "චාරක ඔස්ට්‍රේලියානු පිල සහ එංගලන්තය අතර අළු බඳුන ක්‍රිකට් තරගාවලියේ සිවුවැනි තරගය ඊයේ මැන්චෙස්ටර්හිදී ආරම්භ විය.\n\nපළමු දිනයේ සවස තේ පානය සඳහා තරගය නතර කරන විට සිය පළමු ඉනිම වෙනුවෙන් පන්දුවට පහර දෙන ඔස්ට්‍රේලියාව කඩුලු 4ක් දැවී ලකුණු 187ක් රැස් කර තිබිණි.\n\nඩේවිඩ් වෝනර් සමඟින් ඉනිම ඇරඹූ උස්මාන් කවාජා මුළු ලකුණු 15ක් වෙද්දී ලකුණු 3කට දැවී ගිය අතර, දෙවැනි කඩුල්ල ලෙස වෝනර් දැවී ගියේ ලකුණු 32ක් රැස් කර තිබියදීය.\n\nතෙවැනි කඩුල්ලට පිටියේ එක් වූ මානස් ලැබුස්චේන් සහ ස්ටීව් ස්මිත් ලකුණු 59ක සබඳතාවක් ගොඩනැඟූ අතර, ස්මිත් ලකුණු 41කට දැවී යෑමත් සමඟ එම සබඳතාව නිමා විය. ට්‍රැවිස් හෙඩ් සමඟ ලකුණු 63ක සබඳතාවකින් අනතුරුව මුළු ලකුණු 183දී මානස් සිවුවැනි කඩුල්ල ලෙස දැවී ගියේ පන්දු 115කදී හතරේ පහර 6ක් සමඟින් ලකුණු 51ක් රැස් කර සිටියදීය.",
       "URL": "https://www.dinamina.lk/2023/07/20/sports/7852/%e0%b6%85%e0%b7%85%e0%b7%94-%e0%b6%b6%e0%b6%b3%e0%b7%94%e0%b6%b1-%e0%b7%83%e0%b7%92%e0%b7%80%e0%b7%94%e0%b7%80%e0%b7%90%e0%b6%b1%e0%b7%92-%e0%b6%ad%e0%b6%bb%e0%b6%9c%e0%b6%ba-%e0%b6%87%e0%b6%bb/",
       "Category": "sports",
       "Parent URL": "https://www.dinamina.lk/category/sports//page/46/"
}