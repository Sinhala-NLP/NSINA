{
       "Source": "dinamina",
       "Timestamp": "September 2, 2023 1:00 am",
       "Headline": "ශ්‍රී ලංකා ආරක්ෂක හමුදා රග්බි පිලට රුසියාවේදී ජය",
       "News Content": "රුසියාවේදී පැවති පළමු වන ආරක්‍ෂක හමුදා පිරිමි සත් සාමාජික රග්බි තරගාවලියේ තෙවැනි ස්ථානය හිමි කර ගැනීමට ශ්‍රී ලංකා ආරක්‍ෂක හමුදා සත් සාමාජික රග්බි කණ්ඩායම සමත් විය. ශ්‍රී ලංකා ආරක්‍ෂක හමුදා රග්බි කණ්ඩායම සඳහා නාවික හමුදා රග්බි ක්‍රීඩකයන් සිවුදෙනෙක් ඇතුළත්ව තිබීම විශේෂත්වයකි. එහිදී විශිෂ්ට දස්කම් දැක්වූ බලනැවි ඒ.එම්.ඩී.බී. සෙනවිරත්න තරගාවලිය පුරා උත්සාහක දිනුම් 3ක් ලබාගනිමින් තරගාවලියේ දක්ෂතම ක්‍රීඩකයාට හිමි සම්මානය දිනා ගැනීමට ද සමත් විය. රුසියාවේ මොස්කව් නුවරදී පැවති මේ තරගාවලිය සඳහා රටවල් 5ක් නියෝජනය කරමින් ආරක්‍ෂක හමුදා සාමාජිකයන්ගෙන් සමන්විත කණ්ඩායම් සහභාගි විය.",
       "URL": "https://www.dinamina.lk/2023/09/02/sports/19023/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b7%84%e0%b6%b8%e0%b7%94%e0%b6%af%e0%b7%8f-%e0%b6%bb/",
       "Category": "sports",
       "Parent URL": "https://www.dinamina.lk/category/sports//page/25/"
}