{
       "Source": "dinamina",
       "Timestamp": "September 20, 2023 1:00 am",
       "Headline": "පාසල් නෙට්බෝල් ජය කුරුණෑගලට",
       "News Content": "අධ්‍යාපන අමාත්‍යංශයේ මෙහෙයවීමෙන් වෙන්නප්පුව ඇල්බට් එෆ්.පීරිස් ක්‍රීඩාංගණයේදී පැවති සමස්ත ලංකා පාසල් ක්‍රීඩා නෙට්බෝල් තරග මාලාවේ දක්ෂතම ක්‍රීඩිකාව ලෙස කුරුණෑගල ශුද්ධ වූ පවුලේ බාලිකා විදුහලේ ජී. පවිත්‍රා හේෂානී කාරියවසම් තිළිණ ලැබුවාය. සමස්ත ලංකා පාසල් ක්‍රීඩා උලෙළේ නෙට්බෝල් ආධිපත්‍ය තහවුරු කර ගනිමින් මෙවර ශූරතා ත්‍රිත්වයක් දිනා ගැනීමට කුරුණෑගල ශුද්ධ වූ පවුලේ බාලිකා විදුහල සමත් වීම කැපී පෙනිණි. එහි ප්‍රතිඵලයක් ලෙස මෙවර නෙට්බෝල් සමස්ත ශූරතාව කුරුණෑගලට රැගෙනයාමට ශුද්ධ වූ පවුලේ බාලිකා විදුහල (ලකුණු 45) ට හැකි විය. සමස්ත අනුශූරතාව මහනුවර මහාමායා බාලිකා විදුහල (ලකුණු 15) ට හිමිවිය.\n\nඅවුරුදු 20 න් පහළ – 1. කුරුණෑගල ශුද්ධ වු පවුලේ බාලිකා විදුහල, 2. මහනුවර මහාමායා බාලිකා විදුහල, 3.නාත්තන්ඩිය ධම්මිස්සර මධ්‍ය මහා විදුහල\n\nඅවුරුදු 18 න් පහළ – 1. කුරුණෑගල ශුද්ධ වු පවුලේ බාලිකා විදුහල, 2. කළුතර ශුද්ධ වු පවුලේ බාලිකා විදුහල, 3. කුරුණෑගල මලියදේව බාලිකා විදුහල\n\nඅවුරුදු 16 න් පහළ – 1. කුරුණෑගල ශුද්ධ වු පවුලේ බාලිකා විදුහල, 2. කොළඹ මියුසියස් විදුහල, 3. මහනුවර මහාමායා බාලිකා විදුහල",
       "URL": "https://www.dinamina.lk/2023/09/20/sports/23705/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%b1%e0%b7%99%e0%b6%a7%e0%b7%8a%e0%b6%b6%e0%b7%9d%e0%b6%bd%e0%b7%8a-%e0%b6%a2%e0%b6%ba-%e0%b6%9a%e0%b7%94%e0%b6%bb%e0%b7%94%e0%b6%ab%e0%b7%91/",
       "Category": "sports",
       "Parent URL": "https://www.dinamina.lk/category/sports//page/15/"
}