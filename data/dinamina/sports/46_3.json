{
       "Source": "dinamina",
       "Timestamp": "July 20, 2023 1:00 am",
       "Headline": "සංවර්ධන ලොතරැයි මණ්ඩල  ක්‍රිකට් ශූරියෝ ලක් සියනෑ",
       "News Content": "සංවර්ධන ලොතරැයි මණ්ඩලය සංවිධාන කළ කාන්තා ක්‍රිකට් තරගාවලියේ ශූරතාව දිනා ගැනීමට ගම්පහ දිස්ත්‍රික් ලේකම් කාර්යාලයේ සහිරා හර්ෂණී කරුණාරත්නගේ නායකත්වයෙන් තරග කළ ලක් සියනෑ කණ්ඩායම සමත් විය.\n\nකොළඹ හයිඩ් පාර්ක් පිටියේ පැවති මේ තරගාවලියේ අනුශූරතාව බියගම ප්‍රාදේශීය ලේකම් කාර්යාලීය කණ්ඩායමට හිමි විය.\n\nජය සංකේත ප්‍රදානය සඳහා ගම්පහ දිස්ත්‍රික් ලේකම් සමන් දර්ශන පාඬිකෝරාල, සංවර්ධන ලොතරැයි මණ්ඩලයේ සභාපති අජිත් නාරගල, ගම්පහ අතිරේක දිස්ත්‍රික් ලේකම් සුගත් කිත්සිරි, දොම්පේ ප්‍රාදේශීය ලේකම් එන්.ඒ.එස්. නිශ්ශංක ආරච්චි, ගම්පහ දිස්ත්‍රික් සැලසුම් අධ්‍යක්ෂිකා සමන්තා සේනානායක යන මහත්ම මහත්මීහු එක්ව සිටියහ.\n\nඡායාරූපය – ගම්පහ දිස්ත්‍රික් විශේෂ\n\nගම්පහ දිස්ත්‍රික් විශේෂ – සිසිල ගුණතිලක",
       "URL": "https://www.dinamina.lk/2023/07/20/sports/7850/%e0%b7%83%e0%b6%82%e0%b7%80%e0%b6%bb%e0%b7%8a%e0%b6%b0%e0%b6%b1-%e0%b6%bd%e0%b7%9c%e0%b6%ad%e0%b6%bb%e0%b7%90%e0%b6%ba%e0%b7%92-%e0%b6%b8%e0%b6%ab%e0%b7%8a%e0%b6%a9%e0%b6%bd-%e0%b6%9a%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/46/"
}