{
       "Source": "dinamina",
       "Timestamp": "July 29, 2023 1:00 am",
       "Headline": "සිංගප්පූරු ක්‍රිකට් පුහුණුකරු චමින්ද කුමාර",
       "News Content": "සිංගප්පූරු ජාතික ක්‍රිකට් කණ්ඩායමේ පුහුණුකරු ලෙස ශ්‍රී ලාංකිකයකු වන 43 හැවිරිදි චමින්ද රුවන් කුමාරගේ මහතා පත් කිරීමට එරට ක්‍රිකට් සංගමය කටයුතු කර තිබේ.\n\nමේ වසරේ චීනයේදී පැවැත්වීමට නියමිත 19 වැනි ආසියානු ක්‍රීඩා උළෙල ඉලක්ක කර ගනිමින් මේ පත්වීම සිදු කළ බව සිංගප්පූරු ක්‍රිකට් ආයතනය පවසයි. ACC/SCA සහතිකයක් සහිත සුදුසුකම් ලත් පුහුණුකරුවකු වන චමින්ද, සිංගප්පූරු ජාතික ක්‍රිකට් ඇකඩමියේ මෙන්ම ක්‍රීඩා සමාජ කිහිපයක පුහුණුකරුවකු ලෙස කටයුතු කර අත්දැකීම් ලත් අයෙකි. සිංගප්පූරුව නියෝජනය කළ ඔහු එම ජාතික කණ්ඩායමේ නායකයා ලෙස ද කටයුතු කර ඇත. කළුතරදී උපත ලබා ඇති චමින්ද කුමාර මෙරට දී බ්ලූම්ෆීල්ඩ් ක්‍රීඩා සමාජය නියෝජනය කර තිබේ.",
       "URL": "https://www.dinamina.lk/2023/07/29/sports/10039/%e0%b7%83%e0%b7%92%e0%b6%82%e0%b6%9c%e0%b6%b4%e0%b7%8a%e0%b6%b4%e0%b7%96%e0%b6%bb%e0%b7%94-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%b4%e0%b7%94%e0%b7%84%e0%b7%94/",
       "Category": "sports",
       "Parent URL": "https://www.dinamina.lk/category/sports//page/41/"
}