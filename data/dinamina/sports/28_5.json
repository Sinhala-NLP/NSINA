{
       "Source": "dinamina",
       "Timestamp": "August 26, 2023 1:00 am",
       "Headline": "15න් පහළ අන්තර් පාසල් ටේප්බෝල් ක්‍රිකට් ශූරතාව රත්ගම දේවපතිරාජයට",
       "News Content": "අවුරුදු 15න් පහළ සමස්ත ලංකා අන්තර් පාසල් ක්‍රිකට් තරගාවලියේ ශූරතාව දිනා ගැනීමට රත්ගම දේවපතිරාජ විද්‍යාලය සමත් විය.\n\nකොළඹ රාජකීය විද්‍යාලයීය ක්‍රීඩාංගණයන්හි මෙම තරගාවලිය පැවැති අතර, අවසන් මහා තරගයේදී රත්ගම දේවපතිරාජ විද්‍යාලය කඩුලු 9කින් ගන්තිරියාගම මහින්ද විද්‍යාලය පරාජය කළේය. අවසන් පූර්ව වටයේදී රත්ගම දේවපතිරාජ විද්‍යාලය ගම්පහ රත්නාවලී බාලිකා විද්‍යාලය පරාජය කළ අතර, ගන්තිරියාගම මහින්ද විද්‍යාලය කුඹුක්කන ශ්‍රී පඤ්ඤානන්ද මහා විද්‍යාලය පරාජය කරන ලදී.\n\nගන්තිරියාගම මහින්ද මහා විදුහල – 78/4 (ඕවර 10) නවෝදා කාවින්ද්‍යා 14 (ශෂිනි ගිම්හානි11/1)\n\nදේවපතිරාජ – 81/1 (ඕවර 7.2) ශෂිනි ගිම්හානි 34, නෙතඟි ඉසුරංජලී නොදැවී 20\n\nඉෂානි යද්දෙහි",
       "URL": "https://www.dinamina.lk/2023/08/26/sports/17408/15%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%8a-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%a7%e0%b7%9a%e0%b6%b4%e0%b7%8a%e0%b6%b6/",
       "Category": "sports",
       "Parent URL": "https://www.dinamina.lk/category/sports//page/28/"
}