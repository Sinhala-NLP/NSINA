{
       "Source": "dinamina",
       "Timestamp": "July 26, 2023 1:00 am",
       "Headline": "ත්‍රිත්වයේ දිමන්තගෙන් වාර්තාගත පිතිහරඹයක්",
       "News Content": "අන්තර් පාසල් 17න් පහළ පළමු කොටසේ ක්‍රිකට් තරගාවලියේ දෙවැනි වටයේ තරගයකදී වාර්තාගත පිතිහරඹයක නිරතවෙමින් ද්විත්ව ශතකයක් රැස්කිරීමට මහනුවර ත්‍රිත්ව විදුහලේ ආරම්භක පිතිකරු දිමන්ත මහවිතාන සමත් විය.\n\nපළමු කොටසේ තරගයකදී දිමන්ත ගම්පහ බණ්ඩාරනායක විදුහලට එරෙහිව ලකුණු 213ක් රැස් කිරීමට සමත් විය. පන්දු 154කට මුහුණ දුන් ඔහු හතරේ පහර 23කින් සහ හයේ පහර 7කින් ඉනිම වර්ණවත් කර ගත් අතර, දිමන්තගේ මේ ඉනිම මේ වයස් කාණ්ඩයේ දෙවැනි වටයේ තරගයකදී පිතිකරුවකු රැස්කළ ඉහළම ලකුණු සංඛ්‍යාව ද විය. ඔහුට අනගි සහායක් දුන් පුලිෂ තිලකරත්න දෙවැනි කඩුල්ලට ලකුණු 278ක සබඳතාවක් ද පිහිටුවීය. පුලිෂ පන්දු 122කදී හතරේ පහර 11ක් සමඟින් ලකුණු 101ක් රැස් කළේය. මේ තරගය ලකුණු 193කින් ජයගත් ත්‍රිත්ව විදුහල තෙවැනි වටයට එක් වීමට ද සමත් විය.\n\nත්‍රිත්ව – 345/3 (ඕවර 50) දිමන්ත මහවිතාන 213, පුලිෂ තිලකරත්න 101\n\nගම්පහ බණ්ඩාරනායක – 152 (ඕවර 45) අනුග චන්මිර 47, සදිත සුලක්ෂණ 36, දෙනෙත් දුලක්ෂ 28 (මහේන්ද්‍ර බණ්ඩාර 1/2, කනික අන්තෝනි 19/2, අම්මර් මන්සිල් 26/2)\n\n",
       "URL": "https://www.dinamina.lk/2023/07/26/sports/9251/%e0%b6%ad%e0%b7%8a%e0%b6%bb%e0%b7%92%e0%b6%ad%e0%b7%8a%e0%b7%80%e0%b6%ba%e0%b7%9a-%e0%b6%af%e0%b7%92%e0%b6%b8%e0%b6%b1%e0%b7%8a%e0%b6%ad%e0%b6%9c%e0%b7%99%e0%b6%b1%e0%b7%8a-%e0%b7%80/",
       "Category": "sports",
       "Parent URL": "https://www.dinamina.lk/category/sports//page/43/"
}