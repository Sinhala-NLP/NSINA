{
       "Source": "dinamina",
       "Timestamp": "July 14, 2023 1:00 am",
       "Headline": "15න් පහළ පළමු කොටසින් කණ්ඩායම් 32ක් දෙවැනි වටයට",
       "News Content": "අවුරුදු 15න් පහළ අන්තර් පාසල් පළමු කොටසේ ක්‍රිකට් තරගාවලියේ දෙවැනි වවටයට සුදුසුකම් ලැබීමට කණ්ඩායම් 32ක් සමත් වෙයි.\n\nමේ තරගාවලියේ ශූරතාව දිනා ගැනීමට පාසල් කණ්ඩායම් 86ක් කාණ්ඩ 13ක් යටතේ පළමු වටයේදී තරග බිමට එක්ව සිටි අතර, දෙවැනි වටයට සුදුසුකම් ලැබූ කණ්ඩායම් 32 පිළිමළුන් පිටුදැකීමේ ක්‍රමයට තරග වැදීමට නියමිතය. පළමු වටයේදී සෑම කාණ්ඩයකින් කණ්ඩායම් 2ක් බැගින් කණ්ඩායම් 26ක් දෙවැනි වටයට සුදුසුකම් ලබනු ඇති අතර, සෑම කාණ්ඩයකින්ම හොඳම තෙවැනි ස්ථාන හිමිකරගන්නා කණ්ඩායම් 6ක් ද දෙවැනි වටයට සුදුසුකම් ලබා ඇත.\n\nකොළඹ මහානාම (ඒ), කොළඹ නාලන්දා (ඒ), කොළඹ රාජකීය (ඒ), කොළඹ ඉසිපතන (ඒ), කැලණිය ශ්‍රී ධර්මාලෝක (ඒ), කළුතර තිස්ස, මීගමුව මාරිස්ටෙලා, වෙන්නප්පුව සාන්ත ජෝසප් වාස්, මොරටුව වේල්ස් කුමර (ඒ), රත්ගම දේවපතිරාජ, මාතර සාන්ත සර්වේෂස්, කුරුණෑගල මලියදේව (ඒ) සහ කටුගස්තොට සාන්ත අන්තෝනි (ඒ) පළමු වටයේදී තම කාණ්ඩයන්හි ශූරයන් ලෙස දෙවැනි වටයට සුදුසුකම් ලැබීය.\n\nබම්බලපිටිය සාන්ත පීතර (ඒ), කොළඹ ලුම්බිණි, කොළඹ වෙස්ලි (ඒ), කොළඹ ආනන්ද (ඒ), ජා ඇළ ක්‍රිස්තුරාජ, මොරටුව සාන්ත සෙබස්තියන් (ඒ), මීගමුව හරිස්චන්ද්‍ර, අම්බලන්ගොඩ ශ්‍රී දේවානන්ද, ගාල්ල රිච්මන්ඩ් (ඒ), ගාල්ල මහින්ද (ඒ), පොලොන්නරුව රාජකීය සහ මහනුවර සාන්ත සිල්වෙස්තර කණ්ඩායම් පළමු වටයේදී තම කාණ්ඩයන්හි අනුශූරයන් ලෙස දෙවැනි වටයට සුදුසුකම් ලැබූ අතර, කොළඹ ඩී.එස්. සේනානායක (ඒ), කොටහේන සාන්ත බෙනඩික්ට් (ඒ), කඳාන දි මැසිනෝද් (ඒ), සඳලංකාව මධ්‍ය මහා විද්‍යාලය, අම්බලන්ගොඩ ධර්මාශෝක සහ\n\nකොළඹ සාන්ත ජෝසප් (ඒ) යන කණ්ඩායම් පළමු වටයේදී තම කාණ්ඩයන්හි තෙවැනි ස්ථාන හිමි කර ගනිමින් දෙවැනි වටයට සුදුසුකම් ලැබීය.",
       "URL": "https://www.dinamina.lk/2023/07/14/sports/6464/15%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%b4%e0%b7%85%e0%b6%b8%e0%b7%94-%e0%b6%9a%e0%b7%9c%e0%b6%a7%e0%b7%83%e0%b7%92%e0%b6%b1%e0%b7%8a-%e0%b6%9a%e0%b6%ab%e0%b7%8a%e0%b6%a9%e0%b7%8f/",
       "Category": "sports",
       "Parent URL": "https://www.dinamina.lk/category/sports//page/50/"
}