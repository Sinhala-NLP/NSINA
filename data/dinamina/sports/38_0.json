{
       "Source": "dinamina",
       "Timestamp": "August 5, 2023 1:00 am",
       "Headline": "ලියෝ සහ සිංහ සාමාජික ක්‍රීඩා උත්සවය මහ ඉහළින්",
       "News Content": "\n\nකොළඹ රාජකීය විද්‍යාලයේ ලියෝ සමාජය අනිකුත් ලියෝ සහ සිංහ සාමාජිකයන් සමඟ එක්ව සංවිධාන කළ ක්‍රීඩා උත්සවයක් කොළඹ දිස්ත්‍රික්කයේ පාසල් 23ක් සහ ක්‍රීඩා සමාජවල සහභාගිත්වයෙන් මහරගම ජාතික තරුණ සේවා පරිශ්‍රයේදී පසුගියදා පැවැත්විණි.\n\nසය සාමාජික ක්‍රිකට්, පැසිපන්දු, පිහිනුම්, වොලිබෝල්, නෙට්බෝල්, මලල ක්‍රීඩා ඇතුළු තරග රාශියක් මෙහිදී පැවැත්විණි.\n\nතරුණ තරුණියන් ක්‍රීඩාවට නැඹුරු කරමින් ඔවුන්ගෙ කුසලතා වර්ධනය කර ගැනීමට අවස්ථාව සලසමින් රාජකීය විද්‍යාලයේ ලියෝ සමාජය අනිකුත් ලියෝ සාමාජිකයන් සමඟ එක්ව මේ වැඩසටහන සංවිධාන කිරීම ඉතා අගය කළ යුතු බව මේ අවස්ථාවට ප්‍රධාන ආරාධිතයා ලෙස සහභාගිවූ ජනාධිපති කාර්යමණ්ඩල ප්‍රධානි සහ ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක සාගල රත්නායක මහතා පැවසීය.\n\nයූත් විෂන් 2048 සභාපති ලියෝ සෙනුල දිලන සහ ලියෝ බිනුජ අමරනායකගේ මූලිකත්වයෙන් රාජකීය විද්‍යාලයේ ලියෝ සමාජයේ සභාපති ශෙනුක දසනායක, තර්ස්ටන් විද්‍යාලයේ හිටපු සභාපති යෙවින් සෙසිරු අතුළු ලියෝ සාමාජිකයන් විසින් මේ උත්සවය සංවිධාන කර තිබිණි.",
       "URL": "https://www.dinamina.lk/2023/08/05/sports/11954/%e0%b6%bd%e0%b7%92%e0%b6%ba%e0%b7%9d-%e0%b7%83%e0%b7%84-%e0%b7%83%e0%b7%92%e0%b6%82%e0%b7%84-%e0%b7%83%e0%b7%8f%e0%b6%b8%e0%b7%8f%e0%b6%a2%e0%b7%92%e0%b6%9a-%e0%b6%9a%e0%b7%8a%e0%b6%bb/",
       "Category": "sports",
       "Parent URL": "https://www.dinamina.lk/category/sports//page/38/"
}