{
       "Source": "dinamina",
       "Timestamp": "September 27, 2023 1:00 am",
       "Headline": "මාතර සා. තෝමස් විදුහලට ජගත් හොකී ශූරතාවක්",
       "News Content": "මැලේසියාවේ ක්වාලාම්පූර් නගරයේදී පැවැති හොකී තරගාවලියට ශ්‍රී ලංකාව නියෝජනය කරමින් සහභාගී වූ මාතර සාන්ත තෝමස් විද්‍යාලයේ වයස අවුරුදු 20 න් පහළ හොකී කණ්ඩායම එම තරගාවලියේ ශූරතාව දිනා ගැනීමට සමත් විය. පසුගියදා මැලේසියාවේදී පැවැති මේ තරගාවලියට තායිලන්තය, සිංගප්පූරුව, චීන තයිපේ, මැලේසියාව හා ඉන්දියාව යන රටවල් නියෝජනය කරමින් පාසල් හා ක්‍රීඩා සමාජ හා කණ්ඩායම් රැසක් සහභාගී විය. විද්‍යාලයේ ආදි ශිෂ්‍යයකු මෙන්ම ජාතික මට්ටමේ ජයග්‍රහණ රැසක් අත්කරගත් තිලිණ මංගල මහතා විද්‍යාලයීය හොකී ක්‍රීඩා පුහුණුකරු ලෙස කටයුතු කරන අතර, සාන්ත තෝමස් විද්‍යාලයීය කණ්ඩායම භාරව හොකී ක්‍රීඩා භාර ආචාර්ය කපිල බස්නායක මහතා තරගාවලියට එක්විය.",
       "URL": "https://www.dinamina.lk/2023/09/27/sports/25599/%e0%b6%b8%e0%b7%8f%e0%b6%ad%e0%b6%bb-%e0%b7%83%e0%b7%8f-%e0%b6%ad%e0%b7%9d%e0%b6%b8%e0%b7%83%e0%b7%8a-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b6%a7-%e0%b6%a2%e0%b6%9c%e0%b6%ad/",
       "Category": "sports",
       "Parent URL": "https://www.dinamina.lk/category/sports//page/10/"
}