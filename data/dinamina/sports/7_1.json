{
       "Source": "dinamina",
       "Timestamp": "October 3, 2023 1:00 am",
       "Headline": "දකුණු අප්‍රිකානුවෝ අවසන් අටට යති",
       "News Content": "ටොංගා රාජ්‍ය පිලට එරෙහිව ලකුණු 49-18 ක දැවැන්ත ජයක් වාර්තා කරමින් රග්බි ලෝක කුසලාන තරගාවලියේ අර්ධ අවසන් පූර්ව වටයට සුදුසුකම් ලැබීමට පසුගිය ලෝක ශූර දකුණු අප්‍රිකාව සමත් විය. ප්‍රංශයේ සත්කාරකත්වයෙන් පැවැත්වෙන මෙවර තරගාවලියේ මූලික වටයේ තරග 4කින් 3ක්ම ජයගත් දකුණු අප්‍රිකානු පිල මේ තරගයේදී ගෝල් 7ක් වාර්තා කිරීමට සමත් විය. තරගයෙන් පරාජයට පත්වූවද ටොංගා පිල ප්‍රබල දකුණු අප්‍රිකාවට එරෙහිව උත්සාහක දිනුම් 3ක් වාර්තා කිරීම කැපී පෙනිණි. දකුණු අප්‍රිකානුවන්ට එරෙහිව ප්‍රතිවාදී කණ්ඩායමක් උත්සාහක දිනුම් 3ක් වාර්තා කිරීමට සමත් වූයේ 2015 ලෝක කුසලාන තරගාවලියෙන් පසුවය.",
       "URL": "https://www.dinamina.lk/2023/10/03/sports/27204/%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%85%e0%b6%b4%e0%b7%8a%e0%b6%bb%e0%b7%92%e0%b6%9a%e0%b7%8f%e0%b6%b1%e0%b7%94%e0%b7%80%e0%b7%9d-%e0%b6%85%e0%b7%80%e0%b7%83%e0%b6%b1%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/7/"
}