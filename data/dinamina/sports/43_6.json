{
       "Source": "dinamina",
       "Timestamp": "July 25, 2023 1:00 am",
       "Headline": "හොඳම වෙඩික්කාරිය සවුත්ලන්ඩ් විදුහලේ රෝෂිකා",
       "News Content": "සමස්ත ලංකා පාසල් වෙඩි තැබිමේ තරගාවලියේ (2022) වයස අවුරුදු 18න් පහළ වායු රයිපල් අංශයේ ඉලක්කයට වෙඩි තැබිමේ තරගයේ පළමු ස්ථානය හිමිකරගනිමින් හොඳම වෙඩික්කාරිය ලෙස සම්මාන හිමිකරගැනීමට ගාල්ල සවුත්ලන්ඩ්ස් විද්‍යාලයේ තනුරි රෝෂිකා කලංසූරිය සිසුවිය සමත් වූවාය.\n\nමෙයට අමතරව මෙකී තරගාවලියේ දී වයස අවුරුදු 18න් පහළ හොඳම වායු රයිපල් කණ්ඩායම ලෙසට ද ගාල්ල සවුත්ලන්ඩ්ස් විද්‍යාලයේ වායු රයිෆල් කණ්ඩායම සම්මාන හිමිකරගනු ලැබිය.\n\nජයග්‍රාහී වායු රයිෆල් කණ්ඩායමේ ක්‍රීඩිකාවන් ලෙස තනුරි රෝෂිකා කලංසූරිය සමඟ සෙත්මිණි දිදුළන්දි මදනායක, දිලාරා රවිෂාණි යන ක්‍රිඩාකාවන්ද නියෝජනය කරනු ලැබූහ.\n\nපාසලේ විදුහල්පතිතුමි සුමේධා කාරියවසම් මහත්මිය ක්‍රීඩා භාර ආචාර්ය හර්ෂිකා හා නිලක්ෂි යන ගුරුතුමියන් දෙපළ සහ පුහුණුකරු ගිහාන් කරුණාරත්න, මහතා මේ සදහා විශාල සහයෝගයක් ලබාදුන් බැව් තනුරි රෝෂිකා කලංසූරිය සිසුවිය කීවාය.\n\n",
       "URL": "https://www.dinamina.lk/2023/07/25/sports/8963/%e0%b7%84%e0%b7%9c%e0%b6%b3%e0%b6%b8-%e0%b7%80%e0%b7%99%e0%b6%a9%e0%b7%92%e0%b6%9a%e0%b7%8a%e0%b6%9a%e0%b7%8f%e0%b6%bb%e0%b7%92%e0%b6%ba-%e0%b7%83%e0%b7%80%e0%b7%94%e0%b6%ad%e0%b7%8a%e0%b6%bd%e0%b6%b1/",
       "Category": "sports",
       "Parent URL": "https://www.dinamina.lk/category/sports//page/43/"
}