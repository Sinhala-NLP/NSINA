{
       "Source": "dinamina",
       "Timestamp": "July 28, 2023 1:00 am",
       "Headline": "හයිඩ් පිටියේ අද රෑ පාපන්දු පුහුණු කඳවුරක්",
       "News Content": "ජාතික පාපන්දු පිලේ සහාය පුහුණුකරු ලෙස කටයුතු කළ ශ්‍රී ලංකා පොලිස් පාපන්දු පිලේ ප්‍රධාන පුහුණුකරු මහින්ද ගලගෙදර මහතා විසින් සංවිධාන කරන පාපන්දු පුහුණු කඳවුර අද දින පස්වරු 6 සිට හයිඩ්පාර්ක් පිටියේදී පැවැත්වේ. විදුලි ආලෝක ධාරා මැද මුල්වරට පැවැත්වෙන මෙම පුහුණු කඳවුරට ජාතික තලයේ ප්‍රමුඛ පුහුණුකරුවන් රැසක් සහභාගීවීමට නියමිතය.\n\nමහින්ද ගලගෙදර මහතා විසින් මෙවැනි පාපන්දු පුහුණු කඳවුරු 34ක් දැනට සංවිධාන කර ඇති අතර, ඒ සඳහා ඕනෑම මට්ටමේ ක්‍රීඩක ක්‍රීඩිකාවන්ට සහභාගීවීමේ අවස්ථාව ලබාදේ. මේ පුහුණු කඳවුර අතරතුරදී සහභාගී වන ක්‍රීඩක ක්‍රීඩිකාවන්ට තෑගි 300ක් පමණ බෙදාදීමට නියමිතව ඇත. ක්‍රීඩා ආබාධ සඳහා විශේෂඥ වෛද්‍ය සහය මේ පුහුණු කඳවුර අතරතුර ලබාගත හැකිවීම ද විශේෂත්වයකි.",
       "URL": "https://www.dinamina.lk/2023/07/28/sports/9871/%e0%b7%84%e0%b6%ba%e0%b7%92%e0%b6%a9%e0%b7%8a-%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b6%85%e0%b6%af-%e0%b6%bb%e0%b7%91-%e0%b6%b4%e0%b7%8f%e0%b6%b4%e0%b6%b1%e0%b7%8a%e0%b6%af/",
       "Category": "sports",
       "Parent URL": "https://www.dinamina.lk/category/sports//page/41/"
}