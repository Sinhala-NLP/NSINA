{
       "Source": "dinamina",
       "Timestamp": "September 11, 2023 3:02 am",
       "Headline": "උහන ජාතික පාසලේ  පමුදිගෙන්  තුන්ඉරියව් දස්කම්",
       "News Content": "අවුරුදු 19න් පහළ බාලිකා දෙවැනි කොටසේ ක්‍රිකට් තරගාවලියේ පළමු වටයේ තරගයකදී තුන් ඉරියව් දස්කම් දැක්වීමට අම්පාර උහන ජාතික පාසලේ පමුදි මෙත්සරා සමත් වූවාය.\n\nමොනරාගල මදුරුකැටිය මහ විදුහලට එරෙහිව පැවති තරගයේදී වේගවත් ලකුණු 195ක් රැස් කළ පමුදි පන්දු යැවීමේදී ලකුණු 2කට කඩුලු 5ක් ද බිඳ දැමුවාය.\n\nපන්දු 81කට මුහුණ දුන් පමුදි හතරේ පහර 30ක් සහ හයේ පහර 9ක් සමඟින් ලකුණු 195ක් රැස් කළ අතර, ඇයට අනගි සහායක් දුන් ගයනා ගුණතිලක නොදැවී ලකුණු 118ක් රැස් කළාය. මේ ඉනිම් දෙක හේතුවෙන් උහන විදුහල ඕවර 25කදී කඩුලු 2කට ලකුණු 457ක් රැස් කළ අතර, මදුරකැටිය පිළිතුරු ඉනිම ලකුණු 40කට සීමා විය.\n\nමේ අතර තවත් තරග දෙකකදී ශතක රැස් කිරීමට ගිරිඋල්ල වික්‍රමශිලා විදුහලේ අශානි කෞෂල්‍යා සහ අම්පාර බණ්ඩාරනායක බාලිකාවේ නෙත්මි වාසනා සමත් වූහ.\n\nඅශානි මිරිහානේගම කනිෂ්ඨ විදුහලට එරෙහිව පන්දු 73කදී හතරේ පහර 29ක් සහ හයේ පහර 6ක් සමඟින් නොදැවී ලකුණු 180ක් රැස් කළ අතර, නෙත්මි මහඔය කැප්පෙටිපොළ ජාතික පාසලට එරෙහිව ලකුණු 110ක් රැස් කළාය. බණ්ඩාරනායක බාලිකාවේ නිම්නා යෙෂානා මහඔය කැප්පෙටිපොළ ජාතික පාසලට එරෙහිව ලකුණු 15කට කඩුලු 5ක් දවාලීම ද කැපී පෙනිණි.\n\nඋහන ජාතික පාසලට\n\nලකුණු 417ක ජයක්\n\nඋහන ජාතික පාසල – 457/2 (ඕවර 25) පමුදි මෙත්සරා 195, ගයනා ගුණතිලක නොදැවී 118, සෙව්මිණි රත්නායක 21, දෙව්මිණි කෞෂල්‍යා 20 (නදීෂා මධුෂානි 83/2)\n\nමදුරුකැටිය මහ විදුහල – 40 (ඕවර 14.2) (පමුදි මෙත්සරා 2/5, සෙව්මිණි රත්නායක 5/3)\n\nගිරිඋල්ල වික්‍රමශිලා ජාතික පාසලට ලකුණු 305ක ජයක්\n\nවික්‍රමශිලා ජාතික පාසල – 341/2 (ඕවර 25) අශානි කෞෂල්‍යා නොදැවී 180, පවනි චමෝද්‍යා 37, පුන්සරණි ප්‍රබෝධා 33, චමුදි භාග්‍යා නොදැවී 29\n\nමිරිහානේගම කනිෂ්ඨ විදුහල – 36 (ඕවර 14.2) (අයෝධ්‍යා සෙව්වන්දි පවනි චමෝද්‍යා 17/3, ඩිලංජි නිකේෂා 2/2)\n\nඅම්පාර බණ්ඩාරනායක\n\nබාලිකාවට\n\nලකුණු 375ක ජයක්\n\nබණ්ඩාරනායක බාලිකා – 422/8 (ඕවර 25) නෙත්මි වාසනා 110, සවිංකි ධර්මරත්න 31, රශ්මි නවෝද්‍යා 30, ඉමාෂි නිමාරි 22, නෙත්මිණි සිරිවර්ධන 21 (ධනංජනා නිමර්ෂනී 43/3, සඳලි නිම්සරා 62/3, දේවින්දි වල්පොලගේ 38/2)\n\nමහඔය කැප්පෙටිපොළ ජා. පා. – 47 (ඕවර 15.3) (නිම්නා යෙෂානා 15/5, ආශිංෂානි මයාෂා 3/2, පූජනී බණ්ඩාර 16/2)\n\nඉෂානි යද්දෙහි",
       "URL": "https://www.dinamina.lk/2023/09/11/sports/21105/%e0%b6%8b%e0%b7%84%e0%b6%b1-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b4%e0%b7%8f%e0%b7%83%e0%b6%bd%e0%b7%9a-%e0%b6%b4%e0%b6%b8%e0%b7%94%e0%b6%af%e0%b7%92%e0%b6%9c%e0%b7%99%e0%b6%b1/",
       "Category": "sports",
       "Parent URL": "https://www.dinamina.lk/category/sports//page/21/"
}