{
       "Source": "dinamina",
       "Timestamp": "August 14, 2023 3:31 am",
       "Headline": "15න් පහළ අන්තර් පාසල් දෙවැනි කොටසේ ක්‍රිකට්   කොළඹ රාජකීය-බම්බලපිටිය සාන්ත පීතර අද අවසන් ගැටුමේ",
       "News Content": "අවුරුදු 15න් පහළ දෙවැනි කොටසේ ක්‍රිකට් තරගාවලියේ අවසන් මහා තරගය අද (14) කොළඹ ඩී.එස්. සේනානායක විදුහල් ක්‍රීඩාංගණයේදී පැවැත්වේ.\n\nපාසල් කණ්ඩායම් 78ක් සහභාගි වුණු මෙම තරගාවලියේ ශූරතාව දිනා ගැනීම සඳහා කොළඹ රාජකීය විදුහල් (බී) පිල සමඟින් බම්බලපිටිය සාන්ත පීතර විදුහල් (බී) පිල අද අවසන් තරගයට එක් වෙයි.\n\nරාජකීය (බී) පිල සහ සාන්ත පීතර (බී) පිල පළමු වටයේ දී තම කාණ්ඩයන්හි ශූරයන් ලෙසින් දෙවැනි වටයට සුදුසුකම් ලැබූ අතර, එම වටයේදී කටුනේරිය සාන්ත සෙබස්තියන් විදුහල පරාජය කළ රාජකීය ක්‍රීඩකයෝ තෙවැනි වටයේදී යාපනය මධ්‍ය මහා විදුහල පරදවා අර්ධ අවසන් පූර්ව වටයට එක් වූහ. එහිදී මහනුවර ශ්‍රී සුමංගල විදුහල පරාජය කළ රාජකීය පිල අවසන් පූර්ව වටයේදී රත්නපුර සාන්ත ඇලෝසියස් විදුහල පරදවා අවසන් තරගයට එක් විය.\n\nදෙවැනි වටයේදී රත්නපුර කුමර විදුහල පැරදවූ සාන්ත පීතර (බී) පිල තෙවැනි වටයේදී කටුගස්තොට සාන්ත අන්තෝනි (බී) පිලත්, අර්ධ අවසන් පූර්ව වටයේදී කුරුණෑගල වයඹ රාජකීය විදුහලත් පරාජය කළ අතර, එහිදී වාද්දුව මධ්‍ය මහා විදුහල පරදවමින් අවසන් තරගයට සුදුසුකම් ලැබීය.\n\nරාජකීය විදුහල් පිල නිෆාද් නිම්ෂාඩ් විසින් මෙහෙයවනු ලබන අතර, සාන්ත පීතර (බී) පිල රියොන් ප්‍රනාන්දු විසින් මෙහෙයවනු ලබයි.\n\nරාජකීය (බී) සංචිතය: නිෆාද් නිම්ෂාඩ් (නායක), ජනිරු වීරරත්න, මහිරු කොඩිතුවක්කු, ඉසුක වික්‍රමසිංහ, සඳුල් අබේවර්ධන, තුමිඳු සෝමසිරි, දිනුජ වැල්ලහේවගේ, ජවීත් පෙරේරා, දිසස් නානායක්කාරවසම්, චේනුක මරන්තොට, මුදිත් ගුණසේකර, නිතික ජයසුන්දර, මෙත් සමරකෝන්, කිසල් හේරත්, දොවිඳු පෙරමුණේ, තේනුක බාලසූරිය, සචේන් ගොඩගම, සයුරු විජේවර්ධන, සංකේත් සමරසිංහ, ඩී.එම්.එස්. දිසානායක (කණ්ඩායම් භාර ආචාර්ය), රෂාන් පීරිස් (ප්‍රධාන පුහුණුකරු), ප්‍රගීත් ෆර්ඩිනැන්ඩෝ (සහාය පුහුණුකරු), වසන්ත සතරසිංහ (සහාය පුහුණුකරු), සඳරුවන් ප්‍රනාන්දු (සහාය පුහුණුකරු), ඔසඳ ෆොන්සේකා (සහාය පුහුණුකරු).\n\nසාන්ත පීතර (බී) සංචිතය: රියොන් ප්‍රනාන්දු (නායක), රන්දිනු ජසෙන්තුලියන, රනිෂ් අභිරිෂ්ණන්, හිරුත් ජයසුන්දර, අචින්ත්‍ය ගුණතිලක, විනේෂ් ද සිල්වා, තාරුක් ෆලීල්, ඩිලාන් සෙත්මිණ, ජෙහාන් රුහුණගේ, යොහාන් ජයසූරිය, නේදන් ප්‍රනාන්දු, රිෂිර අල්විස්, සිවඥාන කුමාර් , සුවිංස දිසානායක, රිතික් බ්‍රයිස්නන්, සන්විදු ද සිල්වා, ලෙෂාන් පෙරේරා, ෂෙවෝන් ගුණසේකර, විතුල ප්‍රනාන්දු, ප්‍රියදර්ශන කුරේ (කණ්ඩායම් භාර ආචාර්ය), මොහාන් ලියනගේ (ප්‍රධාන පුහුණුකරු), තුෂාර මධුසංඛ (සහාය පුහුණුකරු)\n\nඉෂානි යද්දෙහි",
       "URL": "https://www.dinamina.lk/2023/08/14/sports/13711/15%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%8a-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%af%e0%b7%99%e0%b7%80%e0%b7%90%e0%b6%b1/",
       "Category": "sports",
       "Parent URL": "https://www.dinamina.lk/category/sports//page/34/"
}