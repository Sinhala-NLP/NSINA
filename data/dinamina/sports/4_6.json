{
       "Source": "dinamina",
       "Timestamp": "October 6, 2023 1:28 am",
       "Headline": "තරු­ෂිට  කෝටි­යක්",
       "News Content": "ආසියානු ක්‍රීඩා උලෙළේ කාන්තා මීටර් 800 ඉසව්වේ රන් පදක්කම හිමිකරගත් තරුෂි කරුණාරත්නට රැපියල් කෝටියක තෑගි මුදලක් ශ්‍රී ලංකා ක්‍රිකට් ආයතනය පිරිනමයි. ඇයගේ දක්ෂතාව අගයමින් හා අනාගත පුහුණු කටයුතු වෙනුවෙන් මෙම තෑගි මුදල පිරිනැමීමට ශ්‍රී ලංකා ක්‍රිකට් විධායක සභාව ඊයේ තීරණය කළේය.\n\nමෙයට පෙර පොදු රාජ්‍ය මණ්ඩලීය ක්‍රීඩා උලෙළේ ලෝකඩ පදක්කමක් දිනාගත්, යුපුන් අබේකෝන්ට ක්‍රීඩා ඇමැති රොෂාන් රණසිංහ මහතාගේ ඉල්ලීමක් අනුව ඇමෙරිකානු ඩොලර් ලක්ෂයක මුදලක් (රුපියල් තුන් කෝටි හැට හය ලක්ෂයක පමණ) ශ්‍රී ලංකා ක්‍රිකට් අයතනය පිරිනැමීය. එහෙත් යුපුන් මෙවර ආසියානු ක්‍රීඩා උලෙළෙට සහභාගි වූයේ නැත.",
       "URL": "https://www.dinamina.lk/2023/10/06/sports/28410/%e0%b6%ad%e0%b6%bb%e0%b7%94%e0%b7%82%e0%b7%92%e0%b6%a7-%e0%b6%9a%e0%b7%9c%e0%b7%8a%e0%b6%a7%e0%b7%92%e0%b6%ba%e0%b6%9a%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/4/"
}