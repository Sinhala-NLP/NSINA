{
       "Source": "dinamina",
       "Timestamp": "September 9, 2023 1:00 am",
       "Headline": "තියුණු ආයුධ පහරින් තරුණයෙක් මරුට",
       "News Content": "වැල්ලවාය පොලිස් වසමට අයත් ගම්පංගුව ප්‍රදේශයේ පදිංචි තරුණයකු පෙරේදා (07) සිය නිවෙසේදී තියුණු ආයුධයකින් පහර දී ඝාතනයකර ඇතැයි වැල්ලවාය පොලිසිය පවසයි.\nමෙලෙස ඝාතනය කර ඇත්තේ වැල්ලවාය ගම්පංගුව පදිංචි එදිරිවීර ජයවික්‍රමපටබැඳි තිලංක චාමර නමැති 33 හැවිරිදි අවිවාහක තරුණයෙකි.\nඔහුගේ මව මිණිබිරිය සමඟ ඥාතියකුගේ නිවෙසකට ගොස් 07 වෙනිදා උදෑසන නිවෙසට පැමිණෙන විට මියගිය අය තවත් දෙදෙනකු සමඟ නිවෙසට යනවා දැක ඇති අතර, ඔහු බීමත්ව කෑකෝ ගසමින් බැනවදින අයුරු ඇසීමෙන් මව සහ මිණිබිරිය නිවෙසට නොගොස් අසල්වැසි නිවසකට ගොස් තිබේ. පසුව ඇයගේ තවත් පුතකු පැමිණ බැනවදිමින් සිටි හිච්චා අයියා නමැත්තා නිවෙසේ වැටී සිටින බවට පවසා ඇත.\nඒ පිළිබඳව ප්‍රදේශවාසීන් පොලිස් හදිසි ඇමතුම් අංකයට දැනුම්දීමෙන් අනතුරුව පොලිසිය පැමිණ නළලේ ලේ ගලමින් නිවෙසේ වැටී මියගොස් ඇති ඔහුගේ මළසිරුර සොයාගෙනතිබිණ.\nමෙම ඝාතනය පිළිබඳව මහේස්ත්‍රාත් පරීක්ෂණය සහ පශ්චාත් මරණ පරීක්ෂණය ඊයේ (08) පැවැත්වීමට නියමිතව තිබිණි. මෙම ඝාතනය තියුණු ආයුධයකින් හිසට පාහරදීමකින් සිදු කර ඇති බවට අනාවරණය වී ඇති අතර සැකකරුවන් අත්අඩංගුවට ගැනීමට පොලිසිය පරීක්ෂණ ආරම්භ කර තිබේ.\nවැල්ලවාය පොලිස් ස්ථානාධිපති ටී.එම්. කරුණාතිලක මහතා පරීක්ෂණ පවත්වයි.\n\nඩී.එස්. ගුණතිලක ඌව වෙල්ලස්ස විශේෂ",
       "URL": "https://www.dinamina.lk/2023/09/09/sports/20874/%e0%b6%ad%e0%b7%92%e0%b6%ba%e0%b7%94%e0%b6%ab%e0%b7%94-%e0%b6%86%e0%b6%ba%e0%b7%94%e0%b6%b0-%e0%b6%b4%e0%b7%84%e0%b6%bb%e0%b7%92%e0%b6%b1%e0%b7%8a-%e0%b6%ad%e0%b6%bb%e0%b7%94%e0%b6%ab%e0%b6%ba/",
       "Category": "sports",
       "Parent URL": "https://www.dinamina.lk/category/sports//page/22/"
}