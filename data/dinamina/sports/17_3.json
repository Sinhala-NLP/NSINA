{
       "Source": "dinamina",
       "Timestamp": "September 16, 2023 1:17 am",
       "Headline": "ශ්‍රී ලංකා 16න් පහළ බාස්ක­ට්බෝල් පිල ආසි­යානු තර­ගා­ව­ලි­යට සුදු­සු­කම් ලබයි",
       "News Content": "ශ්‍රී ලංකා අවුරුදු 16න් පහළ ජාතික බාස්කට්බෝල් කණ්ඩායම ආසියානු අවුරුදු 16න් පහළ බාස්කට්බෝල් තරගාවලිය සඳහා සුදුසුකම් ලබා ගැනීමට සමත් විය.\n\nජාත්‍යන්තර ආධුනික බාස්කට්බෝල් සම්මේලනය මෙහෙයවන මේ තරගාවලිය හෙට (17) සිට 24 දක්වා දෝහා කටාර්හි පැවැත්වීමට නියමිතය.\n\nපසුගිය අගෝස්තු මස 28 සිට 31 දා දක්වා කොළඹදී පැවති දකුණු ආසියානු බාස්කට්බෝල් තරගාවලියේ දී මේ සුදුසුකම් සම්පූර්ණ කර ගැනීමට ශ්‍රී ලංකා ක්‍රීඩකයෝ සමත් වූ බව කණ්ඩායම භාර කළමනාකරු ලෙස නම් කර ඇති කොළඹ 14, ග්‍රෑන්ඩ්පාස් සාන්ත ජෝසප් විදුහලේ විදුහල්පති, ජී.කේ.ඩී.එල්.සී. ප්‍රසාද් සමරතුංග මහතා පැවසීය.\n\nකණ්ඩායමේ ප්‍රධාන පුහුණුකරු ලෙස තරිඳු දර්ශන ප්‍රනාන්දු කටයුතු කරන අතර, ෂේන් රොමේෂ් සහාය පුහුණුකරු ලෙස කටයුතු කරයි. මේ තරගාවලිය සඳහා කණ්ඩායම භාර ප්‍රධානී ඩබ්. ඇන්තනි ප්‍රනාන්දු, කණ්ඩායම භාර කළමනාකරු ප්‍රසාද් සමරතුංග, භෞතක චිකිත්සක එච්.පී.එම්. ඉඳුනිල් ශාන්ත යන මහත්වරුන් නිලධාරීන් ලෙස එක් වනු ඇත.\n\nශ්‍රී ලංකා අවුරුදු 16 පහළ ජාතික බාස්කට්බෝල් කණ්ඩායම – ඇන්තනී ඩැරන් බර්නාඩ් (නායක – කොළඹ සා. ජෝසප්), දිලුක් සමරවික්‍රම (උප නායක – මෙල්බර්න් උසස් විදුහල), අශ්නවි බිලාල් සප්රාෂ් (කොළඹ ගේට්වේ), දුලේන් ජේම්ස් තේවරප්පෙරුම (කොළඹ ගේට්වේ), අනුක් සංකල්ප පීරිස් (වත්තල ලයිසියම්), ප්‍රවීන් බණ්ඩාර හේරත් (කොළඹ ජාත්‍යන්තර පා.), ඇඩ්රියල් බුයන් ද සොයිසා (ත්‍රිත්ව), චනිඳු මහිම විජේසිංහ (කොළඹ සා. ජෝසප්), ඩිෂාන් ඒඩ්‍රියන් විජේවර්ධන (කොළඹ සා. ජෝසප්), ඒරන් ජෙරාල්ඩ් (කොළඹ සා. ජෝසප්), සුදම් ඉන්දීවර ලියනගේ (කොළඹ ආනන්ද), ජූඩ් ආකාෂ් ඤාණකන් (වත්තල සා. ජෝසප්)",
       "URL": "https://www.dinamina.lk/2023/09/16/sports/22993/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-16%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%b6%e0%b7%8f%e0%b7%83%e0%b7%8a%e0%b6%9a%e0%b6%a7/",
       "Category": "sports",
       "Parent URL": "https://www.dinamina.lk/category/sports//page/17/"
}