{
       "Source": "dinamina",
       "Timestamp": "July 5, 2023 10:10 am",
       "Headline": "ඇෆ්ගනිස්තාන ක්‍රිකට් දූෂිතයි ආරම්භක පිතිකරු ගෙදර යයි",
       "News Content": "ඇෆ්ගනිස්තාන ක්‍රිකට් මණ්ඩලයේ නායකත්වය හා පරිපාලනය අන්ත දූෂිත තත්ත්වයක ඇති බැවින් එය නිවැරැදි වනතුරු තාවකාලිකව ක්‍රිකට් ක්‍රීඩාවෙන් විශ්‍රාම ගන්නා බව එරට ක්‍රිකට් පිලේ ආරම්භක පිතිකරු උස්මාන් ගානි පැවසීය.\n\nඇෆ්ගනිස්තාන ක්‍රිකට් මණ්ඩලයේ වත්මන් තත්ත්වය ඉස්මතු කරමින් උස්මාන් ගානි ට්විටර් පණිවිඩයක් නිකුත් කොට ඇති අතර, අවස්ථා කිහිපයකදීම ක්‍රිකට් අධ්‍යක්ෂ මණ්ඩල සභාපතිවරයා හමුවීමට උත්සාහ කළද තම උත්සාහය සාර්ථක නොවූ බව අනාවරණය කළේය. තමන් දිගටම වෙහෙස මහන්සි වී පුහුණුවීම් කරන නමුත් කණ්ඩායමට නැවත පැමිණීමට පෙර නිවැරැදි කළමනාකාරිත්වය එනතෙක් බලා සිටින බව ඔහු සඳහන් කොට තිබේ.\n\n“හොඳින් සලකා බලා මම ඇෆ්ගනිස්තාන ක්‍රිකට් ක්‍රීඩාවෙන් විරාමයක් ගැනීමට තීරණය කළා. ක්‍රිකට් පාලක මණ්ඩලයේ දූෂිත නායකත්වය මේ පසු බැසීමට බල කළා. නිවැරැදි කළමනාකාරිත්වය සහ නව තේරීම් කමිටුව පත් වනතුරු උනන්දුවෙන් බලා සිටිනවා”උස්මාන් ගානි සිය ට්විටර් පණිවිඩයේ සඳහන් කළේය.",
       "URL": "https://www.dinamina.lk/2023/07/05/sports/4357/%e0%b6%87%e0%b7%86%e0%b7%8a%e0%b6%9c%e0%b6%b1%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%af%e0%b7%96%e0%b7%82/",
       "Category": "sports",
       "Parent URL": "https://www.dinamina.lk/category/sports//page/55/"
}