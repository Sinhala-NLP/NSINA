{
       "Source": "dinamina",
       "Timestamp": "July 19, 2023 1:00 am",
       "Headline": "කලාප ක්‍රීඩා තරග බිමේදී බූස්ස මහා විද්‍යාලයෙන් කැපීපෙනෙන දස්කම්",
       "News Content": "අම්බලන්ගොඩ කලාප පාසල් ක්‍රීඩා තරගාවලියේ අවුරුදු 18න් පහළ බාලක මීටර් 1500 තරගයේ ප්‍රථම ස්ථානය දිනා ගැනීමට බූස්ස මහා විද්‍යාලයේ ශාලුග දිනෙත් සමත් විය. මලල ක්‍රීඩාවට උපන් හපන්කම් ඇති මේ ක්‍රීඩකයා ඇතුළු තවත් ක්‍රීඩක ක්‍රීඩිකාවෝ රැසක් මෙවර කලාප පාසල් ක්‍රීඩා තරගාවලියේදී බූස්ස මහා විද්‍යාලයට ගෞරවය අත්කර දීමට සමත් වූහ. එම විදුහලේ ක්‍රීඩක ක්‍රීඩිකාවන් අවුරුදු 16න් පහළ බාලිකා වොලිබොල් අනුශූරතාව, අවුරුදු 16න් පහළ බාලක පාපන්දු අනුශූරතාව දිනා ගැනීමට සමත් වූ අතර, අවුරුදු 16න් පහළ බාලිකා හෙල්ල විසි කිරීමේ තරගයේ දෙවැනි ස්ථානය දිනා ගැනීමට ඉඳුමිණි ආකර්ෂා සමත් වූවාය.\n\nබූස්ස මහා විද්‍යාලය දකුණු පළාතේ තරගාවලි 4ක් සඳහා එකවර සුදුසුකම් ලබා ඇත්තේ වසර ගණනාවකට පසුවය. එම විදුහලේ ක්‍රීඩාභාර ආචාර්යවරුන් වන මේකලා ලියනගේ සහ රන්ජන් ලසන්ත මහත්ම මහත්මීහු මෙන්ම විදුහල්පතිනිය සඳමාලි කරුණාසේන මහත්මිය ද පාසලේ ක්‍රීඩාව ඉහළ නැංවීමට සුවිශේෂී කාර්යභාරයක් සිදු කරනු ලබයි.",
       "URL": "https://www.dinamina.lk/2023/07/19/sports/7472/%e0%b6%9a%e0%b6%bd%e0%b7%8f%e0%b6%b4-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b6%ad%e0%b6%bb%e0%b6%9c-%e0%b6%b6%e0%b7%92%e0%b6%b8%e0%b7%9a%e0%b6%af%e0%b7%93-%e0%b6%b6/",
       "Category": "sports",
       "Parent URL": "https://www.dinamina.lk/category/sports//page/47/"
}