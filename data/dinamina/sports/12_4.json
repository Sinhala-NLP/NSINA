{
       "Source": "dinamina",
       "Timestamp": "September 25, 2023 1:06 am",
       "Headline": "17න් පහළ තෙවැනි කොටසේ ක්‍රිකට් සුමංගල-මලියදේව ගැටුම අද",
       "News Content": "අවුරුදු 17න් පහළ තෙවැනි කොටසේ අන්තර් පාසල් ක්‍රිකට් තරගාවලියේ දෙවැනි අවසන් පූර්ව තරගය අද (25) මොණරාගල පැලවත්ත සීනි කර්මාන්ත පිටියේදී පැවැත්වේ.\n\nකණ්ඩායම් 350කට වැඩි සංඛ්‍යාවක් සහභාගි වූ මෙම තරගාවලියේ අවසන් තරගයට සුදුසුකම් ලැබීමට හික්කඩුව ශ්‍රී සුමංගල විද්‍යාලය හා කුරුණෑගල මලියදේව විද්‍යාලය (බී) පිල සමත් විය.\n\nඅර්ධ අවසන් පූර්ව වටයේදී ඇඹිලිපිටිය රාජකීය විද්‍යාලය පැරදවූ හික්කඩුව ශ්‍රී සුමංගල මධ්‍ය මහා විද්‍යාලය අවසන් පූර්ව වටයට සුදුසුකම් ලැබූ අතර, අර්ධ අවසන් පූර්ව වටයේදී මීගමුව ශාන්ත ජෝශප් විද්‍යාලය පරදවමින් කුරුණෑගල මලියදේව විද්‍යාල (බී) පිල අවසන් පූර්ව වටයට සුදුසුකම් ලැබීය.\n\nහික්කඩුව ශ්‍රී සුමංගල විද්‍යාල පිල කවීෂ සඳරුවන් විසින් මෙහෙයවනු ලබන අතර, සදෙව් හේවාවිතාරණ කුරුණෑගල මලියදේව විදුහල් (බී) පිල මෙහෙයවයි.\n\nශ්‍රී සුමංගල විදුහල් සංචිතය: කවීෂ සඳරුවන් (නායක), චමත්ක කවීෂාන්, විනෝද් ධනුෂ්ක, තරුන් දම්සිත්, ෂොහාන් ඉසිවර, ශානුක දෙනුවන්, ලකිත් නේමින්ද, ප්‍රවීන් නෙත්මිණ, විහඟ නිම්සර, ජමිත් මධුභාෂණ, කෞශල්‍ය සාරංග, පමෝද් හිම්සර, මතීෂ සංකල්ප, සෙනුක කල්හාන්, කැළුම් ප්‍රියංකර (කණ්ඩායම් භාර ආචාර්ය), ලක්මාල් දිසානායක (ප්‍රධාන පුහුණුකරු), කාවින්ද සුරේෂණ (සහාය පුහුණුකරු)\n\nකුරුණෑගල මලියදේව විද්‍යාලීය (බී) සංචිතය: සඳෙව් හේවාවිතාරණ (නායක), ඉඳුසර සෙනෙවිරත්න, සජික සේනානායක, චේනුල හේමචන්ද්‍ර, ආකාෂ් අබේරත්න, රනිඳු අමරසිංහ, මෙතුම් බස්නායක, තමාෂ තිලකරත්න, විනුඟ හේවගේ, ගගන පතිරාජ, කළණ ගමගේ, විදුර ධනංජය, අවීෂ ප්‍රබෝධ, ජෙනුර කෝට්ටේගොඩ, කවීෂ මීදෙණිය, විහඟ අනුහස්, ලක්මාල් අබයසේකර (කණ්ඩායම් භාර ආචාර්ය), ජාලිය මධුසංක (පුහුණුකරු)\n\nඉෂානි යද්දෙහි",
       "URL": "https://www.dinamina.lk/2023/09/25/sports/25074/17%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%ad%e0%b7%99%e0%b7%80%e0%b7%90%e0%b6%b1%e0%b7%92-%e0%b6%9a%e0%b7%9c%e0%b6%a7%e0%b7%83%e0%b7%9a-%e0%b6%9a%e0%b7%8a%e0%b6%bb%e0%b7%92/",
       "Category": "sports",
       "Parent URL": "https://www.dinamina.lk/category/sports//page/12/"
}