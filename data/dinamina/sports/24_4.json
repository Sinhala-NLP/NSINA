{
       "Source": "dinamina",
       "Timestamp": "September 6, 2023 12:55 am",
       "Headline": "කොළඹ ලුම්බිණි විදුහලට දෙවැනි ජය",
       "News Content": "අවුරුදු 19න් පහළ අන්තර් පාසල් සීමිත පන්දුවාර ක්‍රිකට් තරගාවලියේ පළමු වටයේදී සිය දෙවැනි ජයග්‍රහණය වාර්තා කිරීමට කොළඹ ලුම්බිණි විදුහල සමත් විය.\n\nමේ තරගයේදී පසුගිය වසරේ පළමු කොටස ටියර් බී තරගාවලියේ අනුශූරයන් වූ කොළඹ තර්ස්ටන් විදුහල කඩුලු 3කින් පැරදවීමට ලුම්බිණි විදුහල සමත් වීම කැපී පෙනිණි.\n\nපොලොන්නරුව රාජකීය සහ යාපනය සාන්ත ජෝන් විදුහල් ද මේ වටයේදී තම දෙවැනි ජයග්‍රහණය වාර්තා කළ අතර, මහනුවර ශ්‍රී සුමංගල විදුහල ද ජයග්‍රහණයක අත්කර ගත්තේය.\n\nකැකිරාව මධ්‍ය මහා විදුහලට එරෙහිව පැවති තරගය පොලොන්නරුව රාජකීය විදුහල කඩුලු 7කින් ජයගත් අතර, සාන්ත ජෝන් විදුහල හමුවේ කරන්දෙණිය මධ්‍ය මහා විදුහල කඩුලු 7කින් පරාජය විය.\n\nමේ වටයේදී මාතලේ සාන්ත තෝමස් විදුහලට එරෙහිව අම්බලන්ගොඩ පී ද එස් කුලරත්න විදුහල ලකුණු 92ක ජයක් සහ මහනුවර ශ්‍රී සුමංගල විදුහල පොරමඩුල්ල මධ්‍ය මහා විදුහල‍ට එරෙහිව කඩුලු 4 ජයක් වාර්තා කළේය.\n\nලුම්බිණියට කඩුලු 3ක ජයක්\n\nතර්ස්ටන් – 97 (ඕවර 21.4) ශානික්‍ය දේශප්‍රිය 30 (ප්‍රවීන් මනීෂ 18/4, දුමිඳු සෙව්මිණ 23/4)\n\nලුම්බිණි – 98/7 (ඕවර 22.1) පසිඳු මහීෂ 21, දුමිඳු සෙව්මිණ නොදැවී 20 (තනුග පලිහවඩන 29/3, රචින්ත ද සිල්වා 28/2)\n\nපොලොන්නරුව රාජකීයට කඩුලු 7ක ජයක්\n\nකැකිරාව මධ්‍ය මහා විදුහල – 204/8 (ඕවර 46) ලක්ෂාන් දේවප්‍රිය 77, සස්මිත දේවප්‍රිය 44, සුපුන් සුදීර 53 (තිසර ලංකා 27/2)\n\nරාජකීය – 209/3 (ඕවර 40) මිලාන් වික්‍රමරත්න 54, සොනාල් අස්වින් නොදැවී 52, කවිඳු ද සිල්වා නොදැවී 50, ජිනාජිත් දුල්මික 33\n\nසා. ජෝන් පිලට කඩුලු 7ක ජයක්\n\nකරන්දෙණිය මධ්‍ය මහා විද්‍යාලය – 152 (ඕවර 48) සුපුන් සුදීර 53, ශෂින්ත ප්‍රේමතුංග 20 (ජයචන්ද්‍රම් අශාන්ත් 35/3, කිරුපනන්දන් කජාකරන් 19/2, අරුසීලන් කවිෂාන් 28/2)\n\nසාන්ත ජෝන් – 156/3 (ඕවර 19.5) උදයානන් අබිජෝයිෂාන්ත් 55, මහේන්ද්‍රන් කින්තුෂාන් 36, නේසකුමාර් ජෙයිසාල් 26, මර්ෆින් රන්ද්යෝ 25 (ගිනක දම්හිරු 55/2)\n\nශ්‍රී සුමංගලයට කඩුලු 4ක ජයක්\n\nපොරමඩුල්ල ම.ම.වි – 171/9 (ඕවර 36) රශ්මික විජේසිංහ 38, අවිෂ්ක ජයවර්ධන 30, භාතිය කොස්වත්ත 27\n\nමහනුවර ශ්‍රී සුමංගල – 175/6 (ඕවර 26.5) කෙවීන් කෞශල්‍ය 68, නිසල් චානුක 31, භානුක දිසානායක 23, අරුක් ඒකනායක 21 (රශ්මික විජේසිංහ 42/3)\n\nපී. ද එස්. කුලරත්නයට ලකුණු 92ක ජයක්\n\nපී. ද එස්. කුලරත්න – 201/5 (ඕවර 23) මහීෂ ප්‍රභාෂණ 71, ධනුෂ්ක මධුසංක 61, ජනිඳු චාමික 22\n\nමාතලේ සාන්ත තෝමස් – 109/8 (ඕවර 23) කවීෂ ලියනාරච්චි 37 (ඉනුක ද සිල්වා 13/4)",
       "URL": "https://www.dinamina.lk/2023/09/06/sports/19994/%e0%b6%9a%e0%b7%9c%e0%b7%85%e0%b6%b9-%e0%b6%bd%e0%b7%94%e0%b6%b8%e0%b7%8a%e0%b6%b6%e0%b7%92%e0%b6%ab%e0%b7%92-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b6%a7-%e0%b6%af/",
       "Category": "sports",
       "Parent URL": "https://www.dinamina.lk/category/sports//page/24/"
}