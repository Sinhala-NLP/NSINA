{
       "Source": "dinamina",
       "Timestamp": "July 21, 2023 1:00 am",
       "Headline": "වෛද්‍ය ධම්මික ආසියානු මලල ක්‍රීඩා සම්මේලනයට",
       "News Content": "ශ්‍රී ලංකා ක්‍රීඩා වෛද්‍ය ක්ෂේත්‍රයේ හසළ අවබෝධයක් ඇති වෛද්‍ය ධම්මික සේනානායක මහතා ආසියානු මලල ක්‍රීඩා සම්මේලනයේ වෛද්‍ය කමිටුවට පත්කරයි. ජපන් ජාතික වෛද්‍ය ෆුමීරෝ යමසාවා මහතාගේ සභාපතිත්වයෙන් යුත් සාමාජිකයින් අට දෙනකුගෙන් සමන්විත ආසියානු මලල ක්‍රීඩා වෛද්‍ය කමිටුවට ශ්‍රී ලංකාවෙන් පත්වූ එකම වෛද්‍යවරයා වන්නේ ධම්මික සේනානායක මහතාය.\n\nක්‍රීඩා අමාත්‍යාංශය යටතේ ඇති ක්‍රීඩා වෛද්‍ය ඒකකයේ වසර 15කට වඩා වැඩි කාලයක් සේවය කරමින් සිටින වෛද්‍ය ධම්මික සේනානායක මහතා පසුගියදා නිමාවට පත්වූ ආසියානු මලල ක්‍රීඩා ශූරතාවලියේ ශ්‍රී ලංකා කණ්ඩායමේ වෛද්‍ය අවශ්‍යතා සම්බන්ධව ක්‍රියා කළේය. – ප්‍රින්ස්",
       "URL": "https://www.dinamina.lk/2023/07/21/sports/8092/%e0%b7%80%e0%b7%9b%e0%b6%af%e0%b7%8a%e0%b6%ba-%e0%b6%b0%e0%b6%b8%e0%b7%8a%e0%b6%b8%e0%b7%92%e0%b6%9a-%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%b8%e0%b6%bd/",
       "Category": "sports",
       "Parent URL": "https://www.dinamina.lk/category/sports//page/45/"
}