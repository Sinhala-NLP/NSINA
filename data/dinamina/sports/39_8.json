{
       "Source": "dinamina",
       "Timestamp": "August 2, 2023 1:52 am",
       "Headline": "කොළඹ ආනන්දයටත් ටයිකොන්ඩෝ",
       "News Content": "කොළඹ ආනන්ද විද්‍යාලය සඳහා ටයිකොන්ඩෝ ක්‍රීඩාව හඳුන්වාදීමේ වැඩසටහනක් පසුගියදා එම විද්‍යාලයේදී පැවැත්විණි.\nආදි ආනන්දීය ක්‍රීඩා සමාජයේ සභාපති, විශ්‍රාමික ජෙනරාල් කමල් ගුණරත්න මහතා විසින් ශ්‍රී ලංකා ටයිකොන්ඩෝ සම්මේලනයෙන් කරන ලද ඉල්ලීමකට අනුව මේ වැඩසටහන ක්‍රියාත්මක විය. මේ වැඩසටහන සඳහා ඔලිම්පික් කමිටුවේ උප සභාපති, ශ්‍රී ලංකා ටයිකොන්ඩෝ සම්මේලන‍ෙය් ජ්‍යෙෂ්ඨ උප සභාපති කංචන ජයරත්න, ආනන්ද විද්‍යාලයේ විදුහල්පති ලාල් දිසානායක මහතා හා ආචාර්ය මණ්ඩලය සමඟ පාසල් දරුවන් විශාල පිරිසක් එක්ව සිටියහ.\nආනන්ද විද්‍යාලයේ ටයිකොන්ඩෝ ක්‍රීඩාවේ නියුතු දරුවන් වෙනුවෙන් අවශ්‍ය ක්‍රීඩා භාණ්ඩ විශ්‍රාමික ජෙනරාල් කමල් ගුණරත්න මහතා හා ටයිකොන්ඩෝ උප සභාපති කංචන ජයරත්න මහතා අතින් පිරිනැමීම ද මෙහිදී සිදු විය.",
       "URL": "https://www.dinamina.lk/2023/08/02/sports/10924/%e0%b6%9a%e0%b7%9c%e0%b7%85%e0%b6%b9-%e0%b6%86%e0%b6%b1%e0%b6%b1%e0%b7%8a%e0%b6%af%e0%b6%ba%e0%b6%a7%e0%b6%ad%e0%b7%8a-%e0%b6%a7%e0%b6%ba%e0%b7%92%e0%b6%9a%e0%b7%9c%e0%b6%b1%e0%b7%8a%e0%b6%a9%e0%b7%9d/",
       "Category": "sports",
       "Parent URL": "https://www.dinamina.lk/category/sports//page/39/"
}