{
       "Source": "dinamina",
       "Timestamp": "August 18, 2023 1:00 am",
       "Headline": "වේල්ස් කුමර – දි මැසනෝද් අවසන් තරගය ඉරිදා",
       "News Content": "අන්තර් පාසල් අවුරුදු 17න් පහළ පළමු කොටසේ ක්‍රිකට් තරගාවලියේ ශූරතාව දිනා ගැනීමේ අරමුණින් මොරටුව වේල්ස් කුමර විදුහල සහ කඳාන දි මැසනෝද් විදුහල ලබන ඉරිදා (20) කොළඹ ඒස් කැපිටල් ක්‍රිකට් ක්‍රීඩාංගණයේදී අවසන් මහා තරගයට එක් වෙයි.\n\nපළමු වටයේදී තම කාණ්ඩයේ අනුශූරයන් ලෙසින් දෙවැනි වටයට පිවිසි වේල්ස් කුමර පිල එහිදී කොළඹ ආනන්ද විදුහලත්, තෙවැනි වටයේදී කොටහේන සාන්ත බෙනඩික්ට් විදුහලත් පරදවමින් අර්ධ අවසන් වටයට පිවිසි අතර, එහිදී කුරුණෑගල මලියදේව විදුහල සහ අවසන් පූර්ව වටයේදී පසුගිය වර සම ශූර මහනුවර ත්‍රිත්ව විදුහල පරදවමින් වසර 18කට පසු මේ වයස් කාණ්ඩයේ අවසන් තරගයකට සුදුසුකම් ලැබීය.\n\nදි මැසනෝද් විදුහල පළමු වටයේ තම කාණ්ඩයේ ශූරයන් ලෙස දෙවැනි වටයට පිවිසි අතර, මාතලේ සාන්ත තෝමස්, කොළඹ රාජකීය විදුහල් පරාජය කළ ඔවුන් අර්ධ අවසන් වටයේදී මාතර සාන්ත සර්වේශස් සහ අවසන් වටයේදී මොරටුව සාන්ත සෙබස්තියන් විදුහල් පරදවමින් අවසන් තරගයට එක් විය.\n\nවේල්ස් කුමර පිල ප්‍රින්ස් ප්‍රනාන්දු විසින් මෙහෙයවනු ලබන අතර, දි මැසනෝද් පිල ජනිත් කරින්ද්‍ර විසින් මෙහෙයවනු ලබති.\n\nවේල්ස් කුමර විදුහල් සංචිතය: ප්‍රින්ස් ප්‍රනාන්දු (නායක), සුවහස් ගෞරව, ප්‍රවීන් රංගන, සුවහස් රණවන, ගවේෂ ප්‍රනාන්දු, ඔෂාන් ද සිල්වා, බාසුරු කල්හාර, නෙතුල් අනුහස්, නවීන් ප්‍රමේෂ්, රොමේෂ් හර්ෂ, පසන් කුරේ, රිතික හිරුෂ, සයුම් කොළඹගේ, චමිඳු විශ්මිත, කසුන් දේවප්‍රිය (ක්‍රීඩා පරිපාලක), සරත් තිලකරත්න (කණ්ඩායම් භාර ආචාර්ය), කැළුම් ප්‍රනාන්දු (ප්‍රධාන පුහුණුකරු), සංජය බඹරගේ (සහාය පුහුණුකරු).\n\nදි මැසනෝද් විදුහල් සංචිතය: ජනිත් කරින්ද්‍ර (නායක), කවීන් නෙත්මිණ, සෙමිත් ඉන්ද්‍රචාප, මෙවන් ජයවීර, තරීන් සංකේත්, ෂෙවාන් වෙල්ගම, සවිනු කළුතරආරච්චි, දිනිදු හැංසස්, ශාලුක සල්ගාදු, දෙවිඳු නදීර, හසරු ශිවගුරුනාදන්, රවින් සිල්වා, සෙනේෂ් දම්සිත්, නිපුන ප්‍රනාන්දු, අයොන් ප්‍රනාන්දු, රනේෂ් සිල්වා, දිනෝෂ් ජෙලෝන්, මලික් කීර්ති (කණ්ඩායම් භාර ආචාර්ය), මධුෂ මිහිරාන් (ප්‍රධාන පුහුණුකරු), චරිතංග ලක්ෂාන් (සහාය පුහුණුකරු).\n\n",
       "URL": "https://www.dinamina.lk/2023/08/18/sports/15216/%e0%b7%80%e0%b7%9a%e0%b6%bd%e0%b7%8a%e0%b7%83%e0%b7%8a-%e0%b6%9a%e0%b7%94%e0%b6%b8%e0%b6%bb-%e0%b6%af%e0%b7%92-%e0%b6%b8%e0%b7%90%e0%b7%83%e0%b6%b1%e0%b7%9d%e0%b6%af%e0%b7%8a-%e0%b6%85%e0%b7%80/",
       "Category": "sports",
       "Parent URL": "https://www.dinamina.lk/category/sports//page/32/"
}