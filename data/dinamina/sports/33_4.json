{
       "Source": "dinamina",
       "Timestamp": "August 16, 2023 1:00 am",
       "Headline": "කොළඹ රාජකීය – ඉසිපතන අද අවසන් ගැටුමේ",
       "News Content": "අවුරුදු 15න් පහළ පළමු කොටසේ අන්තර් පාසල් ක්‍රිකට් තරගාවලියේ අවසන් මහා තරගය කොළඹ රාජකීය විදුහල සමඟින් කොළඹ ඉසිපතන විදුහල අතර අද (16) කොළඹ වෙස්ලි විදුහල් ක්‍රීඩාංගණයේදී පැවැත්වේ.\n\nරාජකීය සහ ඉසිපතන විදුහල් පළමු වටයේ සිය කාණ්ඩයන්හි ශූරයන් ලෙස දෙවැනි වටයට පිවිසී අතර, එහිදී පිළිවෙළින් කොටහේන සාන්ත බෙනඩික්ට් සහ කඳාන දි මැසිනෝද් විදුහල් පරාජය කළේය.\n\nතෙවැනි වටයේදී ගාල්ල රිච්මන්ඩ් සහ අර්ධ අවසන් වටයේදී මීගමුව මාරිස්ටෙලා විදුහල් පරාජය කරමින් අවසන් පූර්ව වටයට පිවිසි රාජකීය විදුහල කොළඹ මහානාම විදුහල පරදවමින් අවසන් තරගයට එක් විය.\n\nඉසිපතනය තෙවැනි වටයේදී කටුගස්තොට සාන්ත අන්තෝනි විදුහල පරාජය කළ අතර, අර්ධ අවසන් පූර්ව වටයේදී ජා ඇළ ක්‍රිස්තුරාජ විදුහලත් අවසන් පූර්ව වටයේ දී බම්බලපිටිය සාන්ත පීතර විදුහලත් පරාජය කරමින් අවසන් තරගයේ ස්ථානයක් වෙන්කර ගත්තේය.\n\nකොළඹ රාජකීය විද්‍යාල පිල තෙවිඳු වේවැල්වල විසින් ද කොළඹ ඉසිපතන විද්‍යාලය දසිත් ෂෙනාල් විසින් ද මෙහෙයවනු ලබයි.\n\nරාජකීය විදුහල් සංචිතය: තෙවිඳු වේවැල්වල (නායක), උෂිත ඉලේපෙරුම, හිරුන් ලියනාරච්චි, සෙහඳු සූරියආරච්චි, සන්විදු අබේවර්ධන, නෙසඳු මන්දිව්, ඔෂාන් සුලක්ෂණ, දුෂේන් උඩවෙල, රසුල මදරසිංහ, චනිතු කංකානාම්ගේ, මනුත් දසනායක, චිතිර වාසලගේ, ටෙහාන් ගුණතිලක, මතීෂ තිසේරා, කමලේන්ද්‍රන් ශේෂායි, සෙහඳු අත්සර, ඉමෙත් උමංග, භානුක රාජපක්ෂ, හුමේඩ් හනිෆ්, නිතිෂ් මනතුංග, ඩී.එම්.එස්. දිසානායක (කණ්ඩායම් භාර ආචාර්ය), රෂාන් පීරිස් (ප්‍රධාන පුහුණුකරු), සඳරුවන් ප්‍රනාන්දු (සහාය පුහුණුකරු), ඔසඳ ෆොන්සේකා (සහාය පුහුණුකරු), වසන්ත සතරසිංහ (සහාය පුහුණුකරු), ප්‍රගීත් ෆර්ඩිනැන්ඩු (සහාය පුහුණුකරු).\n\nඉසිපතන විදුහල් සංචිතය: දසිත් සෙනාල් (නායක), මෙතුජ ලක්වින්, නවිඳු හෙට්ටිආරච්චි, පසන් ප්‍රභාෂ්වර, යුවීන් කේෂාන්, මෙනුල දඹකුඹුර, තරුන් රශ්මික, දිනෙත් හෙට්ටිආරච්චි, කවිඳු දෙව්ෂාන්, යූ.කේ. අභිෂේක්, මනුත් පෙරේරා, ජනිඳු ඉඳුවර, මෙත්සිළු පෙසංජිත්, කණිඳු සෙනුල්, උවිඳු දෙව්සිත්, හසිඳු කෙත්මිණ, පහන් පබසර, ජානක සම්පත් (කණ්ඩායම් භාර ආචාර්ය), චතුරංග නාලක (ප්‍රධාන පුහුණුකරු), දමිත් නවාංග (සහාය පුහුණුකරු).\n\n",
       "URL": "https://www.dinamina.lk/2023/08/16/sports/14375/%e0%b6%9a%e0%b7%9c%e0%b7%85%e0%b6%b9-%e0%b6%bb%e0%b7%8f%e0%b6%a2%e0%b6%9a%e0%b7%93%e0%b6%ba-%e0%b6%89%e0%b7%83%e0%b7%92%e0%b6%b4%e0%b6%ad%e0%b6%b1-%e0%b6%85%e0%b6%af-%e0%b6%85%e0%b7%80%e0%b7%83/",
       "Category": "sports",
       "Parent URL": "https://www.dinamina.lk/category/sports//page/33/"
}