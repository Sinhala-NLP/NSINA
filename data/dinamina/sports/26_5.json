{
       "Source": "dinamina",
       "Timestamp": "August 31, 2023 1:00 am",
       "Headline": "පිළියන්දල අධ්‍යාපන කලාපයට විශේෂ පාසල් ශූරතාව",
       "News Content": "බස්නාහිර පළාතේ විශේෂ පාසල් 13, විශේෂ අධ්‍යාපන ළමා සංවර්ධන ඒකක 165 සහ අන්තර්කරණය වූ සිසුන් 1000ට අධික ප්‍රමාණයක සහභාගිත්වයෙන් පැවැත්වෙන බස්නාහිර පළාත් විශේෂ අධ්‍යාපන ක්‍රීඩා උලෙළ ඊයේ කොළඹ සුගතදාස ක්‍රීඩාංගණයේ දී අති උත්කර්ෂවත් අන්දමින් පැවැත්විණි.\n\nතරග ඉසව් 400ට ආසන්න ප්‍රමාණයක් පැවති මේ උත්සවය බස්නාහිර පළාත් අධ්‍යාපන අධ්‍යක්ෂතුමාගේ හා අධ්‍යාපන අමාත්‍යාංශයේ අධ්‍යාපන ප්‍රධාන කොමසාරිස්තුමාගේ ප්‍රධානත්වයෙන් පැවැත්විණි.\n\nවිශේෂ පාසල්හි ශූරතාව පිළියන්දල අධ්‍යාපන කලාපයත්, අනුශූරතාව මීගමුව අධ්‍යාපන කලාපයත් දිනා ගත් අතර පාසල් ශූරතාව කැලණිය අධ්‍යාපන කලාපය හා අනුශූරතාව හෝමාගම අධ්‍යාපන කලාපය දිනා ගත්හ. බස්නාහිර පළාතේ විශේෂ අධ්‍යාපන අංශයෙන් සංවිධාන වූ මේ ක්‍රීඩා උලෙළ වසර 2කට වරක් පැවැත්වේ.",
       "URL": "https://www.dinamina.lk/2023/08/31/sports/18430/%e0%b6%b4%e0%b7%92%e0%b7%85%e0%b7%92%e0%b6%ba%e0%b6%b1%e0%b7%8a%e0%b6%af%e0%b6%bd-%e0%b6%85%e0%b6%b0%e0%b7%8a%e0%b6%ba%e0%b7%8f%e0%b6%b4%e0%b6%b1-%e0%b6%9a%e0%b6%bd%e0%b7%8f%e0%b6%b4%e0%b6%ba/",
       "Category": "sports",
       "Parent URL": "https://www.dinamina.lk/category/sports//page/26/"
}