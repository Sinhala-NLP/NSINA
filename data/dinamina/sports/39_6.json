{
       "Source": "dinamina",
       "Timestamp": "August 2, 2023 1:55 am",
       "Headline": "කුඩාබුත්ගමුව ශ්‍රී රාජසිංහ නිම්නයේ සටන දිනයි",
       "News Content": "\n\nජයග්‍රාහී රාජසිංහ විදුහල් පිල විදුහල්පතිනි එස්.එම්.ජී. ප්‍රියදර්ශනී, ප්‍රධාන පුහුණුකරු පසිදු දුල්ශාන්, සහාය පුහුණුකරු කවිදු මිහිරංග, බෝමිරිය මධ්‍ය මහා විද්‍යාලයේ විදුහල්පති එම්.එම්.ඒ.එම්. තිලකරත්න සහ කොළොන්නාව සහකාර ප්‍රාදේශීය ලේකම් චමින්ද පරණමාන මහත්ම මහත්මීහු සමඟ\n\n\n\nකුඩාබුත්ගමුව ශ්‍රී රාජසිංහ මධ්‍ය මහා විද්‍යාලයත් බෝමිරිය මධ්‍ය මහා විද්‍යාලයත් අතර ප්‍රථම වරට පැවති ‘නිම්නයේ සටන’ මහා ක්‍රිකට් තරගයේ ජය හිමිකර ගැනීමට ශ්‍රී රාජසිංහ විදුහල සමත් විය.\nකොළඹ පී. සරා ඕවල් ක්‍රීඩාංගණයේ පැවති තරගයේදී ශ්‍රී රාජසිංහ විදුහලට ලකුණු 67ක ජයක් අත්විය.\nතරගයේ කාසියේ වාසිය දිනා පළමුව පන්දුවට පහරදුන් රාජසිංහ විදුහල් පිල ඕවර 47කදී ලකුණු 208ක් රැස් කළ අතර, පිළිතුරු ලෙස බෝමිරිය කණ්ඩායමට ඕවර 46කදී සියල්ලන් දැවී රැස් කළ හැකි වූයේ ලකුණු 143ක් පමණි. මේ තරගයේ හොඳම පිතිකරු ලෙස ඔමෙත් පෙරේරාත් හොඳම පන්දු යවන්නා ලෙස රුචිර චමත්කත් සම්මාන දිනා ගත්හ.\n\nමුල්ලේරියාව – සිරිසේන ගමගේ",
       "URL": "https://www.dinamina.lk/2023/08/02/sports/10933/%e0%b6%9a%e0%b7%94%e0%b6%a9%e0%b7%8f%e0%b6%b6%e0%b7%94%e0%b6%ad%e0%b7%8a%e0%b6%9c%e0%b6%b8%e0%b7%94%e0%b7%80-%e0%b7%81%e0%b7%8a%e0%b6%bb%e0%b7%93-%e0%b6%bb%e0%b7%8f%e0%b6%a2%e0%b7%83%e0%b7%92/",
       "Category": "sports",
       "Parent URL": "https://www.dinamina.lk/category/sports//page/39/"
}