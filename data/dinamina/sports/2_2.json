{
       "Source": "dinamina",
       "Timestamp": "October 11, 2023 1:00 am",
       "Headline": "විශාඛා හොකී තරගය ජය පරාජ නෑ",
       "News Content": "කොළඹ විශාඛා විද්‍යාලයීය වර්තමාන හොකී කණ්ඩායම සහ ආදි ශිෂ්‍ය හොකී කණ්ඩායම අතර ක්‍රියාත්මක කෙරුණු “Tribe – Vibe“ අභියෝග කුසලාන හොකී තරගය ගෝල් නොලබා ජය පරාජයෙන් තොරව නිමාවට පත් විය. එබැවින් දෙපිලටම සම ශූරතාව ප්‍රදානය විය.\n\nශ්‍රී ලංකා ජාතික කණ්ඩායම සහ ශ්‍රී ලංකා පාසල් කණ්ඩායම නියෝජනය කර ඇති ක්‍රීඩිකාවන් රැසක් දෙපිල නියෝජනය කිරීම හේතුවෙන් මෙවර තරගයේ ආකර්ෂණීය බව වැඩි වී තිබිණි. කොළඹ විශාඛා විදුහල්පති මනෝමී සෙනෙවිරත්න මහත්මියගේ ප්‍රධානත්වයෙන් මෙවර තරගය කොළඹ කැම්බල් පිටියේදී පැවැත්විණ.\n\nවිදුහල්පති මනෝමී සෙනෙවිරත්න මහත්මිය අතින් “Tribe – Vibe අභියෝග කුසලාන” ලබා ගන්නා වත්මන් නායිකාව වන මලීෂා නිශ්ශංක සහ ආදි ශිෂ්‍ය නායිකාව වන උවිනී අබේසිංහ.",
       "URL": "https://www.dinamina.lk/2023/10/11/sports/29674/%e0%b7%80%e0%b7%92%e0%b7%81%e0%b7%8f%e0%b6%9b%e0%b7%8f-%e0%b7%84%e0%b7%9c%e0%b6%9a%e0%b7%93-%e0%b6%ad%e0%b6%bb%e0%b6%9c%e0%b6%ba-%e0%b6%a2%e0%b6%ba-%e0%b6%b4%e0%b6%bb%e0%b7%8f%e0%b6%a2-%e0%b6%b1/",
       "Category": "sports",
       "Parent URL": "https://www.dinamina.lk/category/sports//page/2/"
}