{
       "Source": "dinamina",
       "Timestamp": "August 2, 2023 1:56 am",
       "Headline": "පාසල් හොකී සම ශූරතා මාතලේට හා කොළඹට",
       "News Content": "\n\nශ්‍රී ලංකා පාසල් හොකී සංගමයේ මෙහෙයවීමෙන් මාතලේ එඩ්වඩ් උද්‍යාන ක්‍රීඩාංගණයේදී පැවති 56 වැනි අන්තර් දිස්ත්‍රික් ඒකාබද්ධ පාසල් අවුරුදු 20න් පහළ හොකී තරගාවලියේ බාලක සම ශූරතා දිනා ගැනීමට මාතලේ පාසල් ‘රන්’ සහ කොළඹ පාසල් ‘රතු’ කණ්ඩායම් නියෝජනය කළ ක්‍රීඩකයෝ සමත් වූහ.\nතරගාවලියේ අනුශූරතාව ගාල්ල පාසල් ‘රන්’ කණ්ඩායමට ද තෙවැනි ස්ථානය මහනුවර පාසල් ‘නිල්’ කණ්ඩායමට හිමි විය. මෙවර බාලිකා අංශයේ ශූරතාව මහනුවර පාසල් ‘නිල්’ කණ්ඩායම දිනා ගත් අතර, පුත්තලම පාසල් කණ්ඩායමට අනුශූරතාව හිමි විය. තෙවැනි ස්ථානය මාතලේ පාසල් ‘රන්’ පිල ද සිවුවැනි ස්ථානය කොළඹ පාසල් ‘රතු’ පිල ද තහවුරු කර ගත්තේය. මේ තරගාවලියේ දක්ෂතම ක්‍රීඩකයා ලෙස එස්.පී. ගුණවර්ධන (මාතලේ – රන්) ද දක්ෂතම ක්‍රීඩිකාව ලෙස නිපුනි ප්‍රනාන්දු (පුත්තලම) ද දක්ෂතම ගෝල් රකින්නා ලෙස කේ.ඒ. ඉමේෂ් කෞෂල්‍ය (කොළඹ – රතු) ද දක්ෂතම ගෝල් රකින්නිය ලෙස දිල්මි ජයලත් (මහනුවර – නිල්) ද තිළිණ ලැබූහ.\n\nඅනුරාධ බණ්ඩාර",
       "URL": "https://www.dinamina.lk/2023/08/02/sports/10937/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%84%e0%b7%9c%e0%b6%9a%e0%b7%93-%e0%b7%83%e0%b6%b8-%e0%b7%81%e0%b7%96%e0%b6%bb%e0%b6%ad%e0%b7%8f-%e0%b6%b8%e0%b7%8f%e0%b6%ad%e0%b6%bd%e0%b7%9a/",
       "Category": "sports",
       "Parent URL": "https://www.dinamina.lk/category/sports//page/39/"
}