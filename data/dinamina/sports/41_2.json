{
       "Source": "dinamina",
       "Timestamp": "July 30, 2023 4:05 pm",
       "Headline": "ස්ටුවර්ට් බ්‍රෝඩ් ක්‍රිකට් පිටියට සමුදෙයි",
       "News Content": "එංගලන්ත ක්‍රිකට් කණ්ඩායමේ වේගපන්දු යවන ක්‍රීඩක ස්ටුවර්ට් බ්‍රෝඩ් අළු බඳුන තරගාවලියේ පසු ක්‍රිකට් දිවියෙන් සමුගැනීමට සුදානම් වන බව විදෙස් මාධ්‍ය වාර්තා කරයි.\n\nඑම තීරණය පිළිබඳව තම කණ්ඩායමේ සගයන් වන ජේම්ස් ඇන්ඩර්සන් සහ ජෝ රූට් ට සිකුරාදා දැන්වූ බව ඔහු සිය අවසන් තීරණය ගැන නිවේදනය කරමින් ඊයේ (29) ප්‍රකාශ කර ඇත.\n\nපසුගිය සතියේ ඕල්ඩ් ට්‍රැෆර්ඩ් ටෙස්ට් තරගයේ දී ටෙස්ට් කඩුලු 600ක් දවාගත් ස්ටුවර්ට් බ්‍රෝඩ්,  ටෙස්ට් හොඳම ටෙස්ට් කඩුලු ලාභීන්ගේ ලැයිස්තුවේ පස්වැනිස්ථානයේ මේ වන විට පසුවේ.\n\nස්ටුවර්ට් බ්‍රෝඩ් ටෙස්ට් තරඟ 166ක් වෙනුවෙන් එංගලන්තය නියෝජනය කර ඇති 37 හැවිරිදි බ්‍රෝඩ් එහිදී ලබාගෙන ඇති කඩුලු ගණන 602කි.",
       "URL": "https://www.dinamina.lk/2023/07/30/sports/10208/%e0%b7%83%e0%b7%8a%e0%b6%a7%e0%b7%94%e0%b7%80%e0%b6%bb%e0%b7%8a%e0%b6%a7%e0%b7%8a-%e0%b6%b6%e0%b7%8a%e0%b6%bb%e0%b7%9d%e0%b6%a9%e0%b7%8a-%e0%b6%9a%e0%b7%8a%e0%b6%bb%e0%b7%92%e0%b6%9a/",
       "Category": "sports",
       "Parent URL": "https://www.dinamina.lk/category/sports//page/41/"
}