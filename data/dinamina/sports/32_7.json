{
       "Source": "dinamina",
       "Timestamp": "August 17, 2023 3:23 am",
       "Headline": "ගුරුකුල විදුහල විස්සයි20 දිනයි",
       "News Content": "කැලණිය ගුරුකුල විදුහලේ 75 වැනි සංවත්සරයට සමගාමීව කැලණිය ධර්මාලෝක විදුහල සමඟින් පළමු වරට පැවති විස්සයි20 තරගය ලකුණු 15කින් ජය ගැනීමට ගුරුකුල විදුහල් පිල සමත් විය.\n\nකොළඹ තර්ස්ටන් විදුහල් ක්‍රීඩාංගණයේ පැවති තරගයේ පළමුව පන්දුවට පහරදුන් ගුරුකුල පිල කඩුලු 8ක් දැවී ලකුණු 143ක් රැස් කළ අතර, එම ඉලක්කය හඹා ගිය ධර්මාලෝක පිලට ඕවර 20 අවසානයේ කඩුලු 7ක් දැවී රැස් කළ හැකි වූයේ ලකුණු 128ක් පමණි. මේ තරගයේදී කැපී පෙනෙන පිතිහරඹයක නිරත වූ ගුරුකුල නායක ජනිත ශෙහාන් පන්දු 29කදී හතරේ පහරක් සහ හයේ පහර 5ක් සමඟ ලකුණු 52ක් රැස් කළ අතර, ඔහු තරගයේ දක්ෂතම පිතිකරු මෙන්ම තරගයේ වීරයා ලෙස ද සම්මාන දිනා ගත්තේය.\n\nගුරුකුල විදුහල – 143 (ඕවර 20) ජනිත ශෙහාන් 52, හිරුණ ප්‍රනාන්දු නොදැවී 18 (ලක්වාන් ඩයස් 11/2, තෙමිර මිකෂණ 20/2)\n\nධර්මාලෝක විදුහල – 128/7 (ඕවර 20) ලක්වාන් ඩයස් 19, තෙමිර මිකෂණ 19, වගීෂ ආමන්ත 19 (තරුෂ කොඩිකාර 11/2, හිරුණ ප්‍රනාන්දු 27/2)",
       "URL": "https://www.dinamina.lk/2023/08/17/sports/14852/%e0%b6%9c%e0%b7%94%e0%b6%bb%e0%b7%94%e0%b6%9a%e0%b7%94%e0%b6%bd-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd-%e0%b7%80%e0%b7%92%e0%b7%83%e0%b7%8a%e0%b7%83%e0%b6%ba%e0%b7%9220-%e0%b6%af/",
       "Category": "sports",
       "Parent URL": "https://www.dinamina.lk/category/sports//page/32/"
}