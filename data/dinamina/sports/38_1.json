{
       "Source": "dinamina",
       "Timestamp": "August 4, 2023 1:00 am",
       "Headline": "සිවුවැනි හරිත-නීල ක්‍රිකට් ගැටුම හෙට බෙන්තරදී",
       "News Content": "බෙන්තර ගාමිණී විදුහල හා ඇල්පිටිය ආනන්ද විදුහල අතර සිවුවැනි වරටත් සංවිධාන කෙරෙන හරිත – නීල වාර්ෂික ක්‍රිකට් තරගය ‍ෙහට (5) බෙන්තර ගාමිණී විදුහල් ක්‍රීඩාංගණයේදී පැවැත්වීමට නියමිතය.\n\nමෙවර තරගය එක්දින තරගයක් ලෙස පැවැත්වීම විශේෂත්වයකි. මින් පෙර පැවති හරිත – නීල ක්‍රිකට් තරග තුනෙන් පසුගිය වසර දෙකේ තරග දෙදින තරග ලෙස පැවති අතර, මංගල තරගය පමණක් එක්දින තරගයක් ලෙස පැවැත්විණි. මංගල එක්දින තරගයේ ජය බෙන්තර ගාමිණී විදුහලට හිමි වූ අතර, දෙදින තරග දෙකම ජය පරාජයෙන් තොරව නිමා විය.\n\nමේ විදුහල් දෙකම අන්තර් පාසල් ක්‍රිකට් තරගාවලියේ තෙවැනි කොටසින් තරග වදින අතර, මේ වසරේ පැවති අන්තර් පාසල් තරගාවලියේදී බෙන්තර ගාමිණී විදුහල තරග තුනකට සහභාගි වී ඉන් එක් තරගයක් පමණක් පූර්ණ ජයක් ලබාගෙන තිබේ. ඉතිරි තරග දෙකේම පළමු ඉනිමේ ජය ගෙන ඇත. ඇල්පිටිය ආනන්ද විදුහල මෙවර තරගාවලියේදී තරග 5කට සහභාගි වී ඉන් තරග 3ක පළමු ඉනිමේ ජය ලබා ඇති අතර, එක් තරගයක් විසඳුමකින් තොරව නිමාවට පත්වී එක් තරගයක් පූර්ණ පරාජයට පත්ව තිබේ.\n\nමෙවර තරගයේ බෙන්තර ගාමිණී විදුහල් කණ්ඩායමේ නායකයා ලෙස පන්සිලු සෙනවිරත්න කටයුතු කරන අතර, මාලක පබෝදන උපනායකයා ලෙස කටයුතු කරයි.\n\nඇල්පිටිය ආනන්ද විදුහල් කණ්ඩායමට මලීෂ විජේරත්න නායකත්වය දෙන අතර, සචින් සන්සිදු උපනායකයා ලෙස කටයුතු කරයි.\n\nබෙන්තර ගාමිණී විදුහල් කණ්ඩායම: පන්සිලු සෙනවිරත්න (නායක), මාලක පබෝදන (උපනායක), චලක සමාධි, හිරෝෂ් ඉඳුවර, ගනිඳු දෙනෙත්, ලසිත එරන්ද, දෙනුවන් මධුසංක, විමුක්ති විදර්ශන, මාලක සම්පත්, දිනෙත් නිම්සර, රිසඳු ගිම්හාන, මනිල්ක ශෙහාන්, ගිහාන් අරුනෝද, පලිගු නිලඹර, දෙනෙත් නෙත්සර, යසිරු යසන්ත.\n\nඇල්පිටිය ආනන්ද විදුහල් කණ්ඩායම: මලීෂ විජේරත්න (නායක), සචින් සන්සිදු (උපනායක), මනුම ජීවන්ත, සප්න අපූර්ව, ටිරාන් කෞමාන්, නිරුන් නිම්සර, කවිෂ්ක විදුෂාන්, ලක්වින් වේනික, සසිඳු මදුරංග, බිම්සාල් දෙව්මාල්, මනුසංක දිහාර, හර්ෂ සංදීප, ශිහාන් තත්සර, එමාන් ලක්ෂිත, ශෙනෙත් ශීමාල්, සිනෙත් සදීප, ටෙෂාන් සලින්ද, තිමිර නෙත්සර, ඕෂධ දීමන්ත, තරුන් දිල්ෂාන්, කවීම හංස.\n\n",
       "URL": "https://www.dinamina.lk/2023/08/04/sports/11572/%e0%b7%83%e0%b7%92%e0%b7%80%e0%b7%94%e0%b7%80%e0%b7%90%e0%b6%b1%e0%b7%92-%e0%b7%84%e0%b6%bb%e0%b7%92%e0%b6%ad-%e0%b6%b1%e0%b7%93%e0%b6%bd-%e0%b6%9a%e0%b7%8a%e0%b6%bb%e0%b7%92%e0%b6%9a/",
       "Category": "sports",
       "Parent URL": "https://www.dinamina.lk/category/sports//page/38/"
}