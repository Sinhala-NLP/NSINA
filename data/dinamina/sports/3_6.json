{
       "Source": "dinamina",
       "Timestamp": "October 9, 2023 1:00 am",
       "Headline": "වේගවත්ම එක්දින ශතකයේ ලෝක වාර්තාව ෆ්‍රේසර්ගෙන්",
       "News Content": "දකුණු ඔස්ට්‍රේලියාවේ ජේක් ෆ්‍රේසර් මැක්ගූක් පන්දුවාර 50 ක්‍රිකට් තරගයකදී වේගවත්ම ශතකය ලබා නව ලෝක වාර්තාවක් පිහිටුවීය.\n\n21 හැවිරිදි ජේක් ෆ්‍රේසර්ට ශතකය ලබා ගැනීමට අවශ්‍ය වූයේ පන්දු 29ක් පමණි, එය 2015දී දකුණු අප්‍රිකානු සුපිරි පිතිකරු ඒබී ඩිවිලියර්ස් පන්දු 31කදී තැබූ වාර්තාව අභිබවා යෑමකි.\n\n21 හැවිරිදි ජේක් ෆ්‍රේසර් මෙම තරගයේද හතරේ පහර 10ක් හා හයේ පහර 13ක් සමඟ පන්දු 38කදී ලකුණු 125ක් ලබාගත් අතර, ඔහු නියෝජනය කළ දකුණු ඔස්ට්‍රේලියානු පිල පරාජය විය.\n\nමාර්ෂ් කුසලාන තරගාවලියේදී ටස්මේනියාව හා දකුණු ඔස්ට්‍රේලියාව අතර ඊයේ ඇඩිලේඩ් කැරන් රෝල්ටන් ඕවල් ක්‍රීඩාංගණයේ දී මෙම තරගය පැවැත්විණි. ටස්මේනියාව ලකුණු 435ක් ලබාගත් අතර, දකුණු ඔස්ට්‍රේලියාව ලකුණු 398කට දැවී ගියේය.",
       "URL": "https://www.dinamina.lk/2023/10/09/sports/29101/%e0%b7%80%e0%b7%9a%e0%b6%9c%e0%b7%80%e0%b6%ad%e0%b7%8a%e0%b6%b8-%e0%b6%91%e0%b6%9a%e0%b7%8a%e0%b6%af%e0%b7%92%e0%b6%b1-%e0%b7%81%e0%b6%ad%e0%b6%9a%e0%b6%ba%e0%b7%9a-%e0%b6%bd%e0%b7%9d%e0%b6%9a/",
       "Category": "sports",
       "Parent URL": "https://www.dinamina.lk/category/sports//page/3/"
}