{
       "Source": "dinamina",
       "Timestamp": "July 20, 2023 1:00 am",
       "Headline": "අන්තර් දිස්ත්‍රික්  ඒකාබද්ධ පාසල්  හොකී  26 දා සිට",
       "News Content": "ශ්‍රී ලංකා පාසල් හොකි සංගමය විසින් සංවිධාන කරන අන්තර් දිස්ත්‍රික් ඒකාබද්ධ පාසල් අවුරුදු 20න් පහළ බාලක සහ බාලිකා හොකි තරගාවලියේ 56 වැන්න මේ මස 26, 27, 28 සහ 29 යන දිනයන්හි මාතලේ එඩ්වඩ් ක්‍රීඩාංගණයේ සහ මාතලේ හින්දු විදුහල් ක්‍රීඩාංගණය කේන්ද්‍ර කර ගනිමින් පැවැත්වීමට පියවර ගෙන තිබේ.\n\nමෙවර තරගාවලියට අයදුම්පත් භාර ගැනීම මේ 23 දින දක්වා සිදු කෙරේ. 2004.01.01 සිට 2009.12.31 දක්වා කාලය තුළ උපත ලබා ඇති ක්‍රීඩක ක්‍රීඩිකාවන්ට පමණක් මෙවර තරගාවලියට සහභාගි විය හැකි බව ශ්‍රී ලංකා පාසල් හොකි සංගමය නිවේදනය කර සිටී.\n\nමෙරට පාසල් පද්ධතිය තුළ ක්‍රියාත්මක කෙරෙන එකම අන්තර් දිස්ත්‍රික් මට්ටමේ හොකි තරගාවලිය මෙය වන අතර, ඒ සඳහා දිවයිනේ දක්ෂතම ක්‍රීඩක ක්‍රීඩිකාවන් තම පාසල අයත් දිස්ත්‍රික්කය නියෝජනය කරමින් තරග කිරීම විශේෂත්වයකි.\n\nසියලු ඉල්ලුම්පත් අනුරුද්ධ හේරත් බණ්ඩාර මහතා, ලේකම්, ශ්‍රී ලංකා පාසල් හොකි සංගමය, විජය විද්‍යාලය, මාතලේ යන ලිපිනයට යොමු කළ යුතුය.",
       "URL": "https://www.dinamina.lk/2023/07/20/sports/7854/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%8a-%e0%b6%af%e0%b7%92%e0%b7%83%e0%b7%8a%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%8a-%e0%b6%92%e0%b6%9a%e0%b7%8f%e0%b6%b6/",
       "Category": "sports",
       "Parent URL": "https://www.dinamina.lk/category/sports//page/46/"
}