{
       "Source": "dinamina",
       "Timestamp": "October 11, 2023 1:00 am",
       "Headline": "මධ්‍යම ආසියා වොලිබෝල් තරගාවලියේ ශ්‍රී ලංකාව පිට පිට දෙවැනි ජයත් ලබයි",
       "News Content": "ශ්‍රී ලංකා වොලිබෝල් සම්මේලනයේ සත්කාරකත්වයෙන් සහ මධ්‍යම ආසියා වොලිබෝල් සම්මේලනයේ අධීක්ෂණයෙන් යුතුව පැවැත්වෙන මධ්‍යම ආසියා අභියෝගතා කුසලාන වොලිබොල් තරගාවලියේ ඊයේ පැවැති දෙවැනි තරගයෙන් නේපාලයට එරෙහිව තරග වට 3-0ක ජයක් වාර්තා කිරීමට ශ්‍රී ලංකාව සමත් විය. ශ්‍රී ලංකාව පෙරේදා කසකස්තානය තරග වට 3-0කින් පරාජය කර දැනට මුහුණ දුන් තරග දෙකම ජය ලබා ඉදිරියෙන් සිටී.\n\nකොළඹ සුගතදාස ගෘහස්ත ක්‍රීඩාංගණයේ පැවැති මේ තරගයේ ලකුණු තත්ත්වය වූයේ 26-24, 25-18 සහ 25-16ක් ලෙසිනි.\n\nබංග්ලාදේශය, උස්බෙකිස්තානය, නේපාලය, ඇෆ්ගනිස්තානය, කසකස්තානය සහ සත්කාරක ශ්‍රී ලංකාව මේ තරගාවලියට එක්වී සිටී",
       "URL": "https://www.dinamina.lk/2023/10/11/sports/29678/%e0%b6%b8%e0%b6%b0%e0%b7%8a%e0%b6%ba%e0%b6%b8-%e0%b6%86%e0%b7%83%e0%b7%92%e0%b6%ba%e0%b7%8f-%e0%b7%80%e0%b7%9c%e0%b6%bd%e0%b7%92%e0%b6%b6%e0%b7%9d%e0%b6%bd%e0%b7%8a-%e0%b6%ad%e0%b6%bb/",
       "Category": "sports",
       "Parent URL": "https://www.dinamina.lk/category/sports//page/2/"
}