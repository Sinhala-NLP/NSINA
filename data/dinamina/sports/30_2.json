{
       "Source": "dinamina",
       "Timestamp": "August 23, 2023 12:55 am",
       "Headline": "ලෝක බර ඉසිලීමේ ශූරතාවට ශ්‍රී ලංකාවෙන් 3ක්",
       "News Content": "ලෝක බර ඉසිලීමේ ශූරතාව සඳහා ශ්‍රී ලංකාවෙන් ක්‍රීඩක ක්‍රීඩිකාවන් තිදෙනෙකු සෞදි අරාබියේ රියාද් වෙත පිටත් විය. ඉන්දික දිසානායක ( පිරිමි කිලෝග්‍රෑම් 73), ශ්‍රීමාලි සමරකෝන් (කාන්තා කිලෝග්‍රෑම් 45) සහ හංසනී ගෝමස් (කාන්තා කිලෝග්‍රෑම් 49) යන ක්‍රීඩක ක්‍රීඩිකාවෝ එලෙස පිටත්ව ගියහ. සෞදි අරාබියේ රියාද්හිදී ලබන මස 4 වැනිදා සිට 17 වැනිදා දක්වා මෙම තරගාවලිය පැවැත්වෙන අතර, කණ්ඩායම් නායකයා ලෙස ඉන්දික දිසානායක, පුහුණුකරුවන් ලෙස නදීක බණ්ඩාර හා ආර්. බී. වික්‍රමසිංහ යන මහත්වරු කටයුතු කරති.\n\nමෙය ලබන වසරේ ප්‍රංශයේ පැරිස් නුවර පැවැත්වෙන ලෝක බර ඉසිලීමේ ශූරතාව සඳහා සුදුසුකම් ලබාගැනීමේ තරගාවලියක් ලෙස පැවැත්වේ.",
       "URL": "https://www.dinamina.lk/2023/08/23/sports/16362/%e0%b6%bd%e0%b7%9d%e0%b6%9a-%e0%b6%b6%e0%b6%bb-%e0%b6%89%e0%b7%83%e0%b7%92%e0%b6%bd%e0%b7%93%e0%b6%b8%e0%b7%9a-%e0%b7%81%e0%b7%96%e0%b6%bb%e0%b6%ad%e0%b7%8f%e0%b7%80%e0%b6%a7-%e0%b7%81%e0%b7%8a/",
       "Category": "sports",
       "Parent URL": "https://www.dinamina.lk/category/sports//page/30/"
}