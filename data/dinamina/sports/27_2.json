{
       "Source": "dinamina",
       "Timestamp": "August 29, 2023 9:39 am",
       "Headline": "ලෝක කුන්ෆු ශූරතා  තරගාවලියේ පදක්කම්ලාභීන් දිවයිනට",
       "News Content": "09 වන ලෝක කුන්ෆු ශූරතා  තරගාවලියට  ශ්‍රී ලංකාව නියෝජනය කරමින් සහභාගී වූ ශ්‍රී ලාංකික ක්‍රීඩක ක්‍රීඩිකාවන් රිදී පදක්කම් 02 ක් සහ ලෝකඩ පදක්කම් 06 දිනා ගෙන ඊයේ (28)  රාත්‍රී කටුනායක ගුවන් තොටුපොළ වෙත පැමිණියහ .\n\nමෙම තරගාවලිය ඉකුත් 08/22 දින සිට 08/27 දින දක්වා චීනයේ , එමිෂාන් ( Emeishan ) නුවර ලෝකයේ රටවල් 154 ක කුන්ෆු ක්‍රීඩක ක්‍රීඩිකාවන් 6,000 කට අධික පිරිසකගේ සහභාගීත්වයෙන් පවත්වා තිබුණි .\n\nඑහිදී ශ්‍රී ලංකා වූෂූ සම්මේලනය මගින් ශ්‍රී ලංකාව නියෝජනය කිරීම සදහා ක්‍රීඩක ක්‍රීඩිකාවන් 26 දෙනෙකු චීනය වෙත යොමු කර තිබුණි .\n\nමෙම පිරිස පිළිගැනීම සදහා මෙම සිසුන්ගේ දෙමාපියන් , පුහුණුකරුවන් , උපදේශකවරුන් , විනිසුරුවරුන් සහ  විවිධ පළාත් වල වූෂූ සංගම් වල නියෝජිතයන් කටුනායක ගුවන් තොටුපොළ පැමිණීමේ පර්යන්තය වෙත පැමිණ සිටියහ .\n\n\n\n",
       "URL": "https://www.dinamina.lk/2023/08/29/breaking-news/17983/%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b6%b1%e0%b7%8a%e0%b7%86%e0%b7%94-%e0%b7%81%e0%b7%96%e0%b6%bb%e0%b6%ad%e0%b7%8f-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd%e0%b7%92/",
       "Category": "sports",
       "Parent URL": "https://www.dinamina.lk/category/sports//page/27/"
}