{
       "Source": "dinamina",
       "Timestamp": "August 10, 2023 1:30 am",
       "Headline": "ඉසිපතන-රාජකීය-මහානාම  අවසන් පූර්ව වටයට",
       "News Content": "අන්තර් පාසල් අවුරුදු 15න් පහළ පළමු කොටසේ ක්‍රිකට් තරගාවලියේ අවසන් පූර්ව වටයට සුදුසුකම් ලැබීමට කොළඹ රාජකීය, කොළඹ ඉසිපතන සහ කොළඹ මහානාම විදුහල් සමත් වෙයි.\n\nඅර්ධ අවසන් පූර්ව වටයේදී රාජකීය විදුහල මීගමුව මාරිස්ටෙලා විදුහලට එරෙහිව පළමු ඉනිමේ ජයක් හිමි කර ගත් අතර, ඉසිපතන විදුහල ජා ඇළ ක්‍රිස්තුරාජයට එරෙහිව පළමු ඉනිමේ ජයක් ලැබීය.\n\nමොරටුව සාන්ත සෙබස්තියන් විදුහලට එරෙහිව පළමු ඉනිමේ ජයක් සමඟින් කොළඹ මහානාම විද්‍යාලය අවසන් පූර්ව වටයට එක් විය.\n\nමාරිස්ටෙලා විදුහලට එරෙහි තරගයේදී රාජකීය විදුහල වෙනුවෙන් ලකුණු 102ක් රැස් කරමින් මෙවර තරගවාරයේ තෙවැනි ශතකය වාර්තා කිරීමට සෙහඳු සූරියආරච්චි සමත් වීම කැපී පෙනිණි.\n\nඉසිපතනයට\n\nපළමු ඉනිමේ ජය\n\nඉසිපතන පළමු ඉනිම – 174/8 (ඕවර 55) නවිඳු හෙට්ටිආරච්චි 66, මෙනුල සදෙව් 32 (හසිත් ලක්ෂාන් 20/2, සඳරු පෙරේරා 46/2)\n\nක්‍රිස්තුරාජ පළමු ඉනිම – 142 (ඕවර 45) සඳරු පෙරේරා 26 (යුවීන් ද සිල්වා 11/2, නවිඳු හෙට්ටිආරච්චි 11/2, දසිත් සෙනාල් 35/2)\n\nරාජකීය විදුහලට\n\nපළමු ඉනිමේ ජය\n\nමාරිස්ටෙලා පළමු ඉනිම – 141 (ඕවර 54.2) මෙයොන් රුද්‍රිගු 33, මතීෂ යෂේන් 29 (හිරුන් මතීෂ 14/2, දුෂේන් උඩවෙල 25/2)\n\nරාජකීය පළමු ඉනිම – 328/5 (ඕවර 53) සෙහඳු සූරියආරච්චි 102, හිරුන් මතීෂ 78, තෙවිඳු වේවැල්වල 67 (ෂෙනුක දිනෙත් 67/2)\n\nමහානාමයට\n\nපළමු ඉනිමේ ජය\n\nමහානාම පළමු ඉනිම – 206/7 (ඕවර 52) සනුල් වීරරත්න 66, කෞෂික තිලකරත්න 47, සිනෙත් වීරරත්න නොදැවී 29 (නදීන් මහීෂ 14/ 2, චමත් වෙල්ලාලගේ 34/2)\n\nසා. සෙබස්තියන් පළමු ඉනිම – 99 (ඕවර 33.4) නිසිල දිමාත් 31 (නෙතුන් පෙරේරා 3/7, තවිරු පෙරේරා 2/16, විමාෂ් මදනායක 20/2) සහ දෙවැනි ඉනිම – 29/3 (ඕවර 7) (විමාෂ් මදනායක 6/2)\n\nඉෂානි යද්දෙහි",
       "URL": "https://www.dinamina.lk/2023/08/10/sports/12995/%e0%b6%89%e0%b7%83%e0%b7%92%e0%b6%b4%e0%b6%ad%e0%b6%b1-%e0%b6%bb%e0%b7%8f%e0%b6%a2%e0%b6%9a%e0%b7%93%e0%b6%ba-%e0%b6%b8%e0%b7%84%e0%b7%8f%e0%b6%b1%e0%b7%8f%e0%b6%b8-%e0%b6%85%e0%b7%80%e0%b7%83/",
       "Category": "sports",
       "Parent URL": "https://www.dinamina.lk/category/sports//page/36/"
}