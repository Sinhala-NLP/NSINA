{
       "Source": "dinamina",
       "Timestamp": "July 27, 2023 1:00 am",
       "Headline": "කිරිල්ලවල මැදි විදුහලේ ආදි ශිෂ්‍ය සහෘද සංග්‍රාමය ඉරිදා",
       "News Content": "කඩවත කිරිල්ලවල මධ්‍ය මහා විද්‍යාලීය ආදි ශිෂ්‍ය සංගමය මඟින් ප්‍රථම වරට සංවිධාන කරන ‘ආදි ශිෂ්‍ය සහෘද සංග්‍රාමය – 2023’ පිරිමි සහ කාන්තා සාමාජික සැහැල්ලු පන්දු ක්‍රිකට් තරගාවලිය මේ ඉරිදා (30) දවස පුරා විද්‍යාලීය ක්‍රීඩාංගණයේ දී පැවැත්වේ.\nමේ සඳහා විද්‍යාලීය ආදි ශිෂ්‍ය සංගමයේ ලියාපදිංචි සාමාජික සාමාජිකාවන්ට පමණක් සහභාගී විය හැකි අතර, තරගාවලියේ ශූරතාව දිනා ගන්නා කණ්ඩායමට කුසලානය සමඟ මුදලින් රුපියල් 40,000ක් ද අනුශූරයන්ට කුසලානය සමඟින් රුපියල් 25,000ක් පිරිනැමීමට නියමිතය.\nතරගයේ දක්ෂතම ක්‍රීඩකයාට කුසලානයක් ද පිරිනැමීමට සංවිධායක මණ්ඩලය කටයුතු යොදා ඇත.\nතරගාවලිය පිළිබඳ වැඩි විස්තර සහ අයදුම්පත් මේ මස 27 වැනි දිනට පෙර ක්‍රීඩා කමිටුවේ නෙත්මි ජයසූරිය (0761011290) හෝ ශ්‍රියාල් ප්‍රියංකර (0714425527) වෙතින් ලබාගත හැකිය.\n\nගම්පහ දිස්ත්‍රික් විශේෂ\nසිසිල ගුණතිලක",
       "URL": "https://www.dinamina.lk/2023/07/27/sports/9621/%e0%b6%9a%e0%b7%92%e0%b6%bb%e0%b7%92%e0%b6%bd%e0%b7%8a%e0%b6%bd%e0%b7%80%e0%b6%bd-%e0%b6%b8%e0%b7%90%e0%b6%af%e0%b7%92-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%9a-%e0%b6%86/",
       "Category": "sports",
       "Parent URL": "https://www.dinamina.lk/category/sports//page/42/"
}