{
       "Source": "dinamina",
       "Timestamp": "August 2, 2023 1:00 am",
       "Headline": "ආසියානු ශූරියෝ  අනුශූරියන්ට පරදිති",
       "News Content": "\n\nදකුණු අප්‍රිකාවේ කේප්ටවුන් නුවරදී පැවැත්වෙන ලෝක කුසලාන නෙට්බෝල් තරගාවලියේදී සිංගප්පූරුව සමඟ පැවති තරගයෙන් ලකුණු 55-52ක් ලෙස පරාජයක් උරුම කර ගැනීමට ශ්‍රී ලංකා කණ්ඩායමට සිදු විය.\n\nශ්‍රී ලංකාව ආසියානු ශූරියන් ලෙසින් මේ තරගාවලියට එක් වූ අතර, සිංගප්පූරුව එම තරගාවලියේ අනුශූරියන් ලෙස ලෝක කුසලානයට එක්ව තිබිණි. තරගාවලියේ මූලික වටයේ තරග 3ම පරාජයවීම හේතුවෙන් 13-16ත් අතර ස්ථාන වෙනුවෙන් තරග වැදීමට ශ්‍රී ලංකාවට සිදු වූ අතර, එම වටයේ පළමු තරගයෙන් මෙලෙස සිංගප්පූරුව හමුවේ පරාජය වීමට ශ්‍රී ලංකාවට සිදු විය. මේ තරගයේ පළමු කාර්තුව ලකුණු 19-10ක් ලෙස පෙරමුණ ගැනීමට සිංගප්පූරුව සමත් වූ අතර, දෙවැනි කාර්තුවේදී ශ්‍රී ලංකා පිල 7-17ක් ලෙස යළි තරගයට අවතීර්ණ වෙමින් ලකුණු 27-26ක් ලෙස පෙරමුණට පිවිසියේය. එහෙත් තෙවැනි කාර්තුවේදී ලකුණු 16-13ක් ලෙස යළි පෙරමුණ ගත් සිංගප්පූරුව අවසන් කාර්තුව ලකුණු 13-12ක් ලෙස නිමා කර මින් තරගයේ ජය තහවුරු කර ගත්තේය. ‘ඊ’ කාණ්ඩයෙන් පැවැත්වෙන මේ වටය යටතේ ශ්‍රී ලංකා පිල ඊයේ සිම්බාබ්වේ කණ්ඩායමට එරෙහිව තරග වැදීමට නියමිතව තිබු අතර, අද (2) බාබඩෝස් කණ්ඩායමට එරෙහිව තරගය පැවැත්වෙයි.",
       "URL": "https://www.dinamina.lk/2023/08/02/sports/10940/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%81%e0%b7%96%e0%b6%bb%e0%b7%92%e0%b6%ba%e0%b7%9d-%e0%b6%85%e0%b6%b1%e0%b7%94%e0%b7%81%e0%b7%96%e0%b6%bb%e0%b7%92%e0%b6%ba/",
       "Category": "sports",
       "Parent URL": "https://www.dinamina.lk/category/sports//page/39/"
}