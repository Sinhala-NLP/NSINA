{
       "Source": "dinamina",
       "Timestamp": "September 9, 2023 10:17 pm",
       "Headline": "ලෝක කුසලාන රග්බි තරගාවලිය උත්කර්ෂවත්ව ඇරඹෙයි",
       "News Content": "2023 ලෝක කුසලාන රග්බි තරගාවලිය ප්‍රංශයේ සත්කාරකත්වයෙන් අද (09) ආරම්භ විය\n\nඒ සප්‍රංශ ජනාධිපති එමානුවෙල් මැක්‍රොන්ගේ ප්‍රධානත්වයෙන් පැවැති විචිත්‍රවත් සමාරම්භක උත්සවයකින් අනතුරුවයි.\n\nමේ සඳහා දහස් සංඛ්‍යාත පිරිසක් ස්තෙද් ඩි ෆ්‍රාන්ස් ක්‍රීඩාංගණයට එක්ව සිටියේය\n\nතරගාවලිය ආරම්භ කරමින් පැවැති පළමු තරගයට එක් වුණේ නවසීලන්ත ඕල් බ්ලැක්ස් කණ්ඩායම සහ සත්කාරක ප්‍රංශය කණ්ඩායමයි.\n\nපළමු අර්ධය උණුසුම් මුහුණුවරක් ගත් අතර ලකුණු 9ට 8ක් ලෙස සත්කාරක ප්‍රංශ කණ්ඩායම එහි පෙරමුණ ගත් අතර දෙවන අර්ධයේ සත්කාරක ප්‍රංශ කණ්ඩායම ලකුණු 20ක් රැස් කළ අතර නවසීලන්ත කණ්ඩායම රැස් කළේ ලකුණු 5ක් පමණයි.\n\nතරගය පුරා ප්‍රංශ කණ්ඩායම උත්සහක දිනුම් 2ක්, එක් ප්‍රවර්ථනයක් සහ දඬුවම් පහර 5ක් සාර්ථක කර ගත්තා.\n\nනවසීලන්තය සාර්ථක කර ගත්තේ උත්සහක දිනුම් 2ක් සහ දඬුවම් පහරක් පමණයි.\n\nඒ අනුව සත්කාරක ප්‍රංශය ලකුණු 27ට 13ක් ලෙස තරගය ජය ගත්තේය\n\n\n\n\n\n",
       "URL": "https://www.dinamina.lk/2023/09/09/sports/20991/%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%bb%e0%b6%9c%e0%b7%8a%e0%b6%b6%e0%b7%92-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd%e0%b7%92/",
       "Category": "sports",
       "Parent URL": "https://www.dinamina.lk/category/sports//page/21/"
}