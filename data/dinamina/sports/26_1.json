{
       "Source": "dinamina",
       "Timestamp": "September 1, 2023 1:00 am",
       "Headline": "ආසියානු කුසලාන යතුරුපැදි තරගාවලියට ශ්‍රී ලංකාවෙන් නිපුන් සහ සබීර්",
       "News Content": "දශක දෙකකට අධික කාලයක් පැවැත්වෙන ලොව පැරණිතම යතුරුපැදි ධාවන තරගාවලියක් වන FIM ආසියානු කුසලාන මාර්ග ධාවන තරගාවලියට ශ්‍රී ලංකාව නියෝජනය කරමින් නිපුන් ඩිලංක සහ සබීර් මිම්ෂාඩ් එක් වෙති.\n\nතායිලන්තයේ හසොන්වයිසි නගොන්පතොම් ධාවන පථයේදී පැවැත්වෙන මේ තරගාවලිය අදියර තුනකින් සමන්විත වන අතර, දෙවැනි අදියර තායිවානයේදී හා තෙවැනි අදියර පිලිපීනයේදී පැවැත්වීමට නියමිතය.\n\nහෙට ආරම්භ වන පළමු අදියරේ තරගය කොටස් දෙකකින් සමන්විත වන අතර, එහි දෙවැනි කොටසේ තරග 3 වැනිදා පැවැත්වේ. තරගාවලියට ජපානය, තායිලන්තය, පිලිපීනය, ඉන්දුනීසියාව, මැලේසියාව, ඉන්දියාව, නේපාලය, තායිවානය, චීනය සහ ශ්‍රී ලංකාව නියෝජනය කරමින් ක්‍රීඩකයෝ එක් වෙති.\n\nජේඩින් හා ඒරේන් ගුණවර්ධන සහොයුරෝ මින් පෙර මේ තරගාවලියට සහභාගි වූ අතර, ඔවුන් ජයග්‍රහණ හිමි කර ගැනීමට සමත් වූහ.",
       "URL": "https://www.dinamina.lk/2023/09/01/sports/18811/%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1-%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af/",
       "Category": "sports",
       "Parent URL": "https://www.dinamina.lk/category/sports//page/26/"
}