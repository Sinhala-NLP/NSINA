{
       "Source": "dinamina",
       "Timestamp": "July 10, 2023 1:00 am",
       "Headline": "පාකිස්තාන  ක්‍රිකට් පිල  ගොඩ බසී",
       "News Content": "ශ්‍රී ලංකාව සමඟ ටෙස්ට් තරග දෙකකින් යුතු තරගාවලියක් සඳහා පාකිස්තාන ක්‍රිකට් ක්‍රීඩකයන් හා නිලධාරීන් 27කගෙන් සමන්විත කණ්ඩායමක් ඊයේ උදෑසන කටුනායක ගුවන් තොටුපොළ වෙත පැමිණියේය.\n\nපාකිස්තාන ක්‍රිකට් කණ්ඩායමේ ආරක්ෂාව වෙනුවෙන් කටුනායක ගුවන් තොටුපොළ තුළ සහ ඉන් පිටත ප්‍රදේශයේ දැඩි ආරක්ෂාවක් යොදවා තිබිණි.\n\nශ්‍රී ලංකා සහ පාකිස්තාන අතර ටෙස්ට් තරග දෙක ගාල්ල ජාත්‍යන්තර ක්‍රිකට් ක්‍රීඩාංගණයේ දී සහ කොළඹ එස්එස්සී පිටියේ දී පැවැත්වීමට නියමිතය.\n\nකටුනායක – ටී.කේ.ජී.කපිල",
       "URL": "https://www.dinamina.lk/2023/07/10/sports/5262/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%b4%e0%b7%92%e0%b6%bd-%e0%b6%9c/",
       "Category": "sports",
       "Parent URL": "https://www.dinamina.lk/category/sports//page/52/"
}