{
       "Source": "dinamina",
       "Timestamp": "August 30, 2023 1:44 am",
       "Headline": "දකුණු පළාත් කරාතේ බාලක බාලිකා ජය කරන්දෙණිය විද්‍යාලයට",
       "News Content": "\n\nඅධ්‍යාපන අමාත්‍යාංශය මඟින් සංවිධාන කළ දකුණු පළාත් පාසල් කරාතේ ශූරතාවලිය පසුගියදා අවසන් විය. එහිදී කරාතේ ඉතිහාසයේ පළමු වතාවට එක් පාසලක් විසින් පාසල් කරාතේ ශූරතාවලියකදී බාලක බාලිකා යන අංශ දෙකෙන්ම සමස්ත පළාත් ශූරතාවය දිනා ගැනීමට කරන්දෙණිය විද්‍යාලය මෙවර සමත්ව ඇත.\nඑහිදී රන් පදක්කම් 07ක්, රිදී පදක්කම් 03ක් ලෝකඩ පදක්කම් 06ක් ලබා ගැනීමට මේ දරුවන් සමත් විය. මෙය එක් පාසලක් කරාතේ පළාත් බාලක ශූරතාවය හා පළාත් බාලිකා ශූරතාවය දිනාගත් පළමු අවස්ථාව ලෙස ඉතිහාසයට එක් වන බව කරන්දෙණිය විදුහලේ ප්‍රකාශකයෙකු පැවසීය.\nමේ සඳහා කරන්දෙණිය විදුහලේ විදුහල්පති දිලිප් කුමාර මහතා ඇතුළු ආචාර්ය මණ්ඩලය හා පුහුණු භාරව කටයුතු කළ සියලු දෙනාම මහත් කැපවීමෙන් කටයුතු කළ බව විදුහල්පතිවරයා පවසා සිටියේය.\nඇල්පිටිය විශේෂ – ඩී.ජේ. විජේසිංහ",
       "URL": "https://www.dinamina.lk/2023/08/30/sports/18135/%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%9a%e0%b6%bb%e0%b7%8f%e0%b6%ad%e0%b7%9a-%e0%b6%b6%e0%b7%8f%e0%b6%bd%e0%b6%9a-%e0%b6%b6%e0%b7%8f/",
       "Category": "sports",
       "Parent URL": "https://www.dinamina.lk/category/sports//page/27/"
}