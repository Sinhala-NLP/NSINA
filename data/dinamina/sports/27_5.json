{
       "Source": "dinamina",
       "Timestamp": "August 29, 2023 2:49 am",
       "Headline": "15න් පහළ  ක්‍රිකට්  රාජකීය-ලයිසියම්  අවසන් පූර්ව වටයට",
       "News Content": "\n\nඅන්තර් පාසල් අවුරුදු 15න් පහළ තෙවැනි කොටසේ තරගාවලියේ අවසන් පූර්ව වටයට සුදුසුකම් ලැබීමට කොළඹ රාජකීය විද්‍යාල (සී) පිල සහ වත්තල ලයිසියම් ජාත්‍යන්තර පාසල සමත්වූහ.\n\nඅර්ධ අවසන් පූර්ව තරගයකදී කොළඹ රාජකීය විද්‍යාලය ‘සී’පිල කටුකෙන්ද ශ්‍රී සංඝබෝධි මධ්‍ය මහා විද්‍යාලයට එරෙහිව පළමු ඉනිමේ ජයක් ලැබූ අතර, තවත් අර්ධ අවසන් පූර්ව තරගයකදී වත්තල ලයිසියම් ජාත්‍යන්තර පාසල තිඹිරිගස්කටුව මාරිස්ටෙලා විද්‍යාලයට එරෙහිව පළමු ඉනිමේ ජයක් ලැබීය.\n\nරාජකීය ‘සී’ පිලේ නායක සහ දකුණත් පිතිකරු තරුල් වෛද්‍යරත්න ශ්‍රී සංඝබෝධි විද්‍යාලයට එරෙහිව දක්ෂ පිතිහරඹයක් දියත්කරමින් පන්දු 142කදී හතරේ පහර 12ක් සමඟින් නොදැවී ලකුණු 110ක් රැස් කළේය. වත්තල ලයිසියම් ජාත්‍යන්තර පාසලේ ගගන් පෙරේරා මාරිස් ස්ටෙලා තිඹිරිගස්කටුව විද්‍යාලයට එරෙහිව දක්ෂ පිතිකරණයක් දියත්කරමින් පන්දු 175කදී හතරේ පහර 13ක් සමඟින් නොදැවී ලකුණු 101ක් රැස් කළේය.\n\nවත්තල ලයිසියම් ජාත්‍යන්තර පාසලට\n\nපළමු ඉනිමේ ජයක්.\n\nලයිසියම්: පළමු ඉනිම – 196/6 (පන්දුවාර 55) ගගන් පෙරේරා නොදැවී 101, ශනුක් ජයවර්ධන 34, ෂෙනේෂ් පංචම 29/2\n\nතිඹිරිගස්කටුව මාරිස්ටෙලා: පළමු ඉනිම – 90 (පන්දුවාර 25.4) යුතික විජේසිංහ 26, ෂෙනේෂ් පංචම 22, අධීෂ අත්තනායක 19/3, තසිත් තනුවර 27/2\n\nලයිසියම් ජාත්‍යන්තර පාසල වත්තල: දෙවැනි ඉනිම – 83/2 (පන්දුවාර 19) ඩිල්ෂාන් පින්තෝ 35, සදීෂ සිල්වා 20\n\nකොළඹ රාජකීය විද්‍යාල ‘සී’ පිලට පළමු ඉනිමේ ජයක්\n\nරාජකීය ‘සී’: පළමු ඉනිම- 274/3 (පන්දුවාර 55) තරුල් වෛද්‍යරත්න නොදැවී 110, රෙහාන් සෙනෙෂ් 56, දිසාල චමුදිත නොදැවී 51\n\nකටුකෙන්ද ශ්‍රී සංඝබෝධි මධ්‍ය මහා විද්‍යාලය: පළමු ඉනිම – 93(පන්දුවාර 27.5) අශේන් තේනුක 26, මරීෂ තීක්ෂණ 21, තේනුජ බණ්ඩාර 7/3, කුමුතුළු ගුණතිලක 8/2, ශෙෂාන් පියසේන 12/2, මතීෂ පෙරේරා 30/2\n\nරාජකීය ‘සී’: දෙවැනි ඉනිම- 92/3 (පන්දුවාර 15.4) රෂාද් කමිල් 40, ලිතුල දින්සර නොදැවී 36, සිතුම් තීක්ෂණ 26/2\n\n\n\nඉෂානි යද්දෙහි",
       "URL": "https://www.dinamina.lk/2023/08/29/sports/17841/15%e0%b6%b1%e0%b7%8a-%e0%b6%b4%e0%b7%84%e0%b7%85-%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%bb%e0%b7%8f%e0%b6%a2%e0%b6%9a%e0%b7%93%e0%b6%ba-%e0%b6%bd%e0%b6%ba/",
       "Category": "sports",
       "Parent URL": "https://www.dinamina.lk/category/sports//page/27/"
}