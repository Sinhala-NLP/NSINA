{
       "Source": "dinamina",
       "Timestamp": "August 2, 2023 1:06 am",
       "Headline": "ඉන්දියාවට රන් කිලෝ 10ක් ගෙන ගිය 4ක්  ඉන්දීය බුද්ධි නිලධාරීන්ගේ දැලට පැටලෙති",
       "News Content": "තලෙයිමන්නාරමේ සිට ඉන්දියාවේ තමිල්නාඩුව වෙත බෝටුවකින් ප්‍රවාහනය කරමින් තිබූ රුපියල් කෝටි විසිපහක් පමණ වටිනා රත්තරන් කිලෝග්‍රෑම් 10ක් සමඟ සැකකරුවන් හතරදෙනකු ඉන්දීය මධ්‍යම බුද්ධි අංශ නිලධාරීන් විසින් 31 වැනිදා අත්අඩංගුවට ගෙන තිබේ.\n\nඅත්අඩංගුවට ගෙන ඇති හතරදෙනාගෙන් එක් අයකු උතුරේ පදිංචිකරුවකු වන අතර, අනෙක් තුන්දෙනා ඉන්දීය ජාතිකයෝ වෙති.\n\nඋතුරේ ධීවරයකුට අයත් බෝට්ටුවකින් තමිල්නාඩුව වෙත මෙම රත්තරන් තොගය රැගෙන යෑමෙන් පසුව ඒවා වෙනත් ප්‍රදේශයකට ප්‍රවාහනය කිරීම සඳහා මුහුදු සීමාවට පැමිණි ඉන්දීය බෝට්ටුවක් ද අත්අඩංගුවට ගෙන තිබේ.\n\nඉන්දීය රේගු දෙපාර්තමේන්තුව සහ මධ්‍යම ආදායම් බුද්ධි දෙපාර්තමේන්තුව සිද්ධිය සම්බන්ධයෙන් පරීක්ෂණ පවත්වයි.\n\nඋතුරු පළාත් විශේෂ",
       "URL": "https://www.dinamina.lk/2023/08/02/local/10866/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b6%a7-%e0%b6%bb%e0%b6%b1%e0%b7%8a-%e0%b6%9a%e0%b7%92%e0%b6%bd%e0%b7%9d-10%e0%b6%9a%e0%b7%8a-%e0%b6%9c%e0%b7%99%e0%b6%b1/",
       "Category": "local",
       "Parent URL": "https://www.dinamina.lk/category/local//page/298/"
}