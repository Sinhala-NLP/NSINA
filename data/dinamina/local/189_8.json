{
       "Source": "dinamina",
       "Timestamp": "August 25, 2023 10:27 am",
       "Headline": "මසුන් ඇල්ලීමට ගිය පුද්ගලයෙක් වන අලි ප්‍රහාරයකින් මරුට",
       "News Content": "උමාඔයේ මසුන් ඇල්ලීමට ගිය කන්දකැටිය ට්‍රක් 5 ප්‍රදේශයේ පුද්ගලයෙකු ඊයේ (24) පස්වරුවේ සිදුවු  වන අලි පහරදීමකින් මියගොස් ඇතැයි කන්දකැටිය පොලිසිය පවසයි.\n\nමෙහිදි මියගිය පුද්ගලයා 42 හැවිරිදි ට්‍රක් 5/2, කන්දකැටිය ,බදුල්ල ලිපිනයේ පදිංචි රත්නායක මුදියන්සේලාගේ නන්දසිරි ගුණසේකර නැමැත්තෙක් බවට හදුනාගත් බවද පොලිසිය කියයි.\n\nප්‍රදේශයේ පදිංචි  තවත් තරුණයන් 5 දෙනෙකු සමග මෙම අය උමාඔය මසුන් ඇල්ලිමට ගොස් ඇති අතර එහි මසුන් අල්ලමින් සිටියදි   ඔවුන් සිටි ස්ථානය වෙත වල් අලියෙකු පැමිණෙන බව දුටු මෙම පිරිස දිව ගසකට නැගිමට උත්සාහ කල  අවස්ථාවේ දි මියගිය පුද්ගලයා වන අලියාගේ ප්‍රහාරයට ලක්ව බිම වැටි ඇති අතර එහිදි අලියා විසින් මෙම පුද්ගලයා පාගා දමා ඇති බවට විමර්ශන වලදි  අනාවරණය වු බවත් පොලිසිය පවසයි.\n\nමියගිය පුද්ගලයා ගේ මෘතදේහය පශ්චාත් මරණ පරික්ෂණ කටයුතු සඳහා කන්දකැටිය මුලික රෝහලේ මෘත ශරිරාගාරයේ තැන්පත් කර ඇති බවත් බදුල්ල කොට්ඨාසය භාර ජ්‍යෙෂ්ඨ පොලිස් අධිකාරි සුජිත් වෙදමුල්ල මහතා ගේ උපදෙස් මත  කන්දකැටිය පොලිස් ස්ථානාධිපති ප්‍රධාන පොලිස් පරික්ෂක එම්.කේ දිසානායක මහතා ඇතුළු කණ්ඩායමක් විසින් වැඩිදුරටත් විමර්ශන සිදුකරන බවද පොලිසිය පැවසිය .\n\n\n\n\n\n",
       "URL": "https://www.dinamina.lk/2023/08/25/local/17277/%e0%b6%b8%e0%b7%83%e0%b7%94%e0%b6%b1%e0%b7%8a-%e0%b6%87%e0%b6%bd%e0%b7%8a%e0%b6%bd%e0%b7%93%e0%b6%b8%e0%b6%a7-%e0%b6%9c%e0%b7%92%e0%b6%ba-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd/",
       "Category": "local",
       "Parent URL": "https://www.dinamina.lk/category/local//page/189/"
}