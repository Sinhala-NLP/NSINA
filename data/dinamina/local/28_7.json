{
       "Source": "dinamina",
       "Timestamp": "October 6, 2023 1:00 am",
       "Headline": "නිරී­ක්ෂ­ණයේ පහ­සු­වට ‘සීතා’ මහ­නු­ව­රට",
       "News Content": "ප්‍රතිකාර ලබාදීමේ පහසුව පිණිස සීතා ඇතින්න මහියංගණයේ සිට ඊයේ (05) පස්වරුවේ මහනුවරට රැගෙන ආ බව පේරාදෙණිය විශ්වවිද්‍යාලයේ පශු වෛද්‍ය පීඨයේ ජ්‍යෙෂ්ඨ මහචාර්ය අශෝක දංගොල්ල මහතා කීය.\n\nමහිංගණයේ සිට ට්‍රක් රථයකින් මහනුවර දක්වා රැගෙන එන ලද සීතා ඇතින්න ගන්නෝරුව ප්‍රදේශයේ නිවසක රඳවා තබා ඇත.\n\nතුවාලවලට ප්‍රතිකාර කරන අතරතුර දෛනිකව ඇතින්නගේ හැසිරීම පශු වෛද්‍යවරුන් විසින් නිරීක්ෂණය කරන බවත් ඇතින්න මහිංයගණයේ සිටිය දී එය සිදු කිරීම අසීරු බැවින් මහනුවරට රැගෙන ඒමට පියවර ගත් බවත් දංගොල්ල මහතා පැවසුවේය.\n\nඇවිදීමට අපහසු වුවත් ඇතින්න මේ වනවිට සාමාන්‍ය පරිදි ආහාර ගන්නා බව ද මහාචාර්යවරයා ප්‍රකාශ කළේය.",
       "URL": "https://www.dinamina.lk/2023/10/06/local/28470/%e0%b6%b1%e0%b7%92%e0%b6%bb%e0%b7%93%e0%b6%9a%e0%b7%8a%e0%b7%82%e0%b6%ab%e0%b6%ba%e0%b7%9a-%e0%b6%b4%e0%b7%84%e0%b7%83%e0%b7%94%e0%b7%80%e0%b6%a7-%e0%b7%83%e0%b7%93/",
       "Category": "local",
       "Parent URL": "https://www.dinamina.lk/category/local//page/28/"
}