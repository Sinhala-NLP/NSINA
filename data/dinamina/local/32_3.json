{
       "Source": "dinamina",
       "Timestamp": "October 5, 2023 1:00 am",
       "Headline": "තෙලිජ්ජවිල මැදි විදුහලේ තෙමහල් ගොඩනැඟිල්ලක් මතට පස් කණ්ඩියක් කඩාවැටෙයි",
       "News Content": "මාතර තෙලිජ්ජවිල මධ්‍ය විද්‍යාලයේ තෙමහල් ගොඩනැඟිල්ල පසුපස ඇති දැවැන්ත පස් කණ්ඩියක් නාය යෑමෙන් තෙමහල් ගොඩනැඟිල්ලේ පහත මාලයේ පන්ති කාමර තුනක් ඊයේ(04) සම්පුර්ණයෙන්ම වාගේ පස් කණ්ඩියකට යටව ඇති අතර, එම පන්ති කාමරවල ඇති සියලු ඩෙස් පුටු ඇතුළු භාණ්ඩ සියල්ලම විනාශයට පත්වී ඇත. මේ සිදුවීම පාසල් වේලාවේදී වූවානම් බරපතළ විනාශයක් සිදුවීමට ඉඩ තිබුණි. මේ ගැන 2020 – සැප්තැම්බර් මාසයේ දී අධ්‍යාපන අමාත්‍යාංශය (රේඛීය) දිස්ත්‍රික් ගොඩනැඟිලි දෙපාර්තමේන්තුව, ජාතික ගොඩනැඟිලි පර්යේෂණ ආයතනය, ආපදා කළමනාකරණ අමාත්‍යාංශය ඇතුළු සියලු අදාළ ආයතන දැනුම්වත් කර තිබුණත් මේ ගැන නිසි අවධානයක් යොමු කර නැති බව පැහැදිලිය. මෙවැනි තත්ත්වයක් විද්‍යාලයේ ප්‍රධාන ගොඩනැඟිල්ලේ සහ පිරිමි නේවාසිකාගාරයේ ද ඇති බව තෙලිජ්ජවිල මධ්‍ය විද්‍යාලයේ විදුහල්පති ජයන්ත මීගොඩ මහතා පැවසීය.\n\nවජිර පූජිත ගුණවර්ධන – තෙලිජ්ජවිල සමූහ, විජිත සල්ගාදු – අකුරැස්ස මධ්‍යම විශේෂ",
       "URL": "https://www.dinamina.lk/2023/10/05/local/28038/%e0%b6%ad%e0%b7%99%e0%b6%bd%e0%b7%92%e0%b6%a2%e0%b7%8a%e0%b6%a2%e0%b7%80%e0%b7%92%e0%b6%bd-%e0%b6%b8%e0%b7%90%e0%b6%af%e0%b7%92-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%9a/",
       "Category": "local",
       "Parent URL": "https://www.dinamina.lk/category/local//page/32/"
}