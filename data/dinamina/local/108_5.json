{
       "Source": "dinamina",
       "Timestamp": "September 16, 2023 1:00 am",
       "Headline": "බෞද්ධ හා පාලි විශ්වවිද්‍යා­ලයේ නව අධ්‍ය­යන වර්ෂ­යට අයැ­දු­ම්පත් කැඳ­වයි",
       "News Content": "ශ්‍රී ලංකා බෞද්ධ හා පාලි විශ්ව විද්‍යාලයේ 2023/2024 අධ්‍යයන වර්ෂ ප්‍රවේශය සඳහා අයැදුම්පත් කැඳවීම මේ වන විට ආරම්භ කර තිබේ. මේ අධ්‍යයන වර්ෂයට අදාළව ශාස්ත්‍රවේදී (අභ්‍යන්තර) උපාධි පාඨමාලාව හැදෑරීමට 2021, 2022 වර්ෂවල පැවති අධ්‍යයන පොදු සහතික පත්‍ර උසස් පෙළ විභාගයට සහ ප්‍රාචීන මධ්‍යම විභාගයට පෙනී සිටි සුදුසුකම් සපුරා ඇති වයස අවුරුදු 28ට අඩු ශිෂ්‍ය භික්ෂූන් වහන්සේලාගෙන් සහ ගිහි පිරිමි සිසුන්ගෙන් අයැදුම්පත් කැඳවයි.\n\nඔක්තෝබර් 10 වැනිදා දක්වා අයැදුම්පත් භාර ගනු ලබන අතර එදිනට පෙර සම්පූර්ණ කළ අයැදුම්පත් සහකාර ලේඛකාධිකාරී (අධ්‍යයන හා ශිෂ්‍ය සේවා), ශ්‍රී ලංකා බෞද්ධ හා පාලි විශ්ව විද්‍යාලය, ගුරුළුගෝමී මාවත, පිටිපන උතුර, හෝමාගම ලිපිනයට ලියාපදිංචි තැපෑලෙන් යොමු කළ යුතුය. අයැදුම්පත හා අදාළ විස්තර www.bpu.ac.lk යන බෞද්ධ හා පාලි විශ්ව විද්‍යාලයීය වෙබ් අඩවිය වෙත ප්‍රවේශවීමෙන් හෝ 011-2857786ට හෝ 011-289110ට ඇමතීමෙන් වැඩි විස්තර ලබා ගත හැකිය.",
       "URL": "https://www.dinamina.lk/2023/09/16/local/22662/%e0%b6%b6%e0%b7%9e%e0%b6%af%e0%b7%8a%e0%b6%b0-%e0%b7%84%e0%b7%8f-%e0%b6%b4%e0%b7%8f%e0%b6%bd%e0%b7%92-%e0%b7%80%e0%b7%92%e0%b7%81%e0%b7%8a%e0%b7%80-%e0%b7%80%e0%b7%92%e0%b6%af%e0%b7%8a/",
       "Category": "local",
       "Parent URL": "https://www.dinamina.lk/category/local//page/108/"
}