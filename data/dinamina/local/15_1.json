{
       "Source": "dinamina",
       "Timestamp": "October 9, 2023 11:55 am",
       "Headline": "ඊශ්‍රාලයේ තවත් ලාංකියෙක් ගැන තොරතුරු සොයයි",
       "News Content": "දකුණු ඊශ්‍රාලයේ ප්‍රහාරවලින් තුවාල ලැබු සුජිත් ප්‍රියංකර නැමති ශ්‍රී ලාංකිකයාගේ තත්වය බරපතල නොවන බව ඊශ්‍රාලයේ ශ්‍රී ලංකා තානාපති නිමල් බණ්ඩාර මහතා පවසයි.\n\nඊශ්‍රායල් හමුදාවේ සහාය ඇතිව ප්‍රියංකර මහතා වෛද්‍ය ප්‍රතිකාර සඳහා යොමු කළ බව තානාපතිවරයා සඳහන් කළේය. ඔහු දැනට “බ්‍රාසීලායි” වෛද්‍ය මධ්‍යස්ථානයේ ප්‍රතිකාර ලබමින් සිටියි.\n\nතුවාල ලැබු සුජිත් ප්‍රියංකර මහතා ආරක්ෂා සහිතව ඉවත් කර ගැනීමට ඔහු සේවය කළ හෝටලයේ හිමිකරු මෙන්ම ගිලන්රථ සේවාවෙන් සහය හිමිවු බව තානාපතිවරයා මේ සම්බන්ධයෙන් නිකුත් කළ නිවේදනයේ සඳහන් කර ඇත.\n\nමේ අතර, තවත් ශ්‍රී ලාංකික තරුණයෙකු පිළිබඳ තොරතුරු නොමැති බව වාර්තා වන අතර, ඔහු පිළිබඳ තොරතුරු ලබා ගැනීමට උත්සහ දරමින් සිටින බවත් එසේ නොමැති වුවහොත් රතුකුරුස සංවිධානයට ඒ පිළිබඳව විමසීමට ක්‍රියා කරන බව ශ්‍රී ලංකාවේ එරට තානාපති කාර්යාලය කියා සිටියි.\n\nරතුකුරුස සංවිධානය රැගෙන ගිය පිරිස අතර ඔහු සිටියේද යන්න තහවුරු කර ගැනීමට ක්‍රියා කරන බව එම කාර්යාලය පවසයි.\n\nතානාපති කාර්යාලයීය සේවකයින් ශ්‍රී ලාංකියන් පිළිබඳ සොයා බැලීමේ නිරතව සිටියි. සෙසු ශ්‍රී ලාංකිකයන් ආරක්ෂිතව සිටින බව වාර්තා වේ.",
       "URL": "https://www.dinamina.lk/2023/10/09/breaking-news/29215/%e0%b6%8a%e0%b7%81%e0%b7%8a%e0%b6%bb%e0%b7%8f%e0%b6%bd%e0%b6%ba%e0%b7%9a-%e0%b6%ad%e0%b7%80%e0%b6%ad%e0%b7%8a-%e0%b6%bd%e0%b7%8f%e0%b6%82%e0%b6%9a%e0%b7%92%e0%b6%ba%e0%b7%99%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/15/"
}