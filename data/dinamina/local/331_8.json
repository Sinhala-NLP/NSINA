{
       "Source": "dinamina",
       "Timestamp": "July 26, 2023 1:00 am",
       "Headline": "යෝජිත මංගල සමරවීර අනුස්මරණ ස්මාරකයේ වැඩ කඩිනම් කිරීමට යයි",
       "News Content": "නිල්වලා එළිය සංවර්ධන ව්‍යපෘතියට සමගාමීව ඉදිකරන ලද මාතර ගඟබඩ උද්‍යානය සහ මාතර සනත් ජයසූරිය ක්‍රීඩාංගණය අභියස ඉදි කිරීමට යෝජිත හිටපු ඇමැති මංගල සමරවීර අනුස්මරණ ස්මාරකයට අවශ්‍ය සංවර්ධන හා නඩත්තු කටයුතු කර කඩිනමින් විවෘත කිරීමට අදාළ පියවර ගැනීම සඳහා වූ ස්ථානීය නිරීක්ෂණය සිදු කෙරිණි.\n\nමේ ව්‍යාපෘති පෞද්ගලික අංශයේ දායකත්වය රැගෙන නඩත්තු කිරීමේ සහ පවත්වාගෙන යෑමේ පදනම මත නාගරික සංවර්ධන අධිකාරිය මඟින් අවශ්‍ය සංවර්ධන කටයුතු සිදු කිරීමෙන් පසු විවෘත කිරීමට නියමිතය.\n\nවිදුලිබල හා බලශක්ති ඇමැති කංචන විජේසේකර, ජනාධිපති කාර්ය මණ්ඩල ප්‍රධානී සාගල රත්නායක, හිටපු ඇමැති මංගල සමරවීර මහතාගේ සහෝදරිය ඇතුළු ප්‍රදේශයේ ජනතා නියෝජිතයන්, මාතර දිස්ත්‍රික් ලේකම්, නීතිඥ වයි. වික්‍රමසිරි, ප්‍රාදේශීය ලේකම්, මාතර නාගරික කොමසාරිස්, නාගරික සංවර්ධන අධිකාරියේ සභාපති ඇතුළු රාජ්‍ය ආයතන ප්‍රධානීන්, රාජ්‍ය නිලධාරීන් පිරිසක් මේ අවස්ථාවට සහභාගි වී සිටියහ.",
       "URL": "https://www.dinamina.lk/2023/07/26/local/9321/%e0%b6%ba%e0%b7%9d%e0%b6%a2%e0%b7%92%e0%b6%ad-%e0%b6%b8%e0%b6%82%e0%b6%9c%e0%b6%bd-%e0%b7%83%e0%b6%b8%e0%b6%bb%e0%b7%80%e0%b7%93%e0%b6%bb-%e0%b6%85%e0%b6%b1%e0%b7%94%e0%b7%83%e0%b7%8a%e0%b6%b8/",
       "Category": "local",
       "Parent URL": "https://www.dinamina.lk/category/local//page/331/"
}