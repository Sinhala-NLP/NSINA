{
       "Source": "dinamina",
       "Timestamp": "August 1, 2023 1:45 am",
       "Headline": "ත්‍රිකුණාමලය වෙරුගල්ආරු කට්ටියාර් පාලමේ ඉදිකිරීම් කඩිනමින් අවසන් කරන්න රාජ්‍ය ඇමැති චන්ද්‍රකාන්තන්ගෙන් නිලධාරීන්ට උපදෙස්",
       "News Content": "\n\nත්‍රිකුණාමලය දිස්ත්‍රික්කයේ වෙරුගල්ආරු හරහා ඉදිකරන කට්ටියාර් පාලමේ ඉදිකිරීම් කඩිනම් කර පාලමේ වැඩ අවසන් කරන්නැයි ග්‍රාමීය මාර්ග සංවර්ධන රාජ්‍ය ඇමැති ශිවනේසතුරෙයි චන්ද්‍රකාන්තන් මහතා නිලධාරීන්ට උපදෙස් දුන්නේය.\nත්‍රිකුණාමලය දිස්ත්‍රික්කයේ වෙරුගල්ආරු හරහා ඉදිකරන කට්ටියාර් පාලමේ ඉදිකිරීම්වල ප්‍රගතිය සොයා බැලීමේ නිරීක්ෂණ චාරිකාවකට එක්වෙමින් රාජ්‍ය ඇමැතිවරයා මෙලෙස උපදෙස් දී ඇත.\nඉදිකිරීම් කටයුතු කඩිනමින් අවසන් කර පාලම ජනතාවගේ ගමනාගමන කටයුතු වෙනුවෙන් විවෘත කරන ලෙස මෙහිදී රාජ්‍ය ඇමැතිවරයා මාර්ග සංවර්ධන අධිකාරියේ නැඟෙනහිර පළාත් කාර්යාලයේ නිලධාරීන්ට සහ කොන්ත්‍රාත් සමාගමේ නිලධාරීන්ට උපදෙස් දී තිබේ.\nමාර්ග සංවර්ධන අධිකාරියේ පූර්ණ අධීක්ෂණය යටතේ දේශීය කොන්ත්‍රාත් සමාගමක් මඟින් ඉදිකරන මේ නව කට්ටියාර් පාලම දිගින් මීටර 25 සහ පළලින් මීටර 5කින් යුක්ත වන අතර, පාලම ඉදිකිරීමට රුපියල් මිලියන 50ක් වැය කෙරේ.\nසුභාෂිණි සේනානායක",
       "URL": "https://www.dinamina.lk/2023/08/01/local/10652/%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%94%e0%b6%ab%e0%b7%8f%e0%b6%b8%e0%b6%bd%e0%b6%ba-%e0%b7%80%e0%b7%99%e0%b6%bb%e0%b7%94%e0%b6%9c%e0%b6%bd%e0%b7%8a%e0%b6%86%e0%b6%bb%e0%b7%94/",
       "Category": "local",
       "Parent URL": "https://www.dinamina.lk/category/local//page/302/"
}