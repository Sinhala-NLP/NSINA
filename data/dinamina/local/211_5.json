{
       "Source": "dinamina",
       "Timestamp": "August 21, 2023 3:53 pm",
       "Headline": "වෑන් රථයක් ප්‍රපාතයකට පෙරලී 06කට තුවාල",
       "News Content": "තලවකැලේ- නුවරඑළිය මාර්ගයේ නානුඔය, ඩෙස්ෆෝඩ් ප්‍රදේශයේදී වෑන් රථයක් ප්‍රපාතයකට පෙරළීයාමෙන් එහි ගමන්ගත් පුද්ගලයන් හය දෙනෙකු අද (21) දහවල් තුවාල ලබා ඇතැයි නානුඔය පොලීසිය පවසයි.\n\nතුවාල ලැබු පුද්ගලයන් පිරිස ප්‍රතිකාර සඳහා නුවරඑළිය මහ රෝහලට ඇතුළත් කොට තිබේ.\n\nනුවරඑළියේ සිට කොළඹ බලා යමින් පැවැති මෙම වෑන් රථය රියදුරාට පාලනය කර ගැනීමට නොහැකිව මාර්ගයෙන් ඉවතට පැන ප්‍රපාතයට පෙරළී ගොස් ඇති බවට මේ සම්බන්ධයෙන් සිදු කරන ලද මුලික විමර්ශණයේදී අනාවරණය වී ඇතැයි පොලීසිය කියයි.\n\nමේ සම්බන්ධයෙන් නානුඔය පොලීසිය වැඩිදුර විමර්ශණ කටයුතු සිදු කරනු ලබයි.\n\n\n\n",
       "URL": "https://www.dinamina.lk/2023/08/21/local/15973/%e0%b7%80%e0%b7%91%e0%b6%b1%e0%b7%8a-%e0%b6%bb%e0%b6%ae%e0%b6%ba%e0%b6%9a%e0%b7%8a-%e0%b6%b4%e0%b7%8a%e0%b6%bb%e0%b6%b4%e0%b7%8f%e0%b6%ad%e0%b6%ba%e0%b6%9a%e0%b6%a7-%e0%b6%b4%e0%b7%99/",
       "Category": "local",
       "Parent URL": "https://www.dinamina.lk/category/local//page/211/"
}