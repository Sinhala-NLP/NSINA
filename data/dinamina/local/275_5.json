{
       "Source": "dinamina",
       "Timestamp": "August 7, 2023 8:05 pm",
       "Headline": "කැකිරාව ප්‍රාදේශීය ලේකම් කාර්යාලයේ පිපිරීමට හේතුව",
       "News Content": "කැකිරාව ප්‍රාදේශීය ලේකම් කාර්යාලයේ අද (07) දහවල් පිපිරීමක් සිදුව තිබේ.\n\nප්‍රාදේශීය ලේකම්වරයාගේ නිල කාර්‍යාල කාමරයේ වැසිකිළිය තුළ මෙම පිපිරීම සිදුව ඇති බව කැකිරාව පොලිසිය සඳහන් කළේය.\n\nපිපිරීම සිදුවන අවස්ථාවේ ප්‍රාදේශිය ලේකම්වරයා ද නිල කාර්යාලය කාමරය තුළ සිට ඇති අතර, මෙම පිපිරීමෙන් ප්‍රාදේශීය ලේකම්වරයාට හෝ කාර්ය මණ්ඩලයේ කිසිවකුටත් හානියක් සිදුව නොමැත.\n\nපිපිරීමෙන් ප්‍රාදේශීය ලේකම්වරයාගේ නිල කාර්යාලය කාමරයට අයත් වැසිකිළියට තරමක හානි සිදුව ඇත.\n\nතවද එලෙස පුපුරාගොස් ඇත්තේ “අලි වෙඩිල්ලක් බව පොලීස් මූලික පරීක්ෂණ වලින් අණාවනය වී ඇති බව වාර්තා වේ.\n\nකිසිවකු හෝ කාර්‍යාල සේවකයින් සදහා වෙන්වූ වැසිකිළිය ඇතුලු වී යාබද පිහිටි ප්‍රාදේශීය ලේකම්වරයාගේ නිල කාර්යාලය තුල ඇති වැසිකිලියේ සිවිලිම මතට අලි වෙඩිල්ල දලවා දමා ඇති අතර , පසුව අලි වෙඩිල්ල පුපුරා විශාල ශබ්දයක් ඇතිව සිලිවිමේ කොටසක් නිල කාර්යාලය කාමරයේ තුලට කඩා වැටී තිබේ. එම අවස්ථාවේ දී ඇති වූ විශාල ශබ්දය නිසාවෙන් කාර්යාලය සේවකයි ද නොසන්සුන් තාවයකටද පත්ව තිබේ.\n\nඑමෙන්ම කැකිරාව ප්‍රාදේශීය ලේකම් දමිත් කනකරත්න මහතා මේ සම්බන්ධයෙන් කැකිරාව පොලීසියට පැමිණිල්ලක් සිදුකර ඇති අතර මේ සම්බන්ධයෙන් කැකිරාව පොලිසිය මේ වනවිටත් විමර්ශන ආරම්භකර තිබේ.\n\n\n\nතිසර සමල් – අනුරාධපුර",
       "URL": "https://www.dinamina.lk/2023/08/07/local/12346/%e0%b6%9a%e0%b7%90%e0%b6%9a%e0%b7%92%e0%b6%bb%e0%b7%8f%e0%b7%80-%e0%b6%b4%e0%b7%8a%e0%b6%bb%e0%b7%8f%e0%b6%af%e0%b7%9a%e0%b7%81%e0%b7%93%e0%b6%ba-%e0%b6%bd%e0%b7%9a%e0%b6%9a%e0%b6%b8%e0%b7%8a/",
       "Category": "local",
       "Parent URL": "https://www.dinamina.lk/category/local//page/275/"
}