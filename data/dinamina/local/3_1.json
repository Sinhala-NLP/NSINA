{
       "Source": "dinamina",
       "Timestamp": "October 12, 2023 1:00 am",
       "Headline": "ජනතා ඉල්ලීම්වලට  මෙවර අය වැයෙන්  වැඩි ඉඩක් දිය යුතුයි – හිටපු ජනපති මහින්ද රාජපක්ෂ",
       "News Content": "ජනතා ඉල්ලීම්වලට මෙවර අය වැයෙන් ඉඩක් දිය යුතු බව හිටපු ජනපති මහින්ද රාජපක්ෂ මහතා පවසයි. පොදුජන පෙරමුණේ කණ්ඩායම් රැස්වීමේ දී මේ සම්බන්ධව මන්ත්‍රීවරු අදහස් හා යෝජනා ඉදිරිපත් කරන බව ද ඒ මහතා කීය.\n\nමහනුවරට ඊයේ (11) පැමිණි මහින්ද රාජපක්ෂ මහතා ශ්‍රී දළදා මාලිගාවට ගොස් දළදා සමිඳුන් වැඳ පුදා ආශිර්වාද ලබා ගත්තේය. එහිදී දියවඩන නිලමේ ප්‍රදීප් නිලංග දෑල මහතා විසින් පිච්ච මල් වට්ටියක් ලබා දී ඒ මහතා පිළිගනු ලැබීය. ශ්‍රී ලංකා පොදුජන පෙරමුණට අනාගතයේදී නව නායකයකු බිහිවිය යුතුව තිබෙන බවත් එකම නායකත්වයක් යටතේ පක්ෂයක් නොපැවතිය යුතු බවත් හෙතෙම අවධාරණය කළේය.\n\nඅසේල කුරුළුවංශ",
       "URL": "https://www.dinamina.lk/2023/10/12/local/29939/%e0%b6%a2%e0%b6%b1%e0%b6%ad%e0%b7%8f-%e0%b6%89%e0%b6%bd%e0%b7%8a%e0%b6%bd%e0%b7%93%e0%b6%b8%e0%b7%8a%e0%b7%80%e0%b6%bd%e0%b6%a7-%e0%b6%b8%e0%b7%99%e0%b7%80%e0%b6%bb-%e0%b6%85%e0%b6%ba-%e0%b7%80/",
       "Category": "local",
       "Parent URL": "https://www.dinamina.lk/category/local//page/3/"
}