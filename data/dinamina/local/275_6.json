{
       "Source": "dinamina",
       "Timestamp": "August 7, 2023 7:10 pm",
       "Headline": "කෘෂිකාර්මික කටයුතු සදහා සමනළ වැව ජලාශයෙන් ජලය නිකුත් කිරීමට කැබිනට් අනුමැතිය",
       "News Content": "විදුලිබල උත්පාදන සදහා අවශ්‍ය විකල්ප තීරණ ගැනීමට සහ කෘෂිකාර්මික කටයුතු සදහා අවශ්‍ය ජලය සමනළ වැව ජලාශයෙන් නිකුත් කිරීමට කැබිනට් මණ්ඩලය විසින් අනුමැතිය ලබා දී ඇත.\n\nඒ පවතින වියලි කාලගුණික තත්ත්වය හමුවේ අඛණ්ඩව විදුලිබලය ලබාදීමට හා කෘෂිකාර්මික කටයුතු සදහා ජලය ලබාදීමටත්, පානීය අවශ්‍යතාවයන් සදහා අවශ්‍ය ජලය නිකුත් කිරීමටත් හැකියාව සොයාබලා ඒ සදහා වන විකල්ප යෝජනා හතරක් අමාත්‍ය කංචන විජේසේකර විසින් කැබිනට් මණ්ඩලයට ඉදිරිපත් කිරීමෙන් අනතුරුවය.\n\nමේ අනුව කෘෂිකාර්මාන්තයට අවශ්‍ය උපරිම ජල ප්‍රමාණය සමනළ වැව ජලාශයෙන් ලබාදීමට අවශ්‍ය කටයුතු සම්පාදනය කර ඇති බව රාජ්‍ය අමාත්‍ය ඩී.වී චානක මහතා පැවසීය.\n\nපවතින තත්ත්වය හමුවේ වගාවට ජලය ඉල්ලා ගොවීන් ආරම්භ කළ සත්‍යග්‍රහයට අදට දින 15ක් වන අතර, උඩවලව ජලාශයේ පවතින ජල ගැටලුව පිළිබඳ විශේෂ සාකච්ඡාවක් ජනාධිපති රනිල් වික්‍රමසිංහ මහතාගේ ප්‍රධානත්වයෙන් ඊයේ (6) පැවැත්විණි.",
       "URL": "https://www.dinamina.lk/2023/08/07/local/12340/%e0%b6%9a%e0%b7%98%e0%b7%82%e0%b7%92%e0%b6%9a%e0%b7%8f%e0%b6%bb%e0%b7%8a%e0%b6%b8%e0%b7%92%e0%b6%9a-%e0%b6%9a%e0%b6%a7%e0%b6%ba%e0%b7%94%e0%b6%ad%e0%b7%94-%e0%b7%83%e0%b6%af%e0%b7%84%e0%b7%8f/",
       "Category": "local",
       "Parent URL": "https://www.dinamina.lk/category/local//page/275/"
}