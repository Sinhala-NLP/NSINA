{
       "Source": "dinamina",
       "Timestamp": "July 26, 2023 1:00 am",
       "Headline": "කතක් නානකොට වීඩියෝ කළ ප්‍රභූ ආරක්ෂකයා මාට්ටු",
       "News Content": "කාන්තාවක් සිය නාන කාමරයේ දිය නාමින් සිටින අයුරු සිය ජංගම දුරකතනයේ වීඩියෝගත කළ ඇමැති ආරක්ෂක අංශයේ නිලධාරියෙක් අම්පාර පොලිසියේ නිලධාරීන් විසින් පෙරේදා (24) අත්අඩංගුවට ගනු ලැබීය.\n\nහිටපු පාර්ලිමේන්තු මන්ත්‍රී ශ්‍රියානි විජේවික්‍රම මහත්මියගේ පුද්ගලික ආරක්ෂක නිලධාරියාව මෙසේ අත්අඩංගුවට ගෙන ඇති බව අම්පාර පොලිසිය සඳහන් කළේය.\n\nපොලිස් සැරයන්වරයකු වන මෙම නිලධාරියා හිටපු පාර්ලිමේන්තු මන්ත්‍රීවරියගේ අම්පාරේ පිහිටි නිවස ආසන්නයේ නිවසක පිහිටි ඉඩමකට අයුතු ලෙස ඇතුළු වී එම නි‍ෙවසේ පදිංචි කාන්තාව නාන කාමරයේ දිය නාමින් සිටියදී කවුළුවකින් එය වීඩියෝ කර ඇති බව පොලිසිය කියයි. ඒ බව එම කාන්තාව දැක පොලිසියට පැමිණිලි කළ බවත් ඒ අනුව ඔහුව අත්අඩංගුවටගත් බවත් පොලිසිය කියයි.\n\nමෙම සැකකාර සැරයන්වරයාව අම්පාර මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි.\n\nමෙම නිලධාරියාගේ වැඩ තහනම් කිරීමට පෙරේදා (24) වන විට ඇමැති ආරක්ෂක කොට්ඨාසයේ උසස් නිලධාරියෙක් සඳහන් කළේය.",
       "URL": "https://www.dinamina.lk/2023/07/26/local/9309/%e0%b6%9a%e0%b6%ad%e0%b6%9a%e0%b7%8a-%e0%b6%b1%e0%b7%8f%e0%b6%b1%e0%b6%9a%e0%b7%9c%e0%b6%a7-%e0%b7%80%e0%b7%93%e0%b6%a9%e0%b7%92%e0%b6%ba%e0%b7%9d-%e0%b6%9a%e0%b7%85-%e0%b6%b4%e0%b7%8a/",
       "Category": "local",
       "Parent URL": "https://www.dinamina.lk/category/local//page/331/"
}