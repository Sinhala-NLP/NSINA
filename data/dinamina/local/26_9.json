{
       "Source": "dinamina",
       "Timestamp": "October 6, 2023 1:06 am",
       "Headline": "ආර­ක්ෂක රාජ්‍ය ඇමැති ආපදා කළ­ම­නා­ක­ර­ණයේ   නිරී­ක්ෂණ චාරි­කා­වක",
       "News Content": "ආරක්ෂක රාජ්‍ය ඇමැති ප්‍රමිත බණ්ඩාර තෙන්නකෝන් මහතා ඊයේ (05) කොළඹ ආපදා කළමනාකරණ මධ්‍යස්ථානයේ මෙහෙයුම් මැදිරියේ නිරීක්ෂණ චාරිකාවක නිරත විය.\n\nපවතින අයහපත් කාලගුණ තත්ත්වය මත ඇති විය හැකි ආපදා තත්ත්වයන්ට ගත හැකි ක්‍රියාමාර්ග හා ඇතිවිය හැකි අනතුරු අවම කරගැනීමට ගත හැකි පියවරයන් පිළිබඳ එම මධ්‍යස්ථානයේ නිලධාරීන් සමඟ අමාත්‍යවරයා සාකච්ඡා කරන ලදී.\n\nආපදාවන්ට ලක්වන මහජනතාවට කඩිනමින් සහන සැලසීමට අවශ්‍ය කරන ක්‍රියාමාර්ග ගන්නා ලෙස අදාළ පාර්ශවයන් වෙත උපදෙස් ලබාදෙන ලද අමාත්‍ය තෙන්නකෝන් මහතා, ආපදා සහන කටයුතු හමුවේ මුහුණ දෙන ගැටලු හා ඒවා නිරාකරණය කර ගනිමින් සහන සැලසීමට අවශ්‍ය පහසුකම් ශක්තිමත් කිරීමට පියවර ගන්නා බව මෙම අවස්ථාවේ සඳහන් කළේය.",
       "URL": "https://www.dinamina.lk/2023/10/06/local/28163/%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b6%bb%e0%b7%8f%e0%b6%a2%e0%b7%8a%e0%b6%ba-%e0%b6%87%e0%b6%b8%e0%b7%90%e0%b6%ad%e0%b7%92-%e0%b6%86%e0%b6%b4%e0%b6%af%e0%b7%8f/",
       "Category": "local",
       "Parent URL": "https://www.dinamina.lk/category/local//page/26/"
}