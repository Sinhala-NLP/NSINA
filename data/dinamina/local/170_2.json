{
       "Source": "dinamina",
       "Timestamp": "August 31, 2023 1:00 am",
       "Headline": "රංගිරි දඹුලු ජාතික පාසලේ ‘විදු පියස’ නිල පුවත්පත හා අන්තර්ජාල ඊ-පුවත්පත එළිදකී",
       "News Content": "පාසල් නිල පුවත්පත් කලාවේ ආරම්භය සලකුණු කරමින් පුවත්පත් කලාවේ මහගෙදර ලංකාවේ සීමාසහිත එක්සත් ප්‍රවෘත්ති පත්‍ර සමාගම (ලේක්හවුස්) රංගිරි දඹුලු ජාතික පාසල සමඟ අත්වැල් බැඳ ගනිමින් පළමු වරට නිකුත් කරන රංගිරි දඹුලු ජාතික පාසලේ “විදු පියස” නිල පුවත්පත හා අන්තර්ජාල ඊ පුවත්පත එළිදැක්වීමේ උත්සවය පෙරේදා (29) රංගිරි දඹුලු ජාතික පාසලේ ශ්‍රවණාගාරයේදී ලේක්හවුස් ආයතනයේ මූල්‍ය අධ්‍යක්ෂ ආචාර්ය සුනිල් ජයන්ත නවරත්න සහ දඹුලු ජාතික පාසලේ විදුහල්පති ඩබ්ලිව්. එම්. ජේ. බී. විජේසිංහ මහත්වරුන්ගේ ප්‍රධානත්වයෙන් සිදු විය.\n\nමේ අවස්ථාවට ලේක්හවුස් රාජ්‍ය සබඳතා දෙපාර්තමේන්තුවේ කළමනාකරණ කර්තෘ සමන්ත කරුණාසේකර, සහකාර විදුහල්පති පූජ්‍ය මල්වානේ විමලානන්ද හිමි, විද්‍යාලයීය ආචාර්ය මණ්ඩලය, සිසු දරුවන් හා විද්‍යාලයීය ආදි ශිෂ්‍ය සංගමයේ සාමාජිකයෝද සහභාගි වූහ.\n\nඡායාරූපය – වාසිත පටබැඳිගේ",
       "URL": "https://www.dinamina.lk/2023/08/31/local/18332/%e0%b6%bb%e0%b6%82%e0%b6%9c%e0%b7%92%e0%b6%bb%e0%b7%92-%e0%b6%af%e0%b6%b9%e0%b7%94%e0%b6%bd%e0%b7%94-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b4%e0%b7%8f%e0%b7%83%e0%b6%bd%e0%b7%9a/",
       "Category": "local",
       "Parent URL": "https://www.dinamina.lk/category/local//page/170/"
}