{
       "Source": "dinamina",
       "Timestamp": "September 21, 2023 2:29 am",
       "Headline": "ආණ්ඩුකාර සෙන්දිල්  මන්ත්‍රී ගජේන්ද්‍රන්ගේ  පෙළපාළිය  හෙළාදකී",
       "News Content": "ආණ්ඩුකාරවරයකු ලෙස රටේ සහජීවනය ආරක්ෂා කිරීමේ වගකීම තමා සතු බවත් පාර්ලිමේන්තු මන්ත්‍රීවරයකු ලෙස සෙල්වරාජා ගජේන්ද්‍රන් විසින් තිලීපන් අනුස්මරණ පෙළපාළියක් සිංහල, දමිළ, මුස්ලිම් ජනතාව සිටින ගම්මාන මැද්දෙන් පිළිරුවක් සමඟ රැගෙන යමින් ජාතීන් අතර සමඟිය බිඳ දැමීමට කටයුතු කිරීමට තමා තදින්ම විරුද්ධ බව නැඟෙනහිර පළාත් ආණ්ඩුකාර සෙන්දිල් තොණ්ඩමන් මහතා පෙරේදා (19) පස්වරුවේ මාධ්‍ය හමුවක් පවත්වමින් කියා සිටියේය.\n\nරටේ ආර්ථිකයේ දැඩි අර්බුදකාරී තත්ත්වයක් උද්ගතව තිබියදී පාර්ලිමේන්තු මන්ත්‍රීවරයකු ලෙස කල්පනාකාරීව වගකීමෙන් කටයුතු කළ යුතු බවත් මෙසේ නීතියට සාමයට පටහැණිව කටයුතු කිරීම තමා කිසිසේත් අනුමත නොකරන බවත් මින් ඉදිරියට රටේ සංහිඳියාවට බාධා සිදුවන කිසිදු සිදුවීමක් සිදු නොවන ලෙසට දැඩි ක්‍රියාමාර්ග ගන්නා ලෙස පොලිසිය දැනුවත් කළ බවත් ඒ මහතා කියා සිටියේය.\n\nකන්තලේ සමූහ – සුමිත්‍රා කුමාරිහාමි,\n\nත්‍රිකුණාමලය විශේෂ\n\nඒ.ටී.එම්. ගුණානන්ද",
       "URL": "https://www.dinamina.lk/2023/09/21/local/24146/%e0%b6%86%e0%b6%ab%e0%b7%8a%e0%b6%a9%e0%b7%94%e0%b6%9a%e0%b7%8f%e0%b6%bb-%e0%b7%83%e0%b7%99%e0%b6%b1%e0%b7%8a%e0%b6%af%e0%b7%92%e0%b6%bd%e0%b7%8a-%e0%b6%b8%e0%b6%b1%e0%b7%8a%e0%b6%ad%e0%b7%8a/",
       "Category": "local",
       "Parent URL": "https://www.dinamina.lk/category/local//page/90/"
}