{
       "Source": "dinamina",
       "Timestamp": "September 11, 2023 2:14 am",
       "Headline": "රේවතයෙන් රට සුවපත් කරන්න පළමු උත්සාහයෙන්ම එන මලිත",
       "News Content": "\n\nමෙවර අධ්‍යයන පොදු සහතික පත්‍ර උසස් පෙළ විභාගයෙන් අවුරුදු 90ක ඉතිහාසයේ බලපිටිය රේවත විදුහලෙන් ප්‍රථම ප්‍රයත්නයේදීම වෛද්‍ය විද්‍යාලයට තේරුණු පළමු ශිෂ්‍යයා වීමේ ගෞරවය දිනාගැනීමට කේ. මලිත නෙත්සර රත්නසේකර සමත් විය. එමෙන්ම ඔහු පළමු අවස්ථාවේදීම ජීව විදයා විෂයයන් තුනටම ඒ සාමර්ථ්‍ය ගත් රේවත විදුහලේ පළමු ශිෂ්‍යයාද වන්නේය.\n\nමීට පෙරද රේවත විදුහලෙන් දෙවැනි හා තුන්වැනි ප්‍රයත්නවලින් සිසුන් සිව් දෙනකු වෛද්‍ය විදයාලයට තේරීපත්ව තිබේ. මෙවැනි වාර්තාවක් තැබීමට තමාට මඟ පෙන්වූ රේවත විදුහල්පතිතුමා ඇතුළු ආචාර්ය මණ්ඩලයට මෙන්ම සිය මව වන හීනටිය රාහුල විදුහලේ ආචාරිනි කුමරී විජේතිලක මාතාවටද සිය හද පිරි කෘතඥතාව පිරිනමන බව මලිත නෙත්සර රත්නසේකර සිසුවා පවසයි.\nකරන්දෙණිය සමූහ අනුරාධ ප්‍රියදර්ශන",
       "URL": "https://www.dinamina.lk/2023/09/11/local/21082/%e0%b6%bb%e0%b7%9a%e0%b7%80%e0%b6%ad%e0%b6%ba%e0%b7%99%e0%b6%b1%e0%b7%8a-%e0%b6%bb%e0%b6%a7-%e0%b7%83%e0%b7%94%e0%b7%80%e0%b6%b4%e0%b6%ad%e0%b7%8a-%e0%b6%9a%e0%b6%bb%e0%b6%b1%e0%b7%8a%e0%b6%b1/",
       "Category": "local",
       "Parent URL": "https://www.dinamina.lk/category/local//page/132/"
}