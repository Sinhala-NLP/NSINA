{
       "Source": "dinamina",
       "Timestamp": "August 8, 2023 1:48 am",
       "Headline": "කෘෂි අංශයට ඩ්‍රෝන ගුවන් තාක්ෂණය යොදාගැනීමට සංදර්ශනයක්",
       "News Content": "Agro Tech Dissemination Center (ATDC) ආයතන මඟින් පුහුණු කරන ලද දෙවන ඩ්‍රෝන ගුවන් නියමු පාඨමාලාවේ දෙවන කණ්ඩායම මඟින් සංවිධාන කරන ලද විශේෂ පුහුණු සංදර්ශනයක් ඊයේ (07) සුරියවැවේ දී පැවැත්විණි.\n\nAgro Tech Dissemination Center (ATDC) ආයතන යනු කෘෂිකර්ම අංශයේ නිපුණතා කවුන්සිලය යටතේ ඇති සංවිධානයකි. ශ්‍රී ලංකාවේ කෘෂිකාර්මික අංශයේ ප්‍රගතිය සඳහා නව තාක්‍ෂණය සහ අවශ්‍ය කුසලතා ව්‍යාප්ත කිරීමේ ප්‍රධාන අරමුණ වේ.\n\nනිපුණතා අංශයේ සංවර්ධන වැඩසටහන යටතේ අධ්‍යාපන අමාත්‍යාංශයේ විෂය පථය යටතේ කෘෂි තාක්ෂණ ව්‍යාප්ති මධ්‍යස්ථානය 2023 වසරේ ආරම්භ කර තිබෙන අතර ඒ සඳහා ආසියානු සංවර්ධන බැංකුවේ සහ සමෘද්ධිමත් සහ ඔරොත්තු දෙන ආසියා පැසිෆික් කලාපය සඳහා වූ ජපන් අරමුදලේ ප්‍රදානයකි.\n\nනවීන කෘෂිකාර්මික කර්මාන්තය සඳහා අවශ්‍ය කුසලතා සහ දැනුමෙන් පුද්ගලයන් සන්නද්ධ කිරීම, කෘෂිකාර්මික පාදක hi-tech විසඳුම් පිළිබඳ උසස් තත්ත්වයේ පුහුණුවක් ලබාදීම මේ පුහුණු පාඨමාලාවේ අරමුණ වේ. විශේෂයෙන්ම මේ පාඨමාලාවලට ඩ්‍රෝන ගුවන් නියමුවන් පිළිබඳ විශේෂිත පුහුණුවක්, GIS මත පදනම් වූ යෙදුම් සහ ස්මාර්ට් ගොවිතැන් යෙදුම් සඳහා IoT ඇතුළත් වේ.\n\nවර්තමානයේ ශීඝ්‍රයෙන් විකාශනය වන කෘෂිකාර්මික පරිසරයේ විශිෂ්ටත්වය දැක්වීමට අවශ්‍ය කුසලතා ඇති පුද්ගලයන් සවිබල ගැන්වීමට මේ වැඩසටහන් සැලසුම් කර තිබෙන බව Agro Tech Dissemination Center හි ප්‍රධාන උපදේශක කර්නල් රසික කහඳ ගමගේ මහතා පවසයි.\n\nරාහුල් සමන්ත හෙට්ටිආරච්චි\nඅම්බලන්තොට සමූහ",
       "URL": "https://www.dinamina.lk/2023/08/08/local/12375/%e0%b6%9a%e0%b7%98%e0%b7%82%e0%b7%92-%e0%b6%85%e0%b6%82%e0%b7%81%e0%b6%ba%e0%b6%a7-%e0%b6%a9%e0%b7%8a%e0%b6%bb%e0%b7%9d%e0%b6%b1-%e0%b6%9c%e0%b7%94%e0%b7%80%e0%b6%b1%e0%b7%8a-%e0%b6%ad/",
       "Category": "local",
       "Parent URL": "https://www.dinamina.lk/category/local//page/274/"
}