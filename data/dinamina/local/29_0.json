{
       "Source": "dinamina",
       "Timestamp": "October 6, 2023 1:00 am",
       "Headline": "පරි­භෝ­ජ­න­යට නුසු­දුසු  මුරුක්කු හැදූ ආය­ත­නය  වසා දමන ලෙස නියෝග",
       "News Content": "කටාන, දෙමංහංදිය ප්‍රදේශයේ මිනිස් පරිභෝජනයට නුසුදුසු මුරුක්කු සහ බයිට් වර්ග නිෂ්පාදනය කරන්නේ යැයි චෝදනා ලැබ සිටි ආයතනයක් වසා දමන ලෙස මීගමුව අතිරේක මහේස්ත්‍රාත් දර්ස්ශිමා ප්‍රේමරත්න මහත්මිය 05 වෙනිදා නියෝග කරන ලදී.\n\nමෙලෙස නියෝග ලැබූවේ අංක 275, කොන්දගම්මුල්ල, දෙමංහන්දිය පදිංචි, ගැමුණු ශානක නැමැත්තෙකි.\n\nමෙම ස්ථානයෙහි කලක සිට පරිභෝජනයට නුසුදුසු ලෙස සෞඛ්‍යයට අහිතකර අන්දමින් සෞඛ්‍යය නීති අනුගමනය නොකර මෙම නිෂ්පාදනාගාරය පවත්වාගෙන යන බවට කටාන සෞඛ්‍ය වෛද්‍ය නිලධාරි කාර්යාලයට පැමිණිලි කිහිපයක් ලැබී ඇත. පරිපාලන මහජන සෞඛ්‍ය පරීක්ෂක වයි. රත්නායක මහතාගේ උපදෙස් මත දෙමංහන්දිය මහජන සෞඛ්‍ය පරීක්ෂක තනුජ් ඉමන්ත මහතා විසින් පරිභෝජනයට නුසුදුසු බව ඇතුළු චෝදනා පහක් යටතේ මෙම පැමිණිල්ල ගොනු කර තිබුණි. මෙම නඩුව කැඳවූ අවස්ථාවේ චුදිතට මෙම නිෂ්පාදන නවත්වන ලෙසට අධිකරණයෙන් නියම කර තිබුණ ද ඔහු එම නිෂ්පාදන දිගටම පවත්වාගෙන ගොස් ඇත, පසුව නඩුව කැඳවූ අවස්ථාවේ චුදිත වරද පිළිගැනීමෙන් අනතුරුව ඉහත නියෝගය දෙනු ලැබීය.",
       "URL": "https://www.dinamina.lk/2023/10/06/local/28482/%e0%b6%b4%e0%b6%bb%e0%b7%92%e0%b6%b7%e0%b7%9d%e0%b6%a2%e0%b6%b1%e0%b6%ba%e0%b6%a7-%e0%b6%b1%e0%b7%94%e0%b7%83%e0%b7%94%e0%b6%af%e0%b7%94%e0%b7%83%e0%b7%94-%e0%b6%b8/",
       "Category": "local",
       "Parent URL": "https://www.dinamina.lk/category/local//page/29/"
}