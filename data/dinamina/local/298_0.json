{
       "Source": "dinamina",
       "Timestamp": "August 2, 2023 1:06 am",
       "Headline": "අත්බෝම්බ සමඟ පුපුරණ ද්‍රව්‍ය ළඟ තබාගත් ධීවරයා මාට්ටු",
       "News Content": "මෙරට නිෂ්පාදිත අත්බෝම්බ තුනක් ඇතුළු පුපුරණ ද්‍රව්‍ය රැසක් සමඟ ධීවර කාර්මිකයකු කුච්චවේලි පොලිසියේ නිලධාරීන් කණ්ඩායමක් විසින් පෙරේදා (31) අත්අඩංගුවට ගෙන ඇත.\nකුච්චවේලි ජයානගර්හි පංදිංචිකරුවෙක් වන 43 හැවිරිදි පුද්ගලයකු මෙසේ අත්අඩංගුවට ගෙන තිබේ.\nමෙම සැකකරුගේ නිවෙසේ තිබී අත්බෝම්බ තුනට අමතරව සොයාගත් පුපුරණ ද්‍රව්‍ය අතර වෝටර් ජෙල් කරල් 05ක්, විදුලි නොවන ඩෙටනේටර් 04ක් ද තිබුණු බව පොලිස් මාධ්‍ය ප්‍රකාශක කාර්යාලය සඳහන් කළේය.\nමසුන් මැරීම සඳහා භාවිතා කිරීමට මෙම පුපුරණ ද්‍රව්‍ය ඔහු ළඟ තබාගෙන සිට ඇති බව විමර්ශනයේදී අනාවරණය වී තිබේ. පුපුරණ ද්‍රව්‍ය යොදා මසුන් මැරීම තහනම් පන්න ක්‍රමයක් බව ද පොලිසිය කියයි.\nගයාන් කුමාර වීරසිංහ",
       "URL": "https://www.dinamina.lk/2023/08/02/local/10869/%e0%b6%85%e0%b6%ad%e0%b7%8a%e0%b6%b6%e0%b7%9d%e0%b6%b8%e0%b7%8a%e0%b6%b6-%e0%b7%83%e0%b6%b8%e0%b6%9f-%e0%b6%b4%e0%b7%94%e0%b6%b4%e0%b7%94%e0%b6%bb%e0%b6%ab-%e0%b6%af%e0%b7%8a%e0%b6%bb/",
       "Category": "local",
       "Parent URL": "https://www.dinamina.lk/category/local//page/298/"
}