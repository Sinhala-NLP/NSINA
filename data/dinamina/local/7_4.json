{
       "Source": "dinamina",
       "Timestamp": "October 11, 2023 1:00 am",
       "Headline": "නව සේද මාවත ව්‍යාපෘතියට දස වසරක් සපිරේ",
       "News Content": "නව සේද මාවත ව්‍යාපෘතියට දස වසරක් සම්පූර්ණ වීම නිමිත්තෙන් පසුගියදා (09) ‘නව සේද මාවතේ, වසර දහයක් අත්දැකීමු සහ අපේක්ෂා’ යන මැයින් සංවාදශීලී සම්මන්ත්‍රණයක් බත්තරමුල්ල වෝටර්ස් එජ් හෝටලයේදී පැත්විණි. ආසියා ප්‍රගති සංසදය මෙම සම්මන්ත්‍රණය සංවිධානය කැර තිබිණි. මෙම සම්මන්ත්‍රණය විවෘත කරමින් ශ්‍රී ලංකාවේ චීන තානාපති qi zhenhong මහතා තකා කළ අයුරු මෙහි දැක්වේ. ශ්‍රී ලංකාවේ කොමියුනිස්ට් පක්ෂයේ සභාපති ඩිව් ගුණසේකර, ලේකම් වෛද්‍ය ජී . වීරසිංහ, එක්සත් ජාතික පක්ෂයේ සභාපති වජිර අබේවර්ධන, සමගි ජන බලවේගයේ මන්ත්‍රී හර්ෂ ද සිල්වා, ලංකා සමසමාජ පක්ෂයේ නායක මහාචාර්ය තිස්ස විතාරණ, ශ්‍රී ලංකා මහජන පක්ෂයේ නායක මන්ත්‍රී අසංක නවරත්න, මන්ත්‍රී ඒ.එච්.එම්. පවුසි, මහාචාර්ය රෝහණ ලක්ෂ්මන් පියදාස, තිලංග සුමතිපාල මහත්වරු ඇතුළු සම්භාවනීය ආරාධිතයන් රැසක් මේ අවස්ථාවට එක්ව සිටියහ.\n\nමැද කොළඹ සමූහ – ආරියරත්න ගනේගොඩ",
       "URL": "https://www.dinamina.lk/2023/10/11/local/29664/%e0%b6%b1%e0%b7%80-%e0%b7%83%e0%b7%9a%e0%b6%af-%e0%b6%b8%e0%b7%8f%e0%b7%80%e0%b6%ad-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%98%e0%b6%ad%e0%b7%92%e0%b6%ba%e0%b6%a7-%e0%b6%af/",
       "Category": "local",
       "Parent URL": "https://www.dinamina.lk/category/local//page/7/"
}