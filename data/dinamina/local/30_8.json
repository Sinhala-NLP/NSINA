{
       "Source": "dinamina",
       "Timestamp": "October 5, 2023 10:57 am",
       "Headline": "කදානේ වෙඩි තැබීමක්",
       "News Content": "කදාන පොලිස් බල ප්‍රදේශයේ මාළු ව්‍යාපාරිකයකුගේ නිවසට අද  (05)  උදෑසන වෙඩි තැබීමක් සිදු කර ඇතැයි පොලිසිය පවසයි.\n\nඅංක 405/f ජය මාවත, පොල්පිතිමුකලාන , කදාණ ලිපිනයේ පදිංචි මාළු ව්‍යාපාරිකයකු වන එච්. සුජිත් රෝහිත පෙරේරා (43) යන අයගේ නිවසට ඩියෝ වර්ගයේ යතුරු පැදියකින් පැමිණි දෙදෙනෙකු මෙලෙස වෙඩි තබා පාලා ගොස් ඇත.\n\nපිස්තෝල වර්ගයේ ගිනි අවියකින් වෙඩි තැබීම සිදු කර ඇතැයි පොලිසිය පවසයි.\n\nවෙඩි තැබීම සිදු වන අවස්ථාවේ මාළු ව්‍යාපාරිකයාගේ බිරිද හා දරු දෙදෙනා නිවස තුළ සිට ඇත.\n\nවෙඩි තැබීමෙන් කිසිවකුටත් තුවාල සිදු වී නැති අතර වෙඩි තැබීම ට හේතුව අනාවරණය වී නොමැත.\n\nසිද්ධිය සම්බන්ධයෙන් වැඩිදුර විමර්ශන කටයුතු කදාන පොලීසිය මගින් සිදු කරයි.\n\n\n\n",
       "URL": "https://www.dinamina.lk/2023/10/05/local/28065/%e0%b6%9a%e0%b6%af%e0%b7%8f%e0%b6%b1%e0%b7%9a-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/30/"
}