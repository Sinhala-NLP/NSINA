{
       "Source": "dinamina",
       "Timestamp": "August 5, 2023 12:32 am",
       "Headline": "තෙවසරකට පෙර සාමණේර හිමි නමක් කෙලෙසූ 18 හැවිරිදි හිමිනමක් අත්අඩංගුවට",
       "News Content": "උණවටුන ප්‍රදේශයේ විහාරස්ථානයකදී 14 හැවිරිදි සාමණේර හිමිනමකට බරපතළ ලිංගික අතවර කිරීම සම්බන්ධයෙන් එම විහාරස්ථානයේ සිටින 18 හැවිරිදි හිමිනමක් පෙරේදා ( 3 ) අත්අඩංගුවට ගත් බව හබරාදූව පොලිසිය පවසයි.\nඅපයෝජනයට ලක්වූ හිමිනම මේ වන විට පොරවගම ප්‍රදේශයේ විහාරස්ථානයක වැඩ සිටින බව වාර්තා වේ. මෙම සාමනේර හිමියන් උණවටුන ප්‍රදේශයේ විහාරස්ථානයක වැඩ සිටින විට 2020 වසරේ දිනයක එහි සිටින 18 හැවිරිදි හිමිනමක් තමාට බරපතළ ලිංගික අතවරයක් කළ බවත් ඊට පසුවද කිසිවකුට නොකියන ලෙස ඉල්ලා කිහිපවරක්ම බරපතළ ලිංගික අතවර කළ බවත් සඳහන් කරමින් අපයෝජනයට ලක්වූ හිමිනම පෙරේදා හබරාදූව පොලිසියට පැමිණිල්ලක් කර තිබුණි. ඒ අනුව හබරාදූව පොලිසියේ ළමා හා කාන්තා කාර්යාංශයේ ස්ථානාධිපතිනි උප පොලිස් පරීක්ෂක චම්පිකා මහත්මිය විසින් සැකකාර හිමියන් අත්අඩංගුවට ගනු ලැබ තිබේ.\n\nඑස්. දීයගහගේ දකුණු පළාත් සංචාරක",
       "URL": "https://www.dinamina.lk/2023/08/05/local/11806/%e0%b6%ad%e0%b7%99%e0%b7%80%e0%b7%83%e0%b6%bb%e0%b6%9a%e0%b6%a7-%e0%b6%b4%e0%b7%99%e0%b6%bb-%e0%b7%83%e0%b7%8f%e0%b6%b8%e0%b6%ab%e0%b7%9a%e0%b6%bb-%e0%b7%84%e0%b7%92%e0%b6%b8%e0%b7%92-%e0%b6%b1/",
       "Category": "local",
       "Parent URL": "https://www.dinamina.lk/category/local//page/286/"
}