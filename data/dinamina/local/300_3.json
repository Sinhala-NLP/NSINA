{
       "Source": "dinamina",
       "Timestamp": "August 2, 2023 1:00 am",
       "Headline": "නුවරඑළිය අක්ෂි සැත්කම්වලින් පසු රෝගීන්ට සංකුලතා පැනනැඟීම සෙවීමට විශේෂ කමිටුවක්",
       "News Content": "\n\nනුවරඑළිය දිස්ත්‍රික් මහ රෝහලේ අක්ෂි සැත්කම් සිදු කිරීමෙන් පසු භාවිත කළ ඉන්දීය ඖෂධයකින් සංකුලතා ඇති වූවේ යැයි කියන රෝගීන් 15 දෙනකු සමඟ සාකච්ඡා කර, ඔවුන් ඉදිරි පරීක්ෂණ සඳහා යොමු කිරීමට හා ඒ පිළිබඳව සෞඛ්‍ය අමාත්‍යාංශයට වාර්තාවක් දීමට 10 දෙනකුගෙන් යුතු විශේෂ කමිටුවක් ඊයේ (1) නුවරඑළිය දිස්ත්‍රික් මහ රෝහලට පැමිණි බව එම කමිටු සමාජික සහ සෞඛ්‍ය අමාත්‍යාංශය අතිරේක ලේකම් ආර්.එම්.එස්.කේ. රත්නායක මහතා මාධ්‍ය හමුවේ පැවසීය.\nසෞඛ්‍ය අමාත්‍යාංශයේ උපදෙස් අනුව පිහිටවනු ලැබූ විශේෂ කමිටුව නුවරඑළිය දිස්ත්‍රික් මහ රෝහල් අධ්‍යක්ෂ මහේන්ද්‍ර සෙනෙවිරත්න මහතාගේ මෙහෙයවීම මත සංකලතා ඇති වූ රෝගීන් සියලු දෙනා සමග විශේෂ සාකච්ඡා සිදු කර එම රෝගින් ඉදිරි පරීක්ෂණයන් සඳහා යොමු කරන් බවත්, මෙම පරීක්ෂණයෙන් පසු සකසන ලද වාර්තාව සෞඛ්‍ය අමාත්‍යාංශයට ඉදිරිපත් කිරීමෙන් අනතුරුව ඇස් පෙනීම දුර්වල වූ රෝගීන් වෙනුවෙන් ඉදිරි කටයුතු සෞඛ්‍ය අමාත්‍යාංශයෙන් සිදු කිරීමට නියමිත බවත් අතිරේක ලේකම්වරයා වැඩිදුරටත් පැවසීය.\nහැටන් – රංජිත් රාජපක්ෂ",
       "URL": "https://www.dinamina.lk/2023/08/02/local/10985/%e0%b6%b1%e0%b7%94%e0%b7%80%e0%b6%bb%e0%b6%91%e0%b7%85%e0%b7%92%e0%b6%ba-%e0%b6%85%e0%b6%9a%e0%b7%8a%e0%b7%82%e0%b7%92-%e0%b7%83%e0%b7%90%e0%b6%ad%e0%b7%8a%e0%b6%9a%e0%b6%b8%e0%b7%8a%e0%b7%80%e0%b6%bd/",
       "Category": "local",
       "Parent URL": "https://www.dinamina.lk/category/local//page/300/"
}