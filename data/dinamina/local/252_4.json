{
       "Source": "dinamina",
       "Timestamp": "August 13, 2023 3:20 pm",
       "Headline": "අනුරාධපුර හබරණ සංචාරක පුරවරයෙන් සංවර්ධනයට දකුණු කොරියාවෙන් රු. මිලියන 500 ක්",
       "News Content": "අනුරාධපුර හබරණ සංචාරක පුරවරයෙන් සංවර්ධන කටයුතු හා සංචාරක ප්‍රවර්ධන කටයුතු සඳහා දකුණු කොරියානු රජය මඟින් රුපියල් මිලියන 500 ක ප්‍රදානයක් ලබා දී ඇත\n\nදකුණු කොරියානු රජය යටතේ ඇති කොරියානු සංචාරක සංවිධානය මගින් මෙම ව්‍යාපෘතිය ක්‍රියාත්මක කරයි. ව්‍යාපෘතියට අදාළ සියලුම සැලසුම් මේ වන විට සකස් කර අවසන් කර ඇත.\n\nමෙම සැලසුම් පිළිබඳ උතුරු මැද පළාත් ආණ්ඩුකාර මහීපාල හේරත් මහතා සහ උතුරු මැද පළාත් සභාව දැනුවත් කිරීමේ වැඩසටහනක් පසුගියදා හබරණ සංචාරක හෝටලයේදී පැවැත්විණි.\n\nමෙහිදී කොරියානු සංචාරක ප්‍රවර්ධන සංවිධානයේ හබරණ ව්‍යාපෘතිය කළමනාකරු විල්මන් හසුන්සුකා මහතා විසින් මෙම ව්‍යාපෘතිය සැලසුම් පැහැදිලි කළේය.\n\nමෙහිදී හබරණ සංචාරක හෝටල් හිමියන්ගේ සංගමය මගින් සංචාරක ක්ෂේත්‍රයේ පවතින ගැටලු සම්බන්ධයෙන් ආණ්ඩුකාරවරයා දැනුවත් කළ අතර ඒ සඳහා කඩිනම් විසඳුම් ලබා දෙන ලෙස ආණ්ඩුකාරවරයා නිලධාරීන්ට උපදෙස් ලබා දෙන ලදී\n\nමෙම අවස්ථාවට පළාත් ප්‍රධාන ලේකම් චන්ද්‍රසිරි බණ්ඩාර, ප්‍රධාන අමාත්‍යාංශයේ ලේකම් අභය ලක්ෂ්මිය හේවාපතිරණ, ආණ්ඩුකාර ලේකම් සුජන්ත ඒකනායක, පළාත් සංචාරක අමාත්‍යංශය සහකාර ලේකම් (සැලසුම්) දිල්කරුක් රත්නායක සහ සංචාරක ක්ෂේත්‍රයට අදාළ නිලධාරීන් සහභාගී වූහ\n\nතිසර සමල් – අනුරාධපුර\n\n",
       "URL": "https://www.dinamina.lk/2023/08/13/breaking-news/13666/%e0%b6%85%e0%b6%b1%e0%b7%94%e0%b6%bb%e0%b7%8f%e0%b6%b0%e0%b6%b4%e0%b7%94%e0%b6%bb-%e0%b7%84%e0%b6%b6%e0%b6%bb%e0%b6%ab-%e0%b7%83%e0%b6%82%e0%b6%a0%e0%b7%8f%e0%b6%bb%e0%b6%9a-%e0%b6%b4%e0%b7%94/",
       "Category": "local",
       "Parent URL": "https://www.dinamina.lk/category/local//page/252/"
}