{
       "Source": "dinamina",
       "Timestamp": "August 1, 2023 9:18 am",
       "Headline": "ලංගම බස් රථයක් ප්‍රපාතයකට පෙරළෙයි – 18කට තුවාල",
       "News Content": "කොළඹ සිට නුවරඑළිය දක්වා ධාවනය වු ලංගම බස් රථයක් මාර්ගයෙන් ඉවතට ලිස්සා ගොස් ප්‍රපාතයකට පෙරළීමෙන් සිදුවූ අනතුරකින් පුද්ගලයින් 18 දෙනෙකු තුවාල ලබා තිබේ.\n\nඅද (01) අලුයම 4.30ට පමණ එම අනතුර සිදුවී ඇත්තේ කොළඹ හැටන් ප්‍රධාන මාර්ගයේ වටවල සිංහල විදුහල අසලදීය.\n\nවටවල පොලිසිය සදහන් කරනුයේ ප්‍රතිවිරුද්ධ දිශාවෙන් ඉදිරියට ධාවනය වු බස් රථයකට ඉඩ ලබාදිමට යාමේදි බස් රථය මාර්ගයෙන් ඉවතට පැන මෙම අනතුර සිදු වි ඇති බවයි.\n\nඅනතුරෙන් බස් රථයේ ගමන් ගත මගින් 18 දෙනෙකු පමණ තුවාල ලබා වටවල ප්‍රාදේශිය රෝහලට ඇතුලත් කර ඇති අතර බරපතල තත්ත්වයේ සිටි තුවාලකරුවන් පස්දෙනෙකු නාවලපිටිය දිස්ත්‍රික් මහ රෝහල වෙත මාරු කර යවා ඇත.\n\nබස් රථය අනතුරට පත් වන අවස්ථාවේ බස් රථයේ මගින් 100 දෙනෙකු පමණ ගමන් කරමින් සිටි බව වාර්තා වේ.",
       "URL": "https://www.dinamina.lk/2023/08/01/local/10793/%e0%b6%bd%e0%b6%82%e0%b6%9c%e0%b6%b8-%e0%b6%b6%e0%b7%83%e0%b7%8a-%e0%b6%bb%e0%b6%ae%e0%b6%ba%e0%b6%9a%e0%b7%8a-%e0%b6%b4%e0%b7%8a%e0%b6%bb%e0%b6%b4%e0%b7%8f%e0%b6%ad%e0%b6%ba%e0%b6%9a/",
       "Category": "local",
       "Parent URL": "https://www.dinamina.lk/category/local//page/301/"
}