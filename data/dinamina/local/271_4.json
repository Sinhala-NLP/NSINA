{
       "Source": "dinamina",
       "Timestamp": "August 9, 2023 12:59 am",
       "Headline": "කදුරුගොඩ විහාරස්ථානයේ කැණීම්වලින් කාසි 5ක් හමු වෙයි",
       "News Content": "යාපනයේ කදුරුගොඩ (කන්දරෝඩේ) විහාරස්ථානය ආශ්‍රිතව සිදු කළ පුරාවිද්‍යා කැණීම්වලදී ලක්ෂ්මී කාසි පහක් පෙරේදා (07) හමු වී තිබේ. ජර්මනියේ පුරාවිද්‍යා නිලධාරීන් පිරිසක් ශ්‍රී ලංකා පුරාවිද්‍යා දෙපාර්තමේන්තුවේ හා යාපනය විශ්වවිද්‍යාලයේ පුරාවිද්‍යා අංශය සමඟ එක්ව කළ කැණීම්වලදී මේ කාසි හමු වී තිබේ. දැනට මාසයක පමණ කාලයක සිට මේ ස්ථානය ආශ්‍රිතව කැණීම් සිදු කරගෙන යයි. කදුරුගොඩ විහාරස්ථානය ආශ්‍රිතව එක් ස්ථානයක විසිරී තිබුණු මේ ලක්ෂ්මී කාසි පහ ක්‍රි.ව. පළමුවන හා තුන් වන සියවස්වල මැද භාගයට අයත් බවට සැක කෙරෙයි. 1917 වසරේදී ද මේ ප්‍රදේශයෙන් මෙවැනි කාසි කීපයක් හමු වී ඇති අතර එම කාසි මත නෙළුම් මලක් මත සිටින කාන්තාවකගේ රුවක් කොටා තිබූ බව යාපනය විශ්වවිද්‍යාලයේ පුරාවිද්‍යා අංශය සඳහන් කරයි. එම කාසිවලට ලක්ෂ්මී කාසි ලෙස නම් තබා ඇත්තේ 1917දී කන්දහාර් ප්‍රදේශය වෙත චාරිකාවක නිරත වූ පෝල් පී. පීරිස් සින් බව ද යාපනය විශ්වවිද්‍යාලය සඳහන් කරයි.",
       "URL": "https://www.dinamina.lk/2023/08/09/local/12803/%e0%b6%9a%e0%b6%af%e0%b7%94%e0%b6%bb%e0%b7%94%e0%b6%9c%e0%b7%9c%e0%b6%a9-%e0%b7%80%e0%b7%92%e0%b7%84%e0%b7%8f%e0%b6%bb%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba%e0%b7%9a-%e0%b6%9a/",
       "Category": "local",
       "Parent URL": "https://www.dinamina.lk/category/local//page/271/"
}