{
       "Source": "dinamina",
       "Timestamp": "August 19, 2023 1:00 am",
       "Headline": "5 ශිෂ්‍යත්ව ප්‍රශ්න රටාවේ  මෙවර වෙනසක් නෑ",
       "News Content": "මෙවර 5 ශ්‍රේණිය ශිෂ්‍යත්ව විභාගය පෙර පරිදිම පැවැත්වෙන අතර ප්‍රශ්න පත්‍ර ව්‍යූහයේ වෙනසක් නොවන බව විභාග කොමසාරිස් ජනරාල් අමිත් ජයසුන්දර මහතා ‘දිනමිණ’ කළ විමසුමකදී ඊයේ (18) ප්‍රකාශ කළේය.\nපහ ශ්‍රේණිය ශිෂ්‍යත්ව විභාගයේ වෙනසක් සිදු වන බවට මත ප්‍රකාශ වුවද, එය සිදු කරනුයේ ඉදිරි කාලයේ අධ්‍යාපනය සම්බන්ධයෙන් සිදු කරන ප්‍රතිසංස්කරණවලදී බවද ඒ මහතා කීවේය.\nමෙවර 2023 වසර සඳහා 5 ශ්‍රේණියේ ශිෂ්‍යත්ව විභාගය ඔක්තෝබර් 15 ඉරිදා පැවැත්වේ. පාසල්වලට සිසුන් තෝරාගැනීමත්, ශිෂ්‍යාධාර ප්‍රදානය කිරීමත් මේ විභාගය සමත් වන සිසු දරුවන්ට ලැබෙන වරප්‍රසාදයකි. වාර්ෂිකව පැවැත්වෙන ශිෂ්‍යත්ව විභාගය සඳහා අපේක්ෂකයන් ලක්ෂ තුනකට අධික සංඛ්‍යාවක් පෙනී සිටින බවද ජයසුන්දර මහතා පැවසීය.\n\nසන්ධ්‍යා කරුණාරත්න",
       "URL": "https://www.dinamina.lk/2023/08/19/local/15567/5-%e0%b7%81%e0%b7%92%e0%b7%82%e0%b7%8a%e0%b6%ba%e0%b6%ad%e0%b7%8a%e0%b7%80-%e0%b6%b4%e0%b7%8a%e0%b6%bb%e0%b7%81%e0%b7%8a%e0%b6%b1-%e0%b6%bb%e0%b6%a7%e0%b7%8f%e0%b7%80%e0%b7%9a/",
       "Category": "local",
       "Parent URL": "https://www.dinamina.lk/category/local//page/219/"
}