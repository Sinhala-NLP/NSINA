{
       "Source": "dinamina",
       "Timestamp": "September 14, 2023 12:26 am",
       "Headline": "කොළඹ තරුණ බෞද්ධ සංගමයට  ආදිවාසී තරුණ හා යාපනය තරුණ  බෞද්ධ සංගම් දෙකත් එක් වෙයි",
       "News Content": "කොළඹ තරුණ බෞද්ධ සංගමයට ආදිවාසී තරුණ බෞද්ධ සංගමය හා යාපනය තරුණ බෞද්ධ සංගමය මුල්වරට එක්ව තිබේ.\n\nකොළඹ තරුණ බෞද්ධ සංගමයේ මූලිකත්වයෙන් 2023 වසරට අදාළ අනුබද්ධ තරුණ බෞද්ධ සමිති සම්මේලනය බොරැල්ලේ පිහිටි කොළඹ තරුණ බෞද්ධ සංගමයේ ප්‍රධාන ශාලාවේ දී පැවැත්විණි. එහිදී කොළඹ තරුණ බෞද්ධ සංගමයේ සභාපතිවරයා අදහස් දක්වමින් තරුණ බෞද්ධ සංගම්වලින් රටට විය යුත්තේ රට හරි මඟකට ගතහැකි සුදුසු නායකත්වයක් ගොඩනැඟීම බව සඳහන් කළේය. සමුළුවට සම්බන්ධ වූ සියලුම සභාපතිවරුන් ප්‍රකාශ කළේ කොළඹ තරුණ බෞද්ධ සංගමයෙන් කරන මේ ප්‍රයත්නයට ඔවුන්ගේ සහයෝගය හැකි උපරිමයෙන් දෙන බවයි.",
       "URL": "https://www.dinamina.lk/2023/09/14/local/21965/%e0%b6%9a%e0%b7%9c%e0%b7%85%e0%b6%b9-%e0%b6%ad%e0%b6%bb%e0%b7%94%e0%b6%ab-%e0%b6%b6%e0%b7%9e%e0%b6%af%e0%b7%8a%e0%b6%b0-%e0%b7%83%e0%b6%82%e0%b6%9c%e0%b6%b8%e0%b6%ba%e0%b6%a7-%e0%b6%86%e0%b6%af/",
       "Category": "local",
       "Parent URL": "https://www.dinamina.lk/category/local//page/118/"
}