{
       "Source": "dinamina",
       "Timestamp": "July 26, 2023 1:00 am",
       "Headline": "අභිරහස් ලෙස මියගිය කතකගේ සිරුරක් හමුවෙයි",
       "News Content": "මහනුවර සුදුහුම්පොළ ප්‍රදේශයේ නි‍ෙවසක හුදකලාව වාසය කළ 52 හැවිරිදි කාන්තාවක් නි‍ෙවස තුළ අභිරහස් ලෙස මියගොස් සිටිය දී පොලිසිය ඊයේ (25) සොයා ගෙන තිබේ.\n\nඅදාළ කාන්තාව පදිංචිව සිටි නි‍ෙවස තුළින් දුර්ගන්ධයක් වහනය වීම නිසා ඒ පිළිබඳ සොයා බැලීමේ දී කාන්තාව කාමරයක වැටී සිටිනු දැක ප්‍රදේශවාසීන් පිරිසක් ඒ සම්බන්ධව පොලිසියට දැනුම් දී ඇත.\n\nමානවතන්ත්‍රිගේ සාගරිකා නමැති මියගිය කාන්තාව අවිවාහක තැනැත්තියක් බවත් ඇය වසර ගණනාවක් තිස්සේ අදාළ නි‍ෙවසේ තනිව ජීවත්ව ඇති බවත් පොලිස් පරීක්ෂණ මඟින් අනාවරණය වී තිබේ.\n\nමියගිය කාන්තාවගේ ඥාතීන් පිරිසක් මහනුවර බහිරවකන්ද ප්‍රදේශයේ සිටින බවට ද පොලිසියට තොරතුරු වාර්තා වී ඇත.\n\nමෙම කාන්තාව මරණයට පත්වන්නට ඇත්තේ දින පහකට පමණ ඉහත දී බවට පොලිසිය සැක කරයි.\n\nමළසිරුර පශ්චාත් මරණ පරීක්ෂණය සඳහා මහනුවර ජාතික රෝහලේ විශේෂඥ අධිකරණ වෛද්‍යවරයා වෙත යොමුකර තිබේ. මෙය ඝාතනයක් ද සියදිවි නසාගැනීමක් ද නැතහොත් ස්වභාවික මරණයක් ද යන්න ස්ථිරව ප්‍රකාශ කළ හැක්කේ පශ්චාත් මරණ පරීක්ෂණ වාර්තාව අනුව බව පොලිසිය පවසයි.\n\nමහනුවර පොලිස් මූලස්ථානාධිපති ප්‍රධාන පොලිස් පරීක්ෂක රසික් සම්පත් මහතාගේ මෙහෙයවීමෙන් පරීක්ෂණ පැවැත්වෙයි.",
       "URL": "https://www.dinamina.lk/2023/07/26/local/9285/%e0%b6%85%e0%b6%b7%e0%b7%92%e0%b6%bb%e0%b7%84%e0%b7%83%e0%b7%8a-%e0%b6%bd%e0%b7%99%e0%b7%83-%e0%b6%b8%e0%b7%92%e0%b6%ba%e0%b6%9c%e0%b7%92%e0%b6%ba-%e0%b6%9a%e0%b6%ad%e0%b6%9a%e0%b6%9c%e0%b7%9a/",
       "Category": "local",
       "Parent URL": "https://www.dinamina.lk/category/local//page/328/"
}