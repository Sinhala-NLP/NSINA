{
       "Source": "dinamina",
       "Timestamp": "August 9, 2023 1:00 am",
       "Headline": "පාර්ලිමේන්තු කටයුතු කාරක සභාවල සිටිය යුතු සංඛ්‍යාව අබිබවා යමින් සිටිනවා",
       "News Content": "සභානායක, ඇමැති සුසිල් ප්‍රේමජයන්ත් මහතා –\n\nඑදා මේ පිළිබඳව දීර්ඝ වශයෙන් බිස්නස් කමිටි එකේදී සාකච්ඡා කළා. මේ වන විට සාමාන්‍යයෙන් පාර්ලිමේන්තු කටයුතු පිළිබඳ කාරක සභාවෙහි සිටිය යුතු සංඛ්‍යාව අබිබවා යමින් සිටිනවා. සාමාන්‍යයෙන් පාර්ලිමේන්තු ස්ථාවර නියෝග අනුව සිදුවන දේ තමයි මැතිවරණයක් අවසානයේදී මැතිවරණ කොමසාරිස්වරයා නිවේදනය කරනවා, පාර්ලිමේන්තුව නියෝජනය කරන දේශපාලන පක්ෂ හා ස්වාධින කණ්ඩායම් සම්බන්ධයෙන්. පාර්ලිමේන්තුව නියෝජනය කරන පක්ෂ හා ස්වාධීන කණ්ඩායම්වලට තමයි පාර්ලිමේන්තු කටයුතු පිළිබඳ කාරක සභාව නියෝජනය කරන්නට අවස්ථාව ලැබෙන්නේ. නමුත් එය වෙනස් වූ අවස්ථා ඉතිහාසයෙත් තිබෙනවා. උදාහරණයක් ලෙස 2005 න් පසුව මන්ත්‍රීවරු 105ක් සිටි විපක්ෂය වෙනුවට. එවැනි පූර්වාදර්ශ තිබෙනවා. පාර්ලිමේන්තුව තුළ මන්ත්‍රීවරු කණ්ඩායම් ලෙස අනිත් පැත්තට යනවා. තනිව යනවා. එවිට සංයුතිය වෙනස් වෙනවා. අද තිබෙන පාර්ලිමේන්තුවේ ඒ තත්ත්වය වෙනස් වී තිබෙනවා. අවශ්‍ය නම් දෙපැත්තෙන්ම වෙනස් කරන්න ඕනෑ නම් වෙනස් කළ හැකියි.\n\nඒ පක්ෂය නියෝජනය කරන ලේකම්වරයා කියනවා නම් අහවල් මන්ත්‍රීවරයායි එන්නේ නියෝජනය කරන්නේ කියලා එයයි පිළිගන්නේ. 2015 ජනාධිපතිවරණයෙන් පසුව ආණ්ඩු පක්ෂ විපක්ෂ සංයුතිය වෙනස් වුණා. එහිදී ආණ්ඩු පක්ෂයේ 43ක් හා විපක්ෂයේ සංයුතිය 143ක් ලෙස වැඩි වුණා. එවකට කථානායකවරයා වූයේ චමල් රාජපක්ෂ මහතා. කථානායකවරයා තෝරන වේලාවේත් යම් තත්ත්වයක් ඇති වුණා. ඒ නිසා අතීත පූර්වාදර්ශයන්ද අනුව කටයුතු කළ යුතුයි. මම හදන්නේ ඔබතුමාලාට පදනමක් හදලා දෙන්නයි.\n\nවිමල් වීරවංශ මහතා –\n\nසභානායකවරයා කථානායකවරයා පැත්තට බෝලය පාස් කළා. සාධාරණය ඉටු නොවුණොත් අපි වරින් වර සභාවේ ගණපූරණය ප්‍රශ්න කරවා මන්ත්‍රීවරුන් කැඳවන සීනුව නාද කරවනවා. දැන් අපි මේ කියපු කාරණා ගැන සභානායකතුමා කථානායකතුමා වෙත බෝලය පාස් කළා. ඒ නිසා මේ සභාවේදී කලින් තීරණය කළ පරිදි ඔබ මේ තීරණය ගන්න. එහෙම නොකළොත් මේකේ රැකගෙන ඉඳලා ගණපූරණය නැති හැම අවස්ථාවකදීම සීනුව නාද කිරීමට අවශ්‍ය කටයුතු අපි කරනවා. වෙන කරන්න දෙයක් නෑ.\n\nපත් කළ මන්ත්‍රී මොහොමඩ් මුසම්මිල් මහතා-\n\nකාරක සභාවට නොඑන සාමාජිකයන් ඉවත් කරලා සක්‍රීයව සහභාගි වන මන්ත්‍රිවරුන් ඇතුළත් කරන්න.\n\nවිමල් වීරවංශ මන්ත්‍රීවරයා-\n\nකථානායකතුමා ඔබතුමා මේකට තීන්දුවක් දෙන්න. කථානායකවරයා ඒ සම්බන්ධයෙන් මට තනි තීරණයක් දෙන්න බැහැ. තේරීම් කාරක සභාව තීරණයක් ගත යුතුයි.",
       "URL": "https://www.dinamina.lk/2023/08/09/local/12694/%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94-%e0%b6%9a%e0%b6%a7%e0%b6%ba%e0%b7%94%e0%b6%ad%e0%b7%94-%e0%b6%9a%e0%b7%8f%e0%b6%bb%e0%b6%9a/",
       "Category": "local",
       "Parent URL": "https://www.dinamina.lk/category/local//page/269/"
}