{
       "Source": "dinamina",
       "Timestamp": "August 24, 2023 1:18 pm",
       "Headline": "ගුරු පුරප්පාඩු පිරවීමට විශේෂ කැබිනට් පත්‍රිකාවක්",
       "News Content": "උපාධිධාරී ගුරුසේවයේ පුරප්පාඩු පිරවීම සඳහා විශේෂ කැබිනට් පත්‍රිකාවක් ඉදිරිපත් කරන බව අධ්‍යාපන අමාත්‍ය සුසිල් ප්‍රේමජයන්ත මහතා ප්‍රකාශ කරයි.\n\nඅමාත්‍යවරයා මේ බව පාර්ලිමේන්තුවේ දී ප්‍රකාශ කර සිටියේය.\n\nඒ අනුව ගුරුසේවයේ විශ්‍රාම ගිය සහ සේවය හැරගිය පිරිස් හේතුවෙන් ඇති වී ඇති පුරප්පාඩු පිරවීමට මෙලෙස තීරණය කර ඇත.\n\nමේ වන විට ගණිත, විද්‍යා සහ තාක්ෂණ ගුරුවරුන් 5,400ක් බඳවා ගැනීමට මේ වනවිටත් පළාත් සභා සඳහා අවස්ථාව දී ඇති බවත් එසේම ගුරු පුරප්පාඩු 32,000ක් පමණ ඇති බවත් එම පුරප්පාඩු පිරවීමට විවිධ බාධක මතු ව ඇති බවත් ඔහු සඳහන් කළේය.",
       "URL": "https://www.dinamina.lk/2023/08/24/local/16930/%e0%b6%9c%e0%b7%94%e0%b6%bb%e0%b7%94-%e0%b6%b4%e0%b7%94%e0%b6%bb%e0%b6%b4%e0%b7%8a%e0%b6%b4%e0%b7%8f%e0%b6%a9%e0%b7%94-%e0%b6%b4%e0%b7%92%e0%b6%bb%e0%b7%80%e0%b7%93%e0%b6%b8%e0%b6%a7-%e0%b7%80/",
       "Category": "local",
       "Parent URL": "https://www.dinamina.lk/category/local//page/196/"
}