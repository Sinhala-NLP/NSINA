{
       "Source": "dinamina",
       "Timestamp": "August 11, 2023 1:00 am",
       "Headline": "බදුලු රෝහලේ හිඟ විදුලි බිල කෝටි 7යි",
       "News Content": "බදුල්ල ශික්ෂණ රෝහල විසින් ලංකා විදුලි බල මණ්ඩලයට ගෙවිය යුතු හිඟ විදුලි බිල්පත රු. කෝටි 7කට ආසන්නව ඇතැයි වාර්තා වේ.\n\nමේ හේතුවෙන් පෙරේදා (9) හෙද පුහුණු අංශය, වෛද්‍ය නිල නිවාස සහ හෙද නේවාසිකාගාරය යන ස්ථානවල විදුලිය විසන්ධි කර ඇති බවද රෝහල් ආරංචි මාර්ග පැවසීය. මේ පිළිබඳ කළ විමසීමකදී රෝහල් බලධාරීහු රෝහල විසින් මේ වන විට රුපියල් කෝටි 7කට ආසන්න විදුලි බිලක් විදුලි බල මණ්ඩලයට ගෙවීමට ඇති බවත්, ස්ථාන කිහිපයක විදුලිය විසන්ධි කර ඇති බව සත්‍ය කරුණක් වන අතර පවතින මේ තත්ත්වය මත ඉදිරියේදී රෝහලට සම්පූර්ණයෙන් විදුලිය විසන්ධි වීමේ අවදානමක් පවතින බවත් පැවසූහ.",
       "URL": "https://www.dinamina.lk/2023/08/11/local/13398/%e0%b6%b6%e0%b6%af%e0%b7%94%e0%b6%bd%e0%b7%94-%e0%b6%bb%e0%b7%9d%e0%b7%84%e0%b6%bd%e0%b7%9a-%e0%b7%84%e0%b7%92%e0%b6%9f-%e0%b7%80%e0%b7%92%e0%b6%af%e0%b7%94%e0%b6%bd%e0%b7%92-%e0%b6%b6%e0%b7%92/",
       "Category": "local",
       "Parent URL": "https://www.dinamina.lk/category/local//page/260/"
}