{
       "Source": "dinamina",
       "Timestamp": "July 28, 2023 10:59 am",
       "Headline": "දියණිය කෙලෙසූ පියා වසර 09කට පසු අත්අඩංගුවට",
       "News Content": "දඹගල්ල පොලිස් වසමට අයත් පුවක්ගොඩ ප්‍රදේශයේ පදිංචි දැරියක් දහතුන් වෙනි වියේදී දූෂණයකළ පියෙකු දඹගල්ල පොලීසිය මඟින් ඊයේ  (27)  අත්අඩංගුවටගෙන ඇත.\n\nඅතවරයට පත්වූ දැරිය දහතුන් වෙනි වියේදී,ඇයගේ නැගණිය සහ පියා හැරදමා මව වෙනත් පුරුෂයෙකු සමඟ වෙනම ජීවත්වී තිබෙයි\n\nදැරිය පියා සමඟ සිටියදී 2013 මැද භාගයේ සිට 2013 අග භාහය දක්වා නැගණිය නිදාගත් පසු පියා විසින් වරින්වර දූෂණයකර ඇත.\n\nඒ පිළිබඳව පියාගේ මවට (මිත්තණියට) දැරිය පැවසීමෙන් පසු ටික කලකට මිත්තණිය එම නිවසට පැමිණ නතරවී ඇත.ඉන්පසු පියාගේ අතවර නතරවී ඇත.\n\nපසුව ඥාතීන් විසින් ගෙනඑන ලද විවාහ යෝජනාවක් අනුව දැරිය විවාහවී ඇති අතර එහිදී පුරුෂයා සමඟ පැවති ලිංගික සම්බන්ධතා වලින් පසුව පැනනැගුණු ගැටළු මත මීට වසර නවයකට පමණ ඉහතදී පියා විසින් ඇයව දූෂණය කළ බව පවසා තිබේ.\n\nඒ පිළිබඳව දෙදෙනා විසින් දඹගල්ල පොලීසියට පැමිණිලි කිරීමෙන් අනතුරුව 49 හැවිරිදි සැකකාර පියා පොලීසිය මඟින් අත්අඩංගුවටගෙන ඇත. සැකකරු සියඹලාණ්ඩුව මහේස්ත්‍රාත් අධිකරණයට ඉදිරිපත්කිරීමට නියමිතව තිබිණි.\n\nදඹගල්ල පොලීසිය පරීක්ෂණ පවත්වයි.\n\n\n\n",
       "URL": "https://www.dinamina.lk/2023/07/28/local/9957/%e0%b6%af%e0%b7%92%e0%b6%ba%e0%b6%ab%e0%b7%92%e0%b6%ba-%e0%b6%9a%e0%b7%99%e0%b6%bd%e0%b7%99%e0%b7%83%e0%b7%96-%e0%b6%b4%e0%b7%92%e0%b6%ba%e0%b7%8f-%e0%b7%80%e0%b7%83%e0%b6%bb-09%e0%b6%9a%e0%b6%a7/",
       "Category": "local",
       "Parent URL": "https://www.dinamina.lk/category/local//page/316/"
}