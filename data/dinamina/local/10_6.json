{
       "Source": "dinamina",
       "Timestamp": "October 10, 2023 4:07 pm",
       "Headline": "අමනාප වූ පෙම්වතියගේ ඡායාරූප ගේට්ටුවේ ඇල වූ පෙම්වතා අත්අඩංගුවට",
       "News Content": "අමනාප වූ පෙම්වතියගේ  නිරුවත් ඡායාරූප විශාල කර  ඇයගේ නිවස ඉදිරිපිට ගේට්ටුවෙ ඇල වූ බව කියන තරුණයකු  අත්අඩංගුවට ගත් බව කැස්බෑව පොලිසිය කියයි\n\nසැකකරු සන්තකයේ තිබී  එම තරුණියගේ තවත් නිරුවත් ඡායාරූප 4 ක් විශාල කර සකස් කර තිබියදී සොයා ගත් පොලිසිය  නිරුවත් ඡායාරූප ඇතුළත් කර තිබූ ලැප්ටොප් පරිගණකයක් ද පොලිස් භාරයට ගෙන ඇත\n\n23 හැවිරිදි පසුවන පැමිණිලිකාරිය හා සැකකරු   මහරගම ප්‍රදේශයේ පෞද්ගලික ආයතනයක සේවය කර ඇති අතර  පාසල් මිතුරෙකු වූ සැකකරු සමඟ මීට වසර එකහමාරකට පමණ ඉහතදී පෙම් සබඳතාවයක් හටගෙන තිබූ බව පොලිසිය කියයි\n\nඑහිදී දෙදෙනා  සමීප සම්බන්ධතා පවත්වා ඇති අතර  ඡායාරූප ද ලබාගෙන තිබී ඇතැයි පොලිසිය කියයි\n\nසැකකරුගේ නොගැලපීම් හේතූන් මත  පැමිණිලිකාරිය සැකකරුව මගහැර ඇති අතර  ඊට උරණ වී තිබූ සැකකරු  ඇයගේ මුහුණ සහිත නිරුවත් ඡායාරූපයක්  A4 කොළයකට විශාල කර පැමිණිලිකාරිය පදිංචි නිවසේ ගේට්ටුවෙ අලවා  ඇතැයි පොලිසිය කියයි\n\nඑය දුටු පැමිණිලිකාරිය එයත් රැගෙන පැමිණකරන ලද පැමිණිල්ලක් අනුව සැකකරු අත්අඩංගුවට ගෙන තිබිණි\n\nසැකකරු කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබිණි\n\nකැස්බෑව පොලිසියේ ස්ථානාධිපති ප්‍රධාන පොලිස් පරීක්ෂක රංජන සමරසිංහ මහතාගේ උපදෙස් මත පරීක්ෂණ පැවැත්වේ\n\n\n\n\n\n",
       "URL": "https://www.dinamina.lk/2023/10/10/breaking-news/29474/%e0%b6%85%e0%b6%b8%e0%b6%b1%e0%b7%8f%e0%b6%b4-%e0%b7%80%e0%b7%96-%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%92%e0%b6%ba%e0%b6%9c%e0%b7%9a-%e0%b6%a1%e0%b7%8f%e0%b6%ba%e0%b7%8f/",
       "Category": "local",
       "Parent URL": "https://www.dinamina.lk/category/local//page/10/"
}