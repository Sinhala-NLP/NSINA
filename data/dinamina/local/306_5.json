{
       "Source": "dinamina",
       "Timestamp": "August 1, 2023 1:00 am",
       "Headline": "මල් වෙඩිල්ලක් පොලිස් ජීප් රිය වනසයි",
       "News Content": "දේශපාලන පක්ෂයක කළුතර දිස්ත්‍රික් බල මණ්ඩල රැස්වීමේ ආරක්ෂාව සඳහා විශේෂ රාජකාරි පදනමින් කැඳවා තිබුණු පයාගල පොලිසියේ නිලධාරීන් පැමිණි ජීප් රථයට රැස්වීමේදී පත්තුකළ මල්වෙඩිල්ලක් වැදීමෙන් හානි වී තිබේ.\nමෙම රැස්වීම පෙරේදා (30) සවස පවත්වා ඇත්තේ කළුතර ප්‍රධාන බස් නැවතුම්පොළ භූමියේ බව කළුතර දකුණ පොලිසිය සඳහන් කරයි.\nඋත්සවය අවසන්වීමෙන් අනතුරුව පත්තුකළ මල්වෙඩිල්ල බිම පෙරලී පොලිස් ජීප් රථය දෙසට බිම දිගේ ගමන් කර ජීප් රථය අසල පත්තුවී ඇති බව උසස් පොලිස් නිලධාරියෙක් කීය.\nඑහිදී විසුරුණු ගිනි පුපුරු වැදී ස්කූපියෝ වර්ගයේ ජීප් රථයේ ප්‍රධාන වීදුරුව ඇතුළු කොටස් රැසකට හානි වී ඇති බව පොලිසිය කියයි. පයාගල පොලිස් ස්ථාධිපති ඇතුළු නිලධාරීන් කණ්ඩායමක් මෙම රථයේ පැමිණ ඇති බවද සඳහන්ය.\nගයාන් කුමාර වීරසිංහ\n\n",
       "URL": "https://www.dinamina.lk/2023/08/01/local/10732/%e0%b6%b8%e0%b6%bd%e0%b7%8a-%e0%b7%80%e0%b7%99%e0%b6%a9%e0%b7%92%e0%b6%bd%e0%b7%8a%e0%b6%bd%e0%b6%9a%e0%b7%8a-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%a2%e0%b7%93%e0%b6%b4/",
       "Category": "local",
       "Parent URL": "https://www.dinamina.lk/category/local//page/306/"
}