{
       "Source": "dinamina",
       "Timestamp": "August 14, 2023 1:12 am",
       "Headline": "නියඟයෙන් පුද්ගලයන් 171,781කට පානීය ජල ගැටලු",
       "News Content": "\n\nවියළි කාලගුණික තත්ත්වය හේතුවෙන් දිස්ත්‍රික්ක 13ක පවුල් 51,641ක පුද්ගලයන් 171,781ක් පානීය ජල ගැටලුවට මුහුණදී සිටින බව ආපදා කළමනාකරණ මධ්‍යස්ථානය වාර්තාවක් නිකුත් කරමින් සඳහන් කරයි.\nඑම වාර්තාව ඊයේ (13) පස්වරු 6.00 නිකුත් කර ඇති අතර, රත්නපුර, ත්‍රිකුණාමලය, මඩකලපුව, අම්පාර, පුත්තලම, කුරුණෑගල, යාපනය, මන්නාරම, මුලතිව්, වව්නියාව, බදුල්ල, මොනරාගල, හම්බන්තොට දිස්ත්‍රික්කවල ප්‍රාදේශීය ලේකම් කොට්ඨාස 39ක ජනතාව පවතින වියළි කාලගුණය නිසා පානීය ජල ගැටලුවට මුහුණදී සිටී. මේ ජනතාවට ජලය දීමේ වැඩසටහන් ආපදා කළමනාකරණ මධ්‍යස්ථානය ක්‍රියාත්මක කරයි.\nඋපාලි කරුණාරත්න",
       "URL": "https://www.dinamina.lk/2023/08/14/local/13861/%e0%b6%b1%e0%b7%92%e0%b6%ba%e0%b6%9f%e0%b6%ba%e0%b7%99%e0%b6%b1%e0%b7%8a-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd%e0%b6%ba%e0%b6%b1%e0%b7%8a-171781%e0%b6%9a%e0%b6%a7-%e0%b6%b4%e0%b7%8f/",
       "Category": "local",
       "Parent URL": "https://www.dinamina.lk/category/local//page/251/"
}