{
       "Source": "dinamina",
       "Timestamp": "July 21, 2023 1:00 am",
       "Headline": "මැලේරියා, බරවා සහ සරම්ප රෝග නැවත සමාජයේ පැතිර යනවා",
       "News Content": "මැලේරියා, බරවා සහ සරම්ප රෝග සමාජයෙන් පාලනය කර තිබුණ ද, නැවතත් ඒ රෝගීන් වාර්තා වන බව ද කළුතර දිස්ත්‍රික් මන්ත්‍රී, වෛද්‍ය රාජිත සේනාරත්න මහතා පාර්ලිමේන්තුවේ දී ඊයේ (20) පැවැසීය.\n\nසෞඛ්‍ය පද්ධතියේ ඇතිව තිබෙන ගැටලු සම්බන්ධයෙන් පැන නැඟුණ විවාදයක දී අදහස් දක්වමින් මන්ත්‍රීවරයා මේ බව පැවසීය.\n\nතවදුරටත් මන්ත්‍රීවරයා මෙසේද පැවසීය.\n\nපාලනය කොට තිබූ වසංගත රෝග හයකින් තුනක් නැවත සමාජයේ පැතිරෙමින් පවතිනවා.\n\nසෞඛ්‍ය ප්‍රශ්න විසඳීම සඳහා දැඩි ක්‍රියාමාර්ගවලට යන්නැයි ආණ්ඩුවෙන් ඉල්ලා සිටිනවා.\n\nආර්ථිකය හදන්න හරි කාලා බීලා ඉන්න හරි මිනිසුන් ජීවත් විය යුතුයි. සෞඛ්‍ය කියන්නේ මිනිසුන්ගේ ජීවිතයි.\n\nනිදහස් සෞඛ්‍ය සේවාව විනාශ කරන්න එපා\n\n",
       "URL": "https://www.dinamina.lk/2023/07/21/local/8122/%e0%b6%b8%e0%b7%90%e0%b6%bd%e0%b7%9a%e0%b6%bb%e0%b7%92%e0%b6%ba%e0%b7%8f-%e0%b6%b6%e0%b6%bb%e0%b7%80%e0%b7%8f-%e0%b7%83%e0%b7%84-%e0%b7%83%e0%b6%bb%e0%b6%b8%e0%b7%8a%e0%b6%b4-%e0%b6%bb%e0%b7%9d/",
       "Category": "local",
       "Parent URL": "https://www.dinamina.lk/category/local//page/351/"
}