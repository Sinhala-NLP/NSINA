{
       "Source": "dinamina",
       "Timestamp": "August 8, 2023 12:52 pm",
       "Headline": "කඳාන ගින්නේ විෂ දුමෙන් ශිෂ්‍යයන් 85 ක් රෝහල් ගත කෙරේ",
       "News Content": "කදාන පොලිස් වසමේ නෑදුරූපිටිය පිහිටි පිරිසිදු කාරක නිශ්පාදන ආයතනයක අද (08) උදෑසන ඇති වු ගින්නක් හේතුවෙන් කර්මාන්ත ශාලාවේ සේවකයකු මිය ගොස්, ගින්නෙන් හට ගත් දුමාරය ආග්‍රහණය වු අවට පාසලක ශිෂ්‍යයන් 85 දෙනකු රාගම ශික්ෂණ රෝහලට ඇතුළත් කර ඇති බව පොලීසිය හා රෝහල් ආරංචි මාර්ග පවසයි.\n\nසේවකයින් 19 දෙනෙකු සේවය කරන ග්ලෝබල් කෙයා නැමති මෙම කර්මාන්ත ශාලාව ගිණි ගැනීමත් සමග ඇති වූ විශාල දුමාරය ආග්‍රහණය වු කර්මාන්ත ශාලව ආසන්නයේ පිහිටි ශාන්ත සෙබස්තියන් බාලිකා විද්‍යාලයේ සිසුවියන් පිරිසක් රාගම ශික්ෂණ රෝහල ට ඇතුලත් කර ඇත.\n\nරෝහලට ඇතුළත් කල පාසල් සිසුවියන්ගේ තත්වය බරපතල නොවන බව ද රෝහල් බලධාරියකූ පවසා සිටියහ.\n\n\n\nකර්මාන්ත ශාලාවේ ගින්න හට ගැනීමත් සමඟ වැලිසර නාවික හමුදා ගිණි නිවන ඒකකය, මීගමුව හා ගම්පහ මහ නගර සභාවල ගිණි නිවන ඒකකය විසින් ගින්න මැඩපවත්වා ගින්න පැතිරීම පාලනය කල අතර ගින්නට හේතුව මෙතෙක් අනාවරණ වී නොමැති බවද පොලිසිය පවසයි.\n\nගින්න හේතුවෙන් කර්මාන්ත ශාලාව මුළුමණින්ම විනාශ වී ඇත.",
       "URL": "https://www.dinamina.lk/2023/08/08/local/12546/%e0%b6%9a%e0%b6%b3%e0%b7%8f%e0%b6%b1-%e0%b6%9c%e0%b7%92%e0%b6%b1%e0%b7%8a%e0%b6%b1%e0%b7%9a-%e0%b7%80%e0%b7%92%e0%b7%82-%e0%b6%af%e0%b7%94%e0%b6%b8%e0%b7%99%e0%b6%b1%e0%b7%8a-%e0%b7%81%e0%b7%92/",
       "Category": "local",
       "Parent URL": "https://www.dinamina.lk/category/local//page/271/"
}