{
       "Source": "dinamina",
       "Timestamp": "August 4, 2023 2:19 pm",
       "Headline": "යාපනයේ තොරතුරු තාක්ෂණ කර්මාන්තකරුවන්ට ක්ෂේත්‍රය ජය ගැනීමේ මඟ කියාදෙයි",
       "News Content": "ශ්‍රී ලංකාවේ තොරතුරු තාක්ෂණ කර්මාන්තය සවිබල ගැන්වීමේ අරමුණින් සංවිධාන කරන ලද 2023 පළාත් තොරතුරු තාක්ෂණ සමුළුව දෙදිනක් පුරා යාපනයේදී පැවැත්විණි.\n\nශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA), උතුරුපළාත් තොරතුරු තාක්ෂණ මණ්ඩලය (NCIT) සහ USAID සංවිධානයේ “Catalyze” Private Sector Development (PSD) Activity වැඩසටහන ඒකාබද්ධව මෙම සමුළුව සංවිධාන කරන කර තිබුනි.\n\nමෙහි දී උතුරු පළාතේ තොරතුරු තාක්ෂණ කර්මාන්තය තවදුරටත් නඟා සිටුවීම ඉලක්කකර ගනිමින් වැඩසටහන් රැසක් සම්පාදනය කර තිබූ අතර එමකර්මාන්තකරුවන්ට මෙරට මෙන් මජාත්‍යන්තර වෙළෙඳපොළට ප්‍රවේශ වීම සහ ඊට තිබෙන අභියෝග ජය ගැනීම පිළිබඳ ව ක්ෂේත්‍රයේ ප්‍රකට සහකීර්තිමත් තොරතුරු තාක්ෂණ සමාගම්, වෘත්තිකයින් හා විද්වතුන් විසින් දැනුවත් කිරිම් සිදු කරන ලදී.\nඩිජිටල් මාධ්‍ය කළමනාකරණය,UI/UX,නිෂ්පාදන ඉන්ජිනේරු විද්‍යාව,ප්‍රසම්පාදන ක්‍රියාවලිය, තොරතුරු තාක්ෂණ මිලකරණය සහ තොරතුරු තාක්ෂණයට අදාළ නව අණපනත්, නීතිරීති, ගිවිසුම් ආදී ක්ෂේත්‍ර ගැනද මෙහිදී දැනුවත් කිරීම් සිදු කරන ලදී.\n\nජාත්‍යන්තර තලයේ මෙරට කටයුතු කරන තොරතුරු තාක්ෂණ සමාගම් සහ විදේශයන්හි තොරතුරු තාක්ෂණ කර්මාන්තයේ නිරත ශ්‍රී ලාංකිකයින්ගේ අත්දැකීම්, වෘත්තීය නිපුණතාවයන් හා දැනුම හුවමාරු කර ගැනීමටද මෙහි දී අවකාශ සලසා දී තිබිණි.\n\nඑම පළාතේ විශ්වවිද්‍යාල ශිෂ්‍ය ශිෂ්‍යාවන්, උපාධිධාරීන් ඇතුළු තරුණ ප්‍රජාව සඳහා තොරතුරු තාක්ෂණ වෘත්තීය මාර්ගෝපදේශන වැඩසටහනක් ද මෙහිදී පවත්වන ලද අතර ඔවුන් දැඩි උනන්දුවකින් ඒ සඳහා සහභාගි විය.\n\nතොරතුරු තාක්ෂණ කර්මාන්තකරුවන්ට තම කර්මාන්තය සඳහා බැංකු ක්ෂේ ත්‍රයෙන් ලබා ගත හැකි ඵල ප්‍රයෝජන, මූල්‍ය සුරක්ෂිත බව ඇති කරගන්නා ආකාරය, ආදායම් පුළුල් කර ගන්නා ආකාරය ආදිය ගැන මෙහිදී ශ්‍රී ලංකා මහ බැංකුවේ නිලධාරීන් සහ පෞද්ගලික අංශයේ බැංකු විසින් දැනුවත් කිරීමේ විශේෂ සාකච්ඡාවක්ද පවත්වන ලදී.\n\nයාපනයේදී පවත්වන ලද මෙම සමුළුවේසාර්ථකත්වය මත මීළඟපළාත් තොරතුරු තාක්ෂණ සමුළුවඑළැඹෙන අගෝස්තු 25සහ 26 යන දෙදින තුළගාල්ලේදී පැවැත්වීමට නියමිත අතර එ් පිළිබඳ වැඩිවිස්තර\n[email protected]\nඊ මේල් ලිපිනය ඔස්සේ දැනගත හැකිය.",
       "URL": "https://www.dinamina.lk/2023/08/04/local/11722/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%ad%e0%b7%9c%e0%b6%bb%e0%b6%ad%e0%b7%94%e0%b6%bb%e0%b7%94-%e0%b6%ad%e0%b7%8f%e0%b6%9a%e0%b7%8a%e0%b7%82%e0%b6%ab-%e0%b6%9a%e0%b6%bb/",
       "Category": "local",
       "Parent URL": "https://www.dinamina.lk/category/local//page/287/"
}