{
       "Source": "dinamina",
       "Timestamp": "September 23, 2023 1:07 am",
       "Headline": "සමස්ත ලංකා පාසල් නාට්‍ය- 2022/2023:   අව­සන් වටයේ නාට්‍ය ප්‍රද­ර්ශ­නය ලබන සඳුදා සිට",
       "News Content": "ටවර් හෝල් රඟහල පදනම හා අධ්‍යාපන අමාත්‍යාංශය ඒකාබද්ධව සංවිධාන කරන සමස්ත ලංකා පාසල් නාට්‍ය තරගාවලිය – 2022/2023 අවසාන වටයට නාට්‍ය ප්‍රදර්ශනය මේ මස 25 වැනි දින සිට 29 වැනි දින දක්වා කොළඹ, මරදාන ටවර් රඟහලේදී පැවැත්වේ.\n\nමෙය 29 වරට සංවිධාන කරන අතර අදියර දෙකක් යටතේ ක්‍රියාත්මක වේ. එහි පළමු අදියර වන පළාත් වටය දිවයිනේ පළාත් නවය ආවරණය වන පරිදි පවත්වා මේ වන විට අවසන් කර තිබේ. කෙටි, දිගු හා නූර්ති නාට‍්‍ය ජවනිකා අංශ යටතේ පළාත් වටයෙන් ජයග්‍රහණය හිමිකර ගත් නාට්‍ය 39ක් තරගාවලියේ දෙවන අදියර හෙවත් ජාතික තරගාවලියට සුදුසුකම් ලබා ඇත.",
       "URL": "https://www.dinamina.lk/2023/09/23/local/24675/%e0%b7%83%e0%b6%b8%e0%b7%83%e0%b7%8a%e0%b6%ad-%e0%b6%bd%e0%b6%82%e0%b6%9a%e0%b7%8f-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%b1%e0%b7%8f%e0%b6%a7%e0%b7%8a%e0%b6%ba-2022-2023/",
       "Category": "local",
       "Parent URL": "https://www.dinamina.lk/category/local//page/80/"
}