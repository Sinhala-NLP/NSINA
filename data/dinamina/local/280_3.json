{
       "Source": "dinamina",
       "Timestamp": "August 7, 2023 1:06 am",
       "Headline": "එළු සොරකමකට පොලිස් භාරයේ සිටි අයකු සියදිවි හානි කර ගන්න උත්සාහ කරලා",
       "News Content": "කිලිනොච්චිය අධිකරණයෙන් නිකුත් කළ වරෙන්තුවකට අනුව එළුවන් සොරකමකට සම්බන්ධ පුද්ගලයෙක් අත්අඩංගුවට ගෙන කිලිනොච්චිය පොලිස් ස්ථානයේ රඳවා සිටියදී ඔහු ගෙල වැලලාගෙන සියදිවි හානි කර ගැනීමට උත්සාහ දරා තිබේ.\nකිලිනොච්චිය භාරතීපුරම්හි පදිංචිකරුවෙක් වන ඔහු පෙරේදා (05) අලුයම් කාලයේදී ඇද සිටි බැනියමෙන් මෙසේ ගෙල වැලලාගෙන සියදිවි හානි කර ගැනීමට උත්සාහ දරා ඇති බව පොලිසිය කියයි.\nමෙදින රාත්‍රී රාජකාරියේ නිරතව සිටි පොලිස් සැරයන්වරුන් වන ජයසූරිය (16011) සහ මුණසිංහ (71918) යන නිලධාරීන් සිරමැදිරියේ රඳවා සිටින සිරකරුවන් සම්බන්ධයෙන් අවධානයෙන් සිටි බැවින් ඔහු ගෙල වැලලාගෙන සිටියදී එය දැක වහාම ක්‍රියාත්මක වී ඔහුගේ ගෙලට සිර වී තිබූ තොණ්ඩුව ගලවා ප්‍රථමාධාර දී කිලිනොච්චිය රෝහලට ඇතුළත් කර ඇත. ඒ හේතුවෙන් ඔහුගේ ජීවිතය බේරුණු බව උසස් පොලිස් නිලධාරියෙක් පැවැසීය.\nගයාන් කුමාර වීරසිංහ",
       "URL": "https://www.dinamina.lk/2023/08/07/local/12111/%e0%b6%91%e0%b7%85%e0%b7%94-%e0%b7%83%e0%b7%9c%e0%b6%bb%e0%b6%9a%e0%b6%b8%e0%b6%9a%e0%b6%a7-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%b7%e0%b7%8f%e0%b6%bb%e0%b6%ba%e0%b7%9a/",
       "Category": "local",
       "Parent URL": "https://www.dinamina.lk/category/local//page/280/"
}