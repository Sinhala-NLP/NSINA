{
       "Source": "dinamina",
       "Timestamp": "July 20, 2023 1:00 am",
       "Headline": "පහන් කණුවක් මත  විරෝධය පෑ අයකු කරේ තියාගෙන SI බිමට බසී",
       "News Content": "වේයන්ගොඩ නයිවල මංසන්ධියේ පහන් කණුවක් මත නැඟ මිනුවන්ගොඩ පොලිසියට එරෙහිව විරෝධය පළ කළ පුද්ගලයකු වේයන්ගොඩ පොලිසියේ උප පොලිස් පරීක්ෂකවරයකු එම කණුවට නැඟ විරෝධතාකරු කරේ තබාගෙන පහළට ගෙනැවිත් අත්අඩංගුවට ගෙන තිබේ. නොකළ වරදකට තම පුතා අත්අඩංගුවට ගෙන මත්ද්‍රව්‍ය චෝදනා නඟා අධිකරණයට ඉදිරිපත් කර රක්ෂිත බන්ධනාගාරගත කළා යැයි පවසමින් පියකු ඊයේ (19) පස්වරුවේ මෙසේ පහන් කණුවක් මත නැඟ ඊට විරෝධය පළ කළේය.\n\nරක්ෂිත බන්ධනාගාරගත කෙරුණු තරුණයා මිනුවන්ගොඩ පොලිස් බල ප්‍රදේශයේ උඩුගම්පල ප්‍රදේශයේ පදිංචි 24 හැවිරිදි අයෙකි. පසුගිය 12 දා තම පුතා මිතුරන් පිරිසක් සමඟ උඩුගම්පල මිනුවන්ගොඩ මාර්ගයේ යතුරුපැදි තනි රෝදයෙන් ගමන් කිරීමේදී මිනුවන්ගොඩ පොලිසියෙන් අත්අඩංගුවට ගත් බවත් පසුව මත්ද්‍රව්‍ය චෝදනා නඟා අධිකරණයට ඉදිරිපත් කළ බවත් තරුණයාගේ මව මෙහිදී පැවසුවාය.\n\nකොටදෙණියාව සමූහ\n\nඑම්.පී. කුමාර,\n\nවේයන්ගොඩ විශේෂ",
       "URL": "https://www.dinamina.lk/2023/07/20/local/7793/%e0%b6%b4%e0%b7%84%e0%b6%b1%e0%b7%8a-%e0%b6%9a%e0%b6%ab%e0%b7%94%e0%b7%80%e0%b6%9a%e0%b7%8a-%e0%b6%b8%e0%b6%ad-%e0%b7%80%e0%b7%92%e0%b6%bb%e0%b7%9d%e0%b6%b0%e0%b6%ba-%e0%b6%b4%e0%b7%91-%e0%b6%85/",
       "Category": "local",
       "Parent URL": "https://www.dinamina.lk/category/local//page/357/"
}