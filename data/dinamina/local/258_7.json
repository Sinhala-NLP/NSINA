{
       "Source": "dinamina",
       "Timestamp": "August 11, 2023 1:00 am",
       "Headline": "සිගරැට් ආදේශක හා දුම්කොළ සන්තකයේ තබා ගෙන කොටු වෙලා",
       "News Content": "තීරු බදු රහිතව මෙරටට ගෙන්වන ලද සිගරැට් ආදේශක සහ පයිප්ප දුම්කොළ සන්තකයේ තබාගෙන සිටි පුද්ගලයෙක් පොලිස් විශේෂ කාර්ය බළකා නිලධාරීන් පිරිසක් විසින් ඇල්ල නගරයේදී පෙරේදා (09) අත්අඩංගුවට ගනු ලැබීය.\n\nපොලිස් විශේෂ කාර්ය බළකායේ නිලධාරීන්ට ලද තොරතුරක් මත ඇල්ල පොලිස් වසමේ ඇල්ල නගරයේ දී වැටලීම සිදුකර ඒවා සන්තකයේ තබාගෙන සිටි දියතලාව පදිංචි වයස අවුරුදු 24ක පුද්ගලයකු මෙසේ අත්අඩංගුවට පත්විය.\n\nපොලිස් විශේෂ කාර්ය බළකාය හපුතලේ කඳවුරේ නිලධාරීන්ට ලද තොරතුරකට අනුව එම බළකායේ අණදෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ නියෝග හා උපදෙස් පරිදි මහනුවර කලාපය භාර ජ්‍යෙෂ්ඨ පොලිස් අධිකාරී නිශේධ ප්‍රනාන්දු මහතාගේ මගපෙන්වීම පරිදි සහකාර පොලිස් අධිකාරී වී.සී.ඒ.එස්. ද සිල්වා මහතාගේ අධීක්ෂණය මත පොලිස් පරීක්ෂක ජී.ඒ.බී. ලලින්ද ඇතුළු නිලධාරීන් කණ්ඩායමක් විසින් මෙම වැටලීම සිදුකර තිබේ.",
       "URL": "https://www.dinamina.lk/2023/08/11/local/13292/%e0%b7%83%e0%b7%92%e0%b6%9c%e0%b6%bb%e0%b7%90%e0%b6%a7%e0%b7%8a-%e0%b6%86%e0%b6%af%e0%b7%9a%e0%b7%81%e0%b6%9a-%e0%b7%84%e0%b7%8f-%e0%b6%af%e0%b7%94%e0%b6%b8%e0%b7%8a%e0%b6%9a%e0%b7%9c%e0%b7%85/",
       "Category": "local",
       "Parent URL": "https://www.dinamina.lk/category/local//page/258/"
}