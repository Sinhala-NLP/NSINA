{
       "Source": "dinamina",
       "Timestamp": "September 8, 2023 1:00 am",
       "Headline": "විශ්වාසභංග ගෙනත් වාසි ගැනීමට සිතීම පටු දේශපාලනයක්",
       "News Content": "සෞඛ්‍ය ඇමැතිවරයාට එරෙහිව ගෙන එන මෙම විශ්වාසභංගයෙන් දේශපාලන අරමුණු ඉටු කර ගැනීමට යමෙක් හිතන්නේ නම් එය පටු දේශපාලන අරමුණක් පමණක් වන බව එක්සත් ජාතික පක්ෂයේ ගාල්ල දිස්ත්‍රික් පත් කළ මන්ත්‍රී වජිර අබේවර්ධන මහතා පාර්ලිමේන්තුවේ දී ඊයේ (07) ප්‍රකාශ කළේය.\n\nකඩා වැටී තිබෙන මේ රට ගොඩ ගැනීමට උත්සාහ කරන මේ අවස්ථාවේදී එය තවදුරටත් කඩා වැට්ටවීමට උත්සාහ නොකළ යුතු බවට විපක්ෂයට මතක් කර සිටින්නේ යැයි ද මන්ත්‍රීවරයා පැවසුවේය. සෞඛ්‍ය ඇමැතිවරයාට එරෙහිව ගෙනා විශ්වාසභංග යෝජනාවේ දෙවැනි දින විවාදයට එක්වෙමින් මන්ත්‍රීවරයා මේ බව කියා සිටියේය.\n\nමන්ත්‍රීවරයා මෙසේ ද පැවසුවේය. නවලෝක රෝහල ආරම්භ කරන විට ටවුන්හෝල් වටලමින් උද්ඝෝෂණය කළා. අද කොහොමද නවලෝක රෝහලෙන් ප්‍රතිකාර ගන්නා විදිහ.",
       "URL": "https://www.dinamina.lk/2023/09/08/local/20679/%e0%b7%80%e0%b7%92%e0%b7%81%e0%b7%8a%e0%b7%80%e0%b7%8f%e0%b7%83%e0%b6%b7%e0%b6%82%e0%b6%9c-%e0%b6%9c%e0%b7%99%e0%b6%b1%e0%b6%ad%e0%b7%8a-%e0%b7%80%e0%b7%8f%e0%b7%83%e0%b7%92-%e0%b6%9c%e0%b7%90/",
       "Category": "local",
       "Parent URL": "https://www.dinamina.lk/category/local//page/136/"
}