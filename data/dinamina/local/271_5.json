{
       "Source": "dinamina",
       "Timestamp": "August 9, 2023 12:59 am",
       "Headline": "සැමියාගේ නැඟණියගේ නිරුවත් ඡායාරූප වට්ස්ඇප් දැමූ නෑනා අත්අඩංගුවට",
       "News Content": "තම සැමියාගේ නැඟණියගේ නිරුවත් ඡායාරූප වට්ස්ඇප් ඔස්සේ හිතවතුන්ට යොමු කළ බව කියන සිද්ධියක් සම්බන්ධයෙන් 32 හැවිරිදි කාන්තාවක මහනුවර පරිගණක අපරාධ කොට්ඨාසය මඟින් සැකපිට අත්අඩංගුවට ගෙන තිබේ. සමාජ මාධ්‍ය තුළ තම නිරුවත් ඡායාරූප සංසරණය වන බවට විසිහත් හැවිරිදි කාන්තාවක විසින් කරන ලද පැමිණිල්ලකට අනුව පරීක්ෂණ කළ මහනුවර පරිගණක අපරාධ කොට්ඨාසයේ නිලධාරීන් ඒ සම්බන්ධයෙන් පැමිණිල්ල කළ කාන්තාවගේ සහෝදරයා ගේ බිරිය සැකපිට අත්අඩංගුවට ගෙන ප්‍රශ්න කිරීමේදී සිද්ධියේ සුලමුල අනාවරණය වී ඇත. කලක් මෙම කාන්තාවන් දෙදෙනා ඉතා සුහදව සිට මෑතක අමනාප වී තිබෙන බවත් මෙම විරසකය හේතුවෙන් අදාළ නිරුවත් ඡායාරූප සමාජ මාධ්‍යයට මුදාහැර තිබෙන බවත් පොලිසිය පවසයි. සැකපිට අත්අඩංගුවට ගත් මාතලේ ප්‍රදේශයේ පදිංචි කාන්තාව ඊයේ (08) අධිකරණයට ඉදිරිපත් කිරීමට නියමිතව තිබිණි.",
       "URL": "https://www.dinamina.lk/2023/08/09/local/12800/%e0%b7%83%e0%b7%90%e0%b6%b8%e0%b7%92%e0%b6%ba%e0%b7%8f%e0%b6%9c%e0%b7%9a-%e0%b6%b1%e0%b7%90%e0%b6%9f%e0%b6%ab%e0%b7%92%e0%b6%ba%e0%b6%9c%e0%b7%9a-%e0%b6%b1%e0%b7%92%e0%b6%bb%e0%b7%94%e0%b7%80%e0%b6%ad/",
       "Category": "local",
       "Parent URL": "https://www.dinamina.lk/category/local//page/271/"
}