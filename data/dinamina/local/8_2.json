{
       "Source": "dinamina",
       "Timestamp": "October 11, 2023 1:00 am",
       "Headline": "බෙල්ලන්විල රාජමහා විහාරයට පැමිණි හිටපු ජනපති",
       "News Content": "හිටපු ජනාධිපති මහින්ද රාජපක්ෂ මහතා ඊයේ (10) උදෑසන බෙල්ලන්විල රාජමහා විහාරස්ථානයට පැමිණ බෝධීන් වහන්සේ වැඳ විහාරධිපති සිංගප්පූරුවේ ප්‍රධාන අධිකරණ සංඝනායක, ආචාර්ය බෙල්ලන්විල ධම්මරතන නාහිමියන් බැහැදැක ආශීර්වාද ගනු ලැබීය.\n\nමේ අවස්ථාවට පාර්ලිමේන්තු මන්ත්‍රී හිටපු ඇමැති ගාමිණී ලොකුගේ, බොරලැස්ගමුව නගර සභා හිටපු නගරාධිපති කේ. ඩී. අරුණ ප්‍රියශාන්ත, උප නගරාධිපති මර්වින් නන්දසිරි, මහරගම හිටපු නගරාධිපතිනී කාන්ති කොඩිකාර, සංවර්ධන ලොතරැයි මණ්‌ඩලයේ සභාපති අජිත් නාරගල , නීතිඥ සී. දොලවත්ත මහත්ම මහත්මීන් ඇතුළු පිරිසක් සහභාගිවී සිටියහ.",
       "URL": "https://www.dinamina.lk/2023/10/11/local/29557/%e0%b6%b6%e0%b7%99%e0%b6%bd%e0%b7%8a%e0%b6%bd%e0%b6%b1%e0%b7%8a%e0%b7%80%e0%b7%92%e0%b6%bd-%e0%b6%bb%e0%b7%8f%e0%b6%a2%e0%b6%b8%e0%b7%84%e0%b7%8f-%e0%b7%80%e0%b7%92%e0%b7%84%e0%b7%8f%e0%b6%bb%e0%b6%ba/",
       "Category": "local",
       "Parent URL": "https://www.dinamina.lk/category/local//page/8/"
}