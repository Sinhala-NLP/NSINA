{
       "Source": "dinamina",
       "Timestamp": "September 1, 2023 1:00 am",
       "Headline": "එ:ජා: සංවිධානයේ නව නිත්‍ය නේවාසික නියෝජිත විපක්ෂ නායක හමු වෙයි",
       "News Content": "එක්සත් ජාතීන්ගේ සංවිධානයේ නව නිත්‍ය නේවාසික නියෝජිත මාක් ඇන්ඩ්‍රෙ ෆ්‍රැන්ච් මහතා (Mr. Marc-André Franche) සහ විපක්ෂ නායක සජිත් ප්‍රේමදාස මහතා අතර හමුවක් පෙරේදා (30) විපක්ෂ නායක කාර්යාලයේ දී සිදු විය.\n\nඒ එක්සත් ජාතීන්ගේ සංවිධානයේ නව නිත්‍ය නේවාසික නියෝජිත මාක් ඇන්ඩ්‍රෙ ෆ්‍රැන්ච් මහතා මෙරට වැඩ බාර ගැනීමෙන් අනතුරුවය.\n\nඑහි දී මෙරට සමාජ ආර්ථික දේශපාලන කරුණු රැසක් සම්බන්ධයෙන් දෙපාර්ශ්වය අතර අදහස් හා කරුණු රැසක් හුවමාරු කර ගැනීම සිදු විය.\n\nමෙහි දී විපක්ෂ නායක සජිත් ප්‍රේමදාස මහතා විසින් මෙරට වත්මන් දේශපාලන තත්ත්වය සම්බන්ධයෙන් එක්සත් ජාතීන්ගේ සංවිධානයේ නව නිත්‍ය නේවාසික නියෝජිතවරයා දැනුම්වත් කිරීම සිදු විය. එසේම රජය විසින් ජනතාවගේ ප්‍රජාතන්ත්‍රවාදී අයිතීන් උල්ලංඝනය කරමින් මැතිවරණ කල් දැමීමත් මූලික අයිතිවාසිකම් උල්ලංඝනය කිරීමත් සම්බන්ධයෙන් වැඩිදුරටත් දැනුම්වත් කරන ලදී. එක්සත් ජාතීන්ගේ සංවිධානය නියෝජනය කරමින් Mr. Azam Bakeer Makar (Development Coordination Officer), Mr. Tharaka Hettiarachchi (Peace Window Coordinator) පිරිසක් මේ අවස්ථාවට එක්වූහ.",
       "URL": "https://www.dinamina.lk/2023/09/01/local/18634/%e0%b6%91%e0%b6%a2%e0%b7%8f-%e0%b7%83%e0%b6%82%e0%b7%80%e0%b7%92%e0%b6%b0%e0%b7%8f%e0%b6%b1%e0%b6%ba%e0%b7%9a-%e0%b6%b1%e0%b7%80-%e0%b6%b1%e0%b7%92%e0%b6%ad%e0%b7%8a%e0%b6%ba-%e0%b6%b1/",
       "Category": "local",
       "Parent URL": "https://www.dinamina.lk/category/local//page/165/"
}