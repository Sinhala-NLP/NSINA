{
       "Source": "dinamina",
       "Timestamp": "October 2, 2023 1:01 am",
       "Headline": "ඉන්ධන මිලේ  සංශෝධනයක්",
       "News Content": "ලංකා ඛනිජතෙල් නීතිගත සංස්ථාව ඊයේ (01) රාත්‍රී 12.00 සිට ක්‍රියාත්මක වන පරිදි ඉන්ධන මිල සංශෝධනය කර තිබේ. ඒ අනුව ඒ අනුව ඔක්ටේන් 92 පෙට්‍රල් ලීටරයක් රුපියල් 361 මිලකට පැවැති අතර එහි නව මිල රුපියල් 365කි. ඒ අනුව රුපියල් 4කින් ඉහළ ගොස් තිබේ. ඔක්ටේන් 95 පෙට්‍රල් ලීටරයක් රුපියල් 417 මිලකට පැවති අතර එහි නව මිල වනුයේ රුපියල් 420 කි. ඒ අනුව රුපියල් 3කින් ඉහළ ගොස් තිබේ.රුපියල් 341ක්ව පැවැති සුදු ඩීසල් මිල රුපියල් 10 වැඩි වී ඇති අතර එහි නව මිල රුපියල් 351කි.\n\nරුපියල් 359කට පැවැති සුපිරි ඩීසල් මිල රුපියල් 62කින් වැඩිවී ඇති අතර එහි නව මිල රුපියල් හාරසිය විසි එකකි.\n\nරුපියල් 231ව පැවැති ලංකා භූමිතෙල් මිල රුපියල් 11කින් වැඩි වී ඇති අතර එහි නව මිල රුපියල් 242 කි.\n\nමේ අතර සිනොපෙක් සමාගම ඊයේ (01) සවස 6.00න් පසුව ක්‍රියාත්මක වන පරිදි ඉන්ධන මිල වැඩි කර තිබේ. ඒ අනුව රුපියල් 356ක්ව පැවැති සුපරි ඩීසල් ලීටරයක් රුපියල් 61කින් වැඩි වන අතර එහි නව මිල රුපියල් 417කි. ඔක්ටේන් 95 පෙට්ට්‍රල් ලීටරයක පැවැති මිල රුපියල් 414ක් වන අතර එය රුපියල් 06කින් වැඩිවී ඇති අතර නව මිල රුපියල් 420කි.\n\nඔටෝ ඩීසල් ලීටරයක පැවැති මිල රුපියල් 338ක් වන අතර එය රුපියල් 10කින් වැඩිවී ඇති අතර එහි නව මිල රුපියල් 348කි. ඔක්ටේන් 92පෙට්ට්‍රල් ලීටරයක මිල වැඩිවී නොමැති අතර එහි මිල වන රුපියල් 358 එසේම පවතී.\n\nරක්ෂණ ශ්‍රියන්ත‍",
       "URL": "https://www.dinamina.lk/2023/10/02/breaking-news/27017/%e0%b6%89%e0%b6%b1%e0%b7%8a%e0%b6%b0%e0%b6%b1-%e0%b6%b8%e0%b7%92%e0%b6%bd%e0%b7%9a-%e0%b7%83%e0%b6%82%e0%b7%81%e0%b7%9d%e0%b6%b0%e0%b6%b1%e0%b6%ba%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/45/"
}