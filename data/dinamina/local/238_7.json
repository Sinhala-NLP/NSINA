{
       "Source": "dinamina",
       "Timestamp": "August 16, 2023 1:00 am",
       "Headline": "පාසල් දෙවැනි වාරය හෙටින් අවසන්",
       "News Content": "රජයේ සහ රජයේ අනුමත පෞද්ගලික පාසල්වල 2023 වර්ෂයේ දෙවැනි පාසල් වාරයේ පළමු අදියර හෙට (17) අවසන් වන අතර, දෙවැනි පාසල් වාරයේ දෙවැනි අදියර මේ මස 28 දා ආරම්භ කරන බව අධ්‍යාපන අමාත්‍යාංශය දැනුම් දෙයි. ඒ අනුව මෙවර පාසල් නිවාඩුව දින 10කට සීමා කර තිබේ.\n\nවර්ෂ 2023 සඳහා ආරම්භ කළ පාසල් වාරයන් වෙනත් වර්ෂවලට වඩා අදියර කිහිපයකින් යුක්ත වීම විශේෂත්වයකි. මේ වර්ෂයේ පළමු පාසල් වාරය අදියර තුනකින් ක්‍රියාත්මක කෙරිණි. දෙවැනි වාරය අදියර දෙකකින් අවසන් කිරීමට නියමිතය.\n\nපසුගිය කාලයේ කොවිඩ් 19 තත්ත්වය හේතුවෙන් පාසල් වාර ආරම්භ කිරීම් සහ අවසාන කිරීම්වල තරමක වෙනස් වීමක් සිදුව ඇති අතර, පාසල් නිවාඩු කාලය අවම කර පසුගිය කාලයේ මෙන් 2024 සිට පළමු පාසල් වාරය ජනවාරි මාසයේ ආරම්භ කිරීමට හැකි තරම් උත්සාහ කරන බවට අමාත්‍යාංශය දැනුම් දෙයි.",
       "URL": "https://www.dinamina.lk/2023/08/16/local/14567/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%af%e0%b7%99%e0%b7%80%e0%b7%90%e0%b6%b1%e0%b7%92-%e0%b7%80%e0%b7%8f%e0%b6%bb%e0%b6%ba-%e0%b7%84%e0%b7%99%e0%b6%a7%e0%b7%92%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/238/"
}