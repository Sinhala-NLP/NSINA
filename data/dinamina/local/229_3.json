{
       "Source": "dinamina",
       "Timestamp": "August 17, 2023 2:26 pm",
       "Headline": "නැවත සිටුවන ලද පඬු  කරඳ ශාකයට පුද සත්කාර",
       "News Content": "ගලවා කපා වල දමා දමා තිබියදී අධිකරණ නියෝගයෙන්   ගොඩ ගෙන  ගම්පහ උද්භිත උද්‍යානයේ නැවත සිටුවන ලද පඬු  කරඳ (crudia  zeylanica ) ශාකයට පිරිත් පැන් ඉසීමට ඊයේ  (16) මහා සංඝරත්නය පියවර ගත්හ\n\nඉදිවෙමින් පවතින මධ්‍යම අධිවේගී මාර්ගයේ ගම්පහ  දාරළුව ප්‍රදේශයේ දී හමු වූ  ලෝකයෙන් වඳ වීමේ තර්ජනයට ලක්වූ බවට ප්‍රකාශයට පත්කර තිබූ පඬු  කරද ශාකය එම ස්ථානයෙන් ගලවා  එම ශාකයේ කඳ කොටස   ඊට මීටර් 200 ක පමණ දුරින්  වල දමා තිබියදී පසුගිය මාසයේ 28 වන දින ගම්පහ  මහෙස්ත්‍රාත් අධිකරණ නියෝගයක් මත නැවත ගොඩ ගෙන ගම්පහ හෙනරත්ගොඩ උද්භිත උද්‍යානයේ නැවත සිට වනු ලැබීය.\n\nපුරාවස්තු සුරැකීමේ සංවිධානයේ සභාපති උඩස්ගිරිය සමිත ස්වාමීන් වහන්සේ ඇතුළු මහා සංඝරත්නය  එම පඬු කරද ශාකය සිටුවා ඇති  ස්ථානයට ගොස් පිරිත් සජ්ජායනා කිරීමෙන් අනතුරුව පිරිත් පැන් ඉසීමට කටයුතු කෙරිණි.\n\nගම්පහ හෙනරත්ගොඩ උද්භිත උද්‍යානයේ  නියෝජ්‍ය අධ්‍යක්ෂිකා රුවිනි ගෝමස්  මහත්මිය කියා සිටියේ  මෙම පාඩු කරද ශාකය තව දුරටත් රැක බලා ගැනීමේ කටයුතු සිදු කරන බවත් මෙම ශාකය නැවත රෝපණය වීම පිළිබදව නිශ්චිතව  පැවසිය නොහැකි බවත්ය .\n\n",
       "URL": "https://www.dinamina.lk/2023/08/17/local/14994/%e0%b6%b1%e0%b7%90%e0%b7%80%e0%b6%ad-%e0%b7%83%e0%b7%92%e0%b6%a7%e0%b7%94%e0%b7%80%e0%b6%b1-%e0%b6%bd%e0%b6%af-%e0%b6%b4%e0%b6%ac%e0%b7%94-%e0%b6%9a%e0%b6%bb%e0%b6%b3-%e0%b7%81%e0%b7%8f%e0%b6%9a/",
       "Category": "local",
       "Parent URL": "https://www.dinamina.lk/category/local//page/229/"
}