{
       "Source": "dinamina",
       "Timestamp": "September 4, 2023 9:39 am",
       "Headline": "දිස්ත්‍රික්ක දෙකකට 02 වන මට්ටමේ නායයෑම් අනතුරු නිකුත් කෙරේ",
       "News Content": "අධික වැසි තත්ත්වයත් සමඟ ප්‍රදේශ රැසකට 2 වන අදියරේ නාය යෑම් අනතුරු ඇඟවීමේ නිවේදන ජාතික ගොඩනැඟිලි පර්යේෂණ ආයතනය විසින් නිකුත් කර තිබෙයි.\n\nඒ අනුව ගාල්ල, කළුතර, කෑගල්ල, රත්නපුර යන දිස්ත්‍රික්ක සඳහා මෙලෙස නායයෑම් අනතුරු නිකුත් කර ඇත\n\nගාල්ල දිස්ත්‍රික්කයේ බද්දේගම, ඇල්පිටිය, නාගොඩ යන ප්‍රද්ශවලටත් කළුතර පාලින්දනුවර, මතුගම, වලල්ලාවිට ප්‍රදේශවලටත් මෙය බලපැවැත්වෙනු ඇත\n\nඑමෙන්ම කෑගල්ල බුලත්කොහුපිටිය, දෙහිඕවිට, දැරණියගල, යටියන්තොට, රුවන්වැල්ල ප්‍රදේශවලටත්, රත්නපුර කිරිඇල්ල, අයගම, කලවාන යන ප්‍රදේශවලටත් එම අවදානම් නිවේදන නිකුත් කර තිබෙයි",
       "URL": "https://www.dinamina.lk/2023/09/04/local/19382/%e0%b6%af%e0%b7%92%e0%b7%83%e0%b7%8a%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%8a%e0%b6%9a-%e0%b6%af%e0%b7%99%e0%b6%9a%e0%b6%9a%e0%b6%a7-02-%e0%b7%80%e0%b6%b1-%e0%b6%b8%e0%b6%a7/",
       "Category": "local",
       "Parent URL": "https://www.dinamina.lk/category/local//page/155/"
}