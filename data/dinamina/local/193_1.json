{
       "Source": "dinamina",
       "Timestamp": "August 25, 2023 1:00 am",
       "Headline": "විදුහල්පතිවරුනට වැටුප් වර්ධක නෑ කියන චක්‍රලේඛය වහාම අත්හිටුවනවා",
       "News Content": "සාමාන්‍ය පෙළ ප්‍රතිඵල සියයට 90 ක් දක්වා ගෙන ඒමට අපොහොසත් වන විදුහල්පතිවරුන්ගේ වාර්ෂික වැටුප් වර්ධක තාවකාලිකව අත්හිටුවන බවට මධ්‍යම පළාත් අධ්‍යාපන අධ්‍යක්ෂකවරයා නිකුත් කළ චක්‍රලේඛය වහාම අත්හිටුවන බව අධ්‍යාපන ඇමැති ආචාර්ය සුසිල් ප්‍රේමජයන්ත මහතා පාර්ලිමේන්තුවේදී ඊයේ (24) පැවසීය.\n\nමාතලේ දිස්ත්‍රික් පාර්ලිමේන්තු මන්ත්‍රිනී රෝහිණී කුමාරි කවිරත්න මහත්මිය වාචික පිළිතුරු අපේක්ෂාවෙන් ඇසූ ප්‍රශ්නයට පිළිතුරු දෙමින් ඇමැතිවරයා මේ බව කියා සිටියේය.\n\nතවදුරටත් ඇමැතිවරයා මෙසේද පැවසීය.\n\nඅධ්‍යාපනය සම්බන්ධයෙන් ප්‍රතිපත්තිමය තීරණ ගනුයේ අධ්‍යාපන අමාත්‍යාංශයයි. පළාත් අධ්‍යාපන අධ්‍යක්ෂවරුන්ට ඒ පළාතට අදාළව පරිපාලන කටයුතු සිදු කළ හැකි වුවත් මෙවැනි තීරණ ගත නොහැකි.\n\nෂූම් රැස්වීම් මඟින් පළාත් අධ්‍යාපන අධ්‍යක්ෂකවරුන් සමඟ සෑම මාසයකම ඇමැතිවරයා ලෙස තමා සාකච්ඡාවන් පවත්වනවා.",
       "URL": "https://www.dinamina.lk/2023/08/25/local/17114/%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%8a%e0%b6%b4%e0%b6%ad%e0%b7%92%e0%b7%80%e0%b6%bb%e0%b7%94%e0%b6%b1%e0%b6%a7-%e0%b7%80%e0%b7%90%e0%b6%a7%e0%b7%94%e0%b6%b4%e0%b7%8a-%e0%b7%80/",
       "Category": "local",
       "Parent URL": "https://www.dinamina.lk/category/local//page/193/"
}