{
       "Source": "dinamina",
       "Timestamp": "September 6, 2023 9:01 am",
       "Headline": "පළාත් කිහිපයකට ගිගුරුම් සහිත වැසි",
       "News Content": "බස්නාහිර, සබරගමුව සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති වන බව කාලගුණ විද්‍යා දෙපාර්තුමේන්තුව නිවේදනය කරයි.\n\nබස්නාහිර සහ සබරගමුව පළාත්වලත් පුත්තලම, ගාල්ල සහ මාතර දිස්ත්‍රික්කවලත් ඇතැම් ස්ථාන වලට\nමිලිමීටර\n50 ට වැඩි\nතරමක් තද වැසිද ඇති විය හැක.\n\nමන්නාරම දිස්ත්‍රික්කයේ වැසි ස්වල්පයක් ඇතිවිය හැක.\n\nමධ්‍යම කඳුකරයේ බටහිර බෑවුම් ප්‍රදේශවලත්, වයඹ, උතුරු සහ උතුරු-මැද පළාත්වලත්, ත්‍රිකුණාමලය සහ හම්බන්තොට දිස්ත්‍රික්කවලත් විටින් විට හමන\nපැ\n.කි.මී. (40-45) ක පමණ\nතරමක තද සුළං ඇතිවිය හැක.\n\nදෘශ්‍ය ලෙස සූර්යයා දකුණට ගමන් කිරීමේදී\n, අගෝස්තු මස 28 වන දින සිට සැප්තැම්බර් 07 දක්වා ශ්‍රී ලංකාව ආසන්න අක්ෂාංශ වලට සෘජුවම ඉහලින් පවතී. අද දින දහවල් 12:09 ට මග්ගොන, බදුරලිය, ගොඩකවෙල, කිතුල්කොටේ සහ මිගහවෙරලිය යන ප්‍රදේශවලට හිරු මුදුන්ව පවතී.\n\n",
       "URL": "https://www.dinamina.lk/2023/09/06/local/20003/%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%9a%e0%b7%92%e0%b7%84%e0%b7%92%e0%b6%b4%e0%b6%ba%e0%b6%9a%e0%b6%a7-%e0%b6%9c%e0%b7%92%e0%b6%9c%e0%b7%94%e0%b6%bb%e0%b7%94%e0%b6%b8%e0%b7%8a/",
       "Category": "local",
       "Parent URL": "https://www.dinamina.lk/category/local//page/145/"
}