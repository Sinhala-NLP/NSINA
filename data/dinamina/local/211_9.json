{
       "Source": "dinamina",
       "Timestamp": "August 21, 2023 12:52 pm",
       "Headline": "‘කලා වැව’ සිදෙයි – ගොවියෝ කඩවර දෙයියන්ට වැසි පතා භාර වෙයි",
       "News Content": "අස්වනු නෙලීමට ආසන්න තම ගොවිබිම් විනාශ නොවී ආරක්ෂා කර ගැනීමට අවශ්යාය ජලය සපයා ගැනීම සඳහා වැසි ප්රානර්ථනා කරමින් මහවැලි එච් කළාපයේ ගොවීන් පිරිසක් ඊයේ (20) කලා වැව කඩවර දේවාලයේදී දේව කන්නලව්වක නිරත වූහ.\n\nමහවැලි එච් කළාපයේ එප්පාවල කොට්ඨාශයේ ගොවි නියෝජිතයින් පිරිසක් කලා වැව වැව් බැම්මේ පිහිටි කඩවර දේවාලයට ගොස් මෙලෙස පොල් ගසා දේව කන්නලව්වක නිරත වූහ.\n\n\n\nඅනතුරුව කලා වැවේ මේ වන විට පවතින ජල මට්ටම නිරීක්ෂණය කිරීමටද මෙම ගොවි නියෝජිතයින් කටයුතු කළ අතර, ඔවුන් කළාවැව ජලාශ කාර්යලයේ නිළධාරීන් හමුවට ගොස්, ජලාශයේ ජල මට්ටම හා ඉදිරියට ජලය නිකුත් කිරීම සිදු කරන්නේ කෙසේද යන්න සම්බන්ධයෙන් සාකච්ජා කරනු ලැබීය.\n\nමෙවර යල කන්නයේ වගා කළ තම ගොවි බිම් හෙක්ටයාර 25000 ක් මේ වන විට කළාවැවේ පවතින අවම ජල මට්ටම හේතුවෙන් අවධානමක තිබෙන බව මහවැලි එච් කළාපයේ ගොවීන් පවසති. තම අස්වනු නෙලීමට පෙර වගාවන්ට තව ජල මුර දෙකක් අවම හෝ ලබා දිය යුතු බව ඔවුන් පවසා සිටි.\n\nවලව කළාපයේ ගොවීන්ට අත්වූ ඉරණම මහවැලි එච් කළාපයේ ගොවීන්ටද අත් වේ යැයි බියක් පවතින බව මහවැලි එච් කළාපයේ ගොවි නායකයින් පවසති. එබැවින් මේ සඳහා මැදිහත් වීමක් සිදු කර තම වගා බිම් ආරක්ෂා කර ගැනීමට අවශ්යකය මැදිහත් වීම සිදු කරන ලෙස බළධාරීන්ගෙන් ඉල්ලා සිටින බවද ඔවුන් පැවසීය.\n\nඅක්කර අඩි ලක්ෂයක ජල ධාරිතාවක් ගබඩා කළ හැකි කලා වැව ජලාශයේ මේ වන විට ජල මට්ටම අක්කර අඩි 21 000 ක් පමණ බවත්,මෙවර ජල පංගුව අඩු වූ පසු එය අක්කර අඩි 18 000 කට පමණ අඩු වන බවත්, එම ජල ප්ර්මාණයෙන් පමණක් තමන්ගේ වගාවන්ට අවශයය ජලය ප්‍රමාණය ලබා දිය නොහැකි බවත් එහිදී ගොවි නායකයින් පැවසීය.\n\nතවත් ජල මුර 03 ක් තම ගොවි බිම් වලට අවශය බවත්, සැප්තැම්බර් මාසයේ අගභාගය දක්වාම ජලය නිකුත් කළ යුතු බවත් ගොවීන් පෙන්වා දුන්හ.මේ වන විට මහවැලි එච් කළාපේ ගොවීන්ගෙන් 40% ක් වී වගාව සිදු කර තිබෙන බවත්, 60% ක් අතුරු භෝග වගා කර තිබෙන බවත්, මහවැලි එච් කළාපයේ අවසානය වන නොච්චියාගම ප්ර දේශයේ කුඹුරු මේ වන විටත් ජල හිඟයෙන් විනාශ වෙමින් පවතින බවත් ඔවුන් පවසා සිටියහ.\n\n(තිසර සමල් – අනුරාධපුර)",
       "URL": "https://www.dinamina.lk/2023/08/21/breaking-news/15949/kala-wewa/",
       "Category": "local",
       "Parent URL": "https://www.dinamina.lk/category/local//page/211/"
}