{
       "Source": "dinamina",
       "Timestamp": "September 23, 2023 1:00 am",
       "Headline": "ලොව පුරා දරි­ද්‍ර­තා­වෙන් පෙළෙන ජන­තාව මුදා ගැනී­මට   එ:ජාතීන්ගේ මහා මණ්ඩ­ල­යේදී  කතා කිරීම වැද­ගත්",
       "News Content": "ලොව පුරා වසරකට මිලියන අටකට අධික ජනතාවක් කුසගින්නේ මියයෑම වැළැක්වීමට හා දරිද්‍රතාවෙන් පෙළෙන ජනතාව ඉන් මුදා ගැනීමට එක්සත් ජාතීන්ගේ සංවිධානයේ මහා මණ්ඩලයේදී කතිකා කිරීම ඉතා වැදගත් කාලෝචිත ක්‍රියාවක් බව ආචාර්ය තිලකසිරි විතාරණ මහතා ප්‍රකාශ කරයි.\n\nකුසගින්න, දරිද්‍රතාව ලෝකයෙන් තුරන් කිරීම සඳහා නව අදහස් හා යෝජනා සහිතව පුළුල් වැඩපිළිවෙළක් ක්‍රියාත්මක කළ යුතු බවත් ඔහු කියා සිටියි.\n\nඑක්සත් ජාතින්ගේ සංවිධානයේ මහා මණ්ඩලයේ කතිකා කරන විෂය පථයන් අතර ප්‍රමුඛ කරුණක් වන මෙය තිරසරව තුරන් කිරීම සඳහා නවාකාරයේ අරමුදල් සපයා ගැනීමේ උපායමාර්ග වෙත සියලු දෙනා යොමුවිය යුතුයි. ඒ අනුව ගෝලීය දරිද්‍රතාව තුරන් කිරීමට ග්‍රහලෝක වස්තු වත්කම් යොදා ගැනීම කළ යුතුය.\n\nමෙවැනි නව නිර්මාණාත්මක අදහස් හා යෝජනාවලින් යුතු අරමුදල් සපයා ගැනීමේ වැඩපිළිවෙළක් ක්‍රියාත්මක කිරීම හරහා ඉදිරියේදී ලෝකයේ දුප්පත්කම හා කුසගින්නෙන් මියයෑම් අවම කර ගැනීමට හැකිවනු ඇතැයි ආචාර්යවරයා කීය.\n\nකුසගින්න නිම කිරීමට මානව වර්ගයාට පමණක් නොව සතා සිවුපාවාට පවා අවශ්‍ය ආහාර නිෂ්පාදනයට සෑම බිම් අඟලකම එළවළු, පලතුරු, වන වගා ඇතුළු රුක් රෝපණ වැඩසටහන් මාලාවක් ඉදිරියේදී රට පුරාත්, ලොව පුරාත් ක්‍රියාත්මක විය යුතු බව තිලකසිරි විතාරණ මහතා අවධාරණය කරයි.",
       "URL": "https://www.dinamina.lk/2023/09/23/local/24811/%e0%b6%bd%e0%b7%9c%e0%b7%80-%e0%b6%b4%e0%b7%94%e0%b6%bb%e0%b7%8f-%e0%b6%af%e0%b6%bb%e0%b7%92%e0%b6%af%e0%b7%8a%e0%b6%bb%e0%b6%ad%e0%b7%8f%e0%b7%80%e0%b7%99%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/81/"
}