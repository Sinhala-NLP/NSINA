{
       "Source": "dinamina",
       "Timestamp": "August 9, 2023 1:53 pm",
       "Headline": "පස්සර බිබිලේගම මාර්ගයේ තිබූ නාදුනන පිරිමි මලසිරුරක් හමුවෙයි",
       "News Content": "පස්සර බිබිලේගම මාර්ගයේ වැවේගලවත්ත ප්‍රදේශයේ මාර්ගය අසල  තිබූ නාදුනන  පිරිමි මලසිරුරක් අද (9) දහවල් සොයාගත් බව පස්සර පොලිසිය පවසයි .\n\nලැබුණු තොරතුරක් මත මෙම මළසිරුර සොයා ගත් බවත් , දුබුරු පාට සරමක් සහ නිල් පාට කොටු සහිත  කමිසයක් මොහු ඇද සිටි බවද පොලිසිය පැවසීය .\n\nඅවුරුදු 55ක්  පමණ වයසැති මොහු රෝගී  තත්ත්වයත් හේතුවෙන් මියමියගියාද නැතිනම් කිසිවෙකු විසින් ඝාතනය කලාද යන්න සොයා පරික්ෂණ පවත්වන බව පොලිසිය සදහන් කළේය .\n\nබදුල්ල ජේෂ්ඨ පොලිස් අධිකාරි සුජිත් වෙදමුල්ල , පොලිස් අධිකාරි බුද්දික ගුණසේකර ,සහකාර පොලිස් අධිකාරි දිලිප් ද සිල්වා යන මහත්වරුන්ගේ උපදෙස් මත පස්සර පොලිස් ස්ථානාධිපති ප්‍රධාන පොලිස් පරික්ෂක දිලිප් ද සිල්වා මහතා ඇතුලු නිලධාරීන් වැඩිදුර පරික්ෂණ පවත්වති .\n\n",
       "URL": "https://www.dinamina.lk/2023/08/09/local/12861/%e0%b6%b4%e0%b7%83%e0%b7%8a%e0%b7%83%e0%b6%bb-%e0%b6%b6%e0%b7%92%e0%b6%b6%e0%b7%92%e0%b6%bd%e0%b7%9a%e0%b6%9c%e0%b6%b8-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%ba%e0%b7%9a-%e0%b6%ad/",
       "Category": "local",
       "Parent URL": "https://www.dinamina.lk/category/local//page/266/"
}