{
       "Source": "dinamina",
       "Timestamp": "August 15, 2023 2:50 am",
       "Headline": "පල්ලේතැන්නේ නිවුන් දරුවන් ජීවත් කරවන්න පිහිටක් වන්න",
       "News Content": "මාස එකහමාරක් වයසැති නිවුන් පිරිමි දරුවන් දෙදෙනාට අවශ්‍ය කිරි පිටි ගැනීමට සහයෝගයක් දෙන්නැයි රත්තොට, පල්ලේතැන්න ප්‍රදේශයේ පදිංචි මවුපිය යුවළක් ජනතාවගෙන් ඉල්ලා සිටිති.\n\nමේ දරු දෙදෙනාගේ මව වන ජී. ජී. තුෂාරි ශාලිකා (31) මහත්මිය තමා සහ තම ස්වාමිපුරුෂයා පත්ව ඇති අසරණතාව මෙලෙස විස්තර කළේය. “අපේ ගෙදර පුතාලා දෙදෙනා තියාගන්න පහසුකම් නැති නිසා නෑදෑ ගෙදරක පුතාලා ටිකක් ලොකු වෙනකල් තියා ගන්නවා. අපට තව දුවෙක් ඉන්නවා. එයත් හෘද රෝගයකින් පීඩා විඳිනවා. මේ හැමදේම කරන්නේ මහත්තයා කුලී වැඩ කරලා හම්බකරන සල්ලිවලින්.\n\nපුතාලා දෙන්නට දෙන්න මගේ කිරි මදි. ඒ හින්දා දොස්තර මහත්වරුන් කිවුවා, ලැක්ටෝජන් 1 ළමා කිරි පිටි වර්ගය දෙන කියලා. මාසයකට ඒ කිරි පිටි පැකට් 15ක් විතර ඕනෙ. අපට එහෙම ගන්න සල්ලි නෑ. හැමදාම ණයට කඩවලින් කිරි පිටි ඉල්ලන්නත් බෑ. මගේ පුතාලා දෙන්නට කිරි පිටි ගන්න කාටහරි උදවු කරන්න පුළුවන් නම් ලොකු පිනක්.”\n\nමේ පුංචි පැටවු දෙදෙනාට අවශ්‍ය කිරිපිටි ගැනීමට උපකාර කළ හැකි පරිත්‍යාගශීලි අය සිටී නම් ජී. ජී. තුෂාරි ශාලිකා, නො. 06, පල්ලේතැන්න, රත්තොට ලිපිනයෙන් හෝ 077-7367322 දුරකතන අංකයෙන් හෝ මවගේ නමින් මාතලේ රත්තොට මහජන බැංකු ශාඛාවේ ඇති 128 200 12 00 58326 ගිණුම් අංකයට මුදල් බැර කිරීමෙන් හෝ පිහිට විය හැකිය.\n\nසීගිරිය විශේෂ",
       "URL": "https://www.dinamina.lk/2023/08/15/local/14097/%e0%b6%b4%e0%b6%bd%e0%b7%8a%e0%b6%bd%e0%b7%9a%e0%b6%ad%e0%b7%90%e0%b6%b1%e0%b7%8a%e0%b6%b1%e0%b7%9a-%e0%b6%b1%e0%b7%92%e0%b7%80%e0%b7%94%e0%b6%b1%e0%b7%8a-%e0%b6%af%e0%b6%bb%e0%b7%94%e0%b7%80%e0%b6%b1/",
       "Category": "local",
       "Parent URL": "https://www.dinamina.lk/category/local//page/244/"
}