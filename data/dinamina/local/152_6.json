{
       "Source": "dinamina",
       "Timestamp": "September 5, 2023 2:58 am",
       "Headline": "ත්‍රි/මලය වරායෙන් ටොන් 30,000ක පළමු ඛනිජ වැලි තොගය චීනයට",
       "News Content": "\n\n‘සර්කෝන්’ නමැති පළමු ඛනිජ වැලි තොගය චීනයට යැවීමට සූදානම් කරමින්\n\nයුද ගැටුම් හේතුවෙන් දශක තුනක් නැවති තිබු ඛනිජ වැලි සෘජු අපනයන කටයුතු යළි ආරම්භ කරමින් ශ්‍රී ලංකා වරාය අධිකාරියට අයත් ත්‍රිකුණාමලය වරායෙන් ටොන් 30,000ක ‘සර්කෝන්’ නමැති පළමු ඛනිජ වැලි තොගය රැගත් නෞකාව පෙරේදා (03) රාත්‍රි චීනය බලා පිටත් විය. සෘජු අපනයන කටයුතු නැවතීමෙන් පසු දශක තුනක් ඛනිජ වැලි අපනයන කටයුතු සිදුවී ඇත්තේ තවත් මැදිහත් පාර්ශ්වයකට මේ ඛනිජ වැලි දීමෙන් බව ශ්‍රී ලංකා වරාය අධිකාරියේ වැඩ බලන නේවාසික කළමනාකරු, නියෝජ්‍ය හාබර් මාස්ටර් කපිතාන් ශ්‍රියන්ත අරම්පත් මහතා පැවැසීය.\n\nමැදිහත් පාර්ශ්වයක් නොමැතිව සෘජු අපනයන කටයුතු ආරම්භ කිරීමෙන් එහි ප්‍රතිලාභය පුල්මුඩේ පිහිටි ලංකා මිනරල් සෑන්ඩ්ස් සමාගමට ලැබෙන බවත්, මෙහෙයුම් කටයුතුවලින් විශාල ආදායමක් වරාය අධිකාරියට ලැබුණ බවත්, ඉදිරි දිනවල තවත් නෞකා දෙකක් යොදා ගනිමින් ඉල්මනයිට් ටොන් 60,000 චීනයට යැවීමට නියමිත බවත්, එයින් විශාල ආදායමක් මෙරටට ලැබෙන බවත් හෙතෙම වැඩිදුරටත් පැවැසීය.\n\nත්‍රි/මලය විශේෂ – ඒ. ටී. එම්. ගුණානන්ද",
       "URL": "https://www.dinamina.lk/2023/09/05/local/19554/%e0%b6%ad%e0%b7%8a%e0%b6%bb%e0%b7%92-%e0%b6%b8%e0%b6%bd%e0%b6%ba-%e0%b7%80%e0%b6%bb%e0%b7%8f%e0%b6%ba%e0%b7%99%e0%b6%b1%e0%b7%8a-%e0%b6%a7%e0%b7%9c%e0%b6%b1%e0%b7%8a-30000%e0%b6%9a-%e0%b6%b4/",
       "Category": "local",
       "Parent URL": "https://www.dinamina.lk/category/local//page/152/"
}