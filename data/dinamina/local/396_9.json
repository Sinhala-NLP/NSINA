{
       "Source": "dinamina",
       "Timestamp": "July 10, 2023 12:10 pm",
       "Headline": "තවත් බස් අනතුරකින් දෙදෙනෙකු මිය යයි – 16 ක් තුවාල ලබයි",
       "News Content": "වන්දනා නඩයක් සමග ගමන් කරමින් තිබූ බස්රථයක් මාර්ගයේ නවතා තිබු කන්ටේනරයක් හා ගැටී සිදුවූ රිය අනතුරකින් පුද්ගලයන් දෙදෙනෙකු මියගොස් තවත් 16 දෙනෙකු තුවාල ලබා තිබේ.\n\nඅද (10) අළුයම 2.45 ට පමණ කුරුණෑගල අනුරාධපුර පාදෙණිය මාර්ගයේ අඹන්පොළ නගරය ආසන්නයේ දී මෙම අනතුර සිදුව තිබේ.\n\nපුංචි දඹදිව හා කූරගල වන්දනාවේ ගොස් ආපසු පැමිණිනෙමින් සිටි මෙම පිරිස රැගත් බස්රථයේ රියදුරුට නින්දයාම හේතුවෙන් මෙම අනතුර සිදුව ඇතැයි අඹන්පොල පොලිසිය කියයි.\n\nඅනතුරින් මියගොස් ඇත්තේ බස් රථයේ ඉදිරි පස පාපුවරුවේ ගමන් ගත් තලාව ප්‍රදේශයේ පදිංචිකරුවන් දෙදෙනෙකු බව පරීක්ෂණ පවත්වන පොලීසිය සදහන් කරයි.\n\nතලාව ප්‍රදේශයේ පිරිසක් මෙම වන්දනා ගමන සදහා සහභාගිව සිට තිබේ.\n\nතුවාලකරුවන් අඹන්පොල හා ගල්ගමුව රෝහල්වල ප්‍රතිකාර ලබන බව පොලීසිය සඳහන් කරයි.සිද්ධිය සම්බන්ධයෙන් අඔන්පොල පොලීසිය පරීක්ෂණ පවත්වයි.\n\n",
       "URL": "https://www.dinamina.lk/2023/07/10/local/5485/%e0%b6%ad%e0%b7%80%e0%b6%ad%e0%b7%8a-%e0%b6%b6%e0%b7%83%e0%b7%8a-%e0%b6%85%e0%b6%b1%e0%b6%ad%e0%b7%94%e0%b6%bb%e0%b6%9a%e0%b7%92%e0%b6%b1%e0%b7%8a-%e0%b6%af%e0%b7%99%e0%b6%af%e0%b7%99%e0%b6%b1/",
       "Category": "local",
       "Parent URL": "https://www.dinamina.lk/category/local//page/396/"
}