{
       "Source": "dinamina",
       "Timestamp": "August 14, 2023 2:41 am",
       "Headline": "තබ්බෝව අභය භූමියේ අක්කර 300ක් ගිනි ගෙන විනාශයි",
       "News Content": "තබ්බෝව අභය භූමියේ ඇති වු හදිසි ගිනි ගැනීමක් නිසා අක්කර 300කට වැඩි භූමි ප්‍රමාණයක් විනාශවී ඇති බව වන ජීවී නිලධාරීහු පවසති.\nපසුගිය 11 වැනි දින දහවල් ඇති වු මේ ගිනි ගැනීම පැය 10කට ආසන්න කාලයක් පුරා පැවති බවත්, වන ජීවී නිලධාරීන්, තබ්බෝව යුද හමුදා කඳවුර නිලධාරීන්,පොලිසිය සහ පුත්තලම නගර සභා ගිනි නිවීමේ ඒකකය ඇතුළු කණ්ඩායම් එක්ව ගින්න සම්පූර්ණයෙන් පාලනය කළ බව කරුවලගස්වැව අඩවි වන ජීවි කාර්යාලයේ අඩවි ආරක්ෂක ඩී. රාමසිංහ මහතා පවසයි.\nමේ පිළිබඳව වැඩිදුරටත් අදහස් දැක්වූ ඒ මහතා මෙසේ ද කීවේය.\n“මෙය ගිනි ගැනීමක් නොව ගිනි තැබීමක්. එම විනාශය සිදු කළ පිරිස් සොයා පරීක්ෂණ ආරම්භ කළා. ඒ සමඟම සිදු වූ හානිය පිළිබඳව වාර්තාවක් ගනිමින් සිටිනවා.”\nවන ජීවී නිලධාරීන් පවසන්නේ කිසියම් පුද්ගලයකු හෝ කණ්ඩායමක් විසින් සැලසුම් සහගත අයුරින් මේ ගිනි තැබීම සිදු කර ඇති බවයි.\n\nපුත්තලම අතිරේක – හිරාන් ප්‍රියංකර ජයසිංහ",
       "URL": "https://www.dinamina.lk/2023/08/14/local/13731/%e0%b6%ad%e0%b6%b6%e0%b7%8a%e0%b6%b6%e0%b7%9d%e0%b7%80-%e0%b6%85%e0%b6%b7%e0%b6%ba-%e0%b6%b7%e0%b7%96%e0%b6%b8%e0%b7%92%e0%b6%ba%e0%b7%9a-%e0%b6%85%e0%b6%9a%e0%b7%8a%e0%b6%9a%e0%b6%bb-300%e0%b6%9a/",
       "Category": "local",
       "Parent URL": "https://www.dinamina.lk/category/local//page/249/"
}