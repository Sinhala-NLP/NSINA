{
       "Source": "dinamina",
       "Timestamp": "August 25, 2023 8:26 am",
       "Headline": "මස් කඩේ කළුවා ඝාතනයට අදාළව සැකකරුවෙක් අත්අඩංගුවට",
       "News Content": "රත්මලාන දුම්රියපොළ අසලදී මස් කඩේ කළුවා නමැති පුද්ගලයෙකු වෙඩිතබා ඝාතනය කිරීමේ සිද්ධිය සම්බන්ධයෙන් සැකකරුවෙකු අත්අඩංගුවට ගෙන තිබේ.\n\nඑම අපරාධයට ආධාර අනුබලදීම සහ කුමන්ත්‍රණය කිරීම සම්බන්ධයෙන් අදාළ සැකකරු අත්අඩංගුවට ගෙන ඇත .\n\nමෙලෙස අත්අඩංගුවට ගෙන ඇත්තේ 28 හැවිරිදි රත්මලාන ප්‍රදේශයේ පදිංචිව පුද්ගලයෙකි.\n\nඅදාළ සැකකරු සන්තකයේ තිබී හෙරොයින් ග්‍රෑම් 10ක ප්‍රමාණයක් ද සොයාගත් බව පොලීසිය පවසයි.\n\nපොලීසිය වැඩිදුරටත් සඳහන් කළේ පසුගිය 21 වනදා රත්මලාන දුම්රියපොළ ඉදිරිපිට වෙළෙඳසැලක් තුළ වෙඩිතබා පුද්ගලයෙකු ඝාතනය කිරීමේ සිද්ධියේ සැකකරුවෙකු මෙලෙස අත්අඩංගුවට ගත් බවය.\n\nයතුරුපැදියකින් පැමිණි පුද්ගලයින් දෙදෙනෙකු එම වෙඩිතැබීම සිදුකර තිබුණි.",
       "URL": "https://www.dinamina.lk/2023/08/25/local/17259/%e0%b6%b8%e0%b7%83%e0%b7%8a-%e0%b6%9a%e0%b6%a9%e0%b7%9a-%e0%b6%9a%e0%b7%85%e0%b7%94%e0%b7%80%e0%b7%8f-%e0%b6%9d%e0%b7%8f%e0%b6%ad%e0%b6%b1%e0%b6%ba%e0%b6%a7-%e0%b6%85%e0%b6%af%e0%b7%8f%e0%b7%85/",
       "Category": "local",
       "Parent URL": "https://www.dinamina.lk/category/local//page/190/"
}