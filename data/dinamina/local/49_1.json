{
       "Source": "dinamina",
       "Timestamp": "September 30, 2023 3:40 pm",
       "Headline": "සීතා ඇතින්නට වෙඩි තැබූ නිලධාරියා අත්අඩංගුවට",
       "News Content": "සීතා ඇතින්නට වෙඩි තැබූ නිලධාරියාව පොලීසිය විසින් අත්අඩංගුවට ගෙන ඇතැයි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දූව මහතා පැවසීය.\n\nඅත්අඩංගුවට ගෙන ඇත්තේ, මාපාකඩ වැව වනජීවී ප්‍රාදේශීය කාර්යාලයට අනියුක්ත ව සේවය කළ සිවිල් ආරක්ෂක දෙපාර්තමේන්තු නිලධාරියකි.\n\nමහියංගණ පෙරහරට සහභාගී වීමට පැමිණ සිටි සීතාට අද අලුයම 03.30ට පමණ මෙම වෙඩි තැබීම සිදු කර තිබේ.\n\nඅදාල නිලධාරියා විසින් වන අලියකු යැයි සිතා මෙලෙස සීතා ඇතින්නට වෙඩි තබා ඇතැයි සදහන් වේ.\n\nවෙඩි වැදුණු ඇතින්නට මේ වන විට ප්‍රතිකාර සිදු කරන අතර සීතා ඇතින්න ගේ වයස අවුරුදු 47කි.",
       "URL": "https://www.dinamina.lk/2023/09/30/breaking-news/26739/%e0%b7%83%e0%b7%93%e0%b6%ad%e0%b7%8f-%e0%b6%87%e0%b6%ad%e0%b7%92%e0%b6%b1%e0%b7%8a%e0%b6%b1%e0%b6%a7-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%96-%e0%b6%b1%e0%b7%92/",
       "Category": "local",
       "Parent URL": "https://www.dinamina.lk/category/local//page/49/"
}