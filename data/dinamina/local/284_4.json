{
       "Source": "dinamina",
       "Timestamp": "August 5, 2023 1:00 am",
       "Headline": "මත්පෙති 1200ක් සමඟ පුද්ගලයෙක් පොලිසියට කොටු",
       "News Content": "යාපනයේ පන්නෙයි ප්‍රදේශයේදී මත්පෙති 1200ක් සමඟ පුද්ගලයෙකු පොලිසිය විසින් පෙරේදා (03) අත්අඩංගුවට ගෙන තිබේ.\nමෙම මත්පෙති තොගය යාපනයේ පාසල් සිසුන් හා පෞද්ගලික පන්ති වල සිසුන් ඉලක්ක කරගෙන එකක් රුපියල් 150 බැගින් මෙම සැකකරු විසින් අලෙවි කරන බවට යාපනය පොලිසියේ මත්ද්‍රව්‍ය නාශක අංශයට තොරතුරු ලැබී තිබේ.\nසැකකරු පුත්තලම ප්‍රදේශයේ සිට යාපනයට පැමිණ මෙම මත්පෙති අලෙවි කරන බවත් ඔහු ඒවා පුත්තලමෙන් මිලට ගෙන යාපනයට රැගෙන එන බවටත් පොලිස් ප්‍රශ්න කිරීම් හමුවේ සැකකරු ප්‍රකාශ කොට තිබේ.\nසැකකරුව යාපනය අධිකරණය වෙත ඉදිරිපත් කිරීමට යාපනය පොලිසිය පියවර ගෙන තිබේ.\n\nඋතුරු පළාත් විශේෂ\nරසුල දිල්හාර ගමගේ",
       "URL": "https://www.dinamina.lk/2023/08/05/local/11810/%e0%b6%b8%e0%b6%ad%e0%b7%8a%e0%b6%b4%e0%b7%99%e0%b6%ad%e0%b7%92-1200%e0%b6%9a%e0%b7%8a-%e0%b7%83%e0%b6%b8%e0%b6%9f-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd%e0%b6%ba%e0%b7%99%e0%b6%9a/",
       "Category": "local",
       "Parent URL": "https://www.dinamina.lk/category/local//page/284/"
}