{
       "Source": "dinamina",
       "Timestamp": "September 7, 2023 2:28 am",
       "Headline": "මුලතිව් සමූහ මිනී වළේ කැණීම්වලට වැස්සෙන් බාධා ආරක්ෂිත ආවරණ ඉදිකරයි",
       "News Content": "මුලතිව් කොක්කුතුඩුවායි සමූහ මිනී වළේ කැණීම් කටයුතු අධිකරණ නියෝග මත පෙරේදා (05) ආරම්භ වූවත් අයහපත් කාලගුණික තත්ත්වය නිසා සමූහ මිනී වළේ කැණීම් කටයුතුවලට ආරක්ෂිත ආවරණ ඉදිකිරීමට තීරණය කර තිබේ.\n\nමේ නිසා කැණීම් කටයුතු වෙනුවට ආරක්ෂිත ආවරණ ඉදිකිරීමේ කටයුතු සිදු වූ අතර ඒ කටයුතු අවසන් වූ වහාම කැණීම් කටයුතු දිගටම සිදු කරගෙන යෑමට තීරණය කර තිබේ. මුලතිව් ප්‍රදේශයට ඇදහැලුණු මහ වැස්ස නිසා සමූහ මිනී වළට ජලය කාන්දු වන්න පටන් ගෙන ඇති අතර තවදුරටත් වැස්ස පැවතියහොත් කැණීම් කටයුතු අසාර්ථක වන නිසා ආරක්ෂිත ආවරණ ඉදිකරන ලෙස මුලතිව් මහේස්ත්‍රාත් ටී. ප්‍රදීපන් මහතා නියෝග කර තිබේ.\n\nමුලතිව් අධිකරණයේ නියෝග මත කැණීම් යළි ආරම්භ කිරීමේ අවස්ථාවට පුරාවිද්‍යා දෙපාර්තමේන්තුව වෙනුවෙන් මහාචාර්ය රාජ් සෝමදේව මහතාද මුලතිව් දිස්ත්‍රික් අධිකරණ වෛද්‍ය නිලධාරී කේ. වාසුදේව, යාපනය අධිකරණ වෛද්‍ය නිලධාරී සී. ප්‍රනවන්, නීතිඥ රනිතා ඥානරාසා, වී.කේ. නිරංජන්, කෝකිලායි පොලිස් ස්ථානාධිපති ඇතුළු විශාල පිරිසක් මේ සහභාගි වූහ.\n\nඋතුරු පළාත් විශේෂ රසුල දිල්හාර ගමගේ",
       "URL": "https://www.dinamina.lk/2023/09/07/local/20170/%e0%b6%b8%e0%b7%94%e0%b6%bd%e0%b6%ad%e0%b7%92%e0%b7%80%e0%b7%8a-%e0%b7%83%e0%b6%b8%e0%b7%96%e0%b7%84-%e0%b6%b8%e0%b7%92%e0%b6%b1%e0%b7%93-%e0%b7%80%e0%b7%85%e0%b7%9a-%e0%b6%9a%e0%b7%90%e0%b6%ab/",
       "Category": "local",
       "Parent URL": "https://www.dinamina.lk/category/local//page/142/"
}