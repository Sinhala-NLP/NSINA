{
       "Source": "dinamina",
       "Timestamp": "July 19, 2023 1:00 am",
       "Headline": "රට බංකොලොත් කළ හේතු හොයන්න විපක්ෂයට භාර දෙන්න",
       "News Content": "රට බංකොලොත්භාවයට පත් කිරීමට අදාළ හේතු සෙවීමට පත් කරන ලද තේරීම් කාරක සභාවේ සභාපති ධුරය විපක්ෂයට ලබා දෙන ලෙස සමඟි ජන බලවේගයේ පාර්ලිමේන්තු මන්ත්‍රී හර්ෂණ රාජකරුණා සහ ජාතික ජන බලවේගයේ නායක අනුර කුමාර දිසානායක යන මහත්වරු පාර්ලිමේන්තුවේදී ඊයේ (18) ඉල්ලා සිටියහ. එලෙස විපක්ෂයට ලබා නොදෙන්නේ නම් එම තේරීම් කාරක සභාවෙන් සමඟි ජන බලවේගය ඉල්ලා අස්වන බවත් රට බංකොලොත් කිරීමට දායක වූ පක්ෂවල නියෝජිතයන් අදාළ කම්ටුවේ සභාපති ලෙස පත් කිරීම සුදුසු නොවන බවත් පාර්ලිමේන්තු මන්ත්‍රී හර්ෂණ රාජකරුණා මහතා පැවසීය.\n\nරට බංකොලොත් වීමට හේතු වූ සත්‍ය කරුණු දැන ගැනීමට ඇත්තටම අවශ්‍ය නම් කළ යුතු වන්නේ එම සභාවේ සභාපති ධුරය විපක්ෂයට ලබා දීම බව ද අනුර කුමාර දිසානායක මහතා සඳහන් කළේය.",
       "URL": "https://www.dinamina.lk/2023/07/19/local/7518/%e0%b6%bb%e0%b6%a7-%e0%b6%b6%e0%b6%82%e0%b6%9a%e0%b7%9c%e0%b6%bd%e0%b7%9c%e0%b6%ad%e0%b7%8a-%e0%b6%9a%e0%b7%85-%e0%b7%84%e0%b7%9a%e0%b6%ad%e0%b7%94-%e0%b7%84%e0%b7%9c%e0%b6%ba%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/363/"
}