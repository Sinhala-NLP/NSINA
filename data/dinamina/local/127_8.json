{
       "Source": "dinamina",
       "Timestamp": "September 12, 2023 1:07 am",
       "Headline": "බඹරකන්ද රක්ෂිතයේ අතරමංව සිටි යුවළ ජී.පී.එස් ආධාරයෙන් බේරා ගනියි",
       "News Content": "හල්දුම්මුල්ල බඹරකන්ද රක්ෂිතයේ දින දෙකක් තිස්සේ අතරමංව සිටි යුවලක් ජී.පී.එස්.තාක්ෂණය ඔස්සේ නිරැපද්‍රිතව අද (11) දා සවස බෙරා ගැනීමට හල්දුම්මුල්ල පොලිසිය සමත් වී තිබේ.\nදැනට මාස තුනකට පෙර විවාහ වී ඇති යුවලක් මෙලෙස දින දෙකක් තිස්සේ බඹරකන්ද යාල තැන්න දිය ඇල්ල අසල අතරමංව සිට තිබේ. කරවලගස්වැව නෙළුම්වැව එන්.මධුරංග (24) සහ තඹුත්තේගම සෙවුවන්දි සංදීපනි (23) යන විවාහක යුවල මෙලෙස අතරමංව සිටි බව හල්දුම්මුල්ල පොලිසිය පැවැසීය.\nඔවුන් බඹරකන්ද රක්ෂිතයේ තැනින් තැන කුඩාරම් ඉදිකර කාලය ගත කර තිබෙන අතර ආපසු පැමිණීම සඳහා මාර්ගය සොයා ගැනීමට නොහැකිව අතරමංව සිට ඇති අතර ඥති පුංචිඅම්මා වෙත සිටින ස්ථානයේ ලොකේෂන් එක යවා ඇත. පසුව ජංගම දුරකතනවල බැටරිද අක්‍රිය වී ඇති අතර එම ලොකේෂන් එක පුංචි අම්මා විසින් හල්දුම්මුල්ල පොලිසිය වෙත ලබා දී තිබේ. ඒ අනුව හල්දුම්මුල්ල පොලිසියේ නිලධාරීන් විසින් මහත් පරිශ්‍රමයක් දරා ඔවුන් සිිටින ස්ථානය සොයා ගෙන තිබේ.\nබලන්ගොඩ විශේෂ සමිපත් ප්‍රියනන්දන",
       "URL": "https://www.dinamina.lk/2023/09/12/local/21499/%e0%b6%b6%e0%b6%b9%e0%b6%bb%e0%b6%9a%e0%b6%b1%e0%b7%8a%e0%b6%af-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%85%e0%b6%ad%e0%b6%bb%e0%b6%b8%e0%b6%82%e0%b7%80/",
       "Category": "local",
       "Parent URL": "https://www.dinamina.lk/category/local//page/127/"
}