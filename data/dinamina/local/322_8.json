{
       "Source": "dinamina",
       "Timestamp": "July 27, 2023 1:44 am",
       "Headline": "මියගිය කඩුවෙල ව්‍යාපාරිකයකුගේ  සිරුර හෙට ගොඩගනී",
       "News Content": "\n\nකඩුවෙල ඉහළ බෝමිරිය ප්‍රදේශයේ සිය නි‍ෙවස තුළ පසුගිය ජූලි 17 වනදා මියගොස් සිටියදී සොයාගෙන ඔරුවල පොදු සුසාන භූමියේ මිහිදන් කළ ටී. පත්මසිරි ගුණතිලක (47) නමැති ව්‍යාපාරිකයාගේ දේහය නැවත ගොඩගෙන අධිකරණ වෛද්‍ය පරීක්ෂණයක් පවත්වන ලෙස කඩුවෙල මහේස්ත්‍රාත්වරයා ඊයේ (26) නියෝග කළේය.\n\nඒ අනුව දේහය 28 වෙනි සිකුරාදා පෙරවරුවේ ගොඩ ගැනීමට නියමිතය.\n\nසිය සොහොයුරාගේ මරණය සැක කටයුතු එකක් යැයි ඔහුගේ සහෝදරියන් දෙදෙනකු සහ සහෝදරයකු ඉදිරිපත් කළ පැමිණිලි මත මෙම නියෝගය සිදුකොට තිබේ. මෙම තැනැත්තා ඉහළ බෝමිරිය ප්‍රදේශයේ ඉදිකිරීම් උපකරණ කුලියට ලබා දෙන ව්‍යාපාරයක් පවත්වාගෙන ගිය අයෙකි.\n\nඔහු බිරිය සමඟ ඉහළ බෝමිරිය නි‍ෙවසක පදිංචිව සිටින අතරතුර නි‍ෙවස තුළම මියගොස් ඇති අතර, නවගමුව හදිසි මරණ පරීක්ෂකවරයා ඉදිරිපත් වූ සාක්ෂි මත මරණ පරීක්ෂණය පවත්වා දේහය බිරිය ඇතුළු ඥාතීන්ට භාර දීමෙන් අනතුරුව ඔරුවල සුසාන භූමියේදී භූමදානය කොට තිබේ.\n\nමෙම පැමිණිල්ල ඉදිරිපත් කළ සහෝදරයකු සහ සහෝදරියක මරණය පිළිබඳව සැකයක් නැතැයි මරණ පරීක්ෂකවරයා ඉදිරියේ සාක්ෂි ලබා දී තිබේ.\n\nනවගමුව සමූහ –\n\nසුගත් ප්‍රේමතිලක",
       "URL": "https://www.dinamina.lk/2023/07/27/local/9714/%e0%b6%b8%e0%b7%92%e0%b6%ba%e0%b6%9c%e0%b7%92%e0%b6%ba-%e0%b6%9a%e0%b6%a9%e0%b7%94%e0%b7%80%e0%b7%99%e0%b6%bd-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b7%92%e0%b6%9a/",
       "Category": "local",
       "Parent URL": "https://www.dinamina.lk/category/local//page/322/"
}