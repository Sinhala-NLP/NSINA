{
       "Source": "dinamina",
       "Timestamp": "July 12, 2023 12:55 am",
       "Headline": "බරවා රෝගියාට පිහිට වෙමු",
       "News Content": "අංක 407, රන්දෙණිගල පාර, වේරගත්තොට ලිපිනයේ පදිංචි එච්.ඒ. සංජීව පෙරේරා (46) යන අය වසර 13ක සිට බරවා රෝගයෙන් පෙළෙමින් ඉතා අපහසුතාවයෙන් පසුවේ.\n\nකිසිදු ආදායම් මාර්ගයක් නැති මොහු අවුරුදු 65ක් වූ සිය මෑණියන් සමඟ ඉතා දුකසේ ජීවත් වන අයෙකි. ගෙයක් දොරක් පවා හරිහැටිව නැති මොහු නුවර මහ රෝහලෙන් ප්‍රතිකාර ලබන අතර අදාළ රෝගී තත්ත්වය හමුවේ ප්ලාස්ටික් සැත්කමක් කිරීමට වෛද්‍යවරු නියම කර තිබේ.\n\nදෙපා දෙකම අසාමාන්‍ය ලෙස ඉදිමී ඇති මොහුගේ පාදවලින් සැරව ගැලීමට පටන්ගෙන ඇත. දැඩි ආර්ථික අපහසුතාවයෙන් මෙන්ම රෝගී තත්ත්වයෙන් පසුවන මොහු ඉල්ලා සිටින්නේ තමන්ට ගමන් කිරීමට රෝද 3ක් සහිත වීල් බයිසිකලයක් සහ ජීවත් වීමට උපකාර කරන ලෙසයි. ඔහුගේ දුරකතන අංකය 077-4922990 වන අතර හසලක සමෘද්ධි බැංකු ගිණුම් අංකය – 058200185798431 වේ.",
       "URL": "https://www.dinamina.lk/2023/07/12/local/5968/%e0%b6%b6%e0%b6%bb%e0%b7%80%e0%b7%8f-%e0%b6%bb%e0%b7%9d%e0%b6%9c%e0%b7%92%e0%b6%ba%e0%b7%8f%e0%b6%a7-%e0%b6%b4%e0%b7%92%e0%b7%84%e0%b7%92%e0%b6%a7-%e0%b7%80%e0%b7%99%e0%b6%b8%e0%b7%94/",
       "Category": "local",
       "Parent URL": "https://www.dinamina.lk/category/local//page/393/"
}