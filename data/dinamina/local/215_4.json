{
       "Source": "dinamina",
       "Timestamp": "August 21, 2023 2:23 am",
       "Headline": "විද්‍යෝදය සාහිත්‍ය සම්මාන ප්‍රදානය අවසන් වටයට නිර්දේශිත කෙටිකතා සංග්‍රහ",
       "News Content": "ශ්‍රී ජයවර්ධනපුර විශ්වවිද්‍යාලයේ මානවශාස්ත්‍ර හා සමාජීය විද්‍යා පීඨයෙන් සංවිධාන කරන විද්‍යෝදය සාහිත්‍ය සම්මාන ප්‍රදානය 2023 වසරේ විශිෂ්ටතම කෙටිකතා සංග්‍රහය තරග අංශයට අදාළව අවසන් වටයට නිර්දේශිත කෘති ප්‍රකාශයට පත් කර ඇත. ඒ අනුව මෙවර සම්මාන ප්‍රදානයට අනුසාර මාහිංගොඩ විසින් රචිත පාත්ත රංචුවේ හොන්ක් හොන්ක් හඬ (ඇස්. ගොඩගේ සහ සහෝදරයෝ), විරාජිනී තෙන්නකෝන් විසින් රචිත අන්ධයා සහ සුරුට්ටු න්‍යාය (සරසවි ප්‍රකාශන), එරික් ඉලයප්ආරච්චි විසින් රචිත සූර්ය ක්ලාන්තය සහ අනාථ කථා (ඇස්. ගොඩගේ සහ සහෝදරයෝ), මලිඳු කාවින්ද කුමාරසිංහ විසින් රචිත ටෙඩියෙකුගේ චේ හදවත (ඇස්. ගොඩගේ සහ සහෝදරයෝ) සහ අනුරසිරි හෙට්ටිගේ විසින් රචිත කොමනා සහ තවත් කතා (ඇස්. ගොඩගේ සහ සහෝදරයෝ) යන කෘති නිර්දේශ වී ඇත. මේ කෘති අතරින් එක් කෘතියක් සැප්තැම්බර් මස 01 වැනිදා පැවැත්වෙන විද්‍යෝදය සාහිත්‍ය සම්මාන ප්‍රදානයේදී වසරේ විශිෂ්ටතම කෙටිකතා සංග්‍රහය ලෙස සම්මානයට පාත්‍රවනු ඇත.",
       "URL": "https://www.dinamina.lk/2023/08/21/local/15846/%e0%b7%80%e0%b7%92%e0%b6%af%e0%b7%8a%e0%b6%ba%e0%b7%9d%e0%b6%af%e0%b6%ba-%e0%b7%83%e0%b7%8f%e0%b7%84%e0%b7%92%e0%b6%ad%e0%b7%8a%e0%b6%ba-%e0%b7%83%e0%b6%b8%e0%b7%8a%e0%b6%b8%e0%b7%8f-2/",
       "Category": "local",
       "Parent URL": "https://www.dinamina.lk/category/local//page/215/"
}