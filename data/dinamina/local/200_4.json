{
       "Source": "dinamina",
       "Timestamp": "August 23, 2023 12:13 pm",
       "Headline": "කැස්බෑවන් විශාල ලෙස  මිය යෑම ගැන සැකයක්",
       "News Content": "ගල්කිස්ස අල්විස් පාර කෙලවර වෙරලතීරයට අද (23)  දින උදෑසන දින ගනනකට පෙර මිය ගිය විශාල කැස්බෑ සිරුරක් ගොඩගසා තිබෙයි.\n\nමෙම සිරුර හමුවන විටත් දැඩි ලෙස නරක්වී තිබූ බවත් , ඒ අනුව මීට දින කීපයකට පෙර ගැඹුරු මුහුදේ මියගොස් සිටියදී වාරගන් රල පහරට හසුවී ගොඩට එන්නට ඇතැයි විශ්වාස කෙරේ.\n\nමේ වනවිට ඉකුත් 22 දිනත් ගාලුමුවදොරපිටිය , අවට 5 දෙදනක්ද , වැල්ලවත්ත 1ක්ද , දෙහිවල 1 ක්ද මෙලෙස මිය ගොස් ගොඩ ගසා හමුවී ඇති අතර , මේ සදහා ගැඹුරු මුහුදේ ජලයේ කිසියම් අසාත්මික තත්වයක් විය හැකි බවට සැකරන බවත් ගල්කිස්ස වෙරලතීරයටද කලු පැහැති තෙල් සහිත ද්‍රවනයක් වැලිතලාවට ගොඩ ගසා තිබීම සැක සහිත බවත් වාර්තා වෙයි.\n\nඒ අනුව වැඩිදුර විමර්ශන කටයුතු සදහා සිරුර අත්තිඩිය වනජීවි කාර්යාල ශීතාගාරය වෙත රුගෙන යාමට නියමිත අතර,  වැඩිදුර විමර්ශන කටයුතු අත්තිඩිය වනජීවී කාර්යාලයේ කොළඹ දිස්ත්‍රික් අඩවි වන ආරක්ෂක නීලධාරී සමන් ලියනගේ , ගල්කිස්ස පොලිස් පරිසර ඒකක ස්ථානාධිපති උප පොලිස් පරීක්ෂක උපුල් මහතා ඇතුලු නිලධාරීන් කණ්ඩායමක් විසින් සිදුකරගෙන යනු ලබයි.\n\n\n\n\n\n\n\n\n\n",
       "URL": "https://www.dinamina.lk/2023/08/23/local/16623/%e0%b6%9a%e0%b7%90%e0%b7%83%e0%b7%8a%e0%b6%b6%e0%b7%91%e0%b7%80%e0%b6%b1%e0%b7%8a-%e0%b7%80%e0%b7%92%e0%b7%81%e0%b7%8f%e0%b6%bd-%e0%b6%bd%e0%b7%99%e0%b7%83-%e0%b6%b8%e0%b7%92%e0%b6%ba-%e0%b6%ba/",
       "Category": "local",
       "Parent URL": "https://www.dinamina.lk/category/local//page/200/"
}