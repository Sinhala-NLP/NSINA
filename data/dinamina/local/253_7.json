{
       "Source": "dinamina",
       "Timestamp": "August 12, 2023 3:23 pm",
       "Headline": "ලංකාවේ ආර්ථික වර්ධනය කෙරෙහි ඉන්දියාවේ සහයෝගය අගය කෙරේ",
       "News Content": "ශ්‍රී ලංකාවට ආසන්නතම අසල්වැසියා වශයෙන් ශ්‍රී ලංකාවේ ආර්ථික වර්ධනය කෙරෙහි ඉන්දියාවේ සහයෝගය, රටක් වශයෙන් ඉතා අගය කරන බව මුදල් රාජ්‍ය අමාත්‍ය ශෙහාන් සේමසිංහ මහතා පවසයි.\n\nඔහු මේ බව පැවසුවේ, කොළඹ කොටස් වෙළෙඳපොළ විසින් ඉන්දීය කර්මාන්ත සම්මේලනය (CII) සහ කොටස් තැරැව්කාර සමාගම් සමඟ එක්ව සංවිධාන කර, ඉන්දියාවේ මුම්බායි නුවරදී පැවැති “Invest Sri Lanka”- ඉන්දියා – චෙන්නායි සහ මුම්බායි සංසදයට සහභාගී වීමෙන් අනතුරුව පැවැති මාධ්‍ය හමුවේදීය.\n\nශ්‍රී ලංකාවේ ආයෝජන අවස්ථා තවදුරටත් පුළුල් කරමින් ආර්ථික ස්ථායිකරණ වැඩසටහන ක්‍රියාත්මක කිරීමේ දී ඉන්දියාව ඇතුළු සියලුම රටවල් ඊට සහයෝගය ලබා දුන් බව රාජ්‍ය අමාත්‍යවරයා මෙහිදී කෘතඥ පූර්වකව සිහිපත් කළේය.",
       "URL": "https://www.dinamina.lk/2023/08/12/local/13620/cii/",
       "Category": "local",
       "Parent URL": "https://www.dinamina.lk/category/local//page/253/"
}