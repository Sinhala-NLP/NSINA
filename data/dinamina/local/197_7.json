{
       "Source": "dinamina",
       "Timestamp": "August 24, 2023 3:32 am",
       "Headline": "ලෝක ඡායාරූප දිනය රත්නපුරයේදී…",
       "News Content": "ලෝක ඡායාරූප දිනය නිමිති කරගත් මෙරට ප්‍රධාන උත්සවය පසුගියදා (19) රත්නපුර සිල්වර් රේ උත්සව ශාලාවේදී උත්කර්ෂවත් අයුරින් පැවැත්විණි.\nසබරගමු පළාත් අණ්ඩුකාර නවීන් දිසානායක මහතාගේ ප්‍රධානත්වයෙන් හා පුද්ගලයන් ලියාපදංචි කිරීමේ දෙපාර්තමේන්තුවේ කොමසාරිස් ජනරාල් ප්‍රදීප් හපුතන්ත්‍රි මහතාගේ සහභාගිත්වයෙන් පැවති මේ උත්සවයට මෙරට දිස්ත්‍රික් 25ම නියෝජනය කරමින් 700කට අධික පිරිසක් සහභාගි වීම ආණ්ඩුකාරවරයාගේ විශේෂ ඇගයීමට ලක් විය.\nකොවිඩ් අර්බුදය සහ ආර්ථික අර්බුදය හමුවේ වසර 7කින් පැවැත්වීමට නොහැකි වූ ලෝක ඡායාරූප දින සැමරුම අති උත්කර්ෂවත් ලෙස පැවැත්වුණු අතර, මෙදින ප්‍රධාන ආරාධිත දේශනය ශ්‍රී ලංකාවේ ප්‍රථම රොයිටර් ඡායාරූප ශිල්පි සහ ජනාධිපති ඡායාරූප ශිල්පී, රාජ්‍ය ඡායාරූප උපදේශක සභාවේ හිටපු සභාපති ප්‍රසන්න හෙන්නායක මහතා විසින් සිදු කරනු ලැබීය.",
       "URL": "https://www.dinamina.lk/2023/08/24/local/16848/%e0%b6%bd%e0%b7%9d%e0%b6%9a-%e0%b6%a1%e0%b7%8f%e0%b6%ba%e0%b7%8f%e0%b6%bb%e0%b7%96%e0%b6%b4-%e0%b6%af%e0%b7%92%e0%b6%b1%e0%b6%ba-%e0%b6%bb%e0%b6%ad%e0%b7%8a%e0%b6%b1%e0%b6%b4%e0%b7%94%e0%b6%bb/",
       "Category": "local",
       "Parent URL": "https://www.dinamina.lk/category/local//page/197/"
}