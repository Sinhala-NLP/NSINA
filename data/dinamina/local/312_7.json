{
       "Source": "dinamina",
       "Timestamp": "July 29, 2023 12:21 pm",
       "Headline": "ප්‍රමාදයකින් තොරව සුබසාධන දීමනා ලබාදීම සඳහා බැංකු ගිණුම් විවෘත කරන්නැයි ඉල්ලීමක්",
       "News Content": "ප්‍රමාදයකින් තොරව සෘජුව ප්‍රතිලාභින්ගේ ගිණුමට සුභසාධන දීමනා ලබාදීම සඳහා බැංකු ගිණුම් විවෘත කරන ලෙස රජය අස්වැසුම ප්‍රතිලාභීන්ගෙන් ඉල්ලා සිටීන බව මුදල් රාජ්‍ය අමාත්‍ය ශෙහාන් සේමසිංහ මහතා ඉල්ලීමක් කර සිටියි.\n\nඇමතිවරයාගේ ට්විටර් ගිණුමේ  සටහනක් තබමින් මේ බව සදහන් කර ඇත.\n\nඅභියාචනා/විරෝධතා ක්‍රියාවලිය සිදුවෙමින් පවතින අතර, බැංකු ගිණුම් විවෘත කිරීමේ ක්‍රියාවලිය කඩිනම් කිරීමට දිස්ත්‍රික් ලේකම්වරුන් හා ප්‍රාදේශිය ලේකම්වරුන් සහාය වනු ඇතැයි සදහන් කෙරේ.\n\nනව ක්‍රමවේදය හදුන්වාදෙන තෙක්, අඩු ආදායම්ලාභී ජ්‍යෙෂ්ඨ පුරවැසියන්, වකුගඩු රෝගීන් සහ විවිධ ආබාධ සහිත පුද්ගලයින් සඳහා දැනට පවතින සුබසාධන ප්‍රතිලාභ ගෙවීම් නොවෙනස්ව පවතිනු ඇත.\n\nකෙසේ වෙතත්, ඉදිරියේ දී සියළු ගෙවීම් ප්‍රතිලාභියාගේ ගිණුමට බැර කරන බැවින්  කඩිනමින් බැංකු ගිණුමක් විවෘත කර එහි තොරතුරු ප්‍රාදේශිය ලේකම් කාර්යාල වෙත දැණුම් දෙන ලෙස ප්‍රතිලාභීන්ගෙන් රජය ඉල්ලා සිටි.",
       "URL": "https://www.dinamina.lk/2023/07/29/local/10178/aswesuma/",
       "Category": "local",
       "Parent URL": "https://www.dinamina.lk/category/local//page/312/"
}