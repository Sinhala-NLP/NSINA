{
       "Source": "dinamina",
       "Timestamp": "September 9, 2023 1:00 am",
       "Headline": "අපේ සෞඛ්‍ය පද්ධතියේ දියුණුව ලෝකයම පිළිගෙන තිබෙනවා",
       "News Content": "ශ්‍රී ලංකාවේ සෞඛ්‍ය පද්ධතියේ දියුණුව ලෝකයම පිළිගත් එකක් බව සමඟි ජන බලවේගයේ මහනුවර දිස්ත්‍රික් මන්ත්‍රී රවුෆ් හකීම් මහතා පාර්ලිමේන්තුවේදී ඊයේ (8) ප්‍රකාශ කළේය. සෞඛ්‍ය ඇමැතිවරයාට එරෙහිව ගෙනා විශ්වාසභංග යෝජනාවේ තෙවැනි දින විවාදයට එක් වෙමින් මන්ත්‍රීවරයා මේ බව කියා සිටියේය.\n\nමන්ත්‍රීවරයා එහිදී මෙසේද පැවසුවේය:\n\n“සෞඛ්‍ය ක්ෂේත්‍රයට ප්‍රෞඪ ඉතිහාසයක් අපේ රට තුළ තිබෙනවා. කොවිඩ් වසංගතය මර්දනය ඉතාම සාර්ථකව ශ්‍රී ලංකාව සිදු කළ බව රමේෂ් පතිරණ ඇමැතිවරයා කියා සිටියා. ඒ මර්දනයේදී මුස්ලිම් ජනතාවට සිදු වූ අසාධාරණය ගැනත් කතා කළ යුතුයි. ඇතැම් කරුණු වසන් කරනවා. දහසය දහස් ගණනක් මරණයට පත්ව තිබෙනවා. ඒ සංඛ්‍යාවෙන් කී දෙනෙක් ආදාහනය කළාද කියලා නම්ගම් සහිතව මම විස්තර ඉල්ලුවාම ඔබතුමා මට තාම දුන්නේ නැහැ. නොදුන්නොත් ඒ බව අපි ලෝක සෞඛ්‍ය සංවිධානයට දන්වනවා.“\n\nස්වර්ණා විජේකෝන්, සන්ධ්‍යා කරුණාරත්න",
       "URL": "https://www.dinamina.lk/2023/09/09/breaking-news/20948/%e0%b6%85%e0%b6%b4%e0%b7%9a-%e0%b7%83%e0%b7%9e%e0%b6%9b%e0%b7%8a%e0%b6%ba-%e0%b6%b4%e0%b6%af%e0%b7%8a%e0%b6%b0%e0%b6%ad%e0%b7%92%e0%b6%ba%e0%b7%9a-%e0%b6%af%e0%b7%92%e0%b6%ba%e0%b7%94/",
       "Category": "local",
       "Parent URL": "https://www.dinamina.lk/category/local//page/134/"
}