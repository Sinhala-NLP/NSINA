{
       "Source": "dinamina",
       "Timestamp": "August 2, 2023 1:31 am",
       "Headline": "වාද්දුව මැදි විදුහල් ආදි ගුරු-සිසු හමුවක්",
       "News Content": "වාද්දුව මධ්‍ය විද්‍යාලයේ 92 සා/පෙළ, 95 උ/පෙළ ආදි ගුරු, ආදි සිසු හමුවක් පසුගියදා (23) වාද්දුව මොල්ලිගොඩ ‘ලිට්ල් විලා’ උත්සව ශාලාවේදී පවත්වනු ලැබූ අවස්ථාවේදී සමූහ ඡායාරූපයකට පෙනී සිටි අයුරු. මෙහිදී මඟුල් බෙර හඬ මධ්‍යයේ මල්මාලා පලඳවා ආදි ගුරුවරුන් පිළිගෙන උත්සව ශාලාව කරා කැඳවාගෙන ඒම සිදු වූ අතර, චිරාගත සම්ප්‍රද්‍යානුකූල පොල්තෙල් පහන දැල්වීම හිටපු විදුහල්පති බී.එල්. ප්‍රනාන්දු මහතා හා ආචාර්ය මණ්ඩලය අතින් සිදු විය. විදුහලේ ආදි ශිෂ්‍ය චන්දරතන හිමියන් විසින් පිරිස පන්සිල්හි පිහිටුවීම සිදු කෙරුණි.\n\nආදි ශිෂ්‍ය, සම සංවිධායක දිනේෂ් ඒකනායක විසින් පිළිගැනීමේ කතාව සිදු කිරීමෙන් අනතුරුව හිටපු විදුහල්පති බී.එල්. ප්‍රනාන්දු, නියෝජ්‍ය විදුහල්පති එල්. තිරිමාන්න, නියෝජ්‍ය විදුහල්පති එස්. පියසේන මහත්වරු සභාව අමතා කථා පැවැත්වූහ. ගීත ගායනා ඇතුළු විචිත්‍රාංගවලින් රසවත් වූ මේ අවස්ථාවේදී දිවා භෝජන සංග්‍රහයක් හා සමූහ ඡායාරූප හා තිළිණපත් බෙදාදීමක්ද සිදු විය.\n\nවාද්දුව සංචාරක",
       "URL": "https://www.dinamina.lk/2023/08/02/local/10953/%e0%b7%80%e0%b7%8f%e0%b6%af%e0%b7%8a%e0%b6%af%e0%b7%94%e0%b7%80-%e0%b6%b8%e0%b7%90%e0%b6%af%e0%b7%92-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%8a-%e0%b6%86%e0%b6%af%e0%b7%92/",
       "Category": "local",
       "Parent URL": "https://www.dinamina.lk/category/local//page/297/"
}