{
       "Source": "dinamina",
       "Timestamp": "July 12, 2023 1:00 am",
       "Headline": "මුලතිව්වලින් කොටින්ගේ අවි ගබඩාවක් මතු වෙලා",
       "News Content": "මුලතිව් කොක්කුතුඩුවායි ප්‍රදේශයෙන් සමූහ මිනී වළක් හමුවීමත් සමඟම මුලතිව් අලම්පිල් උතුරු ප්‍රදේශයෙන් කොටින්ගේ අවි ගබඩාවක් ද පෙරේදා (10) සොයාගෙන තිබේ.\n\nඅධිකරණ නියෝගයක් ලබාගෙන එම අවි ගබඩාව හැරීමට මුලතිව් පොලිසිය කටයුතු කර තිබෙන අතර මේ වන විට එම අවි ගබඩාවෙන් ලොකු පැරා – 13ක්, කුඩා පැරා 1ක්, 82 මි.මී. මෝටර් – 49ක්, 60 මි.මී. මෝටර් -1ක්, ක්ලේමෝ බෝම්බ – 6ක්, අත් බෝම්බ – 56ක්, උණ්ඩ සහ පුපුරන ද්‍රව්‍ය විශාල තොගයක් හමු වී තිබේ.\n\nමුලතිව් අධිකරණයේ නියෝගවලට අනුව මුලතිව් පොලිස් විශේෂ කාර්ය බළකායේ නිලධාරීන් විසින් මෙම අවි ගොඩ ගෙන තිබේ.\n\nයුද උපකරණ හමු වූ එම වළේ කැණීම් කටයුතු තවදුරටත් සිදු වෙමින් පවතින අතර මුලතිව් පොලිසිය සිද්ධිය සම්බන්ධයෙන් පරීක්ෂණ පවත්වයි.",
       "URL": "https://www.dinamina.lk/2023/07/12/local/5965/%e0%b6%b8%e0%b7%94%e0%b6%bd%e0%b6%ad%e0%b7%92%e0%b7%80%e0%b7%8a%e0%b7%80%e0%b6%bd%e0%b7%92%e0%b6%b1%e0%b7%8a-%e0%b6%9a%e0%b7%9c%e0%b6%a7%e0%b7%92%e0%b6%b1%e0%b7%8a%e0%b6%9c%e0%b7%9a-%e0%b6%85/",
       "Category": "local",
       "Parent URL": "https://www.dinamina.lk/category/local//page/391/"
}