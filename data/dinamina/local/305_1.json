{
       "Source": "dinamina",
       "Timestamp": "August 1, 2023 1:00 am",
       "Headline": "කුකුළු මස් පිටරටින් ගෙන්වයි",
       "News Content": "\n\nකර්මාන්ත සඳහා අවශ්‍ය කුකුළු මස් පිටරටින් ආනයනය කිරීම සඳහා අවස්ථාව ලබාදීමට ජනාධිපති රනිල් වික්‍රමසිංහ මහතා තීරණය කර තිබේ.\nකුකුළු මස් හා මිල ගණන් සාමාන්‍ය ජනතාවට දැරිය නොහැකි ඉතා ඉහළ මට්මටක පැවැතීම නිසා ඉකුත්දා (27) ජනාධිපතිතුමාගේ මූලිකත්වයෙන් පැවැති ජීවන වියදම් කමිටු රැස්වීමේදී කර්මාන්ත සඳහා අවශ්‍ය කුකුළු මස් ආනයනය කිරීමට එකඟවී ඇත.\nජනතාවට දැරිය නොහැකි මට්ටමක කුකුළු මස් පැවැතීම හේතුවෙන් මෙම තීරණය ගත් බව වෙළෙඳ වාණිජ හා ආහාර සුරක්ෂිතතා ඇමැති නලීන් ප්‍රනාන්දු මහතා එම අමාත්‍යාංශයේ දී පැවැති මාධ්‍ය හමුවකදී ඊයේ (31) පැවසීය.\nකුකුළු මස් කිලෝවක් දේශීය වෙළෙඳ පොළේ පවතින රුපියල් 1,450කට වඩා අඩු මිලකට මෙම ආනයනය කරන කුකුළු මස් කර්මාන්ත සඳහා දීමට හැකියාව ලැබෙන බව ද කී අමාත්‍යවරයා සඳහන් කළේ ඒ අනුව එම කර්මාන්ත ආශ්‍රිත නිෂ්පාදනයන්හි මිල අඩුවීමක් අපේක්ෂා කරන බවය.\nඅනුර ප්‍රේමලාල්",
       "URL": "https://www.dinamina.lk/2023/08/01/local/10775/%e0%b6%9a%e0%b7%94%e0%b6%9a%e0%b7%94%e0%b7%85%e0%b7%94-%e0%b6%b8%e0%b7%83%e0%b7%8a-%e0%b6%b4%e0%b7%92%e0%b6%a7%e0%b6%bb%e0%b6%a7%e0%b7%92%e0%b6%b1%e0%b7%8a-%e0%b6%9c%e0%b7%99%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/305/"
}