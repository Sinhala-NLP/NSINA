{
       "Source": "dinamina",
       "Timestamp": "October 2, 2023 11:35 am",
       "Headline": "මොණරාගල සංවර්ධන ව්‍යාපෘති රැසක් ජනතා අයිතියට",
       "News Content": "මොණරාගල දිස්ත්‍රික්ක‍යේ පලාත් පාලන ආයතන සදහා රුපියල් මිලියන 258ක් වැය කරමින් අළුතින් ඉදිකළ පොළ භුමි තුනක් ජනතා අයිතියට පත්කිරීම 26 දින සිදුවිය.\n\nඌව පළාත් සභාවේ ප්‍රාදේශිය සංවර්ධන සහයක ව්‍යපෘතිය මගින් රුපියල් මිලියන 177ක් වැය කරමින් ඉදිකළ වැල්ලවාය සති පොළ හා නව රථගාල,රුපියල් මිලියන 45ක මුදලක් වැයකරමින් ඉදිකළ සියඹලාණ්ඩුවේ දොඹගහවෙල සති පොළ,රුපියල් මිලියන 40ක් වැය කරමින් ඉදිකළ මඩුල්ලේ මාරිඅරාව සති පොළ ජනතා අයිතියට පැවරීම සිදුවිය.\n\n\n\nවෙල්ලස්සේ ගොවීන්ගේ හේන් වගාවන් ඇතුළු භෝග වගා වලින් ලැබෙන නිෂ්පාදන සදහා නිසි මිලක් ලබා ගැනීම සදහා ඒවා අලෙවිකිරීමට නිසි තැනක් ලබාදීම සහ පිට පළාත් වලින් නිෂ්පාදන මිලට ගැනීමට ‍වෙළෙදුන් ගෙන්වා ගැනීම ඇතුළු සේවාවන් සැපයිමට මෙම සති පොළවල් වල පහසුකම් සපයා තිබේ.\n\nපසුගිය කාලයේ වෙළෙදුන්ට මෙම ප්‍රදේශ වල සති පොළ භුමි ඉදිකර නොතිබු නිසා මඩ වගුරුවල ගොවි නිෂ්පාදන තබා අළෙවිකිරීමට සිදුවිය.\n\nවරිමාර්ග රාජ්‍ය ඇමති ශෂීන්ද්‍ර රාජපක්ෂ මහතාගේ ප්‍රධානත්වයෙන් නව සති පොළ භුමි ජනතා අයිතියට පත්වු අතර මෙම අවස්ථාවට ඌව පළාත් සභාවේ පළාත් පාලන අමාත්‍යාංශයේ ලෙක්ම් ගාමිණි මහින්දපාල ජෝපියස්,පලාත් පාලන කොමසාරිස් හේමන්ත දිසානායක මහතා ඇතුළු නිළධාරීන් හා හිටපු සභාපතිවරුන් ඇතුළු සභිකයින් සහභාගි විය.\n\n\n\n\n\n",
       "URL": "https://www.dinamina.lk/2023/10/02/local/27074/%e0%b6%b8%e0%b7%9c%e0%b6%ab%e0%b6%bb%e0%b7%8f%e0%b6%9c%e0%b6%bd-%e0%b7%83%e0%b6%82%e0%b7%80%e0%b6%bb%e0%b7%8a%e0%b6%b0%e0%b6%b1-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%98%e0%b6%ad/",
       "Category": "local",
       "Parent URL": "https://www.dinamina.lk/category/local//page/44/"
}