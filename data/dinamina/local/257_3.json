{
       "Source": "dinamina",
       "Timestamp": "August 11, 2023 1:09 pm",
       "Headline": "මහල් 08ක ගොඩනැගිල්ලකින් බිමට වැටී තරුණයෙක‍් මරුට",
       "News Content": "වැල්ලවත්ත පෙඩ්‍රිකා පාර ප්‍රදේශයේ මහල් 08කින් යුත් ගොඩනැගිල්ලකින් බිමට වැටී පුද්ගලයෙකු මියගොස් තිබේ.\n\nඊයේ (10) උදෑසන එම සිද්ධිය සිදුවී තිබූ බව පොලීසිය සඳහන් කළේය.\n\n24 හැවිරිදි වැල්ලවත්ත ප්‍රදේශයේම පදිංචිකරුවෙක් එලෙස ඇදවැටී තිබූ අතර ඔහුව ප්‍රතිකාර සඳහා කළුබෝවිල රෝහලට ඇතුළත් කර තිබුණි.\n\nපොලීසිය වැඩිදුරටත් සඳහන් කළේ ඔහු ප්‍රතිකාර ලබමින් සිටින අතරතුර මියගොස් ඇති බවය.\n\nසිද්ධිය සම්බන්ධයෙන් වැල්ලවත්ත පොලිසිය විමර්ශන සිදු කරනු ලැබේ.",
       "URL": "https://www.dinamina.lk/2023/08/11/local/13438/%e0%b6%b8%e0%b7%84%e0%b6%bd%e0%b7%8a-08%e0%b6%9a-%e0%b6%9c%e0%b7%9c%e0%b6%a9%e0%b6%b1%e0%b7%90%e0%b6%9c%e0%b7%92%e0%b6%bd%e0%b7%8a%e0%b6%bd%e0%b6%9a%e0%b7%92%e0%b6%b1%e0%b7%8a-%e0%b6%b6%e0%b7%92/",
       "Category": "local",
       "Parent URL": "https://www.dinamina.lk/category/local//page/257/"
}