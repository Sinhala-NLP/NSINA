{
       "Source": "dinamina",
       "Timestamp": "July 14, 2023 8:59 am",
       "Headline": "නීති විරෝධි ලෙස මසුන් මැරූ ධීවරයන් කොටු වෙයි",
       "News Content": "මන්නාරම කොන්තයිපිඩ්ඩි මුහුදේ නීති විරෝධී ලෙස මසුන්මරමින් සිටි ධීවරයින් නව දෙනෙකු හා ඔවුන්ගේ බෝට්ටු තුනක් ඊයේ (13) අත්අඩංගුවට ගෙන තිබෙයි.\n\nමන්නාරම දිස්ත්‍රික් සමුද්‍ර දෙපාර්තමේන්තු නිලධාරීන් හා නාවික හමුදාවේ ද සහය ඇතිව මෙම මෙහෙයුම දියත් කර ඇත.\n\nමෙම ධීවරයින් සමග ඔවුන් සතුව තුබූ තහනම් දැල් ආම්පන්න හා තවත් උපකරණ තොගයක්ද අත් අඩංගුවට ගෙන තිබේ.\n\nමන්නාරමේ පල්ලිමුනෙයි සවුත්බාර් හා තාවුල්පාඩු යන පළාත් වල පදිංචි මෙම ධීවරයින් කොන්තයිපිඩ්ඩි ප්‍රදේශයට ගොස් නීති විරෝධි ලෙස මසුන් මරමින් සිටියදී අත් අඩංගුවට පත් වී තිබේ.\n\nඅත් අඩංගුවට ගත් ධීවරයින් නව දෙනාට එරෙහිව මන්නාරම අධිකරණයේ නඩු පැවරීමට පියවර ගෙන තිබේ.",
       "URL": "https://www.dinamina.lk/2023/07/14/local/6583/%e0%b6%b1%e0%b7%93%e0%b6%ad%e0%b7%92-%e0%b7%80%e0%b7%92%e0%b6%bb%e0%b7%9d%e0%b6%b0%e0%b7%92-%e0%b6%bd%e0%b7%99%e0%b7%83-%e0%b6%b8%e0%b7%83%e0%b7%94%e0%b6%b1%e0%b7%8a-%e0%b6%b8%e0%b7%90%e0%b6%bb/",
       "Category": "local",
       "Parent URL": "https://www.dinamina.lk/category/local//page/380/"
}