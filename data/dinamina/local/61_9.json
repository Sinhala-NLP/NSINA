{
       "Source": "dinamina",
       "Timestamp": "September 27, 2023 1:55 pm",
       "Headline": "ගුරු පත්වීම් වලදී පළාත තුළ පුරප්පාඩු පිරවීමට මුල් තැන දිය යුතුයි – අගමැති",
       "News Content": "අග්‍රාමාත්‍ය දිනේෂ් ගුණවර්ධන මහතා සහ පළාත් ආණ්ඩුකාරවරුන්\n,\nඅතර හමුවක්\nඊයේ (26) අරලියගහ මන්දිරයේ දී පැවැත්විණි.\n\nරටේ තිබෙන ආර්ථික\n,\nදේශපාලන හා පරිපාලන තත්ත්වය සාර්ථක කර ගැනීමේ වැඩපිළිවෙළ\nහොඳින් ක්‍රියාත්මක කර ගැනීම අවශ්‍යය බව හා දැනටමත් මහජන නියෝජිතයන් නැති පළාත් පාලන ආයතන ක්‍රියාත්මක කිරීම පිළිබඳව අවධානය යොමු කළ යුතු බව අග්‍රාමාත්‍යවරයා මෙහිදී අදහස් දැක්වීය\n\nගුරු පත්වීම් පිළිබඳවත් ගැටලු පවතින බවත්\nඒ ඒ පළාත තුළම පත්වීම් දෙන්න පියවර ගත යුතු බව ද මෙහිදී අගමැතිතුමා අදහස් දැක්වූවේය\n\nඅපේ අරමුණ ශිෂ්‍ය ශිෂ්‍යාවන්ට අධ්‍යාපනය දීම මිස සහනදායි ස්ථාන මාරු දීම නෙවෙයි.  රජයේ ගුරුවරු බඳවා ගැනීමේ වැඩපිළිවෙළ ඒ ඒ පළාත් තුළම පුරප්පාඩු පිරවීම් සදහා ස්ථානගත කර යුතු බව ද මෙහිදී ප්‍රකාශ විය\n\nවැඩිදුරටත් අදහස් දැක් වූ අගමැති වරයා\n\nපළාත් පාලන ආයතන වලත් වසරකට වැඩි කාලයක් ජනතා නියෝජිතයින් නැහැ.\nජනාධිපතිතුමා දිස්ත්‍රික් සංවර්ධන කමිටු සභාපතිවරුන් පත්කරමින්\nපළාත් සභාවල වැඩකටයුතුත් ප්‍රාදේශීය ලේකම් කාර්යාල වල සංවර්ධන කමිටුපත් කරමින් ප්‍රාදේශීය ලේකම් බල ප්‍රදේශ වල වැඩ කටයුතුත් අඛණ්ඩව පවත්වාගෙන යාමට කටයුතු කර තිබෙනවා. ආණ්ඩුකාරවරුන්  දිස්ත්‍රික් ලේකම්වරුන් සමග එක්ව වැඩ කළ යුතුයි කියලා ජනාධිපතිතුමා චක්‍රලේඛයක් නිකුත් කර තිබුණා.\nජනාධිපතිතුමාගේ නියෝජිතයින් හැටියට ආණ්ඩුකාරවරුන් සුවිශේෂ බලයක් භුක්ති විඳිනවා. රාජ්‍ය නිලධාරීන් සහ ආණ්ඩුකාරවරු හැම අංශයක්ම පිළිබඳවම හොඳ අවධානයක් යොමු කළ යුතුයි.\n\nබහු කාර්‍ය සේවකයින්\nස්ථානගත කිරීම පිළිබඳ  අවධානය වැඩිපුර යොමු කරන්න. පළාත් සභාවල සහාය ඒකට ලැබෙන්න ඕනෙ. රජයේ දෙපාර්තමේන්තු වලින් පමණක් මේක කරන්න බැහැ. සමහර දිස්ත්‍රික්කවල කුඩා ප්‍රමාණයක් පමණයි ස්ථානගත කිරීම සම්පූර්ණ කරන්න තියෙන්නෙ. මේ අයට සාමාන්‍ය පෙළ නැහැ. එන්.වී. කිව්. විශේෂ පුහුණුවක් රජය විසින් ලබා දී තිබෙනවා.\nඑම පුහුණුව පිළිගන්නා ස්ථානයකට මොවුන් ස්ථානගත කිරීමට පියවර ගන්න.\n\nහැම පළාත් පාලන ආයතනයකම ආදායම වැඩි කිරීමට පුළුවන් බව පළාත් පාලන අමාත්‍යාංශය හඳුනාගෙන තිබෙනවා. ඒ පිළිබඳ\nවිශේෂ උනන්දුවක් අවශ්‍යයි. උසාවි දඩ\n,\nමුද්දර ආදායම්\n,\nවෙනත් පැවරුම්\n,\nමූල්‍ය ප්‍රතිපාදන පළාත් පාලන ආයතන වලට\nයොමු වීම අඩුයි. සංවර්ධන කමිටු මේ පිළිබඳව අවධානය යොමුකර වියදම් සමනය කළ හැකි උත්සාහය දරන්න. හිටපු ජනාධිපතිතුමත් වත්මන් ජනාධිපතිතුමත්  සූර්ය බල ශක්තිය වැඩි කරන ප්‍රතිපත්තියක හිටියා. නමුත් ප්‍රගතිය බොහොම අඩුයි. ව්‍යාපෘති ක්‍රියාත්මක කිරීමට පළාත් සභා හා දිස්ත්‍රික්  කමිටු ප්‍රමුඛත්වයක් දක්වන්න. පළාත් පාලන ආයතන ඩිජිටල් කරණය කිරීම මගින් ආදායම වැඩි කරගන්න පුලුවන්. අදාල කොමසාරිස්වරුන්ට ඒ පිළිබඳ උපදෙස් දීලා තියෙනවා. ඒ වගේම නිරීක්ෂණය කිරීමත් ඉතාම වැදගත්.\n\nඇතැම් නීති විරෝධී ආදායම් ක්‍රම ගැන සොයා බැලිය යුතුයි. මත්ද්‍රව්‍ය භාවිතාව හෝ වෙළඳාම වැඩිවී තිබෙනවා. පොලිසිය සමඟ එක්ව පළාත් මට්ටමින් මේ පිළිබඳව අවධානය යොමු කරන්න. ඉක්මන් නොවුනොත් පාතාල කල්ලි ඝාතන\nයුද්ධය කොහෙන් හමාර වෙයිද දන්නෙ නැහැ. මේ තත්ත්වය අනිවාර්යෙන්ම පාලනය කරගත යුතුයි. යුද්දෙ කාලෙ මහජන ආරක්ෂක  කමිටු හදාගත්තා. පොලිසිය අවදියෙන් හිටියා.  එවැනි ස්වේච්ඡා වැඩපිළිවෙළක් නැවත අවශ්‍යයි. ඒ තුළින්  මෙම තත්ත්වය පාලනය කර ගැනීමට උපදෙස් දිය යුතුයි. දරුවන්\n,\nගුරුවරුන්\n,\nතරුණ තරුණියන් මේ පිළිබඳව අවබෝධ කර ගෙන මෙම මත්ද්‍රව්‍ය වැළැක්වීමේ ව්‍යාපාරය ඉදිරියට ගෙන යා යුතුයි. මෙම තත්ත්වය ඉක්මනින් මෙල්ල කිරීම සඳහා ආරක්ෂක අංශ\n,\nබහුජන සංවිධාන\n,\nආගමික නායකයින් සමඟ සාකච්ඡා කරන්න.\n\nපාසලෙන් පිටවන හැම දරුවකුටම විශ්වවිද්‍යාලයට යන්න බැහැ. ඔවුන් වෘත්තීය අධ්‍යාපනයට යොමු කළ යුතුයි. විශේෂයෙන් තොරතුරු තාක්ෂණයට ඔවුන් යොමු කිරීම පිළිබඳ වැඩි අවධානයක් යොමු කරන්න. දිස්ත්‍රික් මට්ටමින් ඒ පිලිබඳ උනන්දුවක් දක්වන්න. එහෙම නැති උනහම තමයි එක එක කල්ලි වලට මේ දරුවෝ එකතු වෙන්නෙ. තරුණ දරුවන් ඉදිරි අනාගත වැඩපිළිවෙලකට යොමු කරන්න.\n\nරජයට හෝ රජයට සම්බන්ධ වතු ඉඩම් හෝ ඉඩම් ප්‍රතිසංස්කරණ කොමිෂන් සභාවේ අක්කර දහස් ගණන් ඉඩම් ඵලදායි දෙයකට යොදා ගන්නේ නැතුව නිකම්ම තියෙනවා. මෙම ඉඩම් තරුණ තරුණියන්ට කෙටි කාලයකට වගා කරන්න ඉඩ දෙන්න රජය තීරණය කළා. එම වැඩපිළිවෙළ ඉදිරියට ගෙනියන්න අවශ්‍යයි.\n\nමෙම අවස්ථාවට රාජ්‍ය අමාත්‍යවරුන් වන ජානක වක්කුඹුර\n,\nඅශෝක ප්‍රියන්ත\n,\nආණ්ඩුකාරවරුන් වන මහීපාල හේරත්\n,\nවිලී ගමගේ\n,\nලලිත් යූ. ගමගේ\n,\nඒ. ජේ. මුසම්මිල්\n,\nරොෂාන් ගුණතිලක\n,\nපී. එම්. එස්. චාල්ස්\n,\nසෙන්තිල් තොණ්ඩමන්\n,\nනවීන් දිසානායක\n,\nරාජ්‍ය පරිපාලන අමාත්‍යාංශ ලේකම් රංජිත් අශෝක සහ සියලු පළාත් ප්‍රධාන ලේකම්වරුන් සහභාගී වූහ.\n\n",
       "URL": "https://www.dinamina.lk/2023/09/27/breaking-news/25892/%e0%b6%9c%e0%b7%94%e0%b6%bb%e0%b7%94-%e0%b6%b4%e0%b6%ad%e0%b7%8a%e0%b7%80%e0%b7%93%e0%b6%b8%e0%b7%8a-%e0%b7%80%e0%b6%bd%e0%b6%af%e0%b7%93-%e0%b6%b4%e0%b7%85%e0%b7%8f%e0%b6%ad-%e0%b6%ad%e0%b7%94/",
       "Category": "local",
       "Parent URL": "https://www.dinamina.lk/category/local//page/61/"
}