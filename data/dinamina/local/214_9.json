{
       "Source": "dinamina",
       "Timestamp": "August 21, 2023 2:33 am",
       "Headline": "වැඩිහිටියන්ගේ වෛරය – ක්‍රෝධය දරුවන්ටත් ගිහින් විශේෂඥ වෛද්‍ය රූමි රූබන්",
       "News Content": "අද දරුවන් සහ තරුණ පරපුර අතර ද්වේෂය, වෛරය හා කුළල්කා ගැනීම වෙනදාට වඩා කැපී පෙනෙන මට්ටමින් වැඩි වෙලා තියෙනවා. වැඩිහිටි සමාජයේ තියෙන වෛරය ක්‍රෝධයම තමයි දරුවන්ට ගිහින් තියෙන්නේ”යැයි කරාපිටිය ශික්ෂණ රෝහලේ මානසික රෝග පිළිබඳ විශේෂඥ වෛද්‍ය රූමි රූබන් මහතා පැවසීය.\nවර්තමානයේ දරුවන් සහ තරුණ පරම්පරාව අතර පවතින මානසික තත්ත්වයන් පිළිබඳ පැහැදිලි කළ ඒ මහතා මෙසේ ද පැවසීය.\nසමාජ මාධ්‍ය තුළ උදේ සිට දරුවන් හා වැඩිහිටියන් දකින්නේ ද්වේෂය සහ තව කෙනකුට හානි කරන විනාශයන් පිළිබඳ බැණ වැදීම් ආදියයි. පාසල් පද්ධතිය තුළත් එකිනෙකා කුළල්කාගෙන තරගකාරීත්වය නිසා එකිනෙකා යටපත් කරගෙන අවශ්‍යතාව ඉෂ්ට කර ගැනීමට තමයි උත්සාහ කරන්නේ.\nමේ වගේ තත්ත්වයකදී දරුවන්ට සමාජ කුසලතා කියලා දෙන එක තමන්ට තරහ පාලනය කරගන්න පුළුවන් ක්‍රම විධි කියලා දෙන එක, ප්‍රශ්න අහන්න කවුද හරි කෙනකු ඉන්න ඕනෑ. විශේෂයෙන් මවුපියන්, පාසල් ගුරුවරුන් මේ දරුවන්ට ඇහුම්කන් දෙන්න ඕනෑ. වීඩියෝ ගේම්වල ඇති ප්‍රචණ්ඩත්වයත් දරුවන්ට කාවැදිලා ඒක සාමාන්‍යකරණය වෙනවා. සමාජය ප්‍රචණ්ඩත්වය අඩු වූ දවසක තමයි දරුවන්ගේ ප්‍රචණ්ඩත්වය අඩු වෙන්නේ.\nදකුණු පළාත් සංචාරක එස්. දීයගහගේ",
       "URL": "https://www.dinamina.lk/2023/08/21/local/15863/%e0%b7%80%e0%b7%90%e0%b6%a9%e0%b7%92%e0%b7%84%e0%b7%92%e0%b6%a7%e0%b7%92%e0%b6%ba%e0%b6%b1%e0%b7%8a%e0%b6%9c%e0%b7%9a-%e0%b7%80%e0%b7%9b%e0%b6%bb%e0%b6%ba-%e0%b6%9a%e0%b7%8a%e0%b6%bb/",
       "Category": "local",
       "Parent URL": "https://www.dinamina.lk/category/local//page/214/"
}