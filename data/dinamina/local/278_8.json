{
       "Source": "dinamina",
       "Timestamp": "August 7, 2023 1:49 am",
       "Headline": "ලෝක ළමා සාම සමුළු කථික තරගයෙන් පළමු තැන කස්මිරාට",
       "News Content": "\n\nජපානයේ ඉකුත්දා පැවැති හතර වැනි (4) ලෝක ළමා සාම සමුළුවට ශ්‍රී ලංකාව නියෝජනය කරමින් සහභාගි වූ වේයන්ගොඩ බණ්ඩාරනායක මධ්‍ය විද්‍යාලයේ 12 වසරෙහි ඉගෙනුම ලබන ආර්.එස්. කස්මිරා ජයවීර දියණිය එහි පළමු ස්ථානය දිනාගෙන ත්‍යාගය ලැබුවාය. එම ජයග්‍රහණයෙන් අනතුරුව ඇය ජපානයේ ප්‍රථම විහාරස්ථානය වන සවරා ලංකාජි විහාරස්ථානාධිපති ජපානයේ ප්‍රධාන සංඝනායක ශ්‍රී ලංකා මහාබෝධි සංගමයේ සභාපති බානගල උපතිස්ස නාහිමිපාණන් වහන්සේ ඇතුළු මහා සංඝරත්නය බැහැදැක ආශිර්වාද ලබාගත් මොහොතයි මේ. මේ අවස්ථාවට ගමඇතිගේ අනිල් ප්‍රියන්ත මහතා ද සහභාගි වී සිටියේය. ම ජපානය ප්‍රධාන අනෙකුත් රටවල දූ දරුවන් ඇතුළු පිරිස සමඟ ඇය සමූහ ඡායාරූපයකට ද මුහුණ දුන්නාය.\n\nජයසිරි මුණසිංහ",
       "URL": "https://www.dinamina.lk/2023/08/07/local/12029/%e0%b6%bd%e0%b7%9d%e0%b6%9a-%e0%b7%85%e0%b6%b8%e0%b7%8f-%e0%b7%83%e0%b7%8f%e0%b6%b8-%e0%b7%83%e0%b6%b8%e0%b7%94%e0%b7%85%e0%b7%94-%e0%b6%9a%e0%b6%ae%e0%b7%92%e0%b6%9a-%e0%b6%ad%e0%b6%bb%e0%b6%9c/",
       "Category": "local",
       "Parent URL": "https://www.dinamina.lk/category/local//page/278/"
}