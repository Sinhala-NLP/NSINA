{
       "Source": "dinamina",
       "Timestamp": "August 3, 2023 1:59 am",
       "Headline": "ශිල්ප උගත් බණ්ඩාරනායකයෙන් නව ගුවන් හමුදාපතිට හරසර",
       "News Content": "ගම්පහ බණ්ඩාරනායක විද්‍යාලයේ කීර්තිමත් ආදි ශිෂ්‍යයකු වූ 19 වැනි ගුවන් හමුදාපති එයාර් මාෂල් උදේනි රාජපක්ෂ මහතාට හරසර දැක්වීමේ උත්සවයක් ගම්පහ බණ්ඩාරනායක විද්‍යාලයීය පරිශ්‍රයේදී ඉකුත්දා පැවැත්විණි. ගම්පහ බණ්ඩාරනායක විද්‍යාලයේ විදුහල්පතිගේ මඟපෙන්වීම යටතේ විද්‍යාලයීය නියෝජ්‍ය විදුහල්පතිවරුන්, සහකාර විදුහල්පතිවරුන්, ආචාර්ය මණ්ඩලය, ආදි ශිෂ්‍ය සංගමය, ශිෂ්‍ය නායක මණ්ඩලය හා සිසු දරුවන් විසින් මේ උත්සවය සංවිධාන කර තිබිණි. මෙදින විද්‍යාලයීය නර්තන කණ්ඩායම පෙරටු කරගෙන මහා පෙරහරකින් ගුවන් හමුදාපතිවරයා විද්‍යාල පරිශ්‍රයට කැඳවාගෙන පැමිණියේය. ආගමික වතාවත්වලට සහභාගි වූ අතර, බාලදක්ෂයන්ගේ ආචාරය මධ්‍යයේ රණවිරු ස්මාරකයට පුෂ්පෝපහාර ද දැක්වීය.\n\nගම්පහ දිස්ත්‍රික් විශේෂ සිසිල ගුණතිලක",
       "URL": "https://www.dinamina.lk/2023/08/03/local/11235/%e0%b7%81%e0%b7%92%e0%b6%bd%e0%b7%8a%e0%b6%b4-%e0%b6%8b%e0%b6%9c%e0%b6%ad%e0%b7%8a-%e0%b6%b6%e0%b6%ab%e0%b7%8a%e0%b6%a9%e0%b7%8f%e0%b6%bb%e0%b6%b1%e0%b7%8f%e0%b6%ba%e0%b6%9a%e0%b6%ba%e0%b7%99%e0%b6%b1/",
       "Category": "local",
       "Parent URL": "https://www.dinamina.lk/category/local//page/292/"
}