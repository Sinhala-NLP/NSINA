{
       "Source": "dinamina",
       "Timestamp": "October 9, 2023 1:00 am",
       "Headline": "පියයුරු පිළිකාව පිළිබඳ දැනුවත් කිරීමේ වැඩසටහනක්",
       "News Content": "පියයුරු පිළිකාව පිළිබඳ දැනුම්වත් කිරීමේ මාසය නිමිත්තෙන් ඉන්දිරා පිළිකා භාරය, ශ්‍රී ලංකා පියයුරු ශල්‍ය වෛද්‍යවරුන්ගේ සංගමය, පිළිකා රෝග විශේෂඥයන්ගේ ශ්‍රී ලංකා විද්‍යාලය සහ කොළඹ මහ නගර සභාව එක්ව පියයුරු පිළිකාව පිළිබඳ ජනතාව දැනුම්වත් කිරීමේ වැඩසටහනක් කොළඹ මහ නගර සභා පරිශ්‍රය තුළ පැවැත්විය.\n\nපියයුරු පිළිකා කල්තියා හඳුනා ගැනීම සහ ක්‍රියාශීලී සෞඛ්‍ය කළමනාකරණයට ප්‍රමුඛත්වය දෙන ලෙස සියලු දෙනා දැනුම්වත් කිරීමේ අරමුණින් කොළඹ මහ නගර සභාව මඟින් සිවුවන වරටත් අඛණ්ඩව මෙම කාර්ය සිදුකරනු ලබන අතර, ඊට සමගාමීව කොළඹ මහ නගර සභා ගොඩනැඟිල්ල රෝස පැහැයෙන් ආලෝකමත් කිරීම සිදුකරනු ලැබූයේ කොළඹ මහ නගර සභාවේ නාගරික කොමසාරිස් භද්‍රානි ජයවර්ධන මහත්මිය විසිනි.\n\nඅනතුරුව නගර ශාලාව ඉදිරිපිට පැවති උත්සව සභාවේදී ඉන්දිරා පිළිකා භාරයේ සභාපතිනි වෛද්‍ය ලංකා ජයසූරිය දිසානායක මහත්මිය සභාව ඇමතුවාය.\n\nඡායාරූපය – මැද කොළඹ සමූහ\nආරියරත්න ගනේගොඩ",
       "URL": "https://www.dinamina.lk/2023/10/09/local/29037/%e0%b6%b4%e0%b7%92%e0%b6%ba%e0%b6%ba%e0%b7%94%e0%b6%bb%e0%b7%94-%e0%b6%b4%e0%b7%92%e0%b7%85%e0%b7%92%e0%b6%9a%e0%b7%8f%e0%b7%80-%e0%b6%b4%e0%b7%92%e0%b7%85%e0%b7%92%e0%b6%b6%e0%b6%b3-%e0%b6%af/",
       "Category": "local",
       "Parent URL": "https://www.dinamina.lk/category/local//page/17/"
}