{
       "Source": "dinamina",
       "Timestamp": "September 22, 2023 12:56 am",
       "Headline": "අධිකරණයේ සහ විනිශ්චයකාරවරුන්ගේ ස්වාධීනත්වය ආරක්ෂා කිරීම මන්ත්‍රීවරුන්ගේ වගකීමක්",
       "News Content": "අධිකරණයේ සහ විනිශ්චයකාරවරුන්ගේ ස්වාධීනත්වය ආරක්ෂා කිරීම මන්ත්‍රීවරුන් සියලු දෙනාගේම වගකීමක් බව කථානායකවරයා ඊයේ (21) අවධාරණය කළේය.\n\nකථානායක මහින්ද යාපා අබේවර්ධන මහතා මේ බව සඳහන් කළේ පාර්ලිමේන්තුව ආරම්භයේදී සිය නිවේදන ඉදිරිපත් කරමිනි.\n\nතවදුරටත් කථානායකවරයා මෙසේද පැවසීය.\n\nඑමෙන්ම ස්ථාවර නියෝග 83 (1), එනම් ශ්‍රේෂ්ඨාධිකරණ හෝ අභියාචනාධිකරණ විනිශ්චයකාරවරුන්ගේ පෞද්ගලික පැවැත්ම පූර්ණ යෝජනාවකින් හැර මතු කරනු නොලැබිය යුතු බවද කථානායකවරයා සඳහන් කළේය.\n\nඒ අනුව සියලුම මන්ත්‍රීවරුන් ස්ථාවර නියෝගවලට අනුව කටයුතු කළ යුතු බවද කථානායකවරයා අවධාරණය කළ අතර, ස්ථාවර නියෝග කඩ කරමින් සිදු කරන එවැනි ප්‍රකාශ සහ අදාළ වචන හැන්සාඩ් වාර්තාවෙන් ඉවත් කිරීමට කටයුතු කරන බවද කථානායකවරයා‌ පැවසීය. ‍",
       "URL": "https://www.dinamina.lk/2023/09/22/local/24473/%e0%b6%85%e0%b6%b0%e0%b7%92%e0%b6%9a%e0%b6%bb%e0%b6%ab%e0%b6%ba%e0%b7%9a-%e0%b7%83%e0%b7%84-%e0%b7%80%e0%b7%92%e0%b6%b1%e0%b7%92%e0%b7%81%e0%b7%8a%e0%b6%a0%e0%b6%ba%e0%b6%9a%e0%b7%8f%e0%b6%bb%e0%b7%80/",
       "Category": "local",
       "Parent URL": "https://www.dinamina.lk/category/local//page/87/"
}