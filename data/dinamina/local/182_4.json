{
       "Source": "dinamina",
       "Timestamp": "August 28, 2023 10:46 am",
       "Headline": "පස්සර නිවසක් තුළ සැක කටයුතු මරණයක්",
       "News Content": "පස්සර පොලිස් බල ප්‍රදේශයට අයත් 13 කණුව ලුණුපීස්සපතන ප්‍රදේශයේ නිවසක තිබි සැකකටයුතු ලෙස මියගිය පුද්ගලයෙකු ගේ මල සිරුරක් ඊයේ  (27) දින පස්වරුවේ හමුවු බව පස්සර පොලිසිය පවසයි.\n\nමෙලෙස මියගොස් ඇත්තේ වයස අවුරුදු 71 ක් වන සෙල්වනායගම් නැමැති නිවසේ තනිව ජිවත්ව සිටි අයෙක් බවද පොලිසිය කීය.\n\nමෙම නිවසට ඉහලින් ඇති ජල ධාරාවකින් තම නිවසට ජලය ලබාගෙන ඇති පුද්ගලයෙකු ගේ  නිවසට ජලය නොපැමිණී බැවින් ඒ පිළිබඳව බැලිමට අද පස්වරු එම  ජල පීල්ලට යන අවස්ථාවේ දි  ඔහු විසින් මියගොස් ඇති පුද්ගලයා නිවස තුල ඇතැයි සිතා කතා කලද එයට පිලිතුරක් නොලැබීම නිසා ඔහු නිවසේ දොර ඇර බැලිමේදි ඇද උඩ උඩුකය නිරුවත්ව ඔහු වැටි සිටිනු දැක ඇත.\n\nඉන් පසුව ඔහු විසින් මේ පිළිබඳව  පස්සර පොලිස් ස්ථානය  දැනුවත් කිරිමෙන් පසු එහි නිලධාරීන් පැමිණ පරික්ෂා කර බැලිමේදි මෙම පුද්ගලයා මියගොස් ඇති බව තහවුරු වු බව පොලිසිය පැවසිය.\n\nඒ අනුව මෙම පුද්ගලයාගේ මියයැම  පිලිබඳව අධිකරණය වෙත කරුණු වාර්තා කිරිමට පොලිසිය විසින් කටයුතු කර ඇති අතර වැඩිදුරටත් විමර්ශන පස්සර පොලිස් ස්ථානය වෙතින් සිදු කරන බවද පොලිසිය පවසයි.",
       "URL": "https://www.dinamina.lk/2023/08/28/local/17748/%e0%b6%b4%e0%b7%83%e0%b7%8a%e0%b7%83%e0%b6%bb-%e0%b6%b1%e0%b7%93%e0%b7%80%e0%b7%83%e0%b6%9a%e0%b7%8a-%e0%b6%ad%e0%b7%94%e0%b7%85-%e0%b7%83%e0%b7%90%e0%b6%9a-%e0%b6%9a%e0%b6%a7%e0%b6%ba%e0%b7%94/",
       "Category": "local",
       "Parent URL": "https://www.dinamina.lk/category/local//page/182/"
}