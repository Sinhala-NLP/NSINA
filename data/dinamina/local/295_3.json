{
       "Source": "dinamina",
       "Timestamp": "August 2, 2023 3:59 pm",
       "Headline": "කඩුවෙල ලදු කැලෑවකින්  නිරුවත් මළ සිරුරක් හමුවෙයි",
       "News Content": "කඩුවෙල වැවපාර ලදු කැලෑවක් තුළ නාඳුනන පිරිමි පුද්ගලයෙකුගේ නිරුවත් මළ සිරුරක් අද ( 02 ) හමු වූ බව කඩුවෙල පොලිසිය කියයි.\n\nමළ සිරුර ආසන්නයේ ජංගම දුරකථන දෙකක් තිබි පොලිසිය මඟින් සොයාගෙන ඇත.\n\nඑම පුද්ගලයා වයස අවුරුදු 30 ත් 40 ත් අතර වියේ පසුවන්නෙක් බව සැක සිතිය හැකි යැයි පොලිසිය සඳහන් කරයි.\n\nසිරුරේ තැන් තැන්වල පහර දීමේ සලකුණු බවටසැක කළ හැකි සලකුණු දක්නට ඇතැයි පොලීසිය වැඩිදුරටත් සඳහන් කරයි.\n\nමළ සිරුර මුනින් අතට තිබෙන අතර ඔව් කවුරුන්දැයි හෝ කිනම් ප්‍රදේශයකද අයෙක්දැයි මෙතෙක් අනාවරණය වී නැත.\n\nකිසියම් ප්‍රදේශයක දී පහර දී ඝාතනය කර මෙම ස්ථානයට ගෙනවිත් දමන්නට ඇතැයි පොලිසිය සැක කරයි.\n\nමේ වන විට එම ස්ථානයේ පොලිස් ආරක්ෂාව යොදවා ඇති අතර නුගේගොඩ අපරාධ ස්ථාන පරීක්ෂණාගාරයේ නිලධාරීන් මෙන්ම මහේස්ත්‍රාත් පරීක්ෂණයක් ද පැවැත්වීමට නියමිතය.\n\nකඩුවෙල පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.",
       "URL": "https://www.dinamina.lk/2023/08/02/local/11157/%e0%b6%9a%e0%b6%a9%e0%b7%94%e0%b7%80%e0%b7%99%e0%b6%bd-%e0%b6%bd%e0%b6%af%e0%b7%94-%e0%b6%9a%e0%b7%90%e0%b6%bd%e0%b7%91%e0%b7%80%e0%b6%9a%e0%b7%92%e0%b6%b1%e0%b7%8a-%e0%b6%b1%e0%b7%92%e0%b6%bb/",
       "Category": "local",
       "Parent URL": "https://www.dinamina.lk/category/local//page/295/"
}