{
       "Source": "dinamina",
       "Timestamp": "July 24, 2023 4:11 pm",
       "Headline": "මෙරටට ගෙන් වූ ඖෂධ ගැන අනාවරණයක්",
       "News Content": "ඉන්දියානු ණය ආධාරය නොමැති කාලසීමාවේදීත් මෙරටට ආනයනය කරන\nඖෂධ වලින් 80% ආනයනය කරන්නේ ඉන්දියාවෙන් බව සෞඛ්‍ය\nඅමාත්‍යාංශයේ නිලධාරීන් විසින් සෞඛ්‍ය කටයුතු පිළිබඳ අමාත්‍යාංශයීය\nඋපදේශක කාරක සභාවේදී පැවසීය.\n\nසෞඛ්‍ය අමාත්‍යාංශයේ නිලධාරීන් මේ බව සඳහන් කළේ සෞඛ්‍ය කටයුතු\nපිළිබඳ අමාත්‍යාංශයීය උපදේශක කාරක සභාව අමාත්‍ය කෙහෙලිය\nරඹුක්වැල්ල මහතාගේ සභාපතිත්වයෙන් පසුගියදා (19) පාර්ලිමේන්තුවේදී රැස්වූ\nඅවස්ථාවේදීය.\n\nපාර්ලිමේන්තු මන්ත්‍රී  සංජීව එදිරිමාන්න මහතා මේ සම්බන්ධයෙන් විමසූ\nඅවස්ථාවේදී නිලධාරීන් මේ සම්බන්ධයෙන් පැවසූ අතර මෑත කාලීනව\nඉන්දියානු ණය අධාර යටතේ ගෙන්වූ බෙහෙත් භාවිතා කරන බවද ඔවුහු\nපෙන්වා දුන්හ. මෙහිදී වැඩිදුරටත් අදහස් දක්වමින් එම නිලධාරීන් පෙන්වා\nදුන්නේ ඖෂධ ගෙන්වීමට අවශ්‍ය අංශ කටයුතු නොකළේ නම් මිනිසුන් මිය\nයන්නේ ඖෂධ නොමැති කමින් බවයි.\n\nඑසේම මෙහිදී අදහස් දක්වමින් අමාත්‍ය කෙහෙලිය රඔුක්වැල්ල මහතා\nපෙන්වා දුන්නේ පේරාදෙණිය රෝහලේ සිදු වීම සිදු වන අවස්ථාවේදී එම\nවාට්ටුවේම සිටි රෝගීන් 12 දෙනෙකුට මෙම ඖෂධය ලබාදී තිබූ බවයි. තවද\nමෙම වසර තුළ 167,000 ක් මෙම ඖෂධය භාවිත කොට ඇති බවයි. එසේම\n230000ක් රෝහල් සඳහා මෙම ඖෂධය ලබා දී ඇති බවයි. මෙම ඖෂධය\n2013 ඔක්තෝම්බර් 21 ලියාපදිංචි කොට ඇති ඖෂධයක් බවද අමාත්‍යවරයා\nමෙහිදී පෙන්වා දුන්නේය.\n\nඑසේම බාල ඖෂධ යනු කුමක්දැයි අර්ථකථනයක් නැති බැවින් බාල ඖෂධ\nයන්න තමන් ප්‍රතික්ෂේප කරන බවද අමාත්‍ය කෙහෙලිය රඔුක්වැල්ල මහතා\nමෙහිදී සඳහන් කළේය.\n\nමෙහිදී මහාචාර්ය සේනක බිබිලේ සෞඛ්‍ය ප්‍රතිපත්තිය වර්ථමානයේ ක්‍රියාත්මක\nවන්නේදැයි පාර්ලිමේන්තු මන්ත්‍රී (මහාචාර්ය)  තිස්ස විතාරණ මහතා\nවිමසා සිටි අතර එම ප්‍රතිපත්තිය තවමත් අනුගමනය කරන බවද අමාත්‍ය රඔුක්වැල්ල මහතා මෙහිදී පැවසීය. මෙහිදී මෙම ප්‍රතිපත්තිය මගින් සම්පූර්ණ වසරකට අවශ්‍ය ඖෂධයන් ඹෟෂධ නාමය සහිතව එක් වර ටෙන්ඩර් කොට ලබාගැනීම පිළිබඳ අදහස් කොට ඇති බව මහාචාර්ය තිස්ස විතාරණ මහතා පෙන්වා දුන්නේය.\n\nමීට අමතරව ද්ස්ත්‍රික්ක මට්ටමෙන් රෝහල් ආශ්‍රීතව පවතින ගැටලු\n,\nනිලධාරීන් සම්බන්ධ පුරප්පාඩු\n,\nඖෂධ සහ උපකරණ හිගය පිළිබඳවද මෙහිදී දීර්ඝ වශයෙන් සාකච්ඡා විය.\n\nමෙම කාරක සභාව සඳහා විපක්ෂ නායක  සජිත් ප්‍රේමදාස\n,\nරාජ්‍යඅමාත්‍යවරුන් වන  සිසිර ජයකොඩි\n,\nඩයනා ගමගේ\n,\nසිරිපාල ගම්ලත් මෙන්ම පාර්ලිමේන්තු මන්ත්‍රීවරුන් වන සමන්ප්‍රිය හේරත්\n,\nතිස්ස කුට්ටිආරච්චි\n,\nසහන් ප්‍රදීප් විතාන\n,\n(වෛද්‍ය) ගයාශාන් නවනන්ද\n,\nඑම්. එච්. ඒ හලීම් සහ  සම්පත් අතුකෝරල ඇතුළු  පාර්ලිමේන්තු මන්ත්‍රීවරුන් සහ නිලධාරීහු පිරිසක් සහභාගී වූහ.\n\n",
       "URL": "https://www.dinamina.lk/2023/07/24/local/8900/%e0%b6%b8%e0%b7%99%e0%b6%bb%e0%b6%a7%e0%b6%a7-%e0%b6%9c%e0%b7%99%e0%b6%b1%e0%b7%8a-%e0%b7%80%e0%b7%96-%e0%b6%96%e0%b7%82%e0%b6%b0-%e0%b6%9c%e0%b7%90%e0%b6%b1-%e0%b6%85%e0%b6%b1%e0%b7%8f%e0%b7%80/",
       "Category": "local",
       "Parent URL": "https://www.dinamina.lk/category/local//page/337/"
}