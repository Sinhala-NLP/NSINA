{
       "Source": "dinamina",
       "Timestamp": "August 1, 2023 9:08 am",
       "Headline": "ඉන්ධන මිල වෙනස්වෙයි",
       "News Content": "ඊයේ (31) මධ්‍යම රාත්‍රියේ සිට ක්‍රියාත්මකවන පරිදි ලංකා සිපෙට්කෝ සමාගම සිය ඉන්ධන මිල ගණන් සංශෝධනය කර තිබේ.\n\nඒ අනුව ලංකා පෙට්‍රල් ඔක්ටේන් 92 වර්ගයේ පෙට්‍රල් ලීටරයක් රුපියල් 20කින් ඉහළ දමා ඇති අතර එහි නව මිල රුපියල් 348කි.\n\nඔක්ටේන් 95 වර්ගයේ පෙට්‍රල් ලීටරයක් රුපියල් 10කින් ඉහළ දමා ඇති අතර, එහි නව මිල රුපියල් 375කි.\n\nමේ අතර ලංකා සුදු ඩීසල් ලීටරයක් රුපියල් 2කින් පහත දමා ඇති අතර එහි නව මිල රුපියල් 306ක් වේ.\n\nලංකා සුපිරි ඩීසල් 4 ස්ටාර් යූරෝ 4 වර්ගය ලීටරයක් රුපියල් 12කින් ඉහළ දමා ඇති අතර, එහි නව මිල රුපියල් 358කි.\n\nමේ අතර ලංකා භූමිතෙල් ලීටරයක් රුපියල් 10කින් පහත දමා ඇති අතර එහි නව මිල රුපියල් 226ක් බව සදහන් කෙරේ.\n\nමේ අතර, සිපෙට්කෝ සමාගමේ මෙම ඉන්ධන මිලට සමානව ලංකා ඉන්දියන් ඔයිල් සමාගම ද ඉන්ධන මිල වෙනස් කර තිබේ.",
       "URL": "https://www.dinamina.lk/2023/08/01/local/10791/%e0%b6%89%e0%b6%b1%e0%b7%8a%e0%b6%b0%e0%b6%b1-%e0%b6%b8%e0%b7%92%e0%b6%bd-%e0%b7%80%e0%b7%99%e0%b6%b1%e0%b7%83%e0%b7%8a%e0%b7%80%e0%b7%99%e0%b6%ba%e0%b7%92/",
       "Category": "local",
       "Parent URL": "https://www.dinamina.lk/category/local//page/301/"
}