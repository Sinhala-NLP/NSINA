{
       "Source": "dinamina",
       "Timestamp": "August 29, 2023 2:34 am",
       "Headline": "කුරුන්දි විහාරය ගැන සියඹලාගස්වැවේ විමලසාර නායක හිමිගෙන් ජනපතිට ලිපියක්",
       "News Content": "මුලතිව් කුරුන්දි විහාරයේ වත්මන් තත්ත්වය සම්බන්ධයෙන් ජනාධිපති රනිල් වික්‍රමසිංහ මහතා දැනුම්වත් කිරීම පිණිස විශේෂ ලිපියක් පාලිත රංගේ බණ්ඩාර මන්ත්‍රීවරයා වෙත උතුරු නැඟෙනහිර දෙපළාතේ ප්‍රධාන සංඝනායක සියඹලාගස්වැවේ විමලසාර නායක හිමියන් විසින් භාරදෙන ලදී.\nවවුනියාව ශ්‍රී බෝධි දක්ෂිණාරාම විහාරස්ථානයට මන්ත්‍රීවරයා පැමිණි අවස්ථාවේදී නායක හිමියෝ මේ ලිපිය භාර දී ජනාධිපතිවරයාට සැල කළ යුතු කාරණාද මතක් කර දී ඇත. විමලසාර නායක හිමියෝ පවසන්නේ ජාති හා ආගම් භේද යළි ඇති වන්න ඉඩ නොදී සර්ව සාමයික ක්‍රියාදාමයක් ඔස්සේ කුරින්දි විහාරයේ ප්‍රශ්නය විසඳිය යුතු බවත් විහාරයේ භාරකාරත්වය බෞද්ධ භික්ෂූන්ට ලබා දීම වෙනුවට විහාරය පුරාවිද්‍යා නිලධාරීන්ට පත් කළ යුතු බවයි.\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/08/29/local/17877/%e0%b6%9a%e0%b7%94%e0%b6%bb%e0%b7%94%e0%b6%b1%e0%b7%8a%e0%b6%af%e0%b7%92-%e0%b7%80%e0%b7%92%e0%b7%84%e0%b7%8f%e0%b6%bb%e0%b6%ba-%e0%b6%9c%e0%b7%90%e0%b6%b1-%e0%b7%83%e0%b7%92%e0%b6%ba%e0%b6%b9/",
       "Category": "local",
       "Parent URL": "https://www.dinamina.lk/category/local//page/180/"
}