{
       "Source": "dinamina",
       "Timestamp": "July 20, 2023 1:00 am",
       "Headline": "අම්බලන්ගොඩ රේල් පාරේ නාඳුනන මළ සිරුරක්",
       "News Content": "අම්බලන්ගොඩ ඌරවත්ත ප්‍රදේශයේ දුම්රිය මාර්ගය අයිනේ බිම වැටී මියගොස් සිටි තරුණයෙකුගේ මළ සිරුරක් (18) උදේ සොයා ගත්තේ යැයි අම්බලන්ගොඩ පොලිසිය පවසයි.\n\nමියගොස් සිටි තරුණයා අවුරුදු තිස් පහක් පමණ වයසැති අයෙකු බව සිතිය හැකි යැයි පොලිසිය පවසා සිටී. මියයන විටි ඔහු කළු පැහැති කොට කලිසමකින් සැරසී සුදු පැහැති බඳ පටියක් බැඳ සිට ඇත. කළු ටී ෂර්ට් එකකින් උඩුකය වසාගෙන සිට ඇත. ඔහුගේ එක් කකුලක කොටසක් පාදයේ වළලුකර ළඟින් කැපී වෙන්වී ඇත. මුහුණ පුරා රැවුල වවා ඇත. මොහු කාගේ කවුදැයි මෙතෙක් හඳුනා ගෙන නැත.\n\nමෙම මරණය සිදු වන්නට ඇත්තේ දුම්රිය හැපීමෙන් හෝ ධාවනය වෙමින් තිබූ දුම්රියකින් ඇද වැටීමෙන් විය හැකි යැයි පොලිසිය සැක කරයි.\n\nඅම්බලන්ගොඩ සමූහ ආර්. ඤාණදාස කරන්දෙණිය සමූහ අනුරාධ ප්‍රියදර්ශන",
       "URL": "https://www.dinamina.lk/2023/07/20/local/7717/%e0%b6%85%e0%b6%b8%e0%b7%8a%e0%b6%b6%e0%b6%bd%e0%b6%b1%e0%b7%8a%e0%b6%9c%e0%b7%9c%e0%b6%a9-%e0%b6%bb%e0%b7%9a%e0%b6%bd%e0%b7%8a-%e0%b6%b4%e0%b7%8f%e0%b6%bb%e0%b7%9a-%e0%b6%b1%e0%b7%8f%e0%b6%b3/",
       "Category": "local",
       "Parent URL": "https://www.dinamina.lk/category/local//page/356/"
}