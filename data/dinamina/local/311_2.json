{
       "Source": "dinamina",
       "Timestamp": "July 31, 2023 1:00 am",
       "Headline": "නාවික හමුදාවෙන් දරණාගම ප්‍රාථමිකයේ  සිසුන්ට දන්ත වෛද්‍ය සායනයක්",
       "News Content": "ශ්‍රී ලංකා නාවික හමුදාවේ තවත් සමාජ සත්කාරයක් ලෙස පාසල් සිසුන් වෙනුවෙන් බියගම, දරණාගම ප්‍රාථමික විද්‍යාලයේදී දන්ත වෛද්‍ය සායනයක් සහ දැනුම්වත් කිරීමේ වැඩසටහනක්, අධ්‍යක්‍ෂ නාවික දන්ත වෛද්‍ය සේවා, වෛද්‍ය කොමදෝරු නන්දනී විජේදෝරුගේ අධීක්ෂණයෙන් පසුගිය 27 වැනිදා එම විදුහල් පරිශ්‍රයේදී පැවැත්විණි.\n\nඑම අවස්ථාවට නාවික හමුදාධිපති වයිස් අද්මිරාල් ප්‍රියන්ත පෙරේරා මහතා ද සහභාගී විය. ඒ අනුව නාවික හමුදාධිපතිගේ උපදෙස් හා මඟපෙන්වීම යටතේ පැවැත්වු මේ වැඩසටහන නාවික හමුදා දන්ත වෛද්‍යවරුන් සහ කාර්ය මණ්ඩලයේ දායකත්වයෙන් සිදු විය. විදුහගේ ඉගෙනුම ලබන දරුවන් 200 දෙනකු, ඔවුන්ගේ මව්පියන් සහ ගුරු භවතුන් වෙනුවෙන් යහපත් මුඛ සෞඛ්‍යයක් පවත්වා ගැනීමේ වැදගත්කම සම්බන්ධයෙන් දැනුම්වත් කිරීමෙන් අනතුරුව සිසුන් වෙත දන්ත වෛද්‍ය ප්‍රතිකාර දීමක් ද සිදු කෙරිණි.\n\n",
       "URL": "https://www.dinamina.lk/2023/07/31/local/10237/%e0%b6%b1%e0%b7%8f%e0%b7%80%e0%b7%92%e0%b6%9a-%e0%b7%84%e0%b6%b8%e0%b7%94%e0%b6%af%e0%b7%8f%e0%b7%80%e0%b7%99%e0%b6%b1%e0%b7%8a-%e0%b6%af%e0%b6%bb%e0%b6%ab%e0%b7%8f%e0%b6%9c%e0%b6%b8-%e0%b6%b4/",
       "Category": "local",
       "Parent URL": "https://www.dinamina.lk/category/local//page/311/"
}