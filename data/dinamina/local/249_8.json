{
       "Source": "dinamina",
       "Timestamp": "August 14, 2023 2:29 am",
       "Headline": "ඉන්දියාවේ ශ්‍රී ලංකා මහකොමසාරිස් ධුරය ෂෙනුකා සෙනෙවිරත්නට",
       "News Content": "ඉන්දියාවේ ශ්‍රී ලංකා මහකොමසාරිස් ධුරය සඳහා ෂෙනුකා සෙනෙවිරත්න මහත්මිය පත් වීමට නියමිතය.\nඇය මේ වන විට ජනාධිපති ජ්‍යෙෂ්ඨ උපෙදේශක (විදෙස් ප්‍රවෘත්ති) ලෙස කටයුතු කරන්නීය.\nදැනට නවදිල්ලියේ මහකොමසාරිස්වරයා ලෙස මිලින්ද මොරගොඩ මහතා කටයුතු කරන අතර මේ සැප්තැම්බර් මස ඔහුගේ නිල කාලය අවසන් වීමට නියමිතය. ෂෙනුකා සෙනෙවිරත්න මහත්මිය නවදිල්ලි නුවර මහකොමසාරිස්වරිය ලෙස පත් කිරීම සඳහා ජනාධිපති කාර්යාලය විසින් නම් කර යවා ඇති අතර ඉන්දීය රජය විසින් ඇගේ පත්වීම පිළි ගැනීම දක්වා වන ක්‍රියාවලිය මේ වන විට සිදු වෙමින් පවතී.\nෂෙනුකා සෙනෙවිරත්න මහත්මිය මීට පෙර නිව්යෝක් නුවර එක්සත් ජාතීන්ගේ ශ්‍රී ලංකාවේ නිත්‍ය නියෝජිතවරිය ලෙස කටයුතු කළ අතර විදේශ අමාත්‍යාංශයේ ලේකම්වරිය ලෙසත් මහා බ්‍රිතාන්‍යයේ ශ්‍රී ලංකා මහකොමසාරිස්වරිය සහ තායිලන්තයේ ශ්‍රී ලංකා තානාපතිවරිය ලෙසත් කටයුතු කර තිබේ.\n\nශිරෝමි අබයසිංහ",
       "URL": "https://www.dinamina.lk/2023/08/14/local/13795/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%b8%e0%b7%84%e0%b6%9a/",
       "Category": "local",
       "Parent URL": "https://www.dinamina.lk/category/local//page/249/"
}