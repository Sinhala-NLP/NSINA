{
       "Source": "dinamina",
       "Timestamp": "September 28, 2023 1:00 am",
       "Headline": "අසීරු අවස්ථාව ජය ගත් අපට දෙවැනි වාරිකය ලැබෙනවා නිසැකයි",
       "News Content": "ආර්ථික අර්බුදයේ අසීරුතම අවස්ථා ජයගත් රජය සම්පූර්ණයෙන්ම ඉන් මිදීමට අවශ්‍ය සියලු පියවරයන් ඉදිරි දිනවල සම්පූර්ණ කරන බව වැඩබලන ආයෝජන ප්‍රවර්ධන ඇමැති රංජිත් සියඹලාපිටිය මහතා පවසයි. දැවැන්ත ආර්ථික අර්බුදයකින් පසුවූ අපේ රට දැන් ක්‍රමයෙන් ඒ තත්ත්වයෙන් මිදෙමින් පවතින බවත් ඉතිරි අර්බුදය ද ජය ගැනීමට අපට හැකියාව පවතින බවත් ජාත්‍යන්තර මූල්‍ය අරමුදල් නියෝජිත කණ්ඩායමේ ප්‍රධානියා වන පීටර් බ්රූවර් මහතා ද පෙන්වා දුන් බවත් ඇමැතිවරයා පැවසීය.\n\nඅපට ජය ගැන්මට ඇත්තේ තවත් සීමිත කඩඉම් කීපයක් බවත් එය ජය ගැන්මට අවශ්‍ය සියලු කටයුතු දැන් සිදු කෙරෙමින් පවතින බව ද වැඩබලන ආයෝජන ප්‍රවර්ධන ඇමැති රංජිත් සියඹලාපිටිය මහතා පවසයි.\n\nරට ස්ථාවර තත්ත්වයකට පත්කරන්නට අවශ්‍ය සියලු දේ මේ වන විටත් කෙරෙමින් පවතින බැවින් ණය වාරිකයේ දෙවැනි වාරිකය පිළිබඳ රජය යහපත් පියවර රැසක්ම ගෙන අවසන් බවත් ඇමැතිවරයා මෙහිදී පැවැසීය.\n\nජයසිරි මුණසිංහ",
       "URL": "https://www.dinamina.lk/2023/09/28/local/26098/%e0%b6%85%e0%b7%83%e0%b7%93%e0%b6%bb%e0%b7%94-%e0%b6%85%e0%b7%80%e0%b7%83%e0%b7%8a%e0%b6%ae%e0%b7%8f%e0%b7%80-%e0%b6%a2%e0%b6%ba-%e0%b6%9c%e0%b6%ad%e0%b7%8a-%e0%b6%85%e0%b6%b4%e0%b6%a7-%e0%b6%af/",
       "Category": "local",
       "Parent URL": "https://www.dinamina.lk/category/local//page/58/"
}