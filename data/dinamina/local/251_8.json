{
       "Source": "dinamina",
       "Timestamp": "August 14, 2023 1:31 am",
       "Headline": "රතුකුරුස සමාජයේ නමට හානි කරන්නට එරෙහිව අධිකරණ ක්‍රියාමාර්ග ශ්‍රී ලංකා රතුකුරුස සමාජය",
       "News Content": "\n\nරතුකුරුස සමාජයේ ගෞරවනීය නාමයට හානි වන ආකාරයේ ප්‍රකාශ නිකුත් කරන අයට එරෙහිව ඉක්මනින් අධිකරණමය ක්‍රියාමාර්ග ගැනීමට සූදානම් බව ශ්‍රී ලංකා රතුකුරුස සමාජය ප්‍රකාශ කරයි.\nරතුකුරුස සමාජයේ අවසන් වරට පැවැත්වූ නිලවරණයේදී බලය අහිමි වූ පිරිසක් මේ ආකාරයට කටයුතු කිරීම හෙළා දකින බව ශ්‍රී ලංකා රතුකුරුස සමාජයේ ප්‍රකාශක නවීන්ද්‍ර සේනාරත්න මහතා පැවසීය.\nරතුකුරුස සමාජයේ කීර්තිනාමයට හානි සිදු කිරීමට, වැරදි තොරතුරු සමාජගත කිරීම සහ තවත් කරුණු කීපයක් සම්බන්ධයෙන් අවධානය යොමු කිරීමෙන් අනතුරුව මේ අධිකරණමය ක්‍රියාමාර්ග ගැනීමට තීරණය කළ බව ද ප්‍රකාශකවරයා කීය.\nරතුකුරුස සමාජයේ කීර්තිනාමය විනාශ කිරීමට ක්‍රියා කරන්නන්ට එරෙහිව ගැනීමට නියමිත ක්‍රියාමාර්ග මොනවාදැයි පැහැදිලි කරමින් අදහස් දැක්වූ ප්‍රකාශකවරයා තමන් මේ තීරණයට එළැඹියේ මධ්‍යම පාලක මණ්ඩලය රැස් වී ගනු ලැබූ ඒකමතික තීරණයකට අනුව බව කීවේය.\n\nජයසිරි මුණසිංහ",
       "URL": "https://www.dinamina.lk/2023/08/14/local/13799/%e0%b6%bb%e0%b6%ad%e0%b7%94%e0%b6%9a%e0%b7%94%e0%b6%bb%e0%b7%94%e0%b7%83-%e0%b7%83%e0%b6%b8%e0%b7%8f%e0%b6%a2%e0%b6%ba%e0%b7%9a-%e0%b6%b1%e0%b6%b8%e0%b6%a7-%e0%b7%84%e0%b7%8f%e0%b6%b1%e0%b7%92/",
       "Category": "local",
       "Parent URL": "https://www.dinamina.lk/category/local//page/251/"
}