{
       "Source": "dinamina",
       "Timestamp": "August 2, 2023 1:00 am",
       "Headline": "බන්ධනාගාර තුළ තදබදයක් රැඳවූවන්ගේ සංඛ්‍යාව ශීඝ්‍රයෙන් ඉහළට",
       "News Content": "බන්ධනාගාරගත වන රැඳවූවන්ගේ සංඛ්‍යාව මෙම වසර තුළ ශීඝ්‍රයෙන් ඉහළ ගොස් ඇති බව බන්ධනාගාර දෙපාර්තමේන්තු සංඛ්‍යා ලේඛන වාර්තා පෙන්වා දෙයි.\nමෙරට බන්ධනාගාර සියල්ල තුළ රැඳවිය හැකි සිරකරුවන් ප්‍රමාණය 13241 වුවත්, මේ වන විට සිරකරුවන් 29000 ක‍ට ආසන්න ප්‍රමාණයක් එම බන්ධනාගාරවල රඳවා ඇත. මේ සංඛ්‍යාව ප්‍රතිශතයක් ලෙස 200% ඉක්මවා ඇතැයි ද එම වාර්තා අනාවරණය කරයි.\nසිරකරුවන් 19000ක‍ට ආසන්න ප්‍රමාණයක් සැකකරුවන් ලෙසත්, 10000 ක‍ට ආසන්න ප්‍රමාණයක් සිරකරුවන් ලෙසත්, මෙම ප්‍රමාණය වාර්තා වී ඇත. ඒ අනුව බන්ධනාගාරගත වන්නන්ගේ වැඩි ප්‍රවණතාව හේතුවෙන් සමස්ත බන්ධනාගාර පද්ධතිය තුළ සිරකරු තදබදය දිනෙන් දින උග්‍රවන බව බන්ධනාගාර දෙපාර්තමේන්තු වාර්තා අවධාරණය කරයි.",
       "URL": "https://www.dinamina.lk/2023/08/02/local/10979/%e0%b6%b6%e0%b6%b1%e0%b7%8a%e0%b6%b0%e0%b6%b1%e0%b7%8f%e0%b6%9c%e0%b7%8f%e0%b6%bb-%e0%b6%ad%e0%b7%94%e0%b7%85-%e0%b6%ad%e0%b6%af%e0%b6%b6%e0%b6%af%e0%b6%ba%e0%b6%9a%e0%b7%8a-%e0%b6%bb%e0%b7%90/",
       "Category": "local",
       "Parent URL": "https://www.dinamina.lk/category/local//page/300/"
}