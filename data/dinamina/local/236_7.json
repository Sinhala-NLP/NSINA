{
       "Source": "dinamina",
       "Timestamp": "August 16, 2023 1:00 am",
       "Headline": "ද්විපාර්ශ්වික-බහුපාර්ශ්වික ගිවිසුම්වලින් බැහැර නොවීමට නීති පැනවීම",
       "News Content": "ජාතික සංවර්ධනය සඳහා අත්‍යවශ්‍ය බවට තීරණය කරනු ලබන ද්විපාර්ශ්වික හා බහුපාර්ශ්වික ගිවිසුම්වලට එළඹීමෙන් අනතුරුව, අදාළ පාර්ශ්වයන්ගේ එකඟතාවයෙන් තොරව එකී ගිවිසුම්වලින් බැහැර නොවීමට හැකිවන පරිදි විධි විධාන ඇතුළත් කරමින් නීති පැනවිය යුතු බවට 2023 – 05 – 22 වැනි දින පැවති ඇමැති මණ්ඩල රැස්වීමේදී තීරණය කරනු ලැබ ඇත.\n\nඒ අනුව සකස් කරනු ලැබ ඇති මූලික කෙටුම්පත මත පදනම්ව පනත් කෙටුම්පතක් සකස් කරන ලෙස නීති කෙටුම්පත් සම්පාදකට උපදෙස් දීමට ජනාධිපති රනිල් වික්‍රමසිංහ මහතා ඉදිරිපත් කළ යෝජනාවට ඇමැති මණ්ඩලයේ අනුමැතිය හිමිව තිබේ.",
       "URL": "https://www.dinamina.lk/2023/08/16/local/14528/%e0%b6%af%e0%b7%8a%e0%b7%80%e0%b7%92%e0%b6%b4%e0%b7%8f%e0%b6%bb%e0%b7%8a%e0%b7%81%e0%b7%8a%e0%b7%80%e0%b7%92%e0%b6%9a-%e0%b6%b6%e0%b7%84%e0%b7%94%e0%b6%b4%e0%b7%8f%e0%b6%bb%e0%b7%8a%e0%b7%81%e0%b7%8a/",
       "Category": "local",
       "Parent URL": "https://www.dinamina.lk/category/local//page/236/"
}