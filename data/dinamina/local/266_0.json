{
       "Source": "dinamina",
       "Timestamp": "August 9, 2023 3:09 pm",
       "Headline": "ලෝක බාලදක්ෂ ජම්බෝරි භූමියෙන් ලාංකික බාලදක්ෂයින් ඉවත් කරගැනේ",
       "News Content": "කොරියානු ජනරජයේ පැවැත්වෙන 25 වැනි ලෝක බාලදක්ෂ ජම්බෝරියට සහභාගී වන ශ්‍රී ලංකා බාලදක්ෂ කණ්ඩායම, අගෝස්තු 9 වැනි දින කොරියානු ජනරජයට බලපෑමට නියමිත ඛනුන් සුළි කුණාටුව හේතුවෙන් ඊයේ(08) සෙමන්ගම් ජම්බෝරි භූමියෙන් ආරක්ෂිතව ඉවත් කරගෙන ඇත.\n\nමෙම කණ්ඩායම සෝල් නගරයට නුදුරින් පිහිටි චොනාන් හි ඩන්ග්කුක් විශ්වවිද්‍යාලය වෙත ගෙන ගිය බව සියොල් හි පිහිටි ශ්‍රී ලංකා තානාපති කාර්යාලය නිවේදනය කරයි.\n\nශ්‍රී ලංකා බාලදක්ෂ කණ්ඩායම නිරුපද්‍රිතව ඔවුන්ගේ නවාතැනට පැමිණ ඇති අතර ඔවුහු යහපත් සෞඛ්‍ය තත්ත්වයෙන් පසුවෙති. ඔවුන් ඔවුන්ගේ නව ස්ථානයේ සිට ඇතැම් ක්‍රියාකාරකම් සහ වැඩසටහන් අඛණ්ඩව පවත්වනු ඇත.\n\nකොරියානු ජනරජයේ ශ්‍රී ලංකා තානාපති කාර්යාලය ජම්බෝරියට සහභාගී වන සියලුම ශ්‍රී ලාංකික බාලදක්ෂයින්ගේ ආරක්ෂාව සහ සුබසාධනය සහතික කිරීම සඳහා ශ්‍රී ලංකා බාලදක්ෂ කණ්ඩායමේ කළමනාකාරිත්වය මෙන්ම අදාළ දකුණු කොරියානු බලධාරීන් සමඟ සමීපව කටයුතු කරයි.",
       "URL": "https://www.dinamina.lk/2023/08/09/local/12872/%e0%b6%bd%e0%b7%9d%e0%b6%9a-%e0%b6%b6%e0%b7%8f%e0%b6%bd%e0%b6%af%e0%b6%9a%e0%b7%8a%e0%b7%82-%e0%b6%a2%e0%b6%b8%e0%b7%8a%e0%b6%b6%e0%b7%9d%e0%b6%bb%e0%b7%92-%e0%b6%b7%e0%b7%96%e0%b6%b8%e0%b7%92/",
       "Category": "local",
       "Parent URL": "https://www.dinamina.lk/category/local//page/266/"
}