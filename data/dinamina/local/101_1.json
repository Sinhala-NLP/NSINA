{
       "Source": "dinamina",
       "Timestamp": "September 18, 2023 11:54 am",
       "Headline": "IMF සමඟ නව එකඟතා කිසිවක් නැහැ",
       "News Content": "ජාත්‍යන්තර මූල්‍ය අරමුදල සමඟ නව එකඟතා කිසිවක් ඇති කර නොගන්නා බව වැඩ බලන මුදල් අමාත්‍ය ආචාර්ය රංජිත් සියඹලාපිටිය මහතා අවධාරණය කරයි.\n\nරුවන්වැල්ල ප්‍රදේශයේදී මාධ්‍ය වෙත ඊයේ(17)අදහස් දක්වමින් ඇමතිවරයා මේ බව ප්‍රකාශ කළේය.\n\nඑහිදී තවදුරටත් අදහස් දක්වමින් අමාත්‍යවරයා සඳහන් කළේ විදේශ ණය ප්‍රශස්තකරණය සඳහා මූලික අවශ්‍යතාවයක් වූ දේශීය ණය ප්‍රශස්තකරණය මේ වන සම්පූර්ණයෙන්ම අවසන් වී ඇති නිසා විදේශ ණය ප්‍රශස්තකරණයද නුදුරේදීම අවසන් කළ හැකිවනු ඇති බවයි.\n\nජනාධිපතිවරයාගේ විදේශ සංචාරය පිලිබඳ අදහස් දක්වමින් අමාත්‍යවරයා සඳහන් කළේ එය මෙරටට දේශපාලනික සහ ආර්ථික වශයෙන් ඉතාම වැදගත් අවස්ථාවක් බවයි.\n\n(තිසර සමල් – අනුරාධපුර)",
       "URL": "https://www.dinamina.lk/2023/09/18/breaking-news/23320/imf-%e0%b7%83%e0%b6%b8%e0%b6%9f-%e0%b6%b1%e0%b7%80-%e0%b6%91%e0%b6%9a%e0%b6%9f%e0%b6%ad%e0%b7%8f-%e0%b6%9a%e0%b7%92%e0%b7%83%e0%b7%92%e0%b7%80%e0%b6%9a%e0%b7%8a-%e0%b6%b1%e0%b7%90%e0%b7%84%e0%b7%90/",
       "Category": "local",
       "Parent URL": "https://www.dinamina.lk/category/local//page/101/"
}