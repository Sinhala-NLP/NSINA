{
       "Source": "dinamina",
       "Timestamp": "July 7, 2023 1:00 am",
       "Headline": "ධීවර කටයුතුවලට ගෙනා පුපුරන ද්‍රව්‍ය අල්ලයි",
       "News Content": "ශ්‍රී ලංකා නාවික හමුදාව යාපනය, කයිට්ස් දූපතේ සහ අරියාලෛ ප්‍රදේශයන්හි 04 සහ 05 දිනයන්හි සිදු කළ විශේෂ සෝදිසි මෙහෙයුම් මඟින්, කයිට්ස් අල්ලප්පිඩ්ඩි කළපු ප්‍රදේශයේ සහ අරියාලෛ මනියන්තෝට්ටම් වෙරළ ප්‍රදේශයේ සූක්ෂම ලෙස සඟවා තිබූ වාණිජ පුපුරන ද්‍රව්‍ය කූරූ 65ක් සමඟ විදුලි නොවන ඩෙටනේටර් දහඅටක් (18) සහ සේවා නූල් සෙන්ටිමීටර් 155ක ප්‍රමාණයක් නාවික හමුදා භාරයට ගැනීමට කටයුතු කෙරිණි.\n\nනීති විරෝධී ලෙස පුපුරන ද්‍රව්‍ය භාවිතයෙන් සිදු කරනු ලබන ධීවර කටයුතු සඳහා යොදා ගැනීමට මෙම වාණිජ පුපුරන ද්‍රව්‍ය මෙලෙස සඟවා තබන්නට ඇතැයි විශ්වාස කෙරෙන අතර, එම වාණිජ පුපුරන ද්‍රව්‍ය ඉදිරි නීතිමය කටයුතු සඳහා ඉදිරිපත් කරන තෙක් නාවික හමුදා භාරයේ සුරක්ෂිතව තබා ඇත.",
       "URL": "https://www.dinamina.lk/2023/07/07/local/4765/%e0%b6%b0%e0%b7%93%e0%b7%80%e0%b6%bb-%e0%b6%9a%e0%b6%a7%e0%b6%ba%e0%b7%94%e0%b6%ad%e0%b7%94%e0%b7%80%e0%b6%bd%e0%b6%a7-%e0%b6%9c%e0%b7%99%e0%b6%b1%e0%b7%8f-%e0%b6%b4%e0%b7%94%e0%b6%b4%e0%b7%94/",
       "Category": "local",
       "Parent URL": "https://www.dinamina.lk/category/local//page/408/"
}