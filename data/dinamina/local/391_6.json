{
       "Source": "dinamina",
       "Timestamp": "July 12, 2023 1:00 am",
       "Headline": "නිවෙසකට පැන තරුණයකු ඝාතනය කළැයි තරුණයෙක් දැලේ",
       "News Content": "මුලතිව් මල්ලාවී බාලිනගර් ප්‍රදේශයේ නිවෙසකට ඇතුළු වී තරුණයකු වෙඩි තබා ඝාතනය කළ සිද්ධියට සම්බන්ධ බවට සැකපිට තරුණයකු පොලිසිය විසින් 10දා අත්අඩංගුවට ගෙන තිබේ.\n\nපසුගිය ඉරිදා රාත්‍රී 10.00ට පමණ මල්ලාවී බාලිනගර් ප්‍රදේශයේ නි‍ෙවසක නිදා සිටි තරුණයෙකුට නිදිපැදුරේම වෙඩි තබා ඝාතනය කර සැකකරු පලාගොස් තිබුණි.\n\nමේ වෙඩිතැබීමෙන් මියගොස් ඇත්තේ මල්ලාවි බාලිනගර් ප්‍රදේශයේ පදිංචිව සිටි 23 හැවිරිදි මහේන්ද්‍රන් දිලක්සන් නමැති තරුණයෙකි.\n\nපැරණි කෝන්තරයක් මත මේ වෙඩි තැබීම සිදු කර ඇති අතර මියගිය අයගේ මළ සිරුර පරීක්ෂණ කටයුතුවලට කිළිනොච්චිය රෝහල වෙත රැගෙන විත් තිබූ අතර පශ්චාත් මරණ පරීක්ෂණ කටයුතුවලින් පසුව අධිකරණ නියෝග මත මළ සිරුර ඥාතීන් වෙත බාර දී ඇත.\n\nමල්ලාවී පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.",
       "URL": "https://www.dinamina.lk/2023/07/12/local/5803/%e0%b6%b1%e0%b7%92%e0%b7%80%e0%b7%99%e0%b7%83%e0%b6%9a%e0%b6%a7-%e0%b6%b4%e0%b7%90%e0%b6%b1-%e0%b6%ad%e0%b6%bb%e0%b7%94%e0%b6%ab%e0%b6%ba%e0%b6%9a%e0%b7%94-%e0%b6%9d%e0%b7%8f%e0%b6%ad%e0%b6%b1/",
       "Category": "local",
       "Parent URL": "https://www.dinamina.lk/category/local//page/391/"
}