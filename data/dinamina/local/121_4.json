{
       "Source": "dinamina",
       "Timestamp": "September 13, 2023 1:00 am",
       "Headline": "බ්‍රිතාන්‍යයේ ශාස්ත්‍රපති උපාධිය හදාරන්න පූර්ණ ශිෂ්‍යත්ව",
       "News Content": "විදේශීය සිසුන් වෙනුවෙන් ලබාදෙන Chevening ශිෂ්‍යත්ව වැඩසටහන සඳහා ශ්‍රී ලාංකිකයන්ගෙන් ද අයැදුම්පත් කැඳවීමට බ්‍රිතාන්‍ය රජය තීරණය කර තිබේ.\n\nමෙම ශිෂ්‍යත්ව වැඩසටහන සඳහා අයැදුම්පත් කැඳවීම ඊයේ (12) ආරම්භ කළ අතර ඒ අනුව chevening.org/apply සබැඳිය ඔස්සේ අයැදුම් කළහැකි බවද ශ්‍රී ලංකාවේ බ්‍රිතාන්‍ය මහ කොමසාරිස් කාර්යාලය පවසයි.\n\nඅනාගත නායකයන් වීමට අවශ්‍ය කැපවීම සහ කුසලතා තමන්ට ඇති බව ප්‍රදර්ශනය කළහැකි සහ ඔවුන්ගේ රටතුළ ධනාත්මක වෙනසක් ඇති කිරීමට එක්සත් රාජධානියේ ශාස්ත්‍රපති උපාධියක් උපකාරී වන ආකාරය පෙන්විය හැකි පසුබිමක සිටින පුද්ගලයන්ට Chevening ශිෂ්‍යත්ව පිරිනමන අතර එක්සත් රාජධානියේ විශ්වවිද්‍යාල 150කට අධික සංඛ්‍යාවක සුදුසුකම් ලත් ශාස්ත්‍රපති උපාධියක් හැදෑරීම සඳහා පූර්ණ මූල්‍යාධාර මේ හරහා ලබාදෙන බවද ශාස්ත්‍රීය, වෘත්තීය සහ සංස්කෘතික අත්දැකීම් සඳහා මෙය ප්‍රවේශය වන බවද එම මහ කොමසාරිස් කාර්යාලය පෙන්වා දෙයි.\n\nChevening ශිෂ්‍යත්ව වැඩසටහන ඕනෑම එක්සත් රාජධානියේ විශ්වවිද්‍යාලයක ඕනෑම ශාස්ත්‍රපති පාඨමාලාවක් හැදෑරීම සඳහා පූර්ණ අරමුදල් සහිත ශිෂ්‍යත්ව ලබාදෙන අතර Chevening ශිෂ්‍යත්ව මඟින් ලොව පුරා සිටින කැපී පෙනෙන නැඟීඑන නායකයන්ට එක්සත් රාජධානියේ වසරක ශාස්ත්‍රපති උපාධිය හැදෑරීමට මේ අනුව හැකියාව ලැබේ.\n\nමෙම ශිෂ්‍යත්ව සඳහා සම්පුර්ණයෙන්ම අරමුදල් සපයනු ලබන බැවින් (ගුවන් ගමන්, නවාතැන් සහ පාඨමාලා ගාස්තු සියල්ල ඇතුළත් වේ), වෘත්තීය අරමුණු සාක්ෂාත් කර ගැනීම සහ ජීවිත කාලයක අත්දැකීම් උපරිම කිරීම කෙරෙහි අවධානය යොමු කිරීමට නිදහස තිබෙන අතර මේ සම්බන්ධයෙන් අවශ්‍ය තොරතුරු\n[email protected]\nබ්‍රිතාන්‍ය මහ කොමසාරිස් කාර්යාලයීය නිල වෙබ් අඩවියේ සඳහන් කරයි.",
       "URL": "https://www.dinamina.lk/2023/09/13/local/21595/%e0%b6%b6%e0%b7%8a%e0%b6%bb%e0%b7%92%e0%b6%ad%e0%b7%8f%e0%b6%b1%e0%b7%8a%e0%b6%ba%e0%b6%ba%e0%b7%9a-%e0%b7%81%e0%b7%8f%e0%b7%83%e0%b7%8a%e0%b6%ad%e0%b7%8a%e0%b6%bb%e0%b6%b4/",
       "Category": "local",
       "Parent URL": "https://www.dinamina.lk/category/local//page/121/"
}