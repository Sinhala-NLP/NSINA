{
       "Source": "dinamina",
       "Timestamp": "October 6, 2023 1:00 am",
       "Headline": "චීන භූමි­තෙල් සහ­නා­ධා­රයේ දෙවැනි අදි­යර ඇරැඹේ",
       "News Content": "චීන රජය මගීන් ධීවර ජනතාව වෙනුවෙන් පිරිනැමූ භූමිතෙල් සහනාධාරයේ දෙවැනි අදියර ධීවර ඇමැති ඩග්ලස් දේවානන්දා මහතා උපදෙස් මත මේ වන විට ආරම්භ කර තිබේ.\n\nදෙවැනි අදියරේදී ධීවර යාත්‍රාවකට ලීටර් 78 බැගින් භූමිතෙල් ලබා දෙන අතර, එම යාත්‍රාවක ඉන්ධන සඳහා වැය කරන මුදල රු. 37,026ක් වේ. මෙම ඉන්ධන තොග රටපුරා ඉන්ධන හල් 96ක් මඟින් ලබා දීමට පියවර ගන්නා අතර, මෙම තොගය බෙදා හැරීම සඳහා රජය වැය කරන මුදල රුපියල් මිලියන 60කි.\n\nමේ යටතේ කොළඹ දිස්ත්‍රික්කයට ධීවර බෝට්ටු 405ක්ද කළුතරට 455ක්ද, ගාල්ලට 116ක්ද, මාතරට 1057ක්ද හම්බන්තොට 1050ක්ද කල්මුනේ 1129ක්ද, මඩකලපුවට 1851ක්ද ත්‍රිකුණමලයට 3938ක්ද, කිලිනොච්චි 1169ක්ද, යාපනය 5952ක්ද, මන්නාරම 3070ක්ද, මුලතිව් 1523ක්ද පුත්තලම 3145ක්ද හලාවත 1983 ක්ද ගම්පහ 1665ක්ද ලෙස ධීවර බොට්ටු 29,059ක් සඳහා බෙදා හැරීම සිදු කෙරෙන අතර පළමු අදියරේ භූමිතෙල් නොලබුණු ධීවර බොට්ටු හිමිකරුවන්ගේ ඉල්ලීම් අනුව දෙවැනි අදියරේදී එම බෝට්ටු සඳහා ඉන්ධන සහනාධාර ලබාදීමට ද නියමිතය.\n\nචීන සමූහ ආණ්ඩුව විසින් ලංකාවේ ධීවර ප්‍රජාවට පිරිනැමුණු භූමිතෙල්, ධීවර යාත්‍රා හිමියන් සඳහා නොමිලේ ලබාදීමේ වැඩ සටහනේ පළමු අදියර පසුගිය මැයි මස 23 දින පානදුර ධීවර වරයේදී ධීවර ඇමැති ඩග්ලස් දේවානන්දා මහතා, ධීවර රාජ්‍ය ඇමැති පියල් නිශාන්ත ද සිල්වා මහතා සහ මහජන චින සමුහණ්ඩුවේ ශ්‍රී ලංකා තනාපති QIZHENHONGමහතාගේ ප්‍රධානත්වයෙන් සිදු කෙරිනි.",
       "URL": "https://www.dinamina.lk/2023/10/06/local/28168/%e0%b6%a0%e0%b7%93%e0%b6%b1-%e0%b6%b7%e0%b7%96%e0%b6%b8%e0%b7%92%e0%b6%ad%e0%b7%99%e0%b6%bd%e0%b7%8a-%e0%b7%83%e0%b7%84%e0%b6%b1%e0%b7%8f%e0%b6%b0%e0%b7%8f%e0%b6%bb%e0%b6%ba/",
       "Category": "local",
       "Parent URL": "https://www.dinamina.lk/category/local//page/27/"
}