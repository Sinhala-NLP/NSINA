{
       "Source": "dinamina",
       "Timestamp": "August 17, 2023 2:05 am",
       "Headline": "නියඟයෙන් දිස්ත්‍රික්ක 15ක  පවුල් 54984ක් උග්‍ර පානීය ජල අර්බුදයක",
       "News Content": "වියළි කාලගුණය හේතුවෙන් දිස්ත්‍රික්ක 15ක පවුල් 54984ක පුද්ගලයන් 183050ක් පානීය ජල ගැටලුවට පෙරේදා (15) පස්වරුව වන විට මුහුණ දී සිටින බව ආපදා කළමනාකරණ මධ්‍යස්ථානය දෛනික තත්ත්ව වාර්තාවක් නිකුත් කරමින් පවසයි. එම වාර්තාව පෙරේදා (15) පස්වරුවේ නිකුත් කර ඇති අතර, රත්නපුර, ත්‍රිකුණාමලය, මඩකලපුව, අම්පාර, පුත්තලම, කුරුණෑගල, යාපනය, මන්නාරම, මුලතිව්, වවුනියාව, බදුල්ල, මොනරාගල, හම්බන්තොට, ගම්පහ, මාතලේ දිස්ත්‍රික්කවල ප්‍රාදේශීය ලේකම් කොට්ඨාස 49ක ජනතාව එසේ පානීය ජල ගැටලුවට මුහුණ දී සිටිති.\nජනතාවට අවශ්‍ය පානීය ජලය ලබා දීමේ වැඩසටහන් ආපදා කළමනාකරණ මධ්‍යස්ථානය ක්‍රියාත්මක කරයි.\nඋපාලි කරුණාරත්න",
       "URL": "https://www.dinamina.lk/2023/08/17/local/14794/%e0%b6%b1%e0%b7%92%e0%b6%ba%e0%b6%9f%e0%b6%ba%e0%b7%99%e0%b6%b1%e0%b7%8a-%e0%b6%af%e0%b7%92%e0%b7%83%e0%b7%8a%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%8a%e0%b6%9a-15%e0%b6%9a/",
       "Category": "local",
       "Parent URL": "https://www.dinamina.lk/category/local//page/232/"
}