{
       "Source": "dinamina",
       "Timestamp": "August 7, 2023 1:09 am",
       "Headline": "මිලියන 75කට අධික කේරළ ගංජා කිලෝ 227ක් සමඟ සැකකරුවෙක් – ලොරියක් අත්අඩංගුවට",
       "News Content": "රුපියල් මිලියන 75කට අධික වටිනාකමකින් යුත් කේරළ ගංජා කිලෝ දෙසීය විසිහතකට අධික තොගයක් සමඟ සැකකරුවකු සහ ලොරි රථයක් ශ්‍රී ලංකා නාවික හමුදාව ශ්‍රී ලංකා පොලිසිය හා එක්ව යාපනය පොන්නාලෛයි ප්‍රදේශයේ පෙරේදා (05) සිදු කළ විශේෂ සෝදිසි මෙහෙයුමකදී නීතියේ රැහැනට හසු කර ගෙන ඇත.\nඑහිදී මාර්ගයේ ධාවනය කරමින් තිබූ සැක කටයුතු ලොරි රථයක් පරීක්‍ෂා කිරීමේදී, එම ලොරි රථයේ තිබූ උර අටක පාර්සල් එකසිය පහක අසුරන ලද කේරළ ගංජා කිලෝ 227 ග්‍රෑම් 915ක තොගයක් සමඟ සැකකරුවකු සමඟ එම ලොරි රථය මෙලෙස අත්අඩංගුවට ගැනීමට කටයුතු කර තිබේ.\nමේ මෙහෙයුමෙන් අත්අඩංගුවට ගත් කේරළ ගංජා තොගයේ දළ වටිනාකම රුපියල් මිලියන 75කට අධික වෙතැයි විශ්වාස කෙරේ. මෙලෙස අත්අඩංගුවට ගත් සැකකරු වයස අවුරුදු 31ක් වන බණ්ඩාරවෙල ප්‍රදේශයේ පදිංචිකරුවකු බවට හඳුනාගෙන තිබේ.\n\nරක්ෂණ ශ්‍රියන්ත",
       "URL": "https://www.dinamina.lk/2023/08/07/local/12115/%e0%b6%b8%e0%b7%92%e0%b6%bd%e0%b7%92%e0%b6%ba%e0%b6%b1-75%e0%b6%9a%e0%b6%a7-%e0%b6%85%e0%b6%b0%e0%b7%92%e0%b6%9a-%e0%b6%9a%e0%b7%9a%e0%b6%bb%e0%b7%85-%e0%b6%9c%e0%b6%82%e0%b6%a2%e0%b7%8f-%e0%b6%9a/",
       "Category": "local",
       "Parent URL": "https://www.dinamina.lk/category/local//page/279/"
}