{
       "Source": "dinamina",
       "Timestamp": "October 5, 2023 1:00 am",
       "Headline": "උ/පෙළ ජනවාරි 4දා සිට 31දක්වා",
       "News Content": "මේ වසරට අදාළ අධ්‍යයන පොදු සහතික පත්‍ර උසස් පෙළ විභාගය ලබන වසරේ ජනවාරි 4 දා සිට 31 තෙක් පැවැත්වීමට විභාග දෙපාර්තමේන්තුව මඟින් දින නියම කර තිබේ.\nමීට අදාළ සංශෝධිත කාලසටහන ඉදිරියේදී ප්‍රසිද්ධියට පත් කරන බව විභාග කොමසාරිස් ජනරාල් අමිත් ජයසුන්දර මහතා පවසයි. විභාගය සඳහා අයැදුම් කිරීමට අපේක්ෂාවෙන් සිටි නමුත් අයැදුම්පත් යොමු කිරීමට නොහැකි වූ අයැදුම්කරුවන් සඳහා පමණක් හෙට (06) සිට 10 දා දක්වා මධ්‍යම රාත්‍රී 12 දක්වා දක්වා මාර්ගගත ක්‍රමය ඔස්සේ අයැදුම් කිරීමට අවස්ථාව ලබාදී ඇත. ඒ අනුව ශ්‍රී ලංකා විභාග දෙපාර්තමේන්තුවේ නිල වෙබ් අඩවිය වන www.doenets.lk හෝ www.onlineexams.gov.lk/eic ඔස්සේ අයැදුම්පත් යොමු කළ හැකිය.\nසන්ධ්‍යා කරුණාරත්න",
       "URL": "https://www.dinamina.lk/2023/10/05/breaking-news/27999/%e0%b6%8b-%e0%b6%b4%e0%b7%99%e0%b7%85-%e0%b6%a2%e0%b6%b1%e0%b7%80%e0%b7%8f%e0%b6%bb%e0%b7%92-4%e0%b6%af%e0%b7%8f-%e0%b7%83%e0%b7%92%e0%b6%a7-31%e0%b6%af%e0%b6%9a%e0%b7%8a%e0%b7%80%e0%b7%8f/",
       "Category": "local",
       "Parent URL": "https://www.dinamina.lk/category/local//page/32/"
}