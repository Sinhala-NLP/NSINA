{
       "Source": "dinamina",
       "Timestamp": "July 20, 2023 1:00 am",
       "Headline": "නාවික හමුදාව  මාමුනෙයිහිදී  මිලියන 11කට අධික  කේරළ ගංජා අල්ලයි",
       "News Content": "ශ්‍රී ලංකා නාවික හමුදාව යාපනය මාමුනෙයි ප්‍රදේශයේ ඊයේ (19) කළ විශේෂ සෝදිසි මෙහෙයුමකදී රු. මිලියන 11කට අධික වටිනාකමකින් යුත් කේරළ ගංජා කි.ග්‍රෑ. 35කට අධික තොගයක් නාවික හමුදා භාරයට ගැනීමට කටයුතු කෙරිණි. උතුරු නාවික විධානයට අයත් වෙත්තලකේනී නාවික ස්ථානගත කිරීම මඟින් යාපනය, මාමුනෙයි ප්‍රදේශයේ කළ විශේෂ සෝදිසි මෙහෙයුමකදී, එම ප්‍රදේශයේ මාර්ගයක් අසල අත්හැරදමා තිබූ පාර්සල් 18ක් නිරීක්ෂණය කර පරීක්‍ෂාවට ලක් කර තිබේ. එහිදී, එම පාර්සල් 18හි අසුරන ලද කේරළ ගංජා කි.ග්‍රෑ. 35යි ග්‍රෑ. 900ක තොගයක් මෙලෙස නාවික හමුදා භාරයට ගැනීමට කටයුතු කෙරිණි. මේ කේරළ ගංජා තොගයේ දළ වටිනාකම රු. මිලියන 11කට අධික වෙතැයි විශ්වාස කරන අතර, නාවික හමුදා භාරයට ගත් කේරළ ගංජා තොගය නීතිමය කටයුතු සඳහා යොමු කරන තෙක් නාවික හමුදා භාරයේ සුරක්ෂිතව තබා ඇත.\n\nරක්ෂණ ශ්‍රියන්ත",
       "URL": "https://www.dinamina.lk/2023/07/20/local/7796/%e0%b6%b1%e0%b7%8f%e0%b7%80%e0%b7%92%e0%b6%9a-%e0%b7%84%e0%b6%b8%e0%b7%94%e0%b6%af%e0%b7%8f%e0%b7%80-%e0%b6%b8%e0%b7%8f%e0%b6%b8%e0%b7%94%e0%b6%b1%e0%b7%99%e0%b6%ba%e0%b7%92%e0%b7%84%e0%b7%92/",
       "Category": "local",
       "Parent URL": "https://www.dinamina.lk/category/local//page/361/"
}