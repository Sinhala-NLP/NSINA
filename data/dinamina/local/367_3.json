{
       "Source": "dinamina",
       "Timestamp": "July 18, 2023 11:36 am",
       "Headline": "පාන් රාත්තලක් තුළ සැඟවූ මත් පෙති තොගයක් සොයා ගැනෙයි",
       "News Content": "මත්පෙති ජාවාරමේ යෙදුණ පුද්ගලයෙකු මත් පෙති 1793ක් සමග ඊයේ (17) දින බදුල්ලේ දි අත්අඩංගුවට ගැනිමට හැකිවු බව විශේෂ කාර්ය බලකායේ පස්සර පැල්ගහතැන්න කඳවුරේ නිලධාරියෙකු පවසයි\n\nබදුල්ල මහියංගණය මාර්ගයේ ඖෂධ අලෙවි සැලක පාසල් ළමුන් ඉලක්ක කර ගනිමින් මත්පෙති බෙදා හරින බවට එම කඳවුරේ නිලධාරීන් හට ලද තොරතුරක් මත උපාය දුතයෙකු යොදවා ගනිමින් මෙම ඖෂධ ශාලාව හදිසියි පරික්ෂාවට ලක්කර ඇත.\n\nඑම පරික්ෂාවේදි ඖෂධ අලෙවි සැලෙහි ලේඛනවල සඳහන් නොවන මත්පෙති 1705 සහ පාන් රාත්තලක් තුළ සඟවා තිබූ මත් පෙති 88 ක් විශේෂ කාර්ය බලකා නිලධාරීන් විසින් සොයාගත් ගත් බව ඔවුන් පැවසිය.\n\nඅත්අඩංගුවට ගත් මෙම මත්පෙති තොගය බදුල්ල ප්‍රාදේශීය සෞඛ්‍ය සේවා අධ්‍යක්ෂ කාර්යාලයේ ආහාර හා ඖෂධ පරීක්ෂකවරුන්ට භාරදීමට කටයුතු කර ඇති අතර මෙම ඖෂධ ශාලා හිමිකරුට එරෙහිව නිතිමය කටයුතු සිදුකර නඩු පැවරිමට කටයුතු කරන බව බදුල්ල ප්‍රාදේශීය සෞඛ්‍ය සේවා අධ්‍යක්ෂ කාර්යාලයේ ආහාර හා ඖෂධ පරීක්ෂක නිලධාරීන් පැවසිය.",
       "URL": "https://www.dinamina.lk/2023/07/18/local/7325/%e0%b6%b4%e0%b7%8f%e0%b6%b1%e0%b7%8a-%e0%b6%bb%e0%b7%8f%e0%b6%ad%e0%b7%8a%e0%b6%ad%e0%b6%bd%e0%b6%9a%e0%b7%8a-%e0%b6%ad%e0%b7%94%e0%b7%85-%e0%b7%83%e0%b7%90%e0%b6%9f%e0%b7%80%e0%b7%96-%e0%b6%b8/",
       "Category": "local",
       "Parent URL": "https://www.dinamina.lk/category/local//page/367/"
}