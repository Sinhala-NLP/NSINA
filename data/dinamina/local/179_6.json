{
       "Source": "dinamina",
       "Timestamp": "August 29, 2023 2:42 am",
       "Headline": "‘ඉක්මණින් පොහොසත් වෙන්න’ වංචාවෙන් ප්‍රවේසම් වෙන්න",
       "News Content": "“ඉක්මනින් පොහොසත් වන්න” යනුවෙන් සඳහන් කරමින් මාර්ගගත ක්‍රමය ඔස්සේ ක්‍රියාත්මක මූල්‍ය වංචාවන්ට හසු නොවී ප්‍රවේසම් වන්නැයි ශ්‍රී ලංකා මහ බංකුව ජනතාවට දැනුම් දෙයි.\nඇතැම් විට මහජනතාවගේ විශ්වාසය රඳවා ගැනීම සඳහා වංචාකරුවන් විසින් විවිධ ප්‍රකාශ නිකුත් කරන බවත් මේවා වංචාවන් විය හැකි බවත් මහබැංකුව සඳහන් කරයි.\n“ශ්‍රී ලංකා මහ බැංකුවේ රෙගුලාසිවලට අනුකූලව ආයෝජකයන්ගේ අරමුදල් ආරක්ෂා කෙරේ, අපි රජය වෙත බදු ගෙවන්නෝ වෙමු – කරුණාකර අපගේ බදු ගොනු අංකය බලන්න සහ අපි ශ්‍රී ලංකා මහ බැංකුව සමඟ සාකච්ඡා පවත්වමින් සිටින්නෙමු ”යන ප්‍රකාශ ඒ අතර වන බවද ශ්‍රී ලංකා මහ බැංකුව පවසයි.\nශ්‍රී ලංකා මහ බැංකුව පොදු ජනතාවගෙන් බදු රැස් නොකරන අතර මෙවැනි යෝජනා ක්‍රම සම්බන්ධයෙන් විමසිලිමත් වන ලෙස ජනතාවගෙන් ඉල්ලීමක් කරයි.\nකෙසේ වුවද මෙවැන්නක් සම්බන්ධයෙන් යම් පැහැදිලි කිරීමක් අවශ්‍ය වන්නේ නම් එම ගැටලු\n[email protected]\nඊමේල් ලිපිනයට යොමු කළ හැකි බවද ශ්‍රී ලංකා මහ බැංකුව දැනුම් දෙයි.\nමහින්ද අලුත්ගෙදර",
       "URL": "https://www.dinamina.lk/2023/08/29/local/17976/%e0%b6%89%e0%b6%9a%e0%b7%8a%e0%b6%b8%e0%b6%ab%e0%b7%92%e0%b6%b1%e0%b7%8a-%e0%b6%b4%e0%b7%9c%e0%b7%84%e0%b7%9c%e0%b7%83%e0%b6%ad%e0%b7%8a-%e0%b7%80%e0%b7%99%e0%b6%b1%e0%b7%8a%e0%b6%b1/",
       "Category": "local",
       "Parent URL": "https://www.dinamina.lk/category/local//page/179/"
}