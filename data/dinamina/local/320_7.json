{
       "Source": "dinamina",
       "Timestamp": "July 27, 2023 9:44 am",
       "Headline": "නයිජර් පාලනය හමුදාව භාරයට",
       "News Content": "හමුදා කුමන්ත්‍රණයක් හරහා නයිජර් ජනාධිපති මොහොමඩ් බාසූම් බලයෙන් ඉවත් කර ඇති බව විදෙස් මාධ්‍ය වාර්තා කරයි.\n\nඑරට ජාතික රූපවාහිනිය හරහා ප්‍රකාශයක් සිදු කරමින් හමුදාව ප්‍රකාශ කර ඇත්තේ  නයිජර් රාජ්‍යයේ පාලනය තම භාරයට ගත් බවත්, ව්‍යවස්ථාව විසුරුවා හැර, සියලු ආයතන අත්හිටුවා බටහිර අප්‍රිකානු රටේ දේශසීමා වසා දැමූ බවයි.\n\nමොහොමඩ් බාසූම් බටහිර අප්‍රිකාවේ ඉස්ලාමීය සටන්කාමීත්වයට එරෙහි සටනේ ප්‍රධාන බටහිර සගයෙක් ලෙස කටයුතු කර තිබෙයි.\n\nමේ අතර එක්සත් ජාතීන්ගේ මහලේකම් ඇන්ටෝනියෝ ගුටේරස් ද කියා සිටියේ තමන් ජනාධිපතිවරයා සමඟ කතා කළ බවත් ඔහුට එක්සත් ජාතීන්ගේ පූර්ණ සහයෝගය ලබා දෙන බවයි.",
       "URL": "https://www.dinamina.lk/2023/07/27/local/9751/%e0%b6%b1%e0%b6%ba%e0%b7%92%e0%b6%a2%e0%b6%bb%e0%b7%8a-%e0%b6%b4%e0%b7%8f%e0%b6%bd%e0%b6%b1%e0%b6%ba-%e0%b7%84%e0%b6%b8%e0%b7%94%e0%b6%af%e0%b7%8f%e0%b7%80-%e0%b6%b7%e0%b7%8f%e0%b6%bb%e0%b6%ba/",
       "Category": "local",
       "Parent URL": "https://www.dinamina.lk/category/local//page/320/"
}