{
       "Source": "dinamina",
       "Timestamp": "September 8, 2023 1:00 am",
       "Headline": "කොළඹ ආනන්ද විදුහලේ ලියෝ සමාජයේ නව නිලධාරීන් දිවුරුම් දෙති",
       "News Content": "කොළඹ ආනන්ද විද්‍යාලයේ ලියෝ සමාජයේ දසවන සංවත්සරය සහ ඉදිරි වර්ෂය වෙනුවෙන් තේරී පත්වූ නව නිලධාරීන් දිවුරුම් දීම ජනාධිපති කාර් ය මණ්ඩල ප්‍රධානී සහ ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක සාගල රත්නායක මහතාගේ ප්‍රධානත්වයෙන් කොළඹ නෙලුම් කුලුන පරිශ්‍රයේදී පසුගියදා පැවැත්විණි.\n\nගුවන් හමුදාපති එයාර් මාර්ෂල් උදේනි රාජපක්ෂ , ජාත්‍යන්තර ලියෝ සමාජ උපදේශක ලසන්ත ගුණවර්ධන , සිංහ සමාජයේ බහුමණ්ඩල 306 සභාපති ඉන්ද්‍රා කෞශල්‍ය රාජපක්ෂ , 306 C2 උප සිංහාධිපති රන්ජිත් ප්‍රනාන්දු , ආනන්ද විද්‍යාලයේ විදුහල්පති පී. දිසානායක මහත්වරුන් ඇතුළු සම්භාවනීය අමුත්තන් රැසක් මේ අවස්ථාවට සහභාගි වූහ.\n\n2023-2024 ලියෝ වර්ෂයට නව සභාපති ලෙස ලියෝ තරුෂ රන්දිත ද අනිකුත් නිලධාරීන්ද මෙහිදී දිවුරුම් දුන්හ. සාගල රත්නායක සහ ලසන්ත ගුණවර්ධන මහත්වරුන් ආනන්ද විද්‍යාලයේ ලියෝ සමාජය වෙනුවෙන් දුන් සහයෝගය වෙනුවෙන් ඔවුනට විශේෂ ඇගයීම් තිළිණ ප්‍රදානය කිරීම ද මෙහිදී සිදුවිය.",
       "URL": "https://www.dinamina.lk/2023/09/08/local/20505/%e0%b6%9a%e0%b7%9c%e0%b7%85%e0%b6%b9-%e0%b6%86%e0%b6%b1%e0%b6%b1%e0%b7%8a%e0%b6%af-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%9a-%e0%b6%bd%e0%b7%92%e0%b6%ba%e0%b7%9d-%e0%b7%83/",
       "Category": "local",
       "Parent URL": "https://www.dinamina.lk/category/local//page/139/"
}