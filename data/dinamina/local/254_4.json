{
       "Source": "dinamina",
       "Timestamp": "August 12, 2023 1:00 am",
       "Headline": "ස්කෑන් යන්ත්‍රයකින් එල්ටීටීඊය සැඟවූ දේපළ සොයද්දී මාට්ටු",
       "News Content": "තිස් වසරක යුද්ධය පැවැති සමයේ එල්ටීටීඊ සංවිධානය සඟවා ඇතැයි කියන රත්‍රන්, මුදල් හා අවි ආයුධ සෙවීම සඳහා අති නවීන පන්නයේ ස්කෑන් යන්ත්‍රයක් රැගෙන යමින් සිටි සිව් දෙනකු කනකපුරම් මහවිරු ප්‍රදේශයේදී අත්අඩංගුවට ගත් බව පොලිස් විශේෂ කාර්ය බළකාය කියයි.\n\nපොලිස් විශේෂ කාර්ය බළකාය කිලිනොච්චිය කඳවුරේ නිලධාරීන්ට ලද තොරතුරකට අනුව පෙරේදා (10) පස්වරුවේ\n\nකිලිනොච්චිය පොලිස් වසමේ කනකපුරම් මහවිරු කනත්තට ආසන්න මාර්ගයේදී මෙම වැටලීම සිදු කර ඇත. සැකකරුවන් පවසා ඇත්තේ පසුගිය යුද සමයේ එල්ටීටීඊ සංවිධානය මෙම ප්‍රදේශයේ වළ දමා ඇති බවට සැක කරන රත්‍රන් හා මුදල්, අවි ආයුධ සෙවීම තම අරමුණ වූ බවයි. අත්අඩංගුවට ගත් භාණ්ඩ අතර ජර්මනියේ නිෂ්පාදිත ඇන්ටනා, බැටරි, බැටරි චාජර්, කොටස් ඇතුලත් ස්කෑනර් යන්ත්‍රයක් නවීන මෝටර් රථයක් ඇතුළු දේපොළ ද පොලිස් භාරයට ගෙන ඇත.\n\nකොටදෙණියාව සමූහ – එම්. පුෂ්පකුමාර, උතුරු පළාත් විශේෂ\n\nරසුල දිල්හාර ගමගේ",
       "URL": "https://www.dinamina.lk/2023/08/12/local/13458/%e0%b7%83%e0%b7%8a%e0%b6%9a%e0%b7%91%e0%b6%b1%e0%b7%8a-%e0%b6%ba%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b6%ba%e0%b6%9a%e0%b7%92%e0%b6%b1%e0%b7%8a-%e0%b6%91%e0%b6%bd%e0%b7%8a%e0%b6%a7/",
       "Category": "local",
       "Parent URL": "https://www.dinamina.lk/category/local//page/254/"
}