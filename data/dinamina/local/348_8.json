{
       "Source": "dinamina",
       "Timestamp": "July 21, 2023 11:23 am",
       "Headline": "අඟුරුවාතොට අතුරුදන් වූ තරුණ මවගේ සහ සිඟිත්තියගේ සිරුරු කැලෑවකින් හමුවෙයි",
       "News Content": "අඟුරුවාතොට ඌරුතුඩාව ප්‍රදේශයෙන් අතුරුදන් වූ තරුණ මවගේ සහ කුඩා දියණියගේ සිරුරු අඟුරුවාතොට රත්මල්ගොඩ කැලෑවක තිබියදි සොයාගත් බව පොලිසිය කියයි.\n\nනිවසට මීටර් 500ක් පමණ ඈතින් වූ කැළෑ ප්‍රදේශයක තිබියදී ප්‍රදේශවාසීන් හා පොලීසිය විසින් අද (21) එම සිරුරු සොයාගෙන තිබෙන අතර සිරුරු දෙකට සතුන් දැඩි ලෙස හානි සිදුකර ඇති බවද වාර්තා වෙයි.\n\nඅතුරුදන් වූ වාසනා කුමාරි, 24 හැවිරිදි එක්දරු මවක් වන අතර, ඇය සිය 11 හැවිරිදි ටශ්මි දිලන්‍යා සිඟිත්තිය ද සමග පසුගිය 18 වනදා පස්වරුවේ සිට අතුරුදන්වී ඇති බව පවසමින් ඇයගේ සැමියා අඟුරුවාතොට පොලීසියට පැමිණිල්ලක් ඉදිරිපත් කර තිබුණි.\n\nසිද්ධිය සම්බන්ධයෙන් සැකපිට එම කාන්තාවගේ ඥාති සොහොයුරකු පොලිස් භාරයට ගෙන පරීක්ෂණ පැවැත්විය.\n\nපොලිස් විමර්ශනවලදී කාන්තාවගේ නිවසේ මැකී ගිය ලේ පැල්ලම් කිහිපයක් ද නිරීක්ෂණය වී තිබූ බවද වාර්ථා වෙයි.\n\n",
       "URL": "https://www.dinamina.lk/2023/07/21/local/8293/missing-mother-and-child-in-anguruwathota/",
       "Category": "local",
       "Parent URL": "https://www.dinamina.lk/category/local//page/348/"
}