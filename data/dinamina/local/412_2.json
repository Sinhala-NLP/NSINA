{
       "Source": "dinamina",
       "Timestamp": "July 6, 2023 1:00 am",
       "Headline": "ලොතරැයි අලෙවි නියෝජිතයන්ටත් ජය මල්ලක්",
       "News Content": "සංවර්ධන ලොතරැයි මණ්ඩලය හා ජාතික ලොතරැයි\nමණ්ඩලය මඟින් අලෙවි කරන ලොතරැයිවල මිල අද (06) සිට රුපියල් විස්සකින් වැඩි වන අතර ඒ\nඅනුව ලොතරැයියක මිල රුපියල් හතළියක් වෙයි. මෙම මිල වැඩි වීමත් සමඟ ලොතරැයි මිල දී\nගන්නා පාරිභෝගිකයන් වෙත සංවර්ධන හා ජාතික ලොතරැයි දිනුම් ඇදීමේදී ලබාදෙන ත්‍යාග\nමුදල් ප්‍රමාණ වැඩි කර තිබෙන අතර අලෙවි නියෝජිතයන්ට ලබා දෙන කොමිස් මුදල ද දෙගුණ කර\nතිබෙන බව එම මණ්ඩල ප්‍රධානීහු ප්‍රකාශ කරති.මේ සම්බන්ධයෙන් කොළඹ පැවැති මාධ්‍ය\nහමුවකදී ඒ ප්‍රධානින් මේ බව සඳහන් කර ඇති අතර පැවැති කොවිඩ් – 19 වසංගතය නිසා\nමුළුමහත් ලෝකයේම මෙන්ම අප රටේ ඇතිවූ ආර්ථික අවපාතය හේතු කොටගෙන ඇති වූ ව්‍යාපාර\nඅඩපණ වීම වැනි හේතුන් නිසා ලොතරැයි මුද්‍රණයේ සිට මෙම ව්‍යාපාරයට එම බලපෑම් ඇති වූ\nනිසා මෙවැනි මිල වෙනසක් සිදුකොට පාරිභෝගිකයන්ට ත්‍යාග මුදල් වැඩි කිරීමට හා අලෙවි\nනියෝජිතයන්ට සහන සැලසීමට පියවර ගත් බව වැඩිදුරටත් කීහ.\n\n",
       "URL": "https://www.dinamina.lk/2023/07/06/local/4541/%e0%b6%bd%e0%b7%9c%e0%b6%ad%e0%b6%bb%e0%b7%90%e0%b6%ba%e0%b7%92-%e0%b6%85%e0%b6%bd%e0%b7%99%e0%b7%80%e0%b7%92-%e0%b6%b1%e0%b7%92%e0%b6%ba%e0%b7%9d%e0%b6%a2%e0%b7%92%e0%b6%ad%e0%b6%ba%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/412/"
}