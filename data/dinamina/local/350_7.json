{
       "Source": "dinamina",
       "Timestamp": "July 21, 2023 1:00 am",
       "Headline": "පොදු සෞඛ්‍ය පද්ධතිය බිඳවැටුණොත් වාසිය පෞද්ගලික රෝහල්වලටයි",
       "News Content": "පොදු සෞඛ්‍ය පද්ධතිය බිඳවැටුණොත් එහි වාසිය පෞද්ගලික රෝහල් පද්ධතියට යන බව කොළඹ දිස්ත්‍රික් මන්ත්‍රී විමල් වීරවංශ මහතා පාර්ලිමේන්තුවේ දී ඊයේ (20) පැවැසීය.\n\nසෞඛ්‍ය පද්ධතියේ ඇතිව තිබෙන ගැටලු සම්බන්ධයෙන් පැන නැඟුණ විවාදයක දී අදහස් දක්වමින් මන්ත්‍රීවරයා මේ බව පැවසීය.\n\nතවදුරටත් මන්ත්‍රීවරයා මෙසේද පැවසීය.\n\nපෞද්ගලික රෝහල් පද්ධතියට වාසි යන ආකාරයෙන් පොදු සෞඛ්‍ය සේවාව බිඳ දමන්න එපා කියා ආණ්ඩුවෙන් ඉල්ලා සිටිනවා. සෞඛ්‍ය ඇමැතිවරයා දැන හෝ නොදැන පොදු සෞඛ්‍ය පද්ධතිය බිඳ වැට්ටවීම සිදු කරමින් යනවා. එය වැළැක්වීමට කටයුතු කළ යුතුයි.\n\n",
       "URL": "https://www.dinamina.lk/2023/07/21/local/8113/%e0%b6%b4%e0%b7%9c%e0%b6%af%e0%b7%94-%e0%b7%83%e0%b7%9e%e0%b6%9b%e0%b7%8a%e0%b6%ba-%e0%b6%b4%e0%b6%af%e0%b7%8a%e0%b6%b0%e0%b6%ad%e0%b7%92%e0%b6%ba-%e0%b6%b6%e0%b7%92%e0%b6%b3%e0%b7%80/",
       "Category": "local",
       "Parent URL": "https://www.dinamina.lk/category/local//page/350/"
}