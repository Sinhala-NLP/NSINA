{
       "Source": "dinamina",
       "Timestamp": "August 9, 2023 12:58 am",
       "Headline": "වාකරේ පොලිසිය ඇතුළේ ගඩොල් කැටවලින් ගහගෙන",
       "News Content": "වාකරේ පොලිස් ස්ථානයේ සේවයේ නිරත පොලිස් කොස්තාපල්වරු දෙදෙනකු පොලිස් ස්ථානය තුළ ගැටුමක් ඇති කරගෙන එක් නිලධාරියෙක් අනෙක් නිලධාරියාට ගඩොල් කැටයකින් පහර දී ඇත. මේ පහර දීම සිදුව ඇත්තේ පසුගියදා (06) පොලිස් ස්ථානය තුළදී බව පොලිසිය කියයි.\n\nගඩොල් කැටයෙන් පහරකෑ නිලධාරියා තුවාල ලබා වාකරේ රෝහලට ඇතුළත් කර ඇත. ගඩොලින් පහර දුන් නිලධාරියාව පෙරේදා (07) සවස අත්අඩංගුවට ගෙන තිබේ. මේ නිලධාරීන් දෙදෙනා අතර ඇතිවුණු ගැටුම සම්බන්ධයෙන් විමර්ශනයක් පැවැත්වෙන බව උසස් පොලිස් නිලධාරියෙක් පැවසීය.",
       "URL": "https://www.dinamina.lk/2023/08/09/local/12789/%e0%b7%80%e0%b7%8f%e0%b6%9a%e0%b6%bb%e0%b7%9a-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92%e0%b6%ba-%e0%b6%87%e0%b6%ad%e0%b7%94%e0%b7%85%e0%b7%9a-%e0%b6%9c%e0%b6%a9%e0%b7%9c%e0%b6%bd/",
       "Category": "local",
       "Parent URL": "https://www.dinamina.lk/category/local//page/271/"
}