{
       "Source": "dinamina",
       "Timestamp": "October 3, 2023 9:44 pm",
       "Headline": "ශිෂ්‍යත්වය ඔක්තෝබර් 15 වැනිදා – අයදුම්කරුවන්ට විශේෂ දැනුම් දීමක්",
       "News Content": "2023 වසරේ 5 ශ්‍රේණිය ශිෂ්‍යත්ව විභාගය ඔක්තෝබර් මස 15 වැනිදා පැවැත්වෙන බව විභාග දෙපාර්තමේන්තුව පවසයි.\n\nනිවේදනයක් නිකුත් කරමින් විභාග දෙපාර්තමේන්තුව පවසන්නේ දිවයින පුරා විභාග මධ්‍යස්ථාන 2888කදී විභාගය පැවැත්වෙන බවය.\n\nවිභාග දෙපාර්තමේන්තුව වැඩිදුරටත් පවසන්නේ විභාග අපේක්ෂකයින්ගේ පැමිණීමේ ලේඛනය අදාළ පාසල්වල විදුහල්පතිවරුන්ට තැපැල් මගින් මේ වනවිට යොමුකර ඇති බවය.\n\nමෙතෙක් පැමිණීමේ ලේඛනය ලැබී නොමැති පාසල්වල විදුහල්පතිවරුන්ට එමලේඛනය https://onlineexams.gov.lk/eic වෙත පිවිසීමෙන් භාගත කරගැනීමේ හැකියාව පවතී.",
       "URL": "https://www.dinamina.lk/2023/10/03/breaking-news/27499/%e0%b7%81%e0%b7%92%e0%b7%82%e0%b7%8a%e0%b6%ba%e0%b6%ad%e0%b7%8a%e0%b7%80%e0%b6%ba-%e0%b6%94%e0%b6%9a%e0%b7%8a%e0%b6%ad%e0%b7%9d%e0%b6%b6%e0%b6%bb%e0%b7%8a-15-%e0%b7%80%e0%b7%90%e0%b6%b1/",
       "Category": "local",
       "Parent URL": "https://www.dinamina.lk/category/local//page/38/"
}