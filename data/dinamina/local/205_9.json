{
       "Source": "dinamina",
       "Timestamp": "August 23, 2023 1:00 am",
       "Headline": "තීරු බදු රහිත වාහන දෙන්නැයි මන්ත්‍රීවරු මුදල් අමාත්‍යාංශයෙන් ඉල්ලීම් කර නැහැ",
       "News Content": "තීරු බදු රහිත වාහන ආනයනය කිරීමට අවස්ථාව ලබා දෙන ලෙස, වත්මන් පාර්ලිමේන්තුව නියෝජනය කරන කිසිදු පාර්ලිමේන්තු මන්ත්‍රීවරයකු මුදල් අමාත්‍යාංශයෙන් ඉල්ලීම් සිදු කර නොමැති බව වගකීමෙන් යුතුව ප්‍රකාශ කරන බව මුදල් රාජ්‍ය ඇමැති ශෙහාන් සේමසිංහ මහතා පාර්ලිමේන්තුවේදී ඊයේ (22) ප්‍රකාශ කළේය.\n\nරාජ්‍ය ඇමැති ශෙහාන් සේමසිංහ මහතා මේ බව සඳහන් කළේ රාජ්‍ය ඇමැති ශාන්ත බණ්ඩාර මහතා මතුකළ ප්‍රශ්නයකට පිළිතුරු ‌ දෙමිනි. වැඩිදුරටත් අදහස් දැක්වූ රාජ්‍ය ඇමැති ශෙහාන් සේමසිංහ මහතා මෙසේද පැවසීය.\n\nඑමෙන්ම මේ සම්බන්ධයෙන් මුදල් අමාත්‍යාංශය තුළ කිසිදු සාකච්ඡාවක් සිදු වී නැහැ.\n\nශාන්ත බණ්ඩාර රාජ්‍ය ඇමැතිවරයා මතු කරන ලද කාරණය සම්බන්ධයෙන් මුදල් අමාත්‍යාංශයට කිසිදු පාර්ලිමේන්තු මන්ත්‍රීවරයකු ඉල්ලීමක් සිදු කර නැහැ.",
       "URL": "https://www.dinamina.lk/2023/08/23/local/16426/%e0%b6%ad%e0%b7%93%e0%b6%bb%e0%b7%94-%e0%b6%b6%e0%b6%af%e0%b7%94-%e0%b6%bb%e0%b7%84%e0%b7%92%e0%b6%ad-%e0%b7%80%e0%b7%8f%e0%b7%84%e0%b6%b1-%e0%b6%af%e0%b7%99%e0%b6%b1%e0%b7%8a%e0%b6%b1%e0%b7%90/",
       "Category": "local",
       "Parent URL": "https://www.dinamina.lk/category/local//page/205/"
}