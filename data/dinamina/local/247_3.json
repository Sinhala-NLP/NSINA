{
       "Source": "dinamina",
       "Timestamp": "August 14, 2023 8:22 am",
       "Headline": "බම්බලපිටියේ බස් අනතුරක් – 05 ක් රෝහල් ගත කෙරේ",
       "News Content": "බම්බලපිටිය පොලිස් වසමේ ඩුප්ලිකේෂන් පාර ජුබිලි බුලස් හංදියේ දී කොළඹ සිට කතරගම බලා ධාවනය වන පුද්ගලික බස් රථයක් තුම්මුල්ල දෙස සිට පැමිණි ලොරියක ගැටී අද (14) අළුයම අනතුරක් සිදු වී තිබෙයි\n\nමෙම අනතුරින් බස් රථය  ලොරියේ ගැටී පෙරලී ගොස් ඇති බව පොලිසිය සඳහන් කරයි.\n\nඅනතුර සිදු වන අවස්ථාවේ බස් රථයේ මගීන් 15 දෙනෙකු පමණ සිට ඇති අතර ඉන් 05 දෙනෙකු තුවාල ලබා රෝහල් ගත කර තිබෙයි\n\nබස් රථය විදුලි පහන්  සංඥා නොතකා ධාවනය කිරීම හේතුවෙන් මෙම අනතුර සිදුව ඇති බවට දැනට සැක පළ කරන බව බම්බලපිටිය පොලිසිය පවසයි.\n\n",
       "URL": "https://www.dinamina.lk/2023/08/14/local/13946/%e0%b6%b6%e0%b6%b8%e0%b7%8a%e0%b6%b6%e0%b6%bd%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b6%b6%e0%b7%83%e0%b7%8a-%e0%b6%85%e0%b6%b1%e0%b6%ad%e0%b7%94%e0%b6%bb%e0%b6%9a%e0%b7%8a-05/",
       "Category": "local",
       "Parent URL": "https://www.dinamina.lk/category/local//page/247/"
}