{
       "Source": "dinamina",
       "Timestamp": "September 27, 2023 1:00 am",
       "Headline": "අනෙකුත් පක්ෂ කඩා වැටෙද්දී එහි සිටි අවංක මිනිසුන් මාලිමා කඳවුරට එනවා",
       "News Content": "මෙරට අනෙකුත් පක්ෂ කඳවුරු කඩා වැටෙනවාත් සමඟ ඒවායේ සිටි අවංක මිනිසුන් මාලිමාවේ කඳවුරට එකතු වන බව ජාතික ජන බලවේගයේ ජාතික විධායක සභික සමන්ත විද්‍යාරත්න මහතා පැවසීය.\n\nඔහු එසේ ප්‍රකාශ කළේ පසුගියදා (24) ඌව පරණගම පැවැති රැලියකට සහභාගි වෙමිනි.\n\nදේශීය කෘෂිකර්මාන්තය නඟාසිටුවන සැලසුම් සකස් කර අවසන් බව ද මෙහිදී ප්‍රකාශ කළ සමන්ත විද්‍යාරත්න මහතා දහස් සංඛ්‍යාත ජනතාවක් ජාතික ජන බලවේගය සමඟ රොද බැඳ සිටින්නේ අනාගතයේ එන ඕනෑම මැතිවරණයකදී පොදු ජනතාවගේ ආණ්ඩුවක් හැදීමේ අපේක්ෂාවෙන් බවත් සඳහන් කළේය.\n\nපොළොව මතුපිට වගේම, පොළොව යටත් වටිනා සම්පත් තිබෙන රටක් ලෙස ශ්‍රී ලංකාව හැඳින්විය හැකි යැයි මෙහිදී පැවසූ සමන්ත විද්‍යාරත්න මහතා මෙරට ජනතාව දැනුවත් කරමින් මාලිමාව ජයග්‍රහණය කරවන ලෙස මෙහිදී ජනතාවගෙන් ඉල්ලා සිටියේය.",
       "URL": "https://www.dinamina.lk/2023/09/27/breaking-news/25758/%e0%b6%85%e0%b6%b1%e0%b7%99%e0%b6%9a%e0%b7%94%e0%b6%ad%e0%b7%8a-%e0%b6%b4%e0%b6%9a%e0%b7%8a%e0%b7%82-%e0%b6%9a%e0%b6%a9%e0%b7%8f-%e0%b7%80%e0%b7%90%e0%b6%a7%e0%b7%99%e0%b6%af%e0%b7%8a%e0%b6%af/",
       "Category": "local",
       "Parent URL": "https://www.dinamina.lk/category/local//page/66/"
}