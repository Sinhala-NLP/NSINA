{
       "Source": "dinamina",
       "Timestamp": "September 30, 2023 9:24 am",
       "Headline": "නිරිත දිග වැසි තත්ත්වයේ තවදුරටත් වැඩිවීමක්",
       "News Content": "දිවයිනේ නිරිත දිග කොටසේ දැනට පවතින වැසි තත්ත්වය තවදුරටත් පවතිනු ඇතැයි අපේක්ෂා කරන බව කාලගුණ විද්‍යා දෙපාර්තුමේන්තුව නිවේදනය කරයි.\n\nබස්නාහිර, සබරගමුව, දකුණු සහ වයඹ පළාත්වලත් මහනුවර සහ නුවරඑළිය දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති වේ.\n\nබස්නාහිර සහ සබරගමුව පළාත්වලත් ගාල්ල, මාතර සහ පුත්තලම දිස්ත්‍රික්කවලත් ඇතැම් ප්‍රදේශවල\nමි.මී.\n75\nක පමණ\nතරමක් තද වැසි ද බලාපොරොත්තු විය හැක.\n\nඅනුරාධපුර දිස්ත්‍රික්කයේ වැසි ස්වල්පයක් ඇතිවේ.\n\nඋතුරු, උතුරු-මැද සහ වයඹ පළාත්වලත්, ත්‍රිකුණාමලය සහ හම්බන්තොට දිස්ත්‍රික්කවලත් විටින් විට හමන\nපැ.කි.මී. (\n40-50)\nක පමණ\nතරමක තද සුළං ඇතිවිය හැක.\n\nබදුල්ල, අම්පාර සහ මඩකළපුව දිස්ත්‍රික්කවල ස්ථාන ස්වල්පයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැක.\n\nගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.",
       "URL": "https://www.dinamina.lk/2023/09/30/breaking-news/26725/%e0%b6%b1%e0%b7%92%e0%b6%bb%e0%b7%92%e0%b6%ad-%e0%b6%af%e0%b7%92%e0%b6%9c-%e0%b7%80%e0%b7%90%e0%b7%83%e0%b7%92-%e0%b6%ad%e0%b6%ad%e0%b7%8a%e0%b6%ad%e0%b7%8a%e0%b7%80%e0%b6%ba%e0%b7%9a-%e0%b6%ad/",
       "Category": "local",
       "Parent URL": "https://www.dinamina.lk/category/local//page/49/"
}