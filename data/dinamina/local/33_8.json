{
       "Source": "dinamina",
       "Timestamp": "October 5, 2023 12:55 am",
       "Headline": "තෙල් සංස්ථාවේ භූමිතෙල් හොර පාරේ විකිණීමේ නඩුව වසර 20කට පසු අවසන්: සැකකරුවෝ නඩු 13කින් නිදොස් කොට නිදහස්",
       "News Content": "කොළොන්නාව සිලෝන් පෙට්‍රෝලියම් ආයතනයේ ලක්ෂ 30ක් වටිනා භූමිතෙල් තොගයක විශ්වාසය කඩ කිරීමේ චෝදනාවක් සම්බන්ධයෙන් වසර 20කට ආසන්න කාලයක් පැවැති නඩු විභාගයේදී එම සංස්ථාවේ සේවකයන් තිදෙනකු සියලු චෝදනාවලින් නිදොස් කොට නිදහස් කිරීමට කොළඹ අතිරේක මහේස්ත්‍රාත් හර්ෂණ කැකුණවෙල මහතා ඊයේ (04) නියෝග කළේය. අපරාධ පරීක්ෂණ දෙපාර්තමේන්තුව විසින් ගොනු කරන ලද නඩු දාහතරක් පැමිණිල්ල සාධාරණ සැකයෙන් තොරව ඔප්පු නොකිරීම හේතුවෙන් සැකකරුවන් තිදෙනා මෙලෙස නිදොස්කොට නිදහස් කෙරිණ.\n\nමෙලෙස නිදහස් කරනු ලැබුවේ වනාතවිල්ලුවගේ කුමාර නන්දන, සිංහාරගේ උචිත චන්දන ද සිල්වා හා කුරුප්පු ආරච්චිගේ ඔෂන් මධුරංග යන සැකකරුවන්ය. 2006/12/18 ආසන්න දිනකදී කොළොන්නාව ඛනිජ තෙල් සංස්ථාවේ 40ශ්‍රී 0600 ඉන්ධන ප්‍රවාහන බවුසර් රථයක රහස් ටැංකියක් සවිකොට සංස්ථාවේ තෙල් පිටතට අලෙවි කර ඇති බව චෝදනාවේ සඳහන්ය.\n\nමීට පෙර අපරාධ පරීක්ෂණ දෙපාර්තමේන්තුව පවරා තිබූ නඩු 14කින් සැකකරුවන් නිදහස් කර තිබූ අතර‍, ඉතිරි නඩු 13න් අධිකරණය ඊයේ (4) ඔවුන් නිදොස් කොට නිදහස් කළේය.\n\nසිරන්ජනී කුමාරි",
       "URL": "https://www.dinamina.lk/2023/10/05/local/28056/%e0%b6%ad%e0%b7%99%e0%b6%bd%e0%b7%8a-%e0%b7%83%e0%b6%82%e0%b7%83%e0%b7%8a%e0%b6%ae%e0%b7%8f%e0%b7%80%e0%b7%9a-%e0%b6%b7%e0%b7%96%e0%b6%b8%e0%b7%92%e0%b6%ad%e0%b7%99%e0%b6%bd%e0%b7%8a-%e0%b7%84/",
       "Category": "local",
       "Parent URL": "https://www.dinamina.lk/category/local//page/33/"
}