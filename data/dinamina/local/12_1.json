{
       "Source": "dinamina",
       "Timestamp": "October 10, 2023 1:00 am",
       "Headline": "නාවලඩි කලපුවේ ‘ටික්ටොක්’ කරන්න යද්දී ඔරුව පෙරැළී 2ක් මරුට",
       "News Content": "ටික්ටොක් වීඩියෝවක් රූගත කිරීම සඳහා නාවලඩි කලපුවේ ඔරුවක ගමන් කළ තරුණයන් 6 දෙනෙකු කොල්ලෑව කැඩී ඔරුව පෙරළී යාමෙන් දියේ ගිලී තිබේ.\nමොවුන් හය දෙනාගෙන් දෙදෙනෙකු දියේ ගිලීමෙන් මිය ගොස් ඇති අතර, හතරදෙනකුගේ දිවි බේරා ගැනීමට හැකියාව ලැබී තිබේ. පෙරේදා (08) සවස සිදු වූ මේ අනතුරෙන් මියගොස් ඇත්තේ මඩකලපුව, මාමන්ගම, ආනන්දපුරම් හී පදිංචිකරුවෙක් වන කේ. තිරුජන් (18) නමැති අය සහ මඩලකපුව, බාවිත්තර පාර, ශිලාමුනේ පදිංචිකරුවෙක් වන ටී. කිරුෂාන් (19) නමැති දෙදෙනාය. මෙහිදී සිවු දෙනකු පිහිනා ගොඩබිමට ගොස් දිවි බේරාගෙන ඇති බව පොලිසිය කියයි. මෙම අනතුර සිදුව ඇත්තේ නාවල් අඩි කලපුවේ ඊස්ට් ලැගුම් හෝටලය පිටුපස කොටසේ බව පොලිසිය කියයි.\nකාතාන්කුඩි පොලිසිය වැඩිදුර පරීක්ෂණ පවත්වයි.\nගයාන් කුමාර වීරසිංහ, මඩකලපුව වාර්තාකරු – ටී. එල්. ජව්ෆර්කාන්",
       "URL": "https://www.dinamina.lk/2023/10/10/lawnorder/29379/%e0%b6%b1%e0%b7%8f%e0%b7%80%e0%b6%bd%e0%b6%a9%e0%b7%92-%e0%b6%9a%e0%b6%bd%e0%b6%b4%e0%b7%94%e0%b7%80%e0%b7%9a-%e0%b6%a7%e0%b7%92%e0%b6%9a%e0%b7%8a%e0%b6%a7%e0%b7%9c%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/12/"
}