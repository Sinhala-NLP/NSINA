{
       "Source": "dinamina",
       "Timestamp": "August 10, 2023 1:35 am",
       "Headline": "හිටපු ඇමැති ලක්ෂ්මන් ජයකොඩිගේ බිරිය අභාවප්‍රාප්ත වෙයි",
       "News Content": "දිවුලපිටිය ප්‍රදේශයේ සමාජ සේවිකාවක වූ නාලනී ස්වර්ණා රත්වත්තේ ජයකොඩි මහත්මිය අභාවප්‍රාප්ත වූවාය.මිය යන විට 85 හැවිරිදි වියේ පසු වූ ඇය හිටපු සංස්කෘතික ඇමැතිවරයකු,ආරක්ෂක හා විදේශ කටයුතු පිළිබඳ නියෝජ්‍ය ඇමැතිවරයකු ද වූ ලක්ෂ්මන් ජයකොඩි මහතාගේ ප්‍රිය භාර්යාවයි.\nහිටපු පළාත් සභා මන්ත්‍රී හා දිවුලපිටිය ආසනයේ ශ්‍රී ලංකා නිදහස් පක්ෂ ප්‍රධාන සංවිධායක චන්දන මහතාගේ හා අරුන්දතී ජයකොඩි මහත්මියගේ ආදරණීය මෑණියන්ය.\nදේහය දිවුලපිටිය බලගල්ල රජගහ නිවසේ තැන්පත් කර ඇති අතර අවසන් කටයුතු හෙට(11) පස්වරු 6.00ට කොටදෙණියාව ආදාහනාගාරයේ දී සිදු කෙරේ.",
       "URL": "https://www.dinamina.lk/2023/08/10/local/12908/%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%87%e0%b6%b8%e0%b7%90%e0%b6%ad%e0%b7%92-%e0%b6%bd%e0%b6%9a%e0%b7%8a%e0%b7%82%e0%b7%8a%e0%b6%b8%e0%b6%b1%e0%b7%8a-%e0%b6%a2%e0%b6%ba%e0%b6%9a/",
       "Category": "local",
       "Parent URL": "https://www.dinamina.lk/category/local//page/264/"
}