{
       "Source": "dinamina",
       "Timestamp": "October 11, 2023 12:55 am",
       "Headline": "බ්‍රිතාන්‍ය ඇමැතිනී ට්‍රවෙලියන් එයි",
       "News Content": "ශ්‍රී ලංකා – එක්සත් රාජධානි සබඳතා තවදුරටත් ශක්තිමත් කර ගනිමින් තෙදින නිල සංචාරයක් සඳහා එක්සත් රාජධානියේ ඉන්දු – පැසිෆික් කලාපය සඳහා විදේශ, පොදුරාජ්‍ය මණ්ඩලයීය සහ සංවර්ධන ඇමැතිනී ඈන්-මරී ට්‍රවෙලියන් මහත්මිය ශ්‍රී ලංකාවට ඊයේ (10) පැමිණියාය.\n\nඑතුමියගේ පැමිණීම එක්සත් රාජධානිය සහ ශ්‍රී ලංකාව අතර පැවැත්වෙන වසර 75ක රාජ්‍යතාන්ත්‍රික සබඳතාවයේ සැමරුමක් ලෙස සනිටුහන් වන අතර, ඒ මහත්මිය සිය නිලයේ කාර්යභාරය ඉටු කිරීම සඳහා ශ්‍රී ලංකාවට පැමිණි පළමු අවස්ථාව මෙය බව ශ්‍රී ලංකාවේ බ්‍රිතාන්‍ය මහ කොමසාරිස් කාර්යාලය පවසයි.",
       "URL": "https://www.dinamina.lk/2023/10/11/local/29739/%e0%b6%b6%e0%b7%8a%e0%b6%bb%e0%b7%92%e0%b6%ad%e0%b7%8f%e0%b6%b1%e0%b7%8a%e0%b6%ba-%e0%b6%87%e0%b6%b8%e0%b7%90%e0%b6%ad%e0%b7%92%e0%b6%b1%e0%b7%93-%e0%b6%a7%e0%b7%8a/",
       "Category": "local",
       "Parent URL": "https://www.dinamina.lk/category/local//page/10/"
}