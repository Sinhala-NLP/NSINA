{
       "Source": "dinamina",
       "Timestamp": "September 14, 2023 12:27 am",
       "Headline": "වැලිගම පැලෑනේ සංචාරක  හෝටලයේ සාදයක ගැටුමකින් සුද්දො දෙදෙනකුට තුවාල",
       "News Content": "වැලිගම පැලෑනේ සංචාරක හෝටලයක පැවති සාදයක දී ඇතිවුණු ගැටුමකින් පහර කෑමට ලක්ව ජර්මන් ජාතිකයකු සහ ස්පාඤ්ඤ ජාතිකයකු තුවාල ලබා ඇත.\n\nතුවාල ලැබූ නික්ලස් නමැති 23 හැවිරිදි ජර්මන් ජාතිකයා මාතර මහ රෝහලට ඇතුළත්ව ප්‍රතිකාර ලබන බව පොලිසිය කියයි. ස්පාඤ්ඤ ජාතිකයා තුවාල ලබා ඇතත් රොහල්ගත වීමට අවශ්‍ය නොවන බව පැවසූ බව වැලිගම පොලිසියේ උසස් නිලධාරියෙක් සඳහන් කළේය. ස්පාඤ්ඤ ජාතිකයා 24 හැවිරිදි වියේ පසුවන්නෙකි. මේ පහර දීම සිදුව ඇත්තේ පෙරේදා (12) අලුයම් කාලයේදීය. මේ පහර දීමට පස් දෙනෙක් සම්බන්ධ වී සිට ඇති බවත් ඔවුන්ගෙන් තිදෙනෙක් අත්අඩංගුවට ගෙන ඇති බවත් පොලිසිය කියයි. ඔවුන් තිදෙනාම සංචාරක කර්මාන්තය හා සම්බන්ධ ව්‍යාපාරිකයන් බව පොලිසිය කියයි.\n\nගයාන් කුමාර වීරසිංහ",
       "URL": "https://www.dinamina.lk/2023/09/14/local/21967/%e0%b7%80%e0%b7%90%e0%b6%bd%e0%b7%92%e0%b6%9c%e0%b6%b8-%e0%b6%b4%e0%b7%90%e0%b6%bd%e0%b7%91%e0%b6%b1%e0%b7%9a-%e0%b7%83%e0%b6%82%e0%b6%a0%e0%b7%8f%e0%b6%bb%e0%b6%9a-%e0%b7%84%e0%b7%9d%e0%b6%a7/",
       "Category": "local",
       "Parent URL": "https://www.dinamina.lk/category/local//page/118/"
}