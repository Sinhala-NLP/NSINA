{
       "Source": "dinamina",
       "Timestamp": "September 23, 2023 1:08 am",
       "Headline": "විදු­ලි­බල මණ්ඩ­ලයේ සියලු දෙනා­ගේම  සේවය සුර­ක්ෂි­තයි",
       "News Content": "වර්තමානයේ විදුලිබල මණ්ඩලයේ පුද්ගලයන් 23,419 දෙනකු සේවය කරන බව විදුලිබල හා බලශක්ති ඇමැති කංචන විජේසේකර මහතා පවසයි.\n\nසේවක සම්මතයන් සහ කාර්යයන් පිළිබඳව ශ්‍රී ලංකා විදුලිබල මණ්ඩලයේ කළමනාකාරිත්වය විසින් සකස් කරන ලද වාර්තාවක් පසුගියදා (19) ඇමැතිවරයා වෙත පිළිගැන්වූ අවස්ථාවේදී මේ අදහස් පළ කළේය.\n\nඑහිදී වැඩිදුරටත් අදහස් දැක්වූ ඇමැතිවරයා මෙලෙස ද කීවේය.\n\n“වර්තමානය වන විට සියලු දෙනාගේම සේවය සුරක්ෂිත කර තිබෙනවා. විශ්‍රාම යන අය සඳහා සියලු දීමනා දීමට සැලසුම් කර තිබෙනවා. මේ වාර්තාවෙන් විදුලිබල මණ්ඩලයේ වර්තමානයේ සේවක සංඛ්‍යාව, තුලනය සිදු වී ඇති ආකාරය, විවිධ කාර්යයන් වෙනුවෙන් අවශ්‍යතාව, ක්ෂේත්‍රයේ මිණුම් දර්ශක, අනාගත වර්ධනයන් පිළිබඳව අවබෝධයක් ගැනීමට හැකි වෙනවා. එය ඉදිරි ප්‍රතිව්‍යුහගත කිරීමේ ක්‍රියාවලියට අත්‍යවශ්‍ය වෙනවා.”",
       "URL": "https://www.dinamina.lk/2023/09/23/local/24852/%e0%b7%80%e0%b7%92%e0%b6%af%e0%b7%94%e0%b6%bd%e0%b7%92%e0%b6%b6%e0%b6%bd-%e0%b6%b8%e0%b6%ab%e0%b7%8a%e0%b6%a9%e0%b6%bd%e0%b6%ba%e0%b7%9a-%e0%b7%83%e0%b7%92%e0%b6%ba%e0%b6%bd%e0%b7%94/",
       "Category": "local",
       "Parent URL": "https://www.dinamina.lk/category/local//page/79/"
}