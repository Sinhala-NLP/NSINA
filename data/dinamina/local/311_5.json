{
       "Source": "dinamina",
       "Timestamp": "July 31, 2023 1:00 am",
       "Headline": "දේශීය ණය සංවර්ධන අරමුදලේ විධායක අධ්‍යක්ෂ කේ.ඩී. චිත්‍රපාල",
       "News Content": "පළාත් පාලනය පිළිබඳ විශේෂඥයකු වන කේ.ඩී. චිත්‍රපාල මහතා වහාම ක්‍රියාත්මක වන පරිදි දේශීය ණය සංවර්ධන අරමුදලේ විධායක අධ්‍යක්ෂ වශයෙන් අග්‍රාමාත්‍ය සහ රාජ්‍ය පරිපාලන, පළාත් සභා ස්වදේශ කටයුතු හා පළාත් පාලන ඇමැති දිනේෂ් ගුණවර්ධන මහතාගේ උපදෙස් පරිදි එම අමාත්‍යාංශයේ ලේකම් කේ.ඩී.එන්. රංජිත් අශෝක මහතා විසින් පත් කරනු ලැබ තිබේ.\n\nචිත්‍රපාල මහතා කලක් කොළඹ මහා නගර සභාවේ භාණ්ඩාගාරික වශයෙන්ද කර්මාන්ත හා වාණිජ අමාත්‍යාංශයේ අතිරේක ලේකම් වශයෙන්ද ආසියානු සංවර්ධන බැංකුවේ මූල්‍ය උපදේශකයකු හා ආර්ථික විද්‍යාඥයකු වශයෙන්ද සේවය කර ඇත. ඒ මහතා රාජ්‍ය සංස්ථා කිහිපයක සභාපති වශයෙන්ද කටයුතු කර ඇති ඇත.\nසටහන හා ඡායාරූපය – මැද කොළඹ සමූහ – ආරියරත්න ගණේගොඩ",
       "URL": "https://www.dinamina.lk/2023/07/31/local/10313/%e0%b6%af%e0%b7%9a%e0%b7%81%e0%b7%93%e0%b6%ba-%e0%b6%ab%e0%b6%ba-%e0%b7%83%e0%b6%82%e0%b7%80%e0%b6%bb%e0%b7%8a%e0%b6%b0%e0%b6%b1-%e0%b6%85%e0%b6%bb%e0%b6%b8%e0%b7%94%e0%b6%af%e0%b6%bd%e0%b7%9a/",
       "Category": "local",
       "Parent URL": "https://www.dinamina.lk/category/local//page/311/"
}