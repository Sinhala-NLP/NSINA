{
       "Source": "dinamina",
       "Timestamp": "July 20, 2023 1:00 am",
       "Headline": "රියර් අද්මිරාල් චින්තක උදය කුමාරසිංහ  වෙනුවෙන් උපහාර උළෙලක්",
       "News Content": "වේයන්ගොඩ බණ්ඩාරනායක මධ්‍ය මහා විද්‍යාලයේ කීර්තිමත් ශිෂ්‍යයකු වන චින්තක උදය කුමාරසිංහ මහතා ශ්‍රී ලංකා නාවික හමුදාවේ රියර් අද්මිරාල් තනතුරට උසස්වීම සම්බන්ධයෙන් ඔහු වෙනුවෙන් උපහාර උළෙලක් මෙම 24 වැනිදා බණ්ඩාරනායක මධ්‍ය මහා විද්‍යාලයේදී පැවැත්වීමට සූදානම් කර ඇති බව සංවිධායක කමිටුව වෙනුවෙන් 89 කණ්ඩායමේ සභාපති ආචාර්ය ධම්මික රණතුංග මහතා ප්‍රකාශ කරයි. චින්තක උදය කුමාරසිංහ මහතා 1982 වසරේ සිට මෙම විද්‍යාලයේ 6 ශ්‍රේණියේ සිට අ.පො.ස උසස් පෙළ දක්වා අධ්‍යාපනය හදාරා ශ්‍රී ලංකා නාවික හමුදාවට කැඩෙට් නිලධාරියකු වශයෙන් සම්බන්ධ වී ඇත. ඔහු විද්‍යාලයේ ශිෂ්‍ය නායකයකු ලෙස ද කටයුතු කර ඇති අතර පාසලේ සිටි දක්ෂ පාපන්දු ක්‍රීඩකයෙකි.\n\nවිදුහල් මාතාවට ලබාදුන් ගෞරවය වෙනුවෙන් මෙම උපහාර උත්සවය පවත්වන බවත් උපහාර උළෙල සංවිධානය කරනු ලබන්නේ වේයන්ගොඩ බණ්ඩාරනායක මධ්‍ය මහා විද්‍යාලයේ වත්මන් විදුහල්පති සමීර සෝමරත්න මහතාගේ ප්‍රධානත්වයෙන්, විද්‍යාලයේ ආදි ශිෂ්‍ය සංගමය සහ 89 කණ්ඩායම ඒකාබද්ධවය.",
       "URL": "https://www.dinamina.lk/2023/07/20/local/7721/%e0%b6%bb%e0%b7%92%e0%b6%ba%e0%b6%bb%e0%b7%8a-%e0%b6%85%e0%b6%af%e0%b7%8a%e0%b6%b8%e0%b7%92%e0%b6%bb%e0%b7%8f%e0%b6%bd%e0%b7%8a-%e0%b6%a0%e0%b7%92%e0%b6%b1%e0%b7%8a%e0%b6%ad%e0%b6%9a-%e0%b6%8b/",
       "Category": "local",
       "Parent URL": "https://www.dinamina.lk/category/local//page/356/"
}