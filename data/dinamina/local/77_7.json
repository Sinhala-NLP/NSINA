{
       "Source": "dinamina",
       "Timestamp": "September 23, 2023 6:27 pm",
       "Headline": "බම්බලපිටිය දුම්රියපලට පැමිණි ටොනේඩෝව පිලිබඳ කාළගුණ විද්‍යා දෙපාර්තුමේන්තුවෙන් පැහැදිලි කිරීමක්",
       "News Content": "කොළඹට ඊයේ (22) පස්වරුවේ ඇදහැලුනු අධික වර්ෂාවත්, සුළං තත්ත්වයත් සමග බම්බලපිටියට නුදුරු මුහුදු ප්‍රදේශයේදී ටොනේඩෝ වැනි තත්ත්වයක් ගොඩබිම දෙසට ගමන් කරන අයුරු දක්නට ලැබුණි.\n\nකාලගුණ විද්‍යා දෙපාර්තමේන්තුව පැවසුවේ, මෙය දියගොබ වලාවක් ලෙස හඳුන්වන බවය.\n\nමුහුදු ජලය ඉහළට ඇදගැනීම මෙහිදී සිදුවන අතර ගොඩබිම සිදුවන ටොනේඩෝවට සමාන ක්‍රියාවක් එහිදී සිදුවන බව කාලගුණ විද්‍යා දෙපාර්තමේන්තුව පැවසීය.\n\nමුහුදේ සිට ගොඩබිම දෙසට පැමිණි මෙම තත්ත්වය ගොඩබිමට පැමිණීමේදී ක්‍රමයෙන් නැතිවී යන අයුරු ද අදාළ වීඩියෝවේ දැක්වුණි.\n\nදියගොබ වලාව ගොඩබිමට පැමිණීමත් සමග බම්බලපිටිය දුම්රිය ස්ථානයේ වහළය සුළඟට ගසාගෙන ගොස් තිබුණි.",
       "URL": "https://www.dinamina.lk/2023/09/23/local/24966/%e0%b6%b6%e0%b6%b8%e0%b7%8a%e0%b6%b6%e0%b6%bd%e0%b6%b4%e0%b7%92%e0%b6%a7%e0%b7%92%e0%b6%ba-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba%e0%b6%b4%e0%b6%bd%e0%b6%a7-%e0%b6%b4%e0%b7%90/",
       "Category": "local",
       "Parent URL": "https://www.dinamina.lk/category/local//page/77/"
}