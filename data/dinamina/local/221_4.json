{
       "Source": "dinamina",
       "Timestamp": "August 19, 2023 1:00 am",
       "Headline": "ලක්ෂ 21ක දුම්වැටි කටුනායකදී ‌ෙකාටු",
       "News Content": "රුපියල් විසිඑක් ලක්ෂ හතළිස් දහසක් වටිනා විදේශීය දුම්වැටි තොගයක් නීති විරෝධී ලෙස ඩුබායි සිට ශ්‍රී ලංකාවට රැගෙන ආ ගුවන් මගියෙක් ඊයේ (18 ) අලුයම කටුනායක ගුවන් තොටුපොළ පොලිස් මත්ද්‍රව්‍ය නාශක අංශයේ නිලධාරීන් පිරිසක් විසින් අත්අඩංගුවට ගනු ලැබූහ.\n\nඩුබායිහි ආපණ ශාලාවක සූපවේදියකු ලෙස රැකියාව කළ 38 හැවිරිදි මෙම පුද්ගලයා නාත්තන්ඩිය ප්‍රදේශයේ පදිංචිකරුවෙකි ඔහු ඊයේ (18) අලුයම 05.50ට ෆිට්ස් එයාර් ගුවන් සේවයේ 8 ඩී – 823 දරන ගුවන් යානයෙන් කටුනායක ගුවන්තොටුපොළ වෙත පැමිණ තිබුණි.\n\nඔහු රැගෙන විත් තිබූ ගමන් මලු තුළ මැන්චෙස්ටර්, ඇඩ්‍රස් කින්ග් සහ ගෝල්ඩ් ලීෆ් යන විදේශීය නිෂ්පාදිත දුම්වැටි 21,400ක් සඟවා ගෙන තිබියදී පොලිස් මත්ද්‍රව්‍ය නාශක අංශයේ නිලධාරීන් විසින් අත්අඩංගුවට ගෙන තිබේ. මෙම ගුවන් මගියා සහ අත්අඩංගුවට ගත් දුම්වැටි තොගය ඊයේ (18) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබිණි.\n\nකටුනායක – ටී.කේ.ජී. කපිල",
       "URL": "https://www.dinamina.lk/2023/08/19/local/15545/%e0%b6%bd%e0%b6%9a%e0%b7%8a%e0%b7%82-21%e0%b6%9a-%e0%b6%af%e0%b7%94%e0%b6%b8%e0%b7%8a%e0%b7%80%e0%b7%90%e0%b6%a7%e0%b7%92-%e0%b6%9a%e0%b6%a7%e0%b7%94%e0%b6%b1%e0%b7%8f%e0%b6%ba%e0%b6%9a%e0%b6%af/",
       "Category": "local",
       "Parent URL": "https://www.dinamina.lk/category/local//page/221/"
}