{
       "Source": "dinamina",
       "Timestamp": "July 31, 2023 1:00 am",
       "Headline": "උපාධිය අරන් නිවෙසට ආ තරුණිය ගෙල වැලලාගෙන මරුට  පවුල් ආරවුල හේතුවක්",
       "News Content": "\n\nසබරගමුව විශ්වවිද්‍යාලයේ පැවති උපාධි ප්‍රදානෝත්සවයේදී උපාධිය ගත් තරුණියක යාපනයේ සිය නිවෙසට පැමිණීමෙන් පසුව ගෙල වැලලාගෙන මිය ගොස් තිබේ. මෙසේ මියගොස් ඇත්තේ යාපනය, වඩුක්කෝඩෙයි සෂිපුරම් ප්‍රදේශයේ පදිංචිව සිටි සත්කුණරත්නම් කෞෂිකා නමැති 27 හැවිරිදි තරුණියකි.\nමියගිය තරුණියගේ මව සහ පියා පවුල් ආරවුලක් හේතුවෙන් වෙන වෙනම ජීවත් වන අතර, උපාධි ප්‍රදානෝත්සවයේදී එම තරුණිය සිය මවුපියන් දෙදෙනාම එම උත්සවයට රැගෙන ගොස් තිබේ.\nඔවුන් සියලු දෙනාම ආපසු පැමිණීමෙන් පසුව පවුලේ ආරවුල යළි උත්සන්න වීමෙන් පසුව ඇය දැඩි මානසික කම්පනයකට පත් වී සිය නිවෙසේදීම ඉකුත් 29 වැනිදා ගෙල වැලලාගෙන මිය ගොස් තිබේ. මිය ගිය තරුණියගේ මළ සිරුර වඩුක්කෝඩෙයි පොලිසිය විසින් වඩුක්කෝඩෙයි රෝහලට භාර දී ඇති අතර, පොලිසිය සිද්ධිය සම්බන්ධයෙන් පරීක්ෂණ පවත්වයි.\n\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/07/31/local/10397/%e0%b6%8b%e0%b6%b4%e0%b7%8f%e0%b6%b0%e0%b7%92%e0%b6%ba-%e0%b6%85%e0%b6%bb%e0%b6%b1%e0%b7%8a-%e0%b6%b1%e0%b7%92%e0%b7%80%e0%b7%99%e0%b7%83%e0%b6%a7-%e0%b6%86-%e0%b6%ad%e0%b6%bb%e0%b7%94%e0%b6%ab/",
       "Category": "local",
       "Parent URL": "https://www.dinamina.lk/category/local//page/311/"
}