{
       "Source": "dinamina",
       "Timestamp": "August 15, 2023 3:44 am",
       "Headline": "ශිෂ්‍යත්ව විභාගයේ  උත්තරපත්‍ර පරීක්ෂක  අයැදුම්පත්  සැප්. 1 තෙක් –   ඔන්ලයින් හරහා පමණයි",
       "News Content": "\n\nපහ ශ්‍රේණියේ සිසුන් සඳහා පැවැත්වෙන ශිෂ්‍යත්ව විභාගය – 2023 උත්තර පත්‍ර පරීක්ෂකවරුන් තෝරා ගැනීමට අයදුම්පත් කැඳවීම සැප්තැම්බර් 1 දක්වා මාර්ගගත ක්‍රමය ඔස්සේ සිදු කෙරේ.\n\nඅයදුම්පත්‍ර මාර්ගගත ක්‍රමයට කැඳවීම පසුගිය 11 වැනිදා සිට ආරම්භ කළ බව ශ්‍රී ලංකා විභාග දෙපාර්තමේන්තුව දැනුම්දෙයි.\n\nවිභාග දෙපාර්තමේන්තුවේ නිල වෙබ් අඩවිය වන www.doenets.lk වෙත පිවිස ‘අපගේ සේවා’ යටතේ ඇති මාර්ගගත අයදුම්පත් ‘පාසල් විභාග’ යන්න තෝරා අයදුම්පත් සම්පූර්ණ කිරීම, විභාග දෙපාර්තමේන්තුවේ නිල ජංගම දුරකතන යෙදවුම (Mobile application) වන DoE වෙත පිවිස මාර්ගගත අයදුම්පත් (පාසල් විභාග) තෝරා අයදුම්පත් සම්පූර්ණ කිරීම, onlineexams.gov.lk වෙත පිවිස අයදුම්පත සම්පූර්ණ කිරීම යන ක්‍රමවලින් එක් ක්‍රමයකට අයදුම්පත් සම්පූර්ණ කළ හැකිය.\n\nනිවැරදිව සම්පූර්ණ කළ අයදුම්පත්‍ර විදුහල්පති මඟින් සැප්තැම්බර් 01 වැනිදාට පෙර මාර්ගගත ක්‍රමයට ශ්‍රී ලංකා විභාග දෙපාර්තමේන්තුව වෙත යොමු කළ යුතුය.\n\nඅයදුම්පත් සම්පූර්ණ කිරීමට පෙර Technical Instructions, Common Instructions සහ උපදෙස් වීඩියෝව නැරඹීම, නිවැරදි ආකාරයට අයදුම්පත නිවැරදිව සම්පූර්ණ කිරීම අත්‍යවශ්‍ය වේ.\n\nමේ සම්බන්ධයෙන් වැඩි විස්තර දැන ගැනීමට අවශ්‍ය නම් 1911, 0112785231, 0112785216, 0112784037 දුරකතන ඇමතීමෙන් ලබා ගත හැකිය.\n\nසන්ධ්‍යා කරුණාරත්න",
       "URL": "https://www.dinamina.lk/2023/08/15/local/14217/%e0%b7%81%e0%b7%92%e0%b7%82%e0%b7%8a%e0%b6%ba%e0%b6%ad%e0%b7%8a%e0%b7%80-%e0%b7%80%e0%b7%92%e0%b6%b7%e0%b7%8f%e0%b6%9c%e0%b6%ba%e0%b7%9a-%e0%b6%8b%e0%b6%ad%e0%b7%8a%e0%b6%ad%e0%b6%bb/",
       "Category": "local",
       "Parent URL": "https://www.dinamina.lk/category/local//page/243/"
}