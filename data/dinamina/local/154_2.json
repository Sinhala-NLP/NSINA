{
       "Source": "dinamina",
       "Timestamp": "September 4, 2023 4:15 pm",
       "Headline": "විවාහ මංගල කුලී ගමන අවමංගල ගමනින් අවසන් වෙයි",
       "News Content": "විවාහ මංගල උත්සවයක කුලී ගමනක් ගොස් නිවස කරා එමින් සිටී ත්‍රිරෝද රථ රියදුරකු පෞද්ගලික  බස් රථයක්  ගැටී අද (04) සිදුවූ අනතුරකින් මියගොස්  ඇති බව කළුතර උතුර පොලිසිය පවසයි.\n\nමෙසේ මියගොස් ඇත්තේ වස්කඩුව ප්‍රදේශයේ පදිංචිව සිටී සුගත් දයානන්ද නමැති සිව්දරු පියෙකු බව පොලිසිය කීය.\n\nමියගොස් ඇති තැනැත්තා ප්‍රදේශයේ විවාහ මංගල උත්සවයකට කුලී ගමනක් ගොස් නිවස කරා යමින් සිටියදී වස්කඩුවේ වාඩියමංකඩ හන්දියට ආසන්නයේ දී කළුතර දෙසින් පැමිණි බස් රථයක ගැටී අනතුර සිදුව ඇති බව පොලිසිය කීය.\n\nබස් රථයේ ගැටුන ත්‍රීරෝද රථය එහි ඇමිනී මීටර් කිහිපයක් ඉදිරියට ඇදී ගොස් බරපතළ තුවාල ලබා සිටී තැනැත්තා කළුතර ශීක්ෂණ රෝහලට යොමුකිරීමෙන් පසු මියගොස් ඇති බව රෝහල් ප්‍රකාශකයෙක් කීය.\n\nබස් රථ රියදුරු අත්අඩංගුවට ගෙන ඇති අතර , විමර්ශන කටයුතු නිමාවුවත් පසු කළුතර මහේස්ත්‍රාත් අධිකරණයට ඉදිරිපත් කිරීමට නියමිතව ඇත.\n\n",
       "URL": "https://www.dinamina.lk/2023/09/04/local/19457/%e0%b7%80%e0%b7%92%e0%b7%80%e0%b7%8f%e0%b7%84-%e0%b6%b8%e0%b6%82%e0%b6%9c%e0%b6%bd-%e0%b6%9a%e0%b7%94%e0%b6%bd%e0%b7%93-%e0%b6%9c%e0%b6%b8%e0%b6%b1-%e0%b6%85%e0%b7%80%e0%b6%b8%e0%b6%82%e0%b6%9c/",
       "Category": "local",
       "Parent URL": "https://www.dinamina.lk/category/local//page/154/"
}