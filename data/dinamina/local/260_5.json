{
       "Source": "dinamina",
       "Timestamp": "August 11, 2023 1:00 am",
       "Headline": "සෙට්ටිකුලමට විදුලි ඉංජිනේරුවෙකු අවශ්‍ය නම් ලබා දිය හැකියි",
       "News Content": "සෙට්ටිකුලම් ප්‍රදේශයට විදුලි ඉංජිනේරුවකු අවශ්‍ය නම් ලබා දිය හැකි බව විදුලිබල හා බලශක්ති ඇමැති කංචන විජේසේකර මහතා පාර්ලිමේන්තුවේ දී ඊයේ (10) ප්‍රකාශ කෙළේය.\n\nපාර්ලිමේන්තු මන්ත්‍රී චාල්ස් නිර්මලනාදන් මහතා ඇසූ ප්‍රශ්නයකට පිළිතුරු දෙමින් ඇමැතිවරයා මේ බව කියා සිටියේය.\n\nඅදාළ නිලධාරියා සතියකට හෝ සති දෙකකට වරක් එවිය හැකියි. එම ප්‍රදේශයේ ජනතාවට විදුලිය සම්බන්ධයෙන් ඇති ගැටලු අදාළ නිලධාරියාගෙන් අසා විසඳාගත හැකියි.\n\nමන්නාරම, මුලතිව් වැනි ප්‍රදේශවල විදුලි ඉංජිනේරු කාර්යාලයන් වෙත භෞතික සම්පත් දැනටමත් ලබා දී තිබෙනවා. පාරිභෝගික සේවා මධ්‍යස්ථාන හා විදුලි ඉංජිනේරු කාර්යාල විවෘත කිරීමට පියවර ගන්නවා.\n\nඒ සඳහා අවශ්‍ය කරන භෞතික සම්පත් නියමිත වේලාවට ලබාදීම සිදු කරන්නේ. දැනට භෞතික සම්පත් හිඟයක් වාර්තා වී නැහැ.\n\nමන්නාරම සුළං බලාගාරය පූර්ණ වශයෙන් ක්‍රියාත්මක කිරීමෙන් පසුව ඒ සඳහා අවශ්‍ය තාක්ෂණික කාර්ය මණ්ඩලය පත් කිරීම, මණ්ඩලයේ අනුමත මානව සම්පත් සැලසුම් ප්‍රකාරව සකසනවා.",
       "URL": "https://www.dinamina.lk/2023/08/11/local/13266/%e0%b7%83%e0%b7%99%e0%b6%a7%e0%b7%8a%e0%b6%a7%e0%b7%92%e0%b6%9a%e0%b7%94%e0%b6%bd%e0%b6%b8%e0%b6%a7-%e0%b7%80%e0%b7%92%e0%b6%af%e0%b7%94%e0%b6%bd%e0%b7%92-%e0%b6%89%e0%b6%82%e0%b6%a2%e0%b7%92/",
       "Category": "local",
       "Parent URL": "https://www.dinamina.lk/category/local//page/260/"
}