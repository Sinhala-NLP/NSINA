{
       "Source": "dinamina",
       "Timestamp": "August 11, 2023 1:00 am",
       "Headline": "වතු කම්කරු ගැටලු විසඳීමට සියලුදෙනා එක්ව කටයුතු කළ යුතුයි",
       "News Content": "වතු කම්කරුවන්ගේ ගැටලු විසඳීම සඳහා සියලු දෙනා එක්ව කටයුතු කළ යුතු බව නුවරඑළිය දිස්ත්‍රික් මන්ත්‍රී එම්. රාධක්‍රිෂ්ණන් මහතා පාර්ලිමේන්තුවේ දී ඊයේ (10) ප්‍රකාශ කළේය.\n\nවතු කම්කරුවන් මුහුණ දෙන සමාජ ආර්ථික ගැටලු පිළිබඳ විවාදයට එක්වෙමින් එම යෝජනාව සම්මත කරමින් ඒ මහතා මේ බව කියා සිටියේය.\n\nරාධ ක්‍රිෂ්ණන් මහතා තවදුරටත් මෙසේ ද පැවසුවේය.\n\nවතු කම්කරුවන් පාලනය කරන සමාගම් මේ කම්කරුවන් කෙරෙහි මීට වඩා අවධානය යොමු කර ඔවුන්ගේ අවශ්‍යතා ඉටු කළ යුතුයි.\n\nවතු කම්කරුවන් 268,000ක් පමණ විරැකියාවෙන් පෙළෙනවා. අද වන විට හදලා තිබෙන්නේ ගෙවල් 382 යි. වතු ක්ෂේත්‍රයේ හෙක්ටයාර් 660,000ක් තිබෙනවා.",
       "URL": "https://www.dinamina.lk/2023/08/11/local/13263/%e0%b7%80%e0%b6%ad%e0%b7%94-%e0%b6%9a%e0%b6%b8%e0%b7%8a%e0%b6%9a%e0%b6%bb%e0%b7%94-%e0%b6%9c%e0%b7%90%e0%b6%a7%e0%b6%bd%e0%b7%94-%e0%b7%80%e0%b7%92%e0%b7%83%e0%b6%b3%e0%b7%93%e0%b6%b8%e0%b6%a7/",
       "Category": "local",
       "Parent URL": "https://www.dinamina.lk/category/local//page/259/"
}