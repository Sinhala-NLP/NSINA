{
       "Source": "dinamina",
       "Timestamp": "August 1, 2023 1:00 am",
       "Headline": "‘වැවේ කැලේ’  නාගරික පරිසරය උද්‍යානයක් වෙයි",
       "News Content": "\n\nඅවිස්සාවේල්ල නගරය ආසන්නයේ පිහිටි අක්කර 28කින් සමන්විත ‘වැවේ කැලේ’ නාගරික පරිසර උද්‍යානයක් ලෙස සංවර්ධනය කිරීමට අගමැති දිනේෂ් ගුණවර්ධන මහතා පියවර ගෙන තිබේ. මේ සම්බන්ධයෙන් ජනාධිපතිවරයාගේ ද විශේෂ අවධානය දැනටමත් යොමු කොට ඇති බව පැවසූ අගමැතිවරයා මෙම භූමියේ කළමනාකාරිත්වය සීතාවකපුර නගර සභාව වෙත පවරමින් එම සංවර්ධන කටයුතු සිදු කිරීමට කඩිනමින් කටයුතු කරන ලෙස උපදෙස් දුන්නේය. කොළඹ දිස්ත්‍රික් ලේකම් කේ .ජී. විජේසිරි, සීතාවක ප්‍රාදේශීය සභාවේ හිටපු සභාපති ජයන්ත රෝහණ මහත්වරුන් ඇතුළු මහජන නියෝජිතයන්, රාජ්‍ය නිලධාරීන් මෙම අවස්ථාවට සහභාගි වී සිටියහ.",
       "URL": "https://www.dinamina.lk/2023/08/01/local/10675/%e0%b7%80%e0%b7%90%e0%b7%80%e0%b7%9a-%e0%b6%9a%e0%b7%90%e0%b6%bd%e0%b7%9a-%e0%b6%b1%e0%b7%8f%e0%b6%9c%e0%b6%bb%e0%b7%92%e0%b6%9a-%e0%b6%b4%e0%b6%bb%e0%b7%92%e0%b7%83%e0%b6%bb/",
       "Category": "local",
       "Parent URL": "https://www.dinamina.lk/category/local//page/306/"
}