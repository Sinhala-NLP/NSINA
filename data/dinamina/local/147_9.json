{
       "Source": "dinamina",
       "Timestamp": "September 6, 2023 1:00 am",
       "Headline": "ආයුර්වේද සංශෝධන පනත් කෙටුම්පත සංශෝධන සහිතව සම්මතයි",
       "News Content": "ආයුර්වේදීය කංසා වගාවට අවසර ලබාදීම ඇතුළු ආයුර්වේදයේ ප්‍රවර්ධනයට අදාළ විධිවිධාන ඇතුළත් ආයුර්වේද සංශෝධන පනත් කෙටුම්පත පාර්ලිමේන්තුවේදී ඊයේ (5)ඡන්ද විමසීමකින් තොරව සංශෝධන සහිතව සම්මත විය.\n\nදේශීය වෛද්‍ය රාජ්‍ය අැමැති සිසිර ජයකොඩි මහතා පනත් කෙටුම්පත ඉදිරිපත් කෙළේය.\n\nආයුර්වේද සම්භාහකයන් සහ සම්භාහකාවන් සඳහා ‘එන්.වී.කිව් ලෙවල් 4’ මට්ටමේ පුහුණුවක් දී ආයුර්වේදයේ ලියාපදිංචිය ලබාදීම, බොරැල්ල ආයුර්වේද රෝහලේ නම ආයුර්වේද ජාතික රෝහල ලෙස සංශෝධනය කිරීම, ආයුර්වේද දෙපාර්තමේන්තුව වඩා කාර්යක්ෂම කිරීම, ආයුර්වේද කොමසාරිස් තනතුර ආයතන ආයුර්වේද කොමසාරිස් ජනරාල් ලෙස උසස් කිරීම යනාදී කටයුතු සඳහා ප්‍රතිපාදන සැලසීම ද මෙම පනත් කෙටුම්පතේ අරමුණ වේ.\n\nවිවාදයේ දී ආණ්ඩු පක්ෂයේ සහ විපක්ෂයේ මන්ත්‍රීවරු 20 කට වැඩි පිරිසක් අදහස් දැක්වූ අතර ඉන් පසුව සන්ශෝධන ඉදිරිපත් කෙරිණි .",
       "URL": "https://www.dinamina.lk/2023/09/06/local/19831/%e0%b6%86%e0%b6%ba%e0%b7%94%e0%b6%bb%e0%b7%8a%e0%b7%80%e0%b7%9a%e0%b6%af-%e0%b7%83%e0%b6%82%e0%b7%81%e0%b7%9d%e0%b6%b0%e0%b6%b1-%e0%b6%b4%e0%b6%b1%e0%b6%ad%e0%b7%8a-%e0%b6%9a%e0%b7%99%e0%b6%a7-2/",
       "Category": "local",
       "Parent URL": "https://www.dinamina.lk/category/local//page/147/"
}