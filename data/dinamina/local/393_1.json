{
       "Source": "dinamina",
       "Timestamp": "July 12, 2023 12:55 am",
       "Headline": "ඉන්දියාවේ දී ජයලැබූ ‘තුන් හෙළ ජන ගී කල්ලිය’ යළි මවු රටට",
       "News Content": "ඉන්දියාවේ නවදිල්ලි නුවර පැවති 06 වැනි ජාත්‍යන්තර ජන සංගීත සහ නර්තන තරගාවලිය – 2023 ( International Ethnic Folklore Festival – 2023 ) දී ශ්‍රී ලංකාව නියෝජනය කරමින් එයට සහභාගි වූ\n\nÒතුන් හෙළ ජන ගී කල්ලියÓ මේ තරගාවලියේ Òහොඳම ප්‍රසාංගික කණ්ඩායම Ò ලෙස ජයග්‍රහණය ලබා ඊයේ(11) අලුයම කටුනායක ගුවන් තොටුපොළ වෙත පැමිණ සිටියහ.\n\nකොළඹ මාදිවෙල පසිඳු කලායතනය සහ නාරාහේන්පිට පමෝදා කලායතනය නියෝජනය කරමින් වයස අවුරුදු 03 සිට අවුරුදු 51 දක්වා නර්තන සහ ගායන ශිල්පීන් 36 දෙනෙකු Òතුන් හෙළ ජන ගී කල්ලියÓ ලෙස මේ තරගාවලියට ඉදිරිපත් වී සිටියහ.\n\nරටවල් 13ක් තරගාවලිය සඳහා ඉදිරිපත් වී සිටි අතරÓ තුන් හෙළ ජන ගී කල්ලියÓ ශ්‍රී ලංකාවට ආවේණික දේශීය නර්තන අංග , ජන ගී ගායනා සහ බෙර වාදන එහිදී ඉදිරිපත් කර තිබුණි. මෙම කණ්ඩායමේ පුහුණු කිරීම සහ සමායෝජනය මේ කලායතනවල පසඳු පහළමැදගම සහ පමෝදා තත්සරණි විසින් සිදු කර තිබුණි.\n\nජයග්‍රාහී කණ්ඩායම ඊයේ(11) අලුයම 2.00ට ඉන්දියාවේ නවදිල්ලි නුවර සිට, ඉන්දීය ගුවන් සේවයේ ඒ.අයි.- 283 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබූ අතර, ඔවුන් පිළිගැනීමට මවුපියන්, නෑදෑ හිතවතුන් විශාල පිරිසක් ගුවන් තොටුපොළ පැමිණීමේ පර්යන්තය වෙත පැමිණ සිටියහ.",
       "URL": "https://www.dinamina.lk/2023/07/12/local/5800/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%af%e0%b7%93-%e0%b6%a2%e0%b6%ba%e0%b6%bd%e0%b7%90%e0%b6%b6%e0%b7%96-%e0%b6%ad%e0%b7%94%e0%b6%b1/",
       "Category": "local",
       "Parent URL": "https://www.dinamina.lk/category/local//page/393/"
}