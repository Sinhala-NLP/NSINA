{
       "Source": "dinamina",
       "Timestamp": "August 30, 2023 2:54 am",
       "Headline": "අස්වැසුම ගෙවන්න අදත් බැංකු ඇරලා",
       "News Content": "අස්වැසුම සහනාධාරය ජනතාවට ගෙවීම සඳහා පොහොය නිවාඩු දිනයක් වුවත් අද (30) දිනයේත් රාජ්‍ය බැංකු විවෘතව තැබීමට පියවර ගෙන ඇතැයි මුදල් රාජ්‍ය ඇමැති, ආචාර්ය රංජිත් සියඹලාපිටිය මහතා කීය.\nපොදු ජනතාවගේ මූල්‍ය අවශ්‍යතා සපුරාලීමට පොහොය දිනයේදී වුවත් රාජ්‍ය බැංකු විවෘතව තබන්නැයි කළ ඉල්ලීමකට යහපත් ප්‍රතිචාර ලැබී ඇතැයි ද රාජ්‍ය ඇමැතිවරයා කීය.\nරුපියල් කෝටි 500ක මුදලක් අස්වැසුම පළමු අදියරේ ගෙවීමට දැනටමත් රජය මඟින් ලබා දී ඇත. මේවා රාජ්‍ය බැංකු හරහා ජනතාවට ලබා ගැනීමට පහසුකම් සලසා ඇත. ඒ අනුව ලංකා බැංකුව, මහජන බැංකුව හා ප්‍රාදේශීය සංවර්ධන බැංකු ශාඛා අද දිනයේ විවෘතව තබනු ඇතැයි රාජ්‍ය ඇමැතිවරයා පැවසීය.",
       "URL": "https://www.dinamina.lk/2023/08/30/local/18263/%e0%b6%85%e0%b7%83%e0%b7%8a%e0%b7%80%e0%b7%90%e0%b7%83%e0%b7%94%e0%b6%b8-%e0%b6%9c%e0%b7%99%e0%b7%80%e0%b6%b1%e0%b7%8a%e0%b6%b1-%e0%b6%85%e0%b6%af%e0%b6%ad%e0%b7%8a-%e0%b6%b6%e0%b7%90%e0%b6%82/",
       "Category": "local",
       "Parent URL": "https://www.dinamina.lk/category/local//page/173/"
}