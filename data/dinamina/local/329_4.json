{
       "Source": "dinamina",
       "Timestamp": "July 26, 2023 1:00 am",
       "Headline": "සොයා ගන්න සහාය දෙන්න",
       "News Content": "මාසයකට වැඩි කාලයක් තිස්සේ අතුරුදන්ව සිටින 17 හැවිරිදි දියණියක සොයා ගැනීමට පොලිස් මූලස්ථානය මහජන සහය පතයි.\n\nමීගමුව ලියනගේමුල්ලේ පදිංචිව සිටි මෙම ඡායාරූපයේ සිටින ආරච්චිගේ ගයාත්‍රී දෙව්ශානි සූරියසිංහ නමැති දියණිය අවුරුදු 17යි මාස 05ක් වන බව පොලිස් මාධ්‍ය ප්‍රකාශක කාර්යාලය සඳහන් කළේය.\n\nමෙම දියණිය ජූනි 15 වෙනිදා සිට අතුරුදන්ව ඇති බවට ඇගේ පියා විසින් මීගමුව පොලිසියට පැමිණිල්ලක්කර ඇති බවත් ඒ අනුව ඇයව සොයා විමර්ශනයක් ආරම්භකර ඇති බවත් පොලිසිය කියයි.\n\nමෙම ඡායාරූපයේ සිටින දියණිය සම්බන්ධයෙන් යම් තොරතුරක් වෙතොත් මීගමුව මූලස්ථාන පොලිස් ස්ථානාධිපතිවරයාගේ 071-8591630 ජංගම දුරකතනයට හෝ මීගමුව පොලිස් ස්ථානයේ 031-2222227 දුරකතනයට ඇමතුමක් දෙමින් දැනුම් දෙන ලෙස පොලිස් මාධ්‍ය ප්‍රකාශක කාර්යාලය ඉල්ලීමක් කරයි.",
       "URL": "https://www.dinamina.lk/2023/07/26/local/9297/%e0%b7%83%e0%b7%9c%e0%b6%ba%e0%b7%8f-%e0%b6%9c%e0%b6%b1%e0%b7%8a%e0%b6%b1-%e0%b7%83%e0%b7%84%e0%b7%8f%e0%b6%ba-%e0%b6%af%e0%b7%99%e0%b6%b1%e0%b7%8a%e0%b6%b1/",
       "Category": "local",
       "Parent URL": "https://www.dinamina.lk/category/local//page/329/"
}