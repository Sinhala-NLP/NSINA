{
       "Source": "dinamina",
       "Timestamp": "September 16, 2023 1:00 am",
       "Headline": "කොඳු­ඇට පෙළේ ආබා­ධ­ය­කින් පෙළෙන දිය­ණි­යට පිහිට වෙමු",
       "News Content": "කැකිරාව තෙළඹීයාගම පදිංචි වයස අවුරුදු 11ක් වූ සත්සරණී තෙන්නකෝන් පුංචි දියණියගේ අහිංසක ඉල්ලීම් ඉටුකිරීමට ඔබේ සහාය ඉල්ලා සිටීන්නීය. මේ පුංචි දියණියට සහෝදර-සහෝදරියන් හතරදෙනෙකු සිටී. පුංචි කාලයේ ඉතා දඟකාරව හැදුණු වැඩුණු මේ දියණිය වසර ගණනාවක සිට කොඳුඇට පෙළේ ආබාධයකින් පෙළෙයි. මේ වන විට දරුණු ලෙස එය පැතිර ගොස් ඇති අතර, ඇය සුවපත් කර ගැනීමට රුපියල් ලක්ෂ 60ක පමණ මුදලක් අවශ්‍ය බව වෛද්‍යවරුන් නිර්දේශ කර තිබේ.\n\nහමුදා සේවයෙන් විශ්‍රාම ගිය පියා වන සිසිර කුමාර තෙන්නකෝන් මහතා තම සේසතම උකසට තබා රුපියල් ලක්ෂ 30ක මුදලක් සොයාගෙන ඇති බවත් ඉතිරි ලක්ෂ 30 සොයා ගැනීමට නොහැකිවීම නිසා තම දියණියගේ ජීවිතය අවදානම් තත්ත්වයක පවතින බව මවුපියෝ කියති. ඉන්දියාවේ රෝහලක මේ සැත්කම ඉක්මනින් කිරීමට අවශ්‍ය බව වෛද්‍යවරුන් දන්වා සිටී.\n\nමේ දියණිය ජනතාවගෙන් ඉල්ලා සිටින්නේ තම මවුපියන් රුපියල් ලක්ෂ 30ක මුදලක් සොයාගෙන ඇති නිසා තමන්ට ඉතිරි රුපියල් ලක්ෂ 30ක මුදලක් ලබාදෙන්නේ නම් අනෙක් මිතුරන් මිතුරියන් මෙන් තමන්ට ද ජීවිතය ජය ගැනීමට හැකිවනු ඇති බවයි. පාසලේදී සහ නිවෙසේ දී තමන් අත්විඳින වේදනා ගැන ඇය අප සමඟ සඳහන් කළාය. කෙසේ වෙතත් මේ පුංචි දියණිය ගායනයට නැටුමට රංගනයට දක්ෂකම් පෙන්වන්නීය. ඇයගේ දක්ෂතා මත ඉදිරියට යෑමට නොහැකි වී ඇත්තේ පිටකොන්දේ ඇති මේ වේදනාකාරී සිද්ධිය බව ඇය අප සමඟ සඳහන් කළාය. මේ දියණියට ඔබේ සහයෝගය දෙනවා නම් ඔවුන්ගේ ලිපිනය එච්. එම්. නිලානි ඉනෝකා තෙළඹීයාගම, කැකිරාව, දුරකතන අංකය 076 – 7363884 මහජන බැංකුව කැකිරාව ශාඛාවේ ගිණුම් අංකය 008200151742049 යට මුදල්මය ආධාර බැර කරන මෙන් ඉල්ලීමක් කරයි.",
       "URL": "https://www.dinamina.lk/2023/09/16/local/22678/%e0%b6%9a%e0%b7%9c%e0%b6%b3%e0%b7%94%e0%b6%87%e0%b6%a7-%e0%b6%b4%e0%b7%99%e0%b7%85%e0%b7%9a-%e0%b6%86%e0%b6%b6%e0%b7%8f%e0%b6%b0%e0%b6%ba%e0%b6%9a%e0%b7%92%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/108/"
}