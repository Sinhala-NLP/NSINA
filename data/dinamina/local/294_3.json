{
       "Source": "dinamina",
       "Timestamp": "August 3, 2023 1:16 am",
       "Headline": "මහවැලි එච් කලාපයේ වගා බිම්  අක්කර 25000ක් විනාශ වීමේ අවදානමක",
       "News Content": "\n\nකලාවැවට අවශ්‍ය ජලය කොත්මලේ ජලාශයෙන් නිසි පරිදී ලබා නොදීමෙන් මහවැලි එච් කලාපයේ වගා බිම් අක්කර 25000ක් විනාශ වීමේ අවදානමක් මතුව ඇතැයි මහවැලි එච් කලාපයේ ගොවි සංවිධාන නියෝජිතයෝ පවසති.\n\nඑප්පාවල ඒකක කළමනාකරණ කාර්යාලයේදී මහවැලි එච් කලාපයේ ගොවි නියෝජිතයන් පැවැත් වූ සාකච්ජාවකින් අනතුරුව මාධ්‍ය වෙත අදහස් දක්වමින් ඔවුන් මේ බව පැවසීය.\n\nමහවැලි එච් කලපයේ ගල්නෑව, නොච්චියාගම, එප්පාවල, තලාව ආදී කොට්ඨාස රැසක ගොවි සංවිධාන සභාපතිවරුන් ඇතුළු ගොවි නියෝජිතයන් මෙම සාකච්ජාවට සහභාගි වී සිටියහ. එහිදී මේ වන විට කලාවැව තුළ ගබඩා වී ඇති ජල ප්‍රමාණය පහළ ගොස් තිබීම හේතුවෙන් මහවැලි එච් කලපයේ වගාවන් අනතුරට පත්වීමේ අවධානමක් පැවතීම සම්බන්ධයෙන් හා ඊට ගත හැකි විසඳුම් සම්බන්ධයෙන් සාකච්ජා කරනු ලැබීය.\n\nකොත්මලේ ජලාශය තුළ 70%ක් ජලය රඳවා තබා ගෙන කලාවැවට අවශ්‍ය තරම් ජලය ලබා නොදීම හේතුවෙන් මෙම තත්ත්වය උද්ගතව ඇතැයි ගොවි නායකයන් පෙන්වා දුන්හ.\n\nමෙම ගැටලුව විසඳුමට පළමු පියවර ලෙස අනුකමිටුවේදී මහවැලි නිලධාරීන් මේ සම්බන්ධව දැනුම්වත් කිරීමටත්, ඊට විසඳුම් නොලැබුණහොත් උද්ඝෝෂණ සිදු කිරීමටත් ඔවුන් එහිදී සාකච්ජා කරනු ලැබීය.",
       "URL": "https://www.dinamina.lk/2023/08/03/local/11325/%e0%b6%b8%e0%b7%84%e0%b7%80%e0%b7%90%e0%b6%bd%e0%b7%92-%e0%b6%91%e0%b6%a0%e0%b7%8a-%e0%b6%9a%e0%b6%bd%e0%b7%8f%e0%b6%b4%e0%b6%ba%e0%b7%9a-%e0%b7%80%e0%b6%9c%e0%b7%8f-%e0%b6%b6%e0%b7%92%e0%b6%b8/",
       "Category": "local",
       "Parent URL": "https://www.dinamina.lk/category/local//page/294/"
}