{
       "Source": "dinamina",
       "Timestamp": "October 2, 2023 12:56 am",
       "Headline": "බොරලුකන්ද පන්සල ඉදිරිපිට උද්ඝෝෂණ බෑ; ටීඑන්ඒ-ටෙලෝ සාමාජිකයන් ඇතුළු 8කට තහනමක්",
       "News Content": "නිලාවැලි, ඉලුප්පුකුලම, බොරලුකන්ද රජමහා විහාරය ඉදිරිපිට හා ඒ අවට උද්ඝෝෂණ විරෝධතා නොපවත්වන ලෙස අට දෙනකුට එරෙහිව අධිකරණය ඊයේ (1) නියෝගයක් නිකුත් කර ඇත.\n\nනිලාවැලි පොලිස් ස්ථානාධිපති ගල්ලෙලුගේ දොන් ප්‍රදීප් නිශාන්ත කුමාර විසින් කරනු ලැබූ ඉල්ලීම සලකා බලා මේ නියෝගය නිකුත් කොට ඇත. නිලාවැලි පොලිස් වසමේ 6 කණුව බොරලුකන්ද විහාරස්ථාන භූමිය ඉදිරිපිට මාර්ගය හා ඒ අවට ප්‍රදේශයේද මේ පොලිස් වසම තුළ 2023.10.01 දින හෝ ඊට ආසන්න දිනක එක්රැස් වීමෙන් වළකින ලෙසත් විරෝධතා උද්ඝෝෂණ නොපවත්වන ලෙසත් මේ නියෝගයෙන් දැක්වේ.\n\nතහනම් නියෝගය ලද පිරිස මෙසේය:1. දෙමළ ජාතික සන්ධාන (ටීඑන්ඒ) ත්‍රිකුණාමල දිස්ත්‍රික් සංවිධායක ශම්මුගම් කුගදාසන්, දෙමළ ජාතික සන්ධාන මඩකලපු දිස්ත්‍රික් පාර්ලිමේන්තු මන්ත්‍රී රාසමානික්‍ය වානක්‍යම්, දෙමළ ඊළාම් විමුක්ති සංවිධානය (ටෙලෝ) මඩකලපු දිස්ත්‍රික් පාර්ලිමේන්තු මන්ත්‍රී ගෝවින්දන් කරුණාකරන්, දෙමළ ජාතික ජනතා පෙරමුණ පක්ෂය (ටීඑන්පීඑෆ්) තරුණ බ‍ළකායේ නායක ක්‍රිශ්ණපිල්ලේ ශ්‍රී ප්‍රසාදා, දෙමළ සභාවේ (තමොල් පෙරවේ) නමැති මූලධර්මවාදි සිවිල් සංවිධානයේ සභාපති ආර්. ජෙරොම් මාස්ටර්, දෙමළ සභාවේ සිවිල් සංවිධානයේ ලේකම් රමේෂ් නිකලස්, කුච්චවේලි හිටපු ප්‍රාදේශීය සභා මන්ත්‍රී පොන්නයියා ලිංගම්, 6 කණුව ප්‍රදේශයේ නාගරත්නම් තිලකේශ්වරම්.\nකන්තලේ සමූහ – සුමිත්‍රා කුමාරිහාමි, ත්‍රී’මලේ – ඒ.ටී.එම්. ගුණානන්ද",
       "URL": "https://www.dinamina.lk/2023/10/02/local/27043/%e0%b6%b6%e0%b7%9c%e0%b6%bb%e0%b6%bd%e0%b7%94%e0%b6%9a%e0%b6%b1%e0%b7%8a%e0%b6%af-%e0%b6%b4%e0%b6%b1%e0%b7%8a%e0%b7%83%e0%b6%bd-%e0%b6%89%e0%b6%af%e0%b7%92%e0%b6%bb%e0%b7%92%e0%b6%b4%e0%b7%92%e0%b6%a7/",
       "Category": "local",
       "Parent URL": "https://www.dinamina.lk/category/local//page/47/"
}