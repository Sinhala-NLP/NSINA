{
       "Source": "dinamina",
       "Timestamp": "August 28, 2023 1:49 am",
       "Headline": "තුරුණු ගොවි නිපැයුම් හා කෘෂි තාක්ෂණික දැක්ම සිකුරාදා සිට මහරගමදී",
       "News Content": "ක්‍රීඩා හා යෞවන කටයුතු අමාත්‍යාංශය, ජාතික තරුණ සේවා සභාව, යෞවන සමාජ සම්මේලනය හා ශ්‍රී ලංකා තරුණ පාර්ලිමේන්තුව එක්ව සංවිධානය කරනු ලබන තරුණ ගොවිපොළ නිෂ්පාදන හා කෘෂි තාක්ෂණික ප්‍රදර්ශනය සැප්තැම්බර් 1 සිකුරාදා සිට ඉරිදා (3) දක්වා පෙ.ව. 10.00 සිට රාත්‍රි 10.00 දක්වා මහරගම ජාතික තරුණ මධ්‍යස්ථාන පරිශ්‍රයේදී පැවැත්වෙන බව ජාතික තරුණ සේවා සභාවේ සභාපති සහ අධ්‍යක්ෂ ජනරාල් පසිඳු ගුණරත්න මහතා පැවසීය.\n\nප්‍රදර්ශන කලාප 20ක් යටතේ මෙය පැවැත්වෙන බවත්, කෘෂි නිෂ්පාදන ක්ෂේත්‍රයේ නිරත තරුණ පිරිස් සහ ඒ කෙරෙහි නැඹුරුවක් දක්වන තරුණ ව්‍යවසායකයන් 1000කගේ සහභාගිත්වයෙන් යුත් ගොවි සමුළුවක්ද සැප්තැම්බර් 1 දා මෙයට සමගාමිව පැවැත්වෙන බවත් ඔහු ප්‍රකාශ කළේය.\n\nමේ ප්‍රදර්ශනය දිනපතා සංගීත සන්දර්ශන, සංස්කෘතික ප්‍රසංග හා සැණකෙළි අංගවලින්ද සමන්විත වන අතර, ප්‍රදර්ශන භූමියේ කුටි වෙන් කරවාගැනීම සහ වැඩි දුර තොරතුරු 0112839773 දිගුව 317 දුරකතනයෙන් හෝ\n[email protected]\nවිද්යුත් තැපෑලෙන් හෝ www.nysc.lk වෙබ් අඩවියෙන් ලබාගත හැකිය.",
       "URL": "https://www.dinamina.lk/2023/08/28/local/17625/%e0%b6%ad%e0%b7%94%e0%b6%bb%e0%b7%94%e0%b6%ab%e0%b7%94-%e0%b6%9c%e0%b7%9c%e0%b7%80%e0%b7%92-%e0%b6%b1%e0%b7%92%e0%b6%b4%e0%b7%90%e0%b6%ba%e0%b7%94%e0%b6%b8%e0%b7%8a-%e0%b7%84%e0%b7%8f-%e0%b6%9a/",
       "Category": "local",
       "Parent URL": "https://www.dinamina.lk/category/local//page/183/"
}