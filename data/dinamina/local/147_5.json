{
       "Source": "dinamina",
       "Timestamp": "September 6, 2023 1:00 am",
       "Headline": "විශ්වවිද්‍යාල ආචාර්යවරුන්ගේ බදු ප්‍රශ්නය විසඳන්න මහා භාණ්ඩාගාරය පියවර ගන්නවා",
       "News Content": "විශ්වවිද්‍යාල ආචාර්යවරුන්ගේ බදු ප්‍රශ්නය විසඳීම සඳහා නීතිපතිවරයාගේ මතය දේශීය ආදායම් දෙපාර්තමේන්තුවට මීට සතියකට පමණ පෙර දැනුම් දුන් අතර ඊට අදාළ වාර්තා සකස් කර ආචාර්යවරුන්ගේ බදු ගැටලුව විසඳීමට මහා භාණ්ඩාගාරය පියවර ගනු ලබන බව අධ්‍යාපන ඇමැති ආචාර්ය සුසිල් ප්‍රේමජයන්ත මහතා පාර්ලිමේන්තුවේදී ඊයේ (05) පැවසීය.\n\nවිපක්ෂ නායක සජිත් ප්‍රේමදාස මහතා 27(2) යටතේ ඇසූ ප්‍රශ්නයට පිළිතුරු දෙමින් ඇමැතිවරයා මේ බව පැවසීය.\n\nතවදුරටත් ඇමැතිවරයා මෙසේද පැවසීය.\n\nමෙම ගැටලුව විසඳීම සඳහා ඇමැතිවරයා ලෙස තමා සියලු පියවර ගෙන තිබෙනවා. විශ්වවිද්‍යාල ආචාර්යවරුන් ඒ බව හොඳින්ම දන්නවා.\n\nවිශ්වවිද්‍යාල ආචාර්යවරුන්ට මූලික වැටුපට අමතරව අධ්‍යයන දීමනා සහ පර්යේෂණ දීමනා ලෙස දීමනා දෙකක් ලබා දෙනවා. පසුගිය වර්ෂයේ දුෂ්කර අවස්ථාවේදී ආණ්ඩුව ගත් බදු තීරණය නිසා සියයට 36 කාණ්ඩයට මැති ඇමැතිවරුන් සහ වෘත්තිකයන් ද එක් වූණා. විශ්වවිද්‍යාල ආචාර්යවරුන්ට පවතින සියලු ගැටලු විසඳා දීමට පියවර ගන්නවා.",
       "URL": "https://www.dinamina.lk/2023/09/06/local/19840/%e0%b7%80%e0%b7%92%e0%b7%81%e0%b7%8a%e0%b7%80%e0%b7%80%e0%b7%92%e0%b6%af%e0%b7%8a%e0%b6%ba%e0%b7%8f%e0%b6%bd-%e0%b6%86%e0%b6%a0%e0%b7%8f%e0%b6%bb%e0%b7%8a%e0%b6%ba%e0%b7%80%e0%b6%bb%e0%b7%94/",
       "Category": "local",
       "Parent URL": "https://www.dinamina.lk/category/local//page/147/"
}