{
       "Source": "dinamina",
       "Timestamp": "August 12, 2023 3:05 pm",
       "Headline": "මීගමුවේදී වෙඩි වැදුණු පුද්ගලයා මරුට",
       "News Content": "මීගමුව, දුන්ගල්පිටිය, ලෙල්ලම ප්‍රදේශයේ දී වෙඩිවැදුණු පුද්ගලයා ජීවිතක්ෂයට පත්ව ඇතැයි පොලිසිය සදහන් කරයි.\n\nයතුරුපැදියකින් පැමිණි නාඳුනන තුවක්කුකරුවන් දෙදෙනෙකු විසින් සිදුකළ වෙඩිතැබීමකින් තුවාල ලැබූ අදාළ පුද්ගලයා ප්‍රතිකාර සඳහා මීගමුව රෝහලට ඇතුළත් කෙරුණු අතර එහිදී ඔහු මියගොස් ඇත.\n\nමෙලෙස වෙඩිවැදී මියගොස් ඇත්තේ 25 හැවිරිදි පිටිපන ප්‍රදේශයේ පදිංචිකරුවෙකි.\n\nවෙඩිතැබීමට හේතුව මෙතෙක් අනාවරණය වී නොමැති අතර වෙඩික්කරුවන් අත්අඩංගුවට ගැනීම සඳහා දුංගල්පිටිය පොලීසිය වැඩිදුර විමර්ශන සිදුකරනු ලබයි.",
       "URL": "https://www.dinamina.lk/2023/08/12/local/13618/%e0%b6%b8%e0%b7%93%e0%b6%9c%e0%b6%b8%e0%b7%94%e0%b7%80%e0%b7%9a%e0%b6%af%e0%b7%93-%e0%b7%80%e0%b7%99%e0%b6%a9%e0%b7%92-%e0%b7%80%e0%b7%90%e0%b6%af%e0%b7%94%e0%b6%ab%e0%b7%94-%e0%b6%b4%e0%b7%94/",
       "Category": "local",
       "Parent URL": "https://www.dinamina.lk/category/local//page/253/"
}