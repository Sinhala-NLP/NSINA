{
       "Source": "dinamina",
       "Timestamp": "October 6, 2023 1:00 am",
       "Headline": "ඌරු මස් කෑමෙන්    ‘නිපා’ වයි­ර­සය    බෝ වෙන්නේ නෑ",
       "News Content": "ඌරු මස් අනුභව කිරීමෙන් මෙරට ජනතාවට ‘නිපා’ වයිරසය බෝ වීමේ අවදානමක් නැතැයි පශු සම්පත් විශේෂඥයෝ අවධාරණය කරති.\n\nඑම වයිරසය ශ්‍රී ලංකාවට ඇතුළු වීමේ අවදානමක් නැති බවත් එම නිසා ඌරු මස් පරිභෝජනයට බිය විය යුතු නැති බවත් ඔවුන් පෙන්වා දෙයි.\n\nනිපා වයිරසය යනු සතුන්ගෙන් මිනිසාට බෝ විය හැකි (Zoonotic) රෝග තත්ත්වයකි. මෙම වයිරසය ආසාදිත ඌරන් අනාරක්ෂිතව ස්පර්ශ කිරීමෙන්, ඔවුන්ගේ පටක, ශරීර තරල සහ මල මුත්‍රා මඟින් මිනිසුන්ට බෝ වීමට හැකියාව ඇත. එසේ වුවද මේ වන විට මෙම රෝගය මෙතෙක් ශ්‍රී ලංකාවෙන් වාර්තා වී නොතිබීමත් සෞඛ්‍ය අංශ මඟින් රෝග ආවේක්ෂණ කටයුතු දැඩිව ක්‍රියාත්මක කිරීමත් නිසා අප රටට නිපා වයිරසය ඇතුළු වීමට ඇති ඉඩකඩ ඉතා අල්ප බවත් පශු සම්පත් විශේෂඥයෝ පෙන්වා දෙති.",
       "URL": "https://www.dinamina.lk/2023/10/06/local/28530/%e0%b6%8c%e0%b6%bb%e0%b7%94-%e0%b6%b8%e0%b7%83%e0%b7%8a-%e0%b6%9a%e0%b7%91%e0%b6%b8%e0%b7%99%e0%b6%b1%e0%b7%8a-%e0%b6%b1%e0%b7%92%e0%b6%b4%e0%b7%8f-%e0%b7%80%e0%b6%ba%e0%b7%92%e0%b6%bb/",
       "Category": "local",
       "Parent URL": "https://www.dinamina.lk/category/local//page/28/"
}