{
       "Source": "dinamina",
       "Timestamp": "August 26, 2023 1:00 am",
       "Headline": "සා/පෙළ පිළිතුරු පත් පිරික්සූ ගුරුවරුන්ට රාජකාරි නිවාඩු",
       "News Content": "අ.පො.ස. සාමාන්‍ය පෙළ විභාගයේ ඇගයීම් කටයුතුවලට සහභාගි වූ විදුහල්පතිවරුන්ට හා ගුරු භවතුන්ට රාජකාරි නිවාඩු පිරිනැමීමට අධ්‍යාපන අමාත්‍යාංශය තීරණය කර තිබේ.\n\nඒ අනුව මේ මස 18 දා සිට 27 දා දක්වා පැවති සාමාන්‍ය පෙළ විභාගයේ ඇගයීම් කටයුතු සඳහා ඍජුවම සම්බන්ධ වූ සියලු විදුහල්පතිවරුන්ට හා ගුරුවරුන්ට මේ නිවාඩුව හිමි වේ.\n\nමේ රාජකාරි නිවාඩු අනුමත කරගැනීම සඳහා විදුහල්පතිවරුන් හා ගුරුවරුන් ඇගයීම් කටයුතුවලට සහභාගි වූ බවට, තම පැමිණීමේ සහතික අදාළ අනුමත කිරීමේ බලධාරීන් වෙත ඉදිරිපත් කළ යුතුය.\n\nසන්ධ්‍යා කරුණාරත්න",
       "URL": "https://www.dinamina.lk/2023/08/26/local/17472/%e0%b7%83%e0%b7%8f-%e0%b6%b4%e0%b7%99%e0%b7%85-%e0%b6%b4%e0%b7%92%e0%b7%85%e0%b7%92%e0%b6%ad%e0%b7%94%e0%b6%bb%e0%b7%94-%e0%b6%b4%e0%b6%ad%e0%b7%8a-%e0%b6%b4%e0%b7%92%e0%b6%bb%e0%b7%92%e0%b6%9a/",
       "Category": "local",
       "Parent URL": "https://www.dinamina.lk/category/local//page/188/"
}