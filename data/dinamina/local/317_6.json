{
       "Source": "dinamina",
       "Timestamp": "July 28, 2023 1:00 am",
       "Headline": "මිනුවන්ගොඩ නාලන්දා මධ්‍ය විද්‍යාලයට නවක සිඟිති බාලදක්ෂයන් බඳවාගත් දා",
       "News Content": "මිනුවන්ගොඩ නාලන්දා විද්‍යාලයට නවක සිඟිති බාලදක්ෂයන් බඳවා ගැනීමට පියවර ගෙන තිබේ.\n\nඒ අනුව මිනුවන්ගොඩ නාලන්දා මධ්‍ය විද්‍යාලය දෙවෙනි වරටත් පවත්වනු ලැබු නවක සිඟිති බාලදක්ෂයන් 150කට සාමාජික පදක්කම් හා 2022 වසරේ සිඟිති බාලදක්ෂයන් 165කට සතුට පදක්කම් පැලඳවීමේ උත්සවය විදුහල්පති කේ.ඩී.සී. රුවන් කුමාර මහතාගේ ප්‍රධානත්වයෙන් පැවැත්විණි.\n\nමෙහිදී ගම්පහ දිස්ත්‍රික් නිදහස් දින දේශාභිමාන ගීත තරගාවලියේ ප්‍රථම ස්ථානය දිනාගැනීමට සමත්වූ මිනුවන්ගොඩ නාලන්දා මධ්‍ය විද්‍යාලයේ සිඟිති බාලදක්ෂ බළකායේ සිඟිත්තන් ඇගයීමට ලක්කරනු ලැබූ අතර ඔවුන්ට ත්‍යාග හා සහතිකපත් ප්‍රදානය කිරීම ද මෙහිදී සිදුවිය.\n\nමිනුවන්ගොඩ නාලන්දා මධ්‍ය විද්‍යාලයේ නියෝජ්‍ය විදුහල්පති මහින්ද කරුණානායක, සහකාර විදුහල්පතිනී තරංගනී හපුආරච්චි, සහකාර විදුහල්පතිවරුන් වන උපුල් හෙට්ටිආරච්චි, නිශාන්ත ගුණසේකර, ජයපත්ම, සහාය දිසා කොමසාරිස් (පුහුණු) චන්ද්‍රිකා ජයකොඩි, සහාය දිසා කොමසාරිස් රජීව ඉඹුල්ගම ඇතුළු මහත්ම මහත්මීන් පිරිසක් මේ අවස්ථාවට එක්ව සිටියහ.\n\nමහින්ද අලුත්ගෙදර",
       "URL": "https://www.dinamina.lk/2023/07/28/local/9849/%e0%b6%b8%e0%b7%92%e0%b6%b1%e0%b7%94%e0%b7%80%e0%b6%b1%e0%b7%8a%e0%b6%9c%e0%b7%9c%e0%b6%a9-%e0%b6%b1%e0%b7%8f%e0%b6%bd%e0%b6%b1%e0%b7%8a%e0%b6%af%e0%b7%8f-%e0%b6%b8%e0%b6%b0%e0%b7%8a%e0%b6%ba/",
       "Category": "local",
       "Parent URL": "https://www.dinamina.lk/category/local//page/317/"
}