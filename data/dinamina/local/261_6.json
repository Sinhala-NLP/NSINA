{
       "Source": "dinamina",
       "Timestamp": "August 11, 2023 12:55 am",
       "Headline": "බීමත් රියැදුරකු අත්අඩංගුවට ගන්න හදද්දී බිම පෙරළ­ාගෙන පොරබදලා",
       "News Content": "බීමත් ත්‍රිරෝද රථ රියදුරකුට එරෙහිව නීතිය ක්‍රියාත්මක කිරීමට යාමේදී එම ත්‍රිරෝද රථ රියදුරා පොලිස් නිලධාරියකු බදාගෙන බිම පෙරළා පොර බදා ඇතැයි කහටගස්දිගිලිය පොලිසිය කියයි. මෙම සිදුවීම වී ඇත්තේ පසුගිය 08 වෙනිදා සවස් කාලයේදීය.\n\nකහටගස්දිගිලිය පොලිසියට අනුයුක්ත මෙම පොලිස් නිලධාරියා ප්‍රජා පොලිස් රාජකාරි සඳහා ගමන්කරමින් සිටියදී මෙම බීමත් රියැදුරා ඔහුට මුණ ගැසී තිබේ.\n\nමහපොතාන, ඊතල්වැටුණුවැවේ පදිංචි 34 හැවිරිදි සැකකරු අත්අඩංගුවට ගැනීමට මෙම නිලධාරියා කටයුතු කිරීමේදී එකවරම රියැදුරා පොලිස් නිලධාරියා බදාගෙන ඔහුව බිම පෙරළාගෙන තිබේ. අනතුරුව දෙදෙනාම බිම පෙරළෙමින් පොර බදා ඇතැයි පොලිසිය කියයි. දැඩි පරිශ්‍රමයක් යොදා මෙම නිලධාරියා විසින් බීමත් රියැදුරු පාලනයකර මේ බව පොලිස් ස්ථානය දැනුවත් කර ඇත. ඒ අනුව දූෂණ මර්දන අංශයේ නිලධාරීන් පිරිසක් පැමිණ බීමත් රියැදුරාව අත්අඩංගුවට ගෙන ඇත. පොර බැදීමේදී පොලිස් නිලධාරියාට සුළු තුවාල සිදුව ඇති අතර ඔහුගේ ජංගම දුරකතනයට ද හානි වී ඇති බව පොලිසිය කියයි.",
       "URL": "https://www.dinamina.lk/2023/08/11/local/13311/%e0%b6%b6%e0%b7%93%e0%b6%b8%e0%b6%ad%e0%b7%8a-%e0%b6%bb%e0%b7%92%e0%b6%ba%e0%b7%90%e0%b6%af%e0%b7%94%e0%b6%bb%e0%b6%9a%e0%b7%94-%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94/",
       "Category": "local",
       "Parent URL": "https://www.dinamina.lk/category/local//page/261/"
}