{
       "Source": "dinamina",
       "Timestamp": "September 13, 2023 1:00 am",
       "Headline": "හම්බන්තොට මත්තල දක්ෂිණ අධිවේග පිවිසුමේ රෑ දහයට මහපාරේ වන අලි",
       "News Content": "ගමන් අවදානම්:\nඅලිමංකඩක් තිබිලා:\n\nහම්බන්තොට මත්තල දක්ෂිණ අධිවේගී මාර්ගයට පිවිසෙන ප්‍රධාන මාර්ගයේ රාත්‍රී 10.00න් පසු වන අලින් ගමන් කිරීම නිසා වාහනකරුවෝ දැඩි අවදානමකට ලක්ව සිටිති.\n\nඅතීතයේ මේ ස්ථානය වන අලි මංකඩක් වී තිබුණි. හම්බන්තොට මහ රෝහල ද මේ ආසන්නයේ පිහිටා ඇති අතර, රාත්‍රී කාලයේ දී මේ වන අලි මාර්ගයේ සැරිසැරීම මත රිය අනතුරු මෙන්ම වන අලි ජීවිත ද දැඩි අවදානමක පවතී. තවද කතරගම ගෝතමීගමට ද මේ දිනවල තනි අලියකු ගම්වදිමින් සිටී.\n\nමේ අලියා රාත්‍රි 7.00 පමණ වෙද්දී ගම්වැදී ගෙවතුවල ඇති කෙසෙල්, පොල් වැනි භව භෝග හානි කරයි. අලියා වහා ගමෙන් ඉවත් කිරීමට වනජීවී නිලධාරීන් ක්‍රියා නොකළහොත් වටිනා මිනිස් ජීවිතවලට දැඩි අනතුරුදායක විය හැකිය.",
       "URL": "https://www.dinamina.lk/2023/09/13/local/21685/%e0%b7%84%e0%b6%b8%e0%b7%8a%e0%b6%b6%e0%b6%b1%e0%b7%8a%e0%b6%ad%e0%b7%9c%e0%b6%a7-%e0%b6%b8%e0%b6%ad%e0%b7%8a%e0%b6%ad%e0%b6%bd-%e0%b6%af%e0%b6%9a%e0%b7%8a%e0%b7%82%e0%b7%92%e0%b6%ab-%e0%b6%85/",
       "Category": "local",
       "Parent URL": "https://www.dinamina.lk/category/local//page/121/"
}