{
       "Source": "dinamina",
       "Timestamp": "September 26, 2023 12:25 am",
       "Headline": "ප්‍රමිතියෙන් බාල ඖෂධ ඉවත් කළත් රජයට කිසිදු පාඩුවක් නෑ",
       "News Content": "ප්‍රමිතියෙන් බාල බවට හෙළිව විනාශ කරන සියලුම ඖෂධ භාවිතයෙන් ඉවත් කළ ද ඉන් රජයට කිසිදු පාඩුවක් නොවන බව වෛද්‍ය සැපයීම් අංශයේ අධ්‍යක්ෂ වෛද්‍ය කපිල වික්‍රමනායක මහතා “දිනමිණ”ට ඊයේ (25) පැවසීය. භාවිතයෙන් ඉවත් කරන සියලුම ඖෂධයන්හි වටිනාකමට අමතරව සියයට 25ක දඩ මුදලක්ද ඖෂධය ගෙන්වූ අදාළ සමාගමෙන් අය කර ගන්නා බව ද ඒ මහතා ප්‍රකාශ කළේය.\nතත්ත්වයෙන් බාල ඖෂධ විනාශ කිරීම සඳහා වෛද්‍ය සැපයීම් අංශයට කිසියම් මුදලක් වියදම් කිරීමට සිදුවන බවත් එම මුදල ආවරණය කර ගැනීම සඳහා සියයට 25ක දඩ මුදල අදාළ සමාගමෙන් අය කර ගන්නා බවත් හෙතෙම පැවසීය.\nතත්ත්වයෙන් බාල ඖෂධ ඇති බවට වාර්තා වීම වාර්ෂිකව සිදු වන බවත් ප්‍රමිතියෙන් බාල ඖෂධ ගෙන්වූ අදාළ ඖෂධ සමාගමෙන් පාඩුව අය කර ගැනීමත් සමඟ අදාළ සමාගම අසාධු ලේඛනගත කිරීම සම්බන්ධයෙන් සලකා බැලීම සිදු කරන බවත් ඒ මහතා පැවසුවේය.\n\nසන්ධ්‍යා කරුණාරත්න",
       "URL": "https://www.dinamina.lk/2023/09/26/local/25467/%e0%b6%b4%e0%b7%8a%e0%b6%bb%e0%b6%b8%e0%b7%92%e0%b6%ad%e0%b7%92%e0%b6%ba%e0%b7%99%e0%b6%b1%e0%b7%8a-%e0%b6%b6%e0%b7%8f%e0%b6%bd-%e0%b6%96%e0%b7%82%e0%b6%b0-%e0%b6%89%e0%b7%80%e0%b6%ad/",
       "Category": "local",
       "Parent URL": "https://www.dinamina.lk/category/local//page/71/"
}