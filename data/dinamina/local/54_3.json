{
       "Source": "dinamina",
       "Timestamp": "September 29, 2023 1:00 am",
       "Headline": "මුහුදු කූඩැල්ලන් තොගයක් එක්ක නගර්කෝවිල් මුහුදේදී තිදෙනෙක් නාවික හමුදාවට කොටු වෙති",
       "News Content": "නීති විරෝධි ලෙස මුහුදු කූඩැල්ලන් ඇල්ලූ තිදෙනකු සමඟ කිමිදුම් උපකරණ, මුහුදු කූඩැල්ලන් 250ක් සහ ඩිංගි යාත්‍රාවක් නාවික හමුදාව විසින් යාපනේ නගර්කෝවිල් ප්‍රදේශයට ඔබ්බෙන් වූ මුහුදු ප්‍රදේශයේ පෙරේදා (27) අලුයමේදී කළ විශේෂ මෙහෙයුමකදී සිය භාරයට ගෙන තිබේ.\n\nඋතුරු නාවික විධානයට අයත් නාවික ස්ථානගතකිරීම් වෙත්තලකේනි ආයතනයට අනුයුක්ත මැරීන් බළගණය මඟින් යාපනය, නගර්කෝවිල් ප්‍රදේශයට ඔබ්බෙන් වූ මුහුදු ප්‍රදේශයේ කළ විශේෂ සෝදිසි මෙහෙයුමකදී මෙලෙස අත්අඩංගුවට ගත් පිරි අවු. 27ත් 46ත් අතර වයස්වල පසු වන මන්නාරම ප්‍රදේශයේ පදිංචිකරුවන් බව හඳුනාගෙන තිබේ.\n\nඔවුන් සහ අල්ලාගත් දෑ ඉදිරි නීතිමය කටයුතු සඳහා යාපනය ධීවර හා ජලජ සම්පත් දෙපාර්තමේන්තු කාර්යාලයට භාර දීමට කටයුතු කර තිබේ.\nරක්ෂණ ශ්‍රියන්ත",
       "URL": "https://www.dinamina.lk/2023/09/29/local/26445/%e0%b6%b8%e0%b7%94%e0%b7%84%e0%b7%94%e0%b6%af%e0%b7%94-%e0%b6%9a%e0%b7%96%e0%b6%a9%e0%b7%90%e0%b6%bd%e0%b7%8a%e0%b6%bd%e0%b6%b1%e0%b7%8a-%e0%b6%ad%e0%b7%9c%e0%b6%9c%e0%b6%ba%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/54/"
}