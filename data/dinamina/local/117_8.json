{
       "Source": "dinamina",
       "Timestamp": "September 14, 2023 2:12 am",
       "Headline": "කොතලාවල ආරක්‍ෂක විශ්වවිද්‍යාලයේ නව උපකුලපති  රාජ්‍ය ඇමැතිව හමු වෙයි",
       "News Content": "ජෙනරල් ශ්‍රීමත් ජෝන් කොතලාවල ආරක්‍ෂක විශ්වවිද්‍යාලයට අභිනවයෙන් පත්වූ උපකුලපති රියර් අද්මිරාල් ධම්මික කුමාර මහතා ආරක්‍ෂක රාජ්‍ය ඇමැති ප්‍රමිත බණ්ඩාර තෙන්නකෝන් මහතාව පෙරේදා (11) කොළඹ ආරක්‍ෂක රාජ්‍ය අමාත්‍යාංශයේ දී හමුවිය.\n\nආරක්‍ෂක අමාත්‍යාංශය වෙත පැමිණි උපකුලපතිවරයාව රාජ්‍ය ඇමැති තෙන්නකෝන් මහතා ඉතා උණුසුම් ලෙස පිළිගෙන, ඔහු සමඟ සුහද කතාබහක නිරත විය. මෙම හමුවේදී ඇමැතිවරයා රියර් අද්මිරාල් කුමාරගේ මහතාගේ ඉදිරි කටයුතු සඳහා සිය සුබ පැතුම් එක් කළ අතර, කොතලාවල ආරක්‍ෂක‍ විශ්වවිද්‍යාලය තවදුරටත් තත්ත්වයෙන් උසස් වනු ඇතැයි අපේක්‍ෂා කරන බවද ප්‍රකාශ කළේය.\n\nමෙම අවස්ථාව සනිටුහන් කිරීම සඳහා උපකුලපතිවරයා රාජ්‍ය ඇමැතිවරයා වෙත සමරු තිළිණයක් පිළිගැන්වීය. රියර් අද්මිරාල් ධම්මික කුමාර මහතා සැප්තැම්බර් 01 වැනි දින කොතලාවල ආරක්‍ෂක විශ්වවිද්‍යාලයේ උපකුලපතිවරයා ලෙස වැඩ භාර ගන්නා ලදි.\n\n",
       "URL": "https://www.dinamina.lk/2023/09/14/local/22089/%e0%b6%9a%e0%b7%9c%e0%b6%ad%e0%b6%bd%e0%b7%8f%e0%b7%80%e0%b6%bd-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b7%80%e0%b7%92%e0%b7%81%e0%b7%8a%e0%b7%80%e0%b7%80%e0%b7%92%e0%b6%af-5/",
       "Category": "local",
       "Parent URL": "https://www.dinamina.lk/category/local//page/117/"
}