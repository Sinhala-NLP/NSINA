{
       "Source": "dinamina",
       "Timestamp": "September 23, 2023 1:08 am",
       "Headline": "ඉහළ ගුණා­ත්මක බවක් ඇති ධීවර සංස්ථා වෙළෙ­ඳ­සල් රට පුරා",
       "News Content": "ධීවර සංස්ථා වෙළෙඳසල් ඉහළ ගුණාත්මක බවක් සහිතව රට පුරා ස්ථාපිත කෙරෙමින් පවතින අතර ලංකා ධීවර සංස්ථාව ගැන ධීවරයන් සහ පාරිභෝගිකයන්ට වූ නරක ප්‍රතිරූපය මේ තුළින් වෙනස් කිරීමට හැකියාව ලැබෙන බව ධීවර රාජ්‍ය ඇමැති පියල් නිශාන්ත ද සිල්වා මහතා පැවසීය.\n\nඅලව්ව සතිපොළ ඉදිරිපිට ලංකා ධීවර සංස්ථා මත්ස්‍ය වෙළෙඳසල විවෘත කිරීමේ අවස්ථාවට පසුගිය 21 දා එක්වෙමින් ධීවර රාජ්‍ය ඇමැතිවරයා මේ බව පැවසීය.\n\nමෙහිදී වැඩිදුරටත් රාජ්‍ය ඇමැති පියල් නිශාන්ත ද සිල්වා මහතා පෙන්වා දුන්නේ පාරිභෝගිකයන් වෙත පහසු මිලට ගුණාත්මක මත්ස්‍ය නිෂ්පාදන මිලදී ගැනීමට අවකාශය ලබාදීම සිය අරමුණ බවයි.\n\nඅලව්ව සති පොළ ඉදිරිපිට අංක 177 දරණ ස්ථානයේ ස්ථාපිත කර ඇති මේ ලංකා ධීවර සංස්ථා නව මත්ස්‍ය වෙළෙඳසල මගින් ‘සහන මිලට.. නියම බරට.. අලුත් මාළු’ මිලදී ගැනීමේ අවස්ථාව පාරිභෝගිකයාට හිමි වේ.",
       "URL": "https://www.dinamina.lk/2023/09/23/local/24825/%e0%b6%89%e0%b7%84%e0%b7%85-%e0%b6%9c%e0%b7%94%e0%b6%ab%e0%b7%8f%e0%b6%ad%e0%b7%8a%e0%b6%b8%e0%b6%9a-%e0%b6%b6%e0%b7%80%e0%b6%9a%e0%b7%8a-%e0%b6%87%e0%b6%ad%e0%b7%92-%e0%b6%b0%e0%b7%93%e0%b7%80/",
       "Category": "local",
       "Parent URL": "https://www.dinamina.lk/category/local//page/79/"
}