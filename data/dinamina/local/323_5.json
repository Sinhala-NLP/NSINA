{
       "Source": "dinamina",
       "Timestamp": "July 27, 2023 1:40 am",
       "Headline": "ශ්‍රී ලංකාවේ අමෙරිකා තානාපතිනිය ගුවන් හමුදාපති හමුවෙයි",
       "News Content": "\n\nශ්‍රී ලංකාවේ අමෙරිකා එක්සත් ජනපද තානාපති ජූලි චංග් මහත්මිය ගුවන් හමුදා මූලස්ථානයේ දී ගුවන් හමුදාපති එයාර් මාර්ෂල් උදේනි රාජපක්ෂ මහතා හමු වූවාය.\n\nගුවන් හමුදාපති එයාර් මාර්ෂල් උදේනි රාජපක්ෂ මහතා සහ අමෙරිකා එක්සත් ජනපද තානාපතිවරිය දෙරටේ ආරක්ෂක සහයෝගිතාව පිළිබඳ මෙහිදී සාකච්ඡාවක නිරත වූ අතර මේ අවස්ථාවට ශ්‍රී ලංකාවේ අමෙරිකානු තානාපති කාර්යාලයේ ආරක්ෂක උපදේශක ලුතිනන් කර්නල් ඇන්තනි සී. නෙල්සන් සහ ආරක්ෂක සහයෝගිතා කාර්යාලයේ ප්‍රධානී ලුතිනන් කමාන්ඩර් ෂෝන් ජින් මහත්වරුන් ඇතුළු පිරිසක් මේ අවස්ථාවට සහභාගි වූහ. මේ හමුවීම සිහිපත්වීමට දෙපාර්ශ්වය විසින් සමරු තිළිණ හුවමාරු කර ගත් අයුරු.",
       "URL": "https://www.dinamina.lk/2023/07/27/local/9598/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%9a-%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f-%e0%b6%ad%e0%b7%8f%e0%b6%b1/",
       "Category": "local",
       "Parent URL": "https://www.dinamina.lk/category/local//page/323/"
}