{
       "Source": "dinamina",
       "Timestamp": "July 7, 2023 1:00 am",
       "Headline": "බංකොලොත්භාවය පරීක්ෂා කිරීමේ කාරක සභාවේ මුල් පුටුව සාගරට",
       "News Content": "රජය ප්‍රකාශයට පත් කළ මූල්‍ය බංකොලොත්භාවයට හේතු පරීක්ෂා කර පාර්ලිමේන්තුවට වාර්තා කිරීමටත්, ඒ පිළිබඳ යෝජනා හා නිර්දේශ ඉදිරිපත් කිරීමටත් වන පාර්ලිමේන්තු විශේෂ කාරක සභාවේ සභාපතිත්වය සඳහා පාර්ලිමේන්තු මන්ත්‍රී, නීතිඥ සාගර කාරියවසම් මහතා පත් කළ බව කථානායක මහින්ද යාපා අබේවර්ධන මහතා පාර්ලිමේන්තුවට ඊයේ (6) දැනුම් දුන්නේය.\n\nසාගර කාරියවසම් මහතාගේ සභාපතිත්වයෙන් යුත් මේ කාරක සභාවේ කටයුතු කිරීම සඳහා ඇමැති පවිත්‍රාදේවී වන්නිආරච්චි, රාජ්‍ය ඇමැති ඩී. වී. චානක, පාර්ලිමේන්තු මන්ත්‍රීවරුන් වන විජිත හේරත්, මහින්දානන්ද අලුත්ගමගේ, ඉරාන් වික්‍රමරත්න, අශෝක් අබේසිංහ, ජයන්ත කැටගොඩ, හර්ෂණ රාජකරුණා, (ආචාර්ය) මේජර් ප්‍රදීප් උඳුගොඩ, සංජීව එදිරිමාන්න, නාලක බණ්ඩාර කෝට්ටේගොඩ, ෂානක්කියන් රාජපුත්තිරන් රාසමාණික්කම් සහ (මහාචාර්ය) රංජිත් බණ්ඩාර යන පාර්ලිමේන්තු මන්ත්‍රීවරුන් පත් කළ බවද කථානායකවරයා නිවේදනය කළේය.",
       "URL": "https://www.dinamina.lk/2023/07/07/local/4864/%e0%b6%b6%e0%b6%82%e0%b6%9a%e0%b7%9c%e0%b6%bd%e0%b7%9c%e0%b6%ad%e0%b7%8a%e0%b6%b7%e0%b7%8f%e0%b7%80%e0%b6%ba-%e0%b6%b4%e0%b6%bb%e0%b7%93%e0%b6%9a%e0%b7%8a%e0%b7%82%e0%b7%8f-%e0%b6%9a%e0%b7%92%e0%b6%bb/",
       "Category": "local",
       "Parent URL": "https://www.dinamina.lk/category/local//page/408/"
}