{
       "Source": "dinamina",
       "Timestamp": "August 5, 2023 1:00 am",
       "Headline": "රාජකීය මාවතේ කාරයක",
       "News Content": "කොළඹ 7, රාජකීය විද්‍යාලය අසල රාජකීය මාවතේ නවතා තිබූ මෝටර් රථයක් ඊයේ (4) රාත්‍රී 7.00ට පමණ ගිනි ගෙන ඇති අතර, කොළඹ ගිනි නිවන දෙපාර්තමේන්තුවේ මැදිහත් වීමෙන් එම ගින්න පාලනය කොට නිවා දමා තිබේ.\n\nමේ සම්බන්ධයෙන් කුරුඳුවත්ත පොලිසිය අප වෙත කියා සිටියේ ඊයේ සවස රාජකීය විද්‍යාලයේ පැවැති ප්‍රසංගයක් නැරඹීමට පැමිණිය අයකුගේ මෝටර් රථයක් මෙසේ ගිනි ගැනීමට ලක්ව ඇති බවයි. එම මෝටර් රථයේ සිදු වූ විදුලි කාන්දුවක් හේතුවෙන් මේ ගිනිගැනීම සිදු වන්න ඇතැයි පොලිසිය සැක පහළ කරයි. මේ සම්බන්ධයෙන් දිනමිණ කළ විමසුමකදී කොළඹ ගිනි නිවන දෙපාර්තමේන්තුවේ නිලධාරියකු ප්‍රකාශ කළේ එක් වාහනයක් ගිනි ගැනීමෙන් පසු තවත් වාහනයකට ගින්න පැතිර යෑමට සූදානම් වෙමින් තිබියදී තම නිලධාරීන් එඑය පාලනය කොට නිවා දැමීමට කටයුතු කළ බවයි.\n\nඅනුර ප්‍රේමලාල්, ගයාන් කුමාර වීරසිංහ",
       "URL": "https://www.dinamina.lk/2023/08/05/local/11934/%e0%b6%bb%e0%b7%8f%e0%b6%a2%e0%b6%9a%e0%b7%93%e0%b6%ba-%e0%b6%b8%e0%b7%8f%e0%b7%80%e0%b6%ad%e0%b7%9a-%e0%b6%9a%e0%b7%8f%e0%b6%bb%e0%b6%ba%e0%b6%9a/",
       "Category": "local",
       "Parent URL": "https://www.dinamina.lk/category/local//page/285/"
}