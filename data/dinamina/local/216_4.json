{
       "Source": "dinamina",
       "Timestamp": "August 21, 2023 1:26 am",
       "Headline": "සංස්කෘතිය බෙදාහදාගන්න ජපාන සිසු පිරිසක් මෙරටට",
       "News Content": "ජපන් උසස් උසස් අධ්‍යාපන ආයතන සහ ශ්‍රී ලංකාවේ උසස් අධ්‍යාපන ආයතන විශ්වවිද්‍යාල සිසුසිසුවියන් සංස්කෘතික හුවමාරු වැඩසටහනක් යටතේ ජපාන සිසු පිරිසක් මේ දිනවල මෙරටට පැමිණ සිටිති. මෙලෙස ජපානයේ සිට පැමිණි සිසු සිසුවියන් මෙරට සිසු සිසුවියන් සමඟ ඊයේ (20‍) පෙරවරුවේ සීගිරිය නැරඹීමට එක් වූයේ මෙලෙසිනි.\n\nදෙරට අතර සංස්කෘතික වටිනාකම් හුවමාරු කරගැනීම මේ වැඩසටහනේ අරමුණ වන අතර, එට පුරා ස්ථාන රැසකට ගමන් කරමින් බෞද්ධ සහ අනෙකුත් ආගම්, සංස්කෘතිය, අධ්‍යාපන ක්‍රමවේද, උසස් අධ්‍යාපනය ආදි කරුණු පිළිබඳ දැනුම හුවමාරු කරගැනීම සිදු කෙරේ.\n\nමේ වැඩසටහන තමාට විශාල අත්දැකීමක් බවත්, ශ්‍රී ලංකාව ඉතා ලස්සන හොඳ මිනිසුන් සිටින රටක් බවත් ජපානයේ සිට පැමිණි සිසු සිසුවියෝ පැවසූහ. එමෙන්ම දේශීය උසස් අධ්‍යාපන සිසු සිසුවියෝද තමන් ලද අත්දැකීම් ඇසුරෙන් ජපන් භාෂාව හා එරට සංස්කෘතිය පිළිබඳ අත්දැකීම් රැසක් අත් කරගත් බව සඳහන් කළහ.\nසීගිරිය විශේෂ – කාංචන ආරියදාස",
       "URL": "https://www.dinamina.lk/2023/08/21/local/15756/%e0%b7%83%e0%b6%82%e0%b7%83%e0%b7%8a%e0%b6%9a%e0%b7%98%e0%b6%ad%e0%b7%92%e0%b6%ba-%e0%b6%b6%e0%b7%99%e0%b6%af%e0%b7%8f%e0%b7%84%e0%b6%af%e0%b7%8f%e0%b6%9c%e0%b6%b1%e0%b7%8a%e0%b6%b1-%e0%b6%a2%e0%b6%b4/",
       "Category": "local",
       "Parent URL": "https://www.dinamina.lk/category/local//page/216/"
}