{
       "Source": "dinamina",
       "Timestamp": "July 26, 2023 1:00 am",
       "Headline": "",
       "News Content": "1979 අංක 40 දරන ශ්‍රී ලංකා අපනයන සංවර්ධන පනතේ විධිවිධාන පරිදි නිකුත් කරන ලද නියමය පාර්ලිමේන්තුවේ අනුමැතිය සඳහා ඉදිරිපත් කිරීමට අනුමැතිය පළ වේ.\n\nපාර්ලිමේන්තුවේ අනුමැතිය සඳහා ඉදිරිපත් කිරීම පිණිස ආයෝජන ප්‍රවර්ධන ඇමැතිවරයා වශයෙන් ජනාධිපතිවරයා ඉදිරිපත් කළ යෝජනාව ඇමැති මණ්ඩලය අනුමත කර ඇත.\n\n—————————————————————————————————————————–\n\nශ්‍රී ලංකා රූපවාහිනී සංස්ථාව සහ මහජන චීන සමූහාණ්ඩුවේ ජාතික ගුවන්විදුලි සහ රූපවාහිනී පරිපාලන ආයතනය අතර බලපත්‍ර ගිවිසුමක් (License Agreement) අත්සන් කිරීමට ජනමාධ්‍ය ඇමැති ආචාර්ය බන්දුල ගුණවර්ධන මහතා ඉදිරිපත් කළ යෝජනාවකට කැබිනට් අනුමැතිය පළව තිබේ.\n\nදෙරට අතර අන්‍යෝන්‍ය අවබෝධය, මිත්‍රත්වය සහ සහයෝගිතාව ශක්තිමත් කර ගැනීම අරමුණු කර ගනිමින් මහජන චීන සමූහාණ්ඩුවේ ජාතික ගුවන්විදුලි සහ රූපවාහිනී පරිපාලන ආයතනය සහ ශ්‍රී ලංකා රූපවාහිනී සංස්ථාව අතර රූපවාහිනී වැඩසටහන් හුවමාරු කර ගැනීම සඳහා බලපත්‍ර ගිවිසුමකට අත්සන් තැබීමට යෝජනා වී ඇත. ඒ අනුව, එකී කාර්යය සඳහා සකස් කරනු ලැබ ඇති බලපත්‍ර ගිවිසුම දෙපාර්ශ්වය අතර අත්සන් තැබීම පිණිස ජනමාධ්‍ය ඇමැතිවරයා ඉදිරිපත් කළ යෝජනාව ඇමැති මණ්ඩලය අනුමත කර ඇත.",
       "URL": "https://www.dinamina.lk/2023/07/26/local/9345/9345/",
       "Category": "local",
       "Parent URL": "https://www.dinamina.lk/category/local//page/329/"
}