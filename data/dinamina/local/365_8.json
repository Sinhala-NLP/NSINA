{
       "Source": "dinamina",
       "Timestamp": "July 19, 2023 12:58 am",
       "Headline": "රට බංකොලොත් වීම සොයන්න පත් කළ පාර්ලිමේන්තු තේරීම් කාරක සභාවෙන් සමගි ජන බලවේගයේ මන්ත්‍රීවරු ඉවත් වෙනවා",
       "News Content": "රට බංකොලොත්භාවය වීම ගැන සොයා බැලීමට පත් කළ පාර්ලිමේන්තු තේරීම් කාරක සභාවෙන් සමගි ජන බලවේගයේ සියලුම මන්ත්‍රීවරුන් ඉල්ලා අස්වන බව ගම්පහ දිස්ත්‍රික් මන්ත්‍රී හර්ෂණ රාජකරුණා මහතා පාර්ලිමේන්තුවේදී ඊයේ (18) පැවැසීය.\n\nඒ සම්බන්ධව කථානායකවරයා ලිඛිතව දැනුම්වත් කරන බව පාර්ලිමේන්තුවේදී විශේෂ ප්‍රකාශයක් කරමින් මන්ත්‍රීවරයා මේ බව සඳහන් කෙළේය.\n\nමන්ත්‍රීවරයා වැඩිදුරටත් මෙසේ ද පැවැසීය.\n\nඑම තේරීම් කාරක සභාවේ සභාපති ධුරය විපක්ෂයට ඉල්ලා තිබියදී ඒ සඳහා රට බංකොලොත් කළ පක්ෂයේම ලේකම්වරයා සභපති ධුරයට පත් කිරීම ඉතාම අසාධාරණයි. කථානායකවරයාට ස්වාධීන පුද්ගලයකු ලෙස එම වැරැද්ද නිවැරැදි කිරීමට තාමත් අවස්ථාව තිබෙනවා. රට බංකොලොත්භාවය වීම ගැන සොයා බැලීමට තේරීම් කාරක සභාවක් පත් කරන්න කියලා විපක්ෂයේ මන්ත්‍රීවරුන් විශාල පිරිසක් අස්සන් කරලා කථානායකවරයාට ලිපියක් භාර දුන්නා.",
       "URL": "https://www.dinamina.lk/2023/07/19/local/7570/%e0%b6%bb%e0%b6%a7-%e0%b6%b6%e0%b6%82%e0%b6%9a%e0%b7%9c%e0%b6%bd%e0%b7%9c%e0%b6%ad%e0%b7%8a-%e0%b7%80%e0%b7%93%e0%b6%b8-%e0%b7%83%e0%b7%9c%e0%b6%ba%e0%b6%b1%e0%b7%8a%e0%b6%b1-%e0%b6%b4%e0%b6%ad/",
       "Category": "local",
       "Parent URL": "https://www.dinamina.lk/category/local//page/365/"
}