{
       "Source": "dinamina",
       "Timestamp": "August 17, 2023 9:46 pm",
       "Headline": "මධ්‍යසාර බෝතල්වල ව්‍යාජ ස්ටිකර් ඇලවූ අයට තරාතිරම නොබලා දැඩි දඬුවම්",
       "News Content": "මධ්‍යසාර බෝතල් මත ව්‍යාජ ස්ටිකර් ඇලවීම සම්බන්ධයෙන් වාර්තාවන සිද්ධවලට අදාළ පාර්ශ්වයන්ට තරාතිරම නොබලා දඬුවම් ලබා දෙන බව මුදල් රාජ්‍ය අමාත්‍ය ආචාර්ය රංජිත් සියඹලාපිටිය මහතා පවසයි.\n\nසිද්ධිය සම්බන්ධයෙන් වරදකරුවන් වන්නේ කොතරම් දැවැන්ත මධ්‍යසාර නිෂ්පාදන සමාගමක් වුව ද නීතිය ක්‍රියාත්මක කිරීමට පසුබට නොවන බව අමාත්‍යවරයා පෙන්වා දෙයි.\n\nසියලුම මධ්‍යසාර නිෂ්පදනාගාර අධීක්ෂණය සඳහා සුරාබදු දෙපාර්තමේන්තුවේ නිලධාරීන් පත් කර ඇතැයි පවසන අමාත්‍යවරයා පෙන්වා දෙන්නේ වරද නිලධාරීන්ගේ නම් ඔවුන් සම්බන්ධයෙන් ද නීතිය ක්‍රියාත්මක කිරීමට සූදානම් බවයි.\n\nඅමාත්‍යවරයා මේ අදහස් පළ කළේ අද (17) කොළඹ පැවැති උත්සවයකින් අනතුරුව මාධ්‍යවේදීන් යොමු කළ ප්‍රශ්නයකට පිළිතුරු ලබා දෙමිනි.",
       "URL": "https://www.dinamina.lk/2023/08/17/breaking-news/15108/%e0%b6%b8%e0%b6%b0%e0%b7%8a%e0%b6%ba%e0%b7%83%e0%b7%8f%e0%b6%bb-%e0%b6%b6%e0%b7%9d%e0%b6%ad%e0%b6%bd%e0%b7%8a%e0%b7%80%e0%b6%bd-%e0%b7%80%e0%b7%8a%e0%b6%ba%e0%b7%8f%e0%b6%a2/",
       "Category": "local",
       "Parent URL": "https://www.dinamina.lk/category/local//page/228/"
}