{
       "Source": "dinamina",
       "Timestamp": "July 27, 2023 1:00 am",
       "Headline": "ජාත්‍යන්තර සාම සම්මේලනයේ  නව සභාපති මෛත්‍රී දිවයිනට",
       "News Content": "ජාත්‍යන්තර සාම සම්මේලනයේ නව සභාපතිවරයා ලෙස පත් වූ හිටපු ජනාධිපති මෛත්‍රීපාල සිරිසේන මහතා පෙරේදා (25) රාත්‍රී දිවයිනට පැමිණියේය.\n\nමීට අමතරව කාම්බෝජයේ පැවති මැතිවරණය නිරීක්ෂණය කිරීමට ජාත්‍යන්තර නිරීක්ෂකවරයකු ලෙස ද ඒ මහතා සහභාගී වී තිබිණි.\n\nමේ අවස්ථාවට ශ්‍රී ලංකා නිදහස් පක්ෂ කාන්තා සංවිධානයේ නිලධාරිනියන් පිරිසක් සහ ශ්‍රී ලංකා නිදහස් පක්ෂ ආසන සංවිධායකවරුන් පිරිසක් කටුනායක ගුවන්තොටුපොළේ ගෝල් රූට් විශේෂ අමුත්තන්ගේ මැදිරියට පැමිණ සිටියහ.\n\nකටුනායක ටී. කේ. ජී. කපිල",
       "URL": "https://www.dinamina.lk/2023/07/27/local/9510/%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a%e0%b6%ad%e0%b6%bb-%e0%b7%83%e0%b7%8f%e0%b6%b8-%e0%b7%83%e0%b6%b8%e0%b7%8a%e0%b6%b8%e0%b7%9a%e0%b6%bd%e0%b6%b1%e0%b6%ba%e0%b7%9a/",
       "Category": "local",
       "Parent URL": "https://www.dinamina.lk/category/local//page/324/"
}