{
       "Source": "dinamina",
       "Timestamp": "August 29, 2023 11:04 am",
       "Headline": "දැඩි නියඟයෙන් කිරි ගොවීන් දැඩි අපහසුතාවයක",
       "News Content": "මේ වනවිට පවතින දැඩි නියගය හේතුවෙන් අනුරාධපුර මධ්‍යම නුවරගම් පළාත ප්‍රාදේශීය ලේකම් කොට්ඨාසයේ ගම්මාන  රැසක වැව් සහ ළිං සිදීයාමෙන් වන සතුන් සහ ගවයන් මෙන්ම ජනතාව දිය පිපාසය සංසිදුවා ගැනීමට ජලය නොමැතිවීමෙන් දැඩි ලෙස පීඩාවට පත්ව සිටින බව ප්‍රදේශවාසීන් පවසයි.\n\nඋද්ගතව ඇති තත්ත්වය හමුවේ ගව පාලනයෙහි නිරත  කිරි ගොවීන් මේ වනවිට තම කිරි ගවයින්ට ආහාර සහ ජලය අවශ්‍ය තාවයන් සපුරා ගැනීමේදී  දැඩි අපහසුතාවයන්ට පත්ව සිටිති.\n\nමේ වන විට මධ්‍යම නුවරගම් පළාත ප්‍රාදේශීය ලේකම් කොට්ඨාසයේ  මානින්ගමුව, කුඩාහල්මිල්ලෑව,ඇහැටුවැව,ලෝලුගස්වැව,පානෙක්වැව හා මහ හල්මිල්ලවැව යන ගම්මනවල ගව පාලනයෙහි නිරත ගොවි පවුල්  සියයකට වැඩි සංඛ්‍යාවක්  මෙලෙස පීඩාවට පත්ව සිටිති.\n\nඑම ගම් වැසියන්ගේ ප්‍රධානතම ජීවනෝපාය වනුයේ කිරි ගවයින්ගෙන්  කිරි නිෂ්පාදනය කොට අලෙවි කිරීමවේ.\n\nඑහෙත් මේ වනවිට එම ගවයින්ට අවශ්‍ය ජලය සහ ආහාර නොමැතිවීම හේතුවෙන් කිරි ගවයින්ගේ කිරි නිෂ්පාදනය විශාල ලෙස අඩුවී තිබෙන බවත්,නිසි පෝෂණය නොමැති වීම හේතුවෙන් ගව පැටවුන් මේ වනවිට මියයමින් සිටින බවත් ගොවීන් පවසති.\n\n\n\n",
       "URL": "https://www.dinamina.lk/2023/08/29/local/17991/%e0%b6%af%e0%b7%90%e0%b6%a9%e0%b7%92-%e0%b6%b1%e0%b7%92%e0%b6%ba%e0%b6%9f%e0%b6%ba%e0%b7%99%e0%b6%b1%e0%b7%8a-%e0%b6%9a%e0%b7%92%e0%b6%bb%e0%b7%92-%e0%b6%9c%e0%b7%9c%e0%b7%80%e0%b7%93%e0%b6%b1/",
       "Category": "local",
       "Parent URL": "https://www.dinamina.lk/category/local//page/177/"
}