{
       "Source": "dinamina",
       "Timestamp": "July 13, 2023 1:00 am",
       "Headline": "1 ශ්‍රේණියට ළමයින් ඇතුළත් කරන චක්‍රලේඛය හෙට",
       "News Content": "වර්ෂ 2024 සඳහා එක ශ්‍රේණියට ළමුන් ඇතුළත් කර ගැනීමේ චක්‍රලේඛය හෙට (14) නිකුත් කරන බව අධ්‍යාපන අමාත්‍යාංශයේ අතිරේක ලේකම් නීලමනී මලවිආරච්චි මහත්මිය ‘දිනමිණ‘ට ඊයේ (12) ප්‍රකාශ කළාය.\n\nමෙම චක්‍රලේඛය නිකුත් කිරීමෙන් පසුව එක වසර සඳහා දරුවන් ඇතුළත් කිරීමේ අයදුම්පත්‍ර යොමු කිරීමට අවස්ථාව උදා වන බවත් අගෝස්තු මස 18 වැනිදා තෙක් මෙම අයදුම්පත්‍ර යොමු කළ හැකි බවත් ඒ මහත්මිය පැවැසුවාය. අයදුම්පත් යොමු කිරීමේදී දරුවා පාසලට ඇතුළත් කිරීම සඳහා ඉදිරිපත් කරන ලියකියවිලි ජූනි 30 වැනිදාට පෙර සහතික කළ එවිය යුතු බව ද ඇය පැවසීය. මෙවර එක වසරට දරුවන් ඇතුළත් කිරීමේදී විශේෂ අවශ්‍යතා ඇති දරුවන්ට සාමාන්‍ය පාසලකට ඇතුළත් වීමේ අවස්ථාව උදාවන්නේ යැයි ද ඇය පැවසුවාය.\n\nසන්ධ්‍යා කරුණාරත්න",
       "URL": "https://www.dinamina.lk/2023/07/13/local/6197/1-%e0%b7%81%e0%b7%8a%e0%b6%bb%e0%b7%9a%e0%b6%ab%e0%b7%92%e0%b6%ba%e0%b6%a7-%e0%b7%85%e0%b6%b8%e0%b6%ba%e0%b7%92%e0%b6%b1%e0%b7%8a-%e0%b6%87%e0%b6%ad%e0%b7%94%e0%b7%85%e0%b6%ad%e0%b7%8a/",
       "Category": "local",
       "Parent URL": "https://www.dinamina.lk/category/local//page/388/"
}