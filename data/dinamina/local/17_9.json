{
       "Source": "dinamina",
       "Timestamp": "October 9, 2023 1:00 am",
       "Headline": "කොතලාවල ආරක්ෂක සරසවියට කැඩෙට් නිලධාරීහු බඳවා ගැනෙති",
       "News Content": "ශ්‍රීමත් ජෝන් කොතලාවල ආරක්ෂක විශ්වවිද්‍යාලයට උපාධි අපේක්ෂක කැඩෙට් නිලධාරීන්/ නිලධාරිනියන් බඳවා ගැනීම සඳහා මේ වන විට අයදුම්පත් කැඳවා තිබේ.\n\nආදර්ශ අයදුම්පත සමඟ ඒ පිළිබඳ සියලුම තොරතුරු ඔක්තෝබර් 06 වෙනිදා නිකුත් කරන ලද රජයේ ගැසට් පත්‍රයේ පළ කර ඇති අතර, එම ගැසට් පත්‍රය ඊයේ (08) සිළුමිණ පුවත්පත සමඟ නොමිලේ බෙදා හරින ලදි.\n\nඊට අමතරව 2023 දෙසැම්බරයේ පැවැත්වෙන ශ්‍රී ලංකා අධ්‍යාපන පරිපාලන සේවයේ නිලධාරීන් සඳහා වන පළමුවන කාර්යක්ෂමතා කඩඉම් විභාගයටද අයදුම්පත් කැඳවා ඇති අතර, එහි ආදර්ශ අයදුම්පත හා සියලු තොරතුරුද මෙවර ගැසට් පත්‍රයේ ඇතුළත්ව තිබේ.\n\nඑමෙන්ම ශ්‍රී ලංකා මුද්‍රණ ආයතනය මඟින් පාසල් හැර ගිය සිසුන් සඳහා පවත්වන ඔෆ්සෙට් ලිතෝ මුද්‍රණකරණය පිළිබඳ පූර්ණකාලීන NVQ පාඨමාලාව ඇතුළු තවත් පාඨමාලාවන් ගණනාවක් සඳහාද අයදුම්පත් කැඳවා ඇති අතර, ඊට අදාළ සියලු තොරතුරුද මෙම ගැසට් පත්‍රයේ ඇතුළත්ය.",
       "URL": "https://www.dinamina.lk/2023/10/09/local/29157/%e0%b6%9a%e0%b7%9c%e0%b6%ad%e0%b6%bd%e0%b7%8f%e0%b7%80%e0%b6%bd-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b7%83%e0%b6%bb%e0%b7%83%e0%b7%80%e0%b7%92%e0%b6%ba%e0%b6%a7-%e0%b6%9a/",
       "Category": "local",
       "Parent URL": "https://www.dinamina.lk/category/local//page/17/"
}