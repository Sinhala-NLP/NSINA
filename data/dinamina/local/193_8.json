{
       "Source": "dinamina",
       "Timestamp": "August 25, 2023 1:00 am",
       "Headline": "මහාචාර්ය ශාමින්ද වනසිංහගෙන් ‘සාර්ථකව පර්යේෂණයකට මාර්ගෝපදේශ’ නමින් නව කෘතියක්",
       "News Content": "ආධුනිකයන් සඳහා නිවැරැදි මාර්ගෝපදේශය ලබාදීමේ අරමුණින් Òසාර්ථකව පර්යේෂණයකට මාර්ගෝපදේශÓ නමින් නව කෘතියක් ප්‍රවීණ දේශකයකු මෙන්ම ලේඛකයකු වන මහාචාර්ය ශාමින්ද වනසිංහ මහතා විසින් රචනා කර තිෙබ්.ශ්‍රී ලංකා විවෘත විශ්ව විද්‍යාලයේ අධ්‍යාපන පීඨයේ ද්විතීක හා තෘතීක අධ්‍යයනාංශයේ අංශාධිපති ලෙස කටයුතු කරන මහාචාර්ය ශාමින්ද වනසිංහ විසින් විවිධ පාඨමාලා ශිෂ්‍යයන් වෙනුවෙන් ද අධ්‍යාපන පර්යේෂණ විෂය පිළිබඳව වසර ගණනාවක් දේශන පවත්වමින් ඉතා පළපුරුදු අත්දැකීම් සහිත ආචාර්යවරයෙකි.මහාචාර්ය වනසිංහයන් විසින් අධ්‍යාපන පර්යේෂණ කෘති මෙන්ම අධ්‍යාපන විවිධ ක්ෂේත්‍ර ඔස්සේ ග්‍රන්ථ රැසක් රචනා කරන ලද්දෙකි.ඒ අතර සාර්ථක පර්යේෂණයක් සඳහා නියැදිකරණය, ව්‍යාපෘති සහ නිපුණතා සංවර්ධන,දත්ත රැස් කිරීමේ ක්‍රම ශිල්ප,සාර්ථක පාසලක සංවර්ධනය,අධ්‍යාපන පරමාර්ථ හා ප්‍රතිපත්ති කෘති ඉතා වැදගත් තැනක් ගනී.\n\nජාතික ශික්ෂණ විද්‍යා ඩිප්ලෝමාව, ශාස්ත්‍රවේදී ,දර්ශනපති මෙන්ම ආචාර්ය උපාධිය සම්පූර්ණ කරමින් ඔහු ශාස්ත්‍රීය සුදුසුකම් ලබා ඇත.වර්තමානයේ දැනුම සොයා යෑමේ දී පිළිගත් සහ ප්‍රචලිත ක්‍රමවේදයක් ලෙස පර්යේෂණ හැඳින්විය හැකි අතර ඒ ගැන රචනා වී ඇති ග්‍රන්ථ ඉතා අතලොස්සකි.",
       "URL": "https://www.dinamina.lk/2023/08/25/local/17004/%e0%b6%b8%e0%b7%84%e0%b7%8f%e0%b6%a0%e0%b7%8f%e0%b6%bb%e0%b7%8a%e0%b6%ba-%e0%b7%81%e0%b7%8f%e0%b6%b8%e0%b7%92%e0%b6%b1%e0%b7%8a%e0%b6%af-%e0%b7%80%e0%b6%b1%e0%b7%83%e0%b7%92%e0%b6%82%e0%b7%84/",
       "Category": "local",
       "Parent URL": "https://www.dinamina.lk/category/local//page/193/"
}