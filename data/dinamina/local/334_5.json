{
       "Source": "dinamina",
       "Timestamp": "July 25, 2023 1:04 am",
       "Headline": "බාල ඖෂධ කියන වචනය මම ප්‍රතික්ෂේප කරනවා",
       "News Content": "ඉන්දියානු ණය ආධාර නොමැති කාලසීමාවේදීත් මෙරටට ආනයනය කරන ඖෂධවලින් 80%ක් ආනයනය කරන්නේ ඉන්දියාවෙන් බව සෞඛ්‍ය අමාත්‍යාංශ නිලධාරීන් විසින් සෞඛ්‍ය අමාත්‍යාංශයීය උපදේශක කාරක සභාවේදී ප්‍රකාශ කර ඇත.\n\nසෞඛ්‍ය අමාත්‍යාංශයීය උපදේශක කාරක සභාව අමාත්‍ය කෙහෙලිය රඹුක්වැල්ල මහතාගේ සභාපතිත්වයෙන් පසුගියදා (19) පාර්ලිමේන්තුවේදී රැස්වූ අවස්ථාවේදී සෞඛ්‍ය අමාත්‍යාංශ නිලධාරීන් මේ බව ප්‍රකාශ කර ඇත.\n\nපාර්ලිමේන්තු මන්ත්‍රී සංජීව එදිරිමාන්න මහතා සිදු කළ විමසීමකදී අමාත්‍යාංශ නිලධාරීන් මේ සම්බන්ධයෙන් ප්‍රකාශ කළ අතර, මෑත කාලීනව ඉන්දියානු ණය ආධාර යටතේ ගෙන්වූ ඖෂධ භාවිතා කරන බවද ඔවුහු පෙන්වා දුන්හ. ඖෂධ ආනයනය සඳහා අදාළ අංශ කටයුතු නොකළේ නම් මිනිසුන් මිය යන්නේ ඖෂධ නොමැතිකමින් බවද නිලධාරීන් මෙහිදී සඳහන් කර ඇත.\n\nස්වර්ණා විජේකෝන්, නුවන් කොඩිකාර",
       "URL": "https://www.dinamina.lk/2023/07/25/local/9063/%e0%b6%b6%e0%b7%8f%e0%b6%bd-%e0%b6%96%e0%b7%82%e0%b6%b0-%e0%b6%9a%e0%b7%92%e0%b6%ba%e0%b6%b1-%e0%b7%80%e0%b6%a0%e0%b6%b1%e0%b6%ba-%e0%b6%b8%e0%b6%b8-%e0%b6%b4%e0%b7%8a%e0%b6%bb%e0%b6%ad/",
       "Category": "local",
       "Parent URL": "https://www.dinamina.lk/category/local//page/334/"
}