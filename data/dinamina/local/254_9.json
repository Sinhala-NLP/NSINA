{
       "Source": "dinamina",
       "Timestamp": "August 12, 2023 1:00 am",
       "Headline": "කන්තලේ දරුවන්ට ශිෂ්‍යත්ව සම්මන්ත්‍රණයක්",
       "News Content": "කන්තලේ මූලස්ථාන පොලිසියේ පවුල් සුබසාධක සංගමයේ සමාජ සත්කාරක වැඩසටහනක් ලෙස 2023 වසරේ පහ වසර ශිෂ්‍යත්ව විභාගයට සූදානම් වන දරුවන්ට ශිෂ්‍යත්ව විභාග සම්මන්ත්‍රණයක් පෙරේදා (10) කන්තලේ නගරශාලා පරිශ්‍රයේදී පැවැත්විණි.\n\nඒ සඳහා කන්තලේ අධ්‍යාපන කලාපයේ පාසල් 29ක දරු දැරියන් දහසකට අධික සංඛ්‍යාවක් සහභාගි වූහ. සම්මන්ත්‍රණයේ දේශකයන් වූයේ ශිෂ්‍යත්ව උපහාර රූපවාහිනී වැඩසටහන් මෙහෙයවන ප්‍රවීණ ගුරු දෙපළ වන සජිත් අබේසේකර හා කසුන් ගනේවත්ත යන මහත්වරුන්ය. වැඩසටහන සඳහා එම්.ඩී. ගුණසේන සමාගමේ අනුග්‍රහය හිමි විය.\n\nකන්තලේ සමූහ – සුමිත්‍රා කුමාරිහාමි",
       "URL": "https://www.dinamina.lk/2023/08/12/local/13469/%e0%b6%9a%e0%b6%b1%e0%b7%8a%e0%b6%ad%e0%b6%bd%e0%b7%9a-%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a%e0%b6%a7-%e0%b7%81%e0%b7%92%e0%b7%82%e0%b7%8a%e0%b6%ba%e0%b6%ad%e0%b7%8a%e0%b7%80/",
       "Category": "local",
       "Parent URL": "https://www.dinamina.lk/category/local//page/254/"
}