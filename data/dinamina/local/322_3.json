{
       "Source": "dinamina",
       "Timestamp": "July 27, 2023 1:47 am",
       "Headline": "පිපිරුම් කරමින් මසුන් මැරූ 19ක් නාවික හමුදාවට කොටු",
       "News Content": "නීති විරෝධී ලෙස වාණිජ පුපුරණ ද්‍රව්‍ය භාවිතයෙන් ධීවර කටයුතු සිදුකළ පුද්ගලයන් දහනව දෙනකු සමඟ ඩිංගි යාත්‍රා හතරක් සහ නීති විරෝධී ධීවර ආම්පන්න ශ්‍රී ලංකා නාවික හමුදාව, පුල්මුඩේ කෝකිලායි ප්‍රදේශයට ඔබ්බෙන් වූ මුහුදු ප්‍රදේශයේ පෙරේදා (25) කළ විශේෂ සෝදිසි මෙහෙයුමක් මඟින් නාවික හමුදා භාරයට ගැනීමට කටයුතු කර තිබේ.\nනැඟෙනහිර නාවික විධානයේ ශ්‍රී ලංකා නාවික රන්වැලි ආයතනය මඟින් පුල්මුඩේ කෝකිලායි ප්‍රදේශයට ඔබ්බෙන් වූ මුහුදු ප්‍රදේශයේ විශේෂ සෝදිසි මෙහෙයුමක් ක්‍රියාත්මක කෙරිණි. එහිදී නීති විරෝධී ලෙස වාණිජ පුපුරණ ද්‍රව්‍ය භාවිතයෙන් ධීවර කටයුතු සිදුකළ පුද්ගලයන් දහනව දෙනකු සමඟ ඩිංගි යාත්‍රා හතරක් සහ නීති විරෝධී ධීවර ආම්පන්න නාවික හමුදා භාරයට ගැනීමට කටයුතු කෙරිණි.\n\nරක්ෂණ ශ්‍රියන්ත",
       "URL": "https://www.dinamina.lk/2023/07/27/local/9724/%e0%b6%b4%e0%b7%92%e0%b6%b4%e0%b7%92%e0%b6%bb%e0%b7%94%e0%b6%b8%e0%b7%8a-%e0%b6%9a%e0%b6%bb%e0%b6%b8%e0%b7%92%e0%b6%b1%e0%b7%8a-%e0%b6%b8%e0%b7%83%e0%b7%94%e0%b6%b1%e0%b7%8a-%e0%b6%b8%e0%b7%90/",
       "Category": "local",
       "Parent URL": "https://www.dinamina.lk/category/local//page/322/"
}