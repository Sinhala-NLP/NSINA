{
       "Source": "dinamina",
       "Timestamp": "September 23, 2023 1:08 am",
       "Headline": "ජාතික කාබ­නික පාලන ඒක­කයේ නිල වෙබ් අඩ­විය එළි­දකී",
       "News Content": "කාබනික කෘෂිකාර්මික ක්‍රම ප්‍රවර්ධනය ඇතුළු වැඩසටහන් රැසක් ක්‍රියාත්මක කරන ජාතික කාබනික පාලන ඒකකයේ නිල වෙබ් අඩවිය එළිදැක්වීම ශ්‍රී ලංකා අපනයන සංවර්ධන මණ්ඩලයේ දී ඊයේ (22) සිදුකෙරිණි.ශ්‍රී ලංකාවේ කාබනික කෘෂිකර්මය සඳහා ක්‍රියාත්මක පාලන ආයතනය වන ජාතික කාබනික පාලන ඒකකය, ශ්‍රී ලංකා අපනයන සංවර්ධන මණ්ඩලය යටතේ පිහිටුවා තිබෙන අතර එහි නිල වෙබ් අඩවිය වන www.nocu.lk ජනගත කිරීම මෙහිදී සිදුවිය.\n\nමෙය ශ්‍රී ලංකාවේ කාබනික කෘෂිකාර්මික අංශය ප්‍රවර්ධනය සහ නියාමනය කිරීම වෙනුවෙන් ගත් වැදගත් පියවරක් වන අතර දේශීය හා ජාත්‍යන්තර වෙළෙඳපොළේ කාබනික කෘෂිකාර්මික නිෂ්පාදනවල විශ්වසනීයත්වය ආරක්ෂා කිරීම, ශ්‍රී ලංකා කාබනික රෙගුලාසි ක්‍රියාත්මක කිරීම සහ කාබනික කෘෂිකාර්මික ක්‍රම ප්‍රවර්ධනය ඇතුළුව අරමුණු රැසක් ජාතික කාබනික පාලන ඒකකය සතුවෙයි.\n\nඑහි ප්‍රතිඵලයක් වශයෙන් ශ්‍රී ලංකාවේ තිරසාර කාබනික කෘෂිකාර්මික පරිසර පද්ධතියක් ස්ථාපිත කිරීම සඳහා පාර්ශවකරුවන් සමඟ සන්නිවේදනය පහසු කිරීම, අත්‍යවශ්‍ය තොරතුරු සැපයීම සහ ජාතික කාබනික පාලන ඒකකයේ කාබනික කෘෂිකර්මාන්තයට සම්බන්ධ පාර්ශවකරුවන් මාර්ගගතව ලියාපදිංචි කිරීමට මේ නිල වෙබ් අඩවිය පිහිටුවීම වැදගත් බවද අපනයන සංවර්ධන මණ්ඩලය පෙන්වා දෙයි.\n\nමේ වෙබ් අඩවිය ඔස්සේ කාබනික කෘෂිකර්මාන්තයට සම්බන්ධ පාර්ශවකරුවන් සමඟ සම්බන්ධ වීම, වැදගත් තොරතුරු බෙදා හැරීමට සහ දේශීය හා ජාත්‍යන්තර වෙළෙඳපොළේ කාබනික කෘෂිකාර්මික නිෂ්පාදනවල විශ්වසනීයත්වය තහවුරු කිරීමට බලාපොරොත්තු වන බවද හෙතෙම පැවසීය.",
       "URL": "https://www.dinamina.lk/2023/09/23/local/24805/%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%9a%e0%b7%8f%e0%b6%b6%e0%b6%b1%e0%b7%92%e0%b6%9a-%e0%b6%b4%e0%b7%8f%e0%b6%bd%e0%b6%b1-%e0%b6%92%e0%b6%9a%e0%b6%9a%e0%b6%ba%e0%b7%9a/",
       "Category": "local",
       "Parent URL": "https://www.dinamina.lk/category/local//page/79/"
}