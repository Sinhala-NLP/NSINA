{
       "Source": "dinamina",
       "Timestamp": "August 25, 2023 12:15 pm",
       "Headline": "පෙරහර සමයේ මහනුවර නගරය මත්ද්‍රව්‍ය හා දුම්වැටිවලින් තොර කලාපයක් කරයි",
       "News Content": "ඇසළ පෙරහර සමයේ මහනුවර නගරයට පැමිණෙන ජනතාවගේ පහසුව වෙනුවෙන් නගර කලාපය මත්ද්‍රව්‍ය හා දුම්වැටි වලින් තොර කලාපයක් බවට පත්කර ඇත.\n\nජාතික මත්ද්‍රව්‍ය නිවාරණ ඒකකයේ මහනුවර දිස්ත්‍රික් සම්බන්ධීකරණ නිලධාරී එන් ආර් අමරසිංහ මහතා පවසන්නේ පෙරහර පැවැත්වෙන දින 10 තුළ මෙම නියෝගය ක්‍රියාත්මක බවයි.\n\nරජයේ පරිශ්‍ර තුළ පිහිටා ඇති වෙළෙඳසැල්වල කිසිදු ආකාරයකින් දුම්වැටි , බුලත්විට ආදිය පවා විකිණීම තහනම් කර තිබේ.\n\nමෙම කටයුතු අධීක්ෂණය සඳහා සුරාබදු දෙපාර්තමේන්තුවේ සහාය ද ලැබී ඇති බව අමරසිංහ මහතා පැවසීය.\n\nඑමෙන්ම මහනුවර නගරයේ ආපනශාලා ඇතුළු වෙළෙඳසැල් පූර්ණ පරීක්ෂාවකට ලක් කෙරේ.",
       "URL": "https://www.dinamina.lk/2023/08/25/breaking-news/17292/%e0%b6%b4%e0%b7%99%e0%b6%bb%e0%b7%84%e0%b6%bb-%e0%b7%83%e0%b6%b8%e0%b6%ba%e0%b7%9a-%e0%b6%b8%e0%b7%84%e0%b6%b1%e0%b7%94%e0%b7%80%e0%b6%bb-%e0%b6%b1%e0%b6%9c%e0%b6%bb%e0%b6%ba-%e0%b6%b8%e0%b6%ad/",
       "Category": "local",
       "Parent URL": "https://www.dinamina.lk/category/local//page/189/"
}