{
       "Source": "dinamina",
       "Timestamp": "October 7, 2023 1:01 am",
       "Headline": "සීතාට සතියකින් ගෙදර යන්න පුළුවන්",
       "News Content": "වෙඩි වැදීමට ලක්ව සිටින සීතා ඇතින්න තවත් සතියක පමණ කාලයක් වෛද්‍ය අධීක්ෂණය යටතේ ගන්නෝරුවේ රඳවා තබා ගැනීමෙන් පසු අලි හිමිකරුගේ නිවෙස පිහිටි මහරගම වෙත රැගෙන යා හැකි බව ශ්‍රී දළදා මාලිගාවේ පශු වෛද්‍ය ඒකකයේ පශු වෛද්‍ය තරිඳු විජේකෝන් මහතා පවසයි.\n\nඇතින්න මහියංගණයේ සිට පෙරේදා (5) පස්වරුවේ මහනුවර ගන්නෝරුව දක්වා ට්‍රක් රථයකින් රැගෙන එනු ලැබුවාය. වෙඩි වැදීමෙන් හා සැත්කමට ලක් කිරීමෙන් ඇතිව තිබෙන තුවාලවලට ප්‍රතිකාර කෙරෙන බවත්, මේ වන විට එම තුවාල සුව වෙමින් තිබෙන බවත් විජේකෝන් මහතා කීය.\n\nසතියක පමණ කාලයක් ව්‍යායාමවලින් තොරව එක් ස්ථානයක රඳවා තැබීමෙන් අලි ඇතුන් රෝගි වීමේ අවදානමක් තිබෙන බවත්, සතියක පමණ කාලයක් එක ස්ථානයක රඳවා තැබීමේ ප්‍රතිඵලයක් ලෙස සීතා ඇතින්නගේ උදර ප්‍රදේශයේ යම් ඉදිමුම් ස්වභාවයක් දක්නට ලැබෙන බවත් කී ඒ මහතා දිනකට යම් දුර ප්‍රමාණයක් ඇවිදීමට සැලැස්වීමෙන් මේ තත්ත්වය පහව යනු ඇති බවද අවධාරණය කළේය. එක්වරම විශාල දුරක් ඇතින්න ප්‍රවාහනය කිරීම සුදුසු නොවන බවත්, වෛද්‍ය ප්‍රතිකාර දීමේ පහසුව පිණිස ඇතින්න ගන්නෝරුවට රැගෙන ආ බවත් ඒ මහතා වැඩිදුරටත් සඳහන් කළේය.\n\nඇතින්න මහියංගණයේ සිට පෙරේදා (5) පස්වරුවේ මහනුවර ගන්නෝරුව දක්වා ට්‍රක් රථයකින් රැගෙන එනු ලැබුවාය. වෙඩි වැදීමෙන් හා සැත්කමට ලක් කිරීමෙන් ඇතිව තිබෙන තුවාලවලට ප්‍රතිකාර කෙරෙන බවත්, මේ වන විට එම තුවාල සුව වෙමින් තිබෙන බවත් විජේකෝන් මහතා කීය. සතියක පමණ කාලයක් ව්‍යායාමවලින් තොරව එක් ස්ථානයක රඳවා තැබීමෙන් අලි ඇතුන් රෝගි වීමේ අවදානමක් තිබෙන බවත්, සතියක පමණ කාලයක් එක ස්ථානයක රඳවා තැබීමේ ප්‍රතිඵලයක් ලෙස සීතා ඇතින්නගේ උදර ප්‍රදේශයේ යම් ඉදිමුම් ස්වභාවයක් දක්නට ලැබෙන බවත් කී ඒ මහතා දිනකට යම් දුර ප්‍රමාණයක් ඇවිදීමට සැලැස්වීමෙන් මේ තත්ත්වය පහව යනු ඇති බවද අවධාරණය කළේය. එක්වරම විශාල දුරක් ඇතින්න ප්‍රවාහනය කිරීම සුදුසු නොවන බවත්, වෛද්‍ය ප්‍රතිකාර දීමේ පහසුව පිණිස ඇතින්න ගන්නෝරුවට රැගෙන ආ බවත් ඒ මහතා වැඩිදුරටත් සඳහන් කළේය.\n\nඅසේල කුරුළුවංශ",
       "URL": "https://www.dinamina.lk/2023/10/07/local/28793/%e0%b7%83%e0%b7%93%e0%b6%ad%e0%b7%8f%e0%b6%a7-%e0%b7%83%e0%b6%ad%e0%b7%92%e0%b6%ba%e0%b6%9a%e0%b7%92%e0%b6%b1%e0%b7%8a-%e0%b6%9c%e0%b7%99%e0%b6%af%e0%b6%bb-%e0%b6%ba%e0%b6%b1%e0%b7%8a%e0%b6%b1/",
       "Category": "local",
       "Parent URL": "https://www.dinamina.lk/category/local//page/21/"
}