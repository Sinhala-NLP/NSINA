{
       "Source": "dinamina",
       "Timestamp": "July 22, 2023 1:00 am",
       "Headline": "ආරුක්කු නවය පාලම පිහිටා තිබෙන මධුර ගම්මානය  ‘ලංකා බැංකු ගම්මානය’ වෙයි",
       "News Content": "ඇල්ල සංචාරක පුරවරයේ ආරුක්කු නවය පාලම පිහිටා තිබෙන මධුර ගම්මානය සංවර්ධනය කර Òලංකා බැංකු ගම්මානයÓ නමින් නම් කර ජනතා අයිතියට පත් කිරීම ලංකා බැංකුවේ ප්‍රධානත්වයෙන් පෙරේදා (20) සිදුවිය. පවුල් 497ක් සංචාරක කර්මාන්තයෙන් හා ගොවිතැනෙන් ජීවත්වන මේ ගම්මානයේ මිතුරු සමාජ පිහිටුවා වෙළෙඳසල් සැකසීම, සංචාරක කර්මාන්තය දියුණු කරන වැඩසටහන් ක්‍රියාත්මක කිරීම, ස්වයං රැකියා ආරම්භ කිරීම, උපකරණ ප්‍රදානය, ගෙවතු වගා ඇති කිරීම, ස්වයං රැකියා පුහුණුව ලබා දීම, ගොටුවෙල පාසලට අවශ්‍ය පුස්තකාල, පරිගණක ඒකක, එළිමහන් වේදිකාව, සෙල්ලම් මිදුල සැකසීම, ක්‍රීඩාංගණ සැකසීම හා ක්‍රීඩා උපකරණ ප්‍රදානය, පන්සල අලුත්වැඩියා කිරීම ඇතුළු ගම්මානයේ යටිතල සම්පත් සංවර්ධනය කරමින් ජනතාවගේ ආර්ථික තත්ත්වය නංවාලීමට වැඩසටහන් රැසක් බැංකුව මඟින් ක්‍රියාත්මක කර තිබේ. ලංකා බැංකුව පළාතකට එක් ගම්මානයක් සංවර්ධනය කරමින් යන වැඩසටහනේ හය වන ගම්මානය ඌව පළාතේ බදුල්ල දිස්ත්‍රික්කයේ ඇල්ල ප්‍රාදේශීය ලේකම් කොට්ඨාසයේ මධුරගම ආරම්භ කර තිබේ.\n\nලංකා බැංකුවේ සභාපති රෝනල්ඩ් සී. පෙරේරා, බැංකු මහා කළමනාකාර රසල් ෆොන්සේකා, බදුල්ල දිස්ත්‍රික් ලේකම් ප්‍රභාත් අබ‍යවර්ධන මහත්වරුන් ඇතුළු ඌව පළාතේ ලංකා බැංකුවේ නිලධාරීහු ද මේ අවස්ථාවට එක්වූහ.\n\nඌව පළාත් සමූහ\n\n– ප්‍රසන්න පත්මසිරි",
       "URL": "https://www.dinamina.lk/2023/07/22/local/8462/%e0%b6%86%e0%b6%bb%e0%b7%94%e0%b6%9a%e0%b7%8a%e0%b6%9a%e0%b7%94-%e0%b6%b1%e0%b7%80%e0%b6%ba-%e0%b6%b4%e0%b7%8f%e0%b6%bd%e0%b6%b8-%e0%b6%b4%e0%b7%92%e0%b7%84%e0%b7%92%e0%b6%a7%e0%b7%8f-%e0%b6%ad/",
       "Category": "local",
       "Parent URL": "https://www.dinamina.lk/category/local//page/347/"
}