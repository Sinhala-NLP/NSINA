{
       "Source": "dinamina",
       "Timestamp": "August 8, 2023 1:48 am",
       "Headline": "ශ්‍රී ලංකා කණ්ඩායම ආරක්ෂිතයි බාලදක්ෂ කොමසාරිස්",
       "News Content": "\n\nදැඩි උණුසුම් කාලගුණයෙන් හා දකුණු කොරියාවට පැමිණෙතැයි අපේක්ෂා කරන KHANUN කුණාටුවෙන් ආරක්ෂා වීමට අවශ්‍ය සියලු පහසුකම් රජයෙන් ශ්‍රී ලංකා බාලදක්ෂ කණ්ඩායමට සපයා ඇතැයි ප්‍රධාන බාලදක්ෂ කොමසාරිස්, නීතිඥ ජනප්‍රිත් ප්‍රනාන්දු මහතා පැවසීය.\nඑතෙක් 37000ක් පමණ බාලදක්ෂයන් අගෝස්තු 8 වැනිදා සිට 11 වැනිදා දක්වා සෝල් නුවර ආසන්නයේ ඇති ස්ථිර ගොඩනැඟිලිවල ආරක්ෂිත නවාතැන් පොළක සිටින බව හෙතෙම කීවේය.\n25 වන ලෝක බාලදක්ෂ ජම්බෝරියට සහභාගී වන රටවල ප්‍රධානීන් සහ ලෝක බාලදක්ෂ ජම්බෝරි සංවිධායකයන් හා කොරියානු රජය සමඟ පැවැති රැස්වීමෙන් අනතුරුව නීතිඥ ජනප්‍රිත් ප්‍රනාන්දු මහතා මේ බව සඳහන් කළේය. කුණාටුව අවසන් වූ පසු සියලුම බාලදක්ෂයන් නැවත වරක් රැස්වී සමාප්ති උත්සවය පවත්වනු ඇති බවද ඒ මහතා කියා සිටියේය. මේ වන විට ශ්‍රී ලංකා කණ්ඩායම ආරක්ෂිත බවත්, ඔවුන්ගේ ආරක්ෂාව සහතික කිරීමට අවශ්‍ය සෑම පියවරක්ම ගන්නා අතර එහි ඇති වන තත්ත්වයන් පිළිබඳව කාලානුරූපව මවුපියන්ට, දිස්ත්‍රික් කොමසාරිස්වරුන්ට සහ බාලදක්ෂ නායකයන්ට දන්වන බවත් ප්‍රධාන බාලදක්ෂ කොමසාරිස්වරයා පැවැසීය. 25 වන ලෝක බාලදක්ෂ ජම්බෝරිය සඳහා ශ්‍රී ලංකාව නියෝජනය කරමින් බාලදක්ෂ නායකයන්, බාලදක්ෂ බාලක බාලිකාවන් 176 දෙනෙකු සහභාගි වී සිටිති.\n\nනුවන් කොඩිකාර\n\n",
       "URL": "https://www.dinamina.lk/2023/08/08/local/12373/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b6%ab%e0%b7%8a%e0%b6%a9%e0%b7%8f%e0%b6%ba%e0%b6%b8-%e0%b6%86%e0%b6%bb%e0%b6%9a%e0%b7%8a%e0%b7%82/",
       "Category": "local",
       "Parent URL": "https://www.dinamina.lk/category/local//page/274/"
}