{
       "Source": "dinamina",
       "Timestamp": "October 12, 2023 1:00 am",
       "Headline": "එක්සත් ජාතීන්ගේ ලෝක ආහාර වැඩසටහනෙන් ශ්‍රී ලංකාවට ප්‍රතිලාභ රැසක්",
       "News Content": "හදිසි ප්‍රතිචාර දැක්වීමේ වැඩසටහන, පාසල් දරුවන්ට ආහාර ලබාදීමේ වැඩසටහන සහ ජාතික සමාජ ආරක්ෂණ වැඩසටහන සඳහා එක්සත් ජාතීන්ගේ ලෝක ආහාර වැඩසටහන යටතේ ජපාන රජය ශ්‍රී ලංකාවට සිදු කළ ප්‍රදානයන් නිල වශයෙන් භාරදීම ජනාධිපති කාර්යාලයේදී ඊයේ (11) සිදු විය.\nජපානයේ විදේශ කටයුතු පිළිබඳ පාර්ලිමේන්තු උප ඇමැති කොමුරා මසාහිරෝ මහතා සහ ශ්‍රී ලංකාවේ ජපාන තානාපති මිෂුකෝෂි හිදේකි මහතා ද මෙම අවස්ථාවට එක්ව සිටි අතර, ආර්ථික කටයුතු පිළිබඳ ජනාධිපති ජ්‍යෙෂ්ඨ උපදේශක ආචාර්ය ආර්.එච්.එස්. සමරතුංග මහතා ඇතුළු නිලධාරීහු ශ්‍රී ලංකා පාර්ශ්වයෙන් ඊට එක් වූහ.\nමෙහිදී අදහස් දැක්වූ ජපානයේ විදේශ කටයුතු පිළිබඳ පාර්ලිමේන්තු උප ඇමැති කොමුරා මසාහිරෝ මහතා සඳහන් කළේ පසුගිය ආර්ථික අර්බුදය හමුවේ ශ්‍රී ලංකාවට සහාය ලබා දීමට හැකිවීම පිළිබඳ තමා ඉතා සතුටට පත්වන බවයි. දිගුකාලීන මිතුරකු ලෙස ජපානය ඉදිරියටත් ශ්‍රි ලංකාව සමඟ කටයුතු කරන බවද ඔහු සඳහන් කළේය.\nශ්‍රී ලංකාවට ලබාදුන් මෙම සහාය පිළිබඳ ආර්ථික කටයුතු පිළිබඳ ජනාධිපති ජ්‍යෙෂ්ඨ උපදේශක ආචාර්ය ආර්.එච්.එස්. සමරතුංග මහතා ද මෙහිදී අදහස් දැක්වූවාය.\n\nශිරෝමි අබයසිංහ",
       "URL": "https://www.dinamina.lk/2023/10/12/local/30041/%e0%b6%91%e0%b6%9a%e0%b7%8a%e0%b7%83%e0%b6%ad%e0%b7%8a-%e0%b6%a2%e0%b7%8f%e0%b6%ad%e0%b7%93%e0%b6%b1%e0%b7%8a%e0%b6%9c%e0%b7%9a-%e0%b6%bd%e0%b7%9d%e0%b6%9a-%e0%b6%86%e0%b7%84%e0%b7%8f%e0%b6%bb/",
       "Category": "local",
       "Parent URL": "https://www.dinamina.lk/category/local//page/3/"
}