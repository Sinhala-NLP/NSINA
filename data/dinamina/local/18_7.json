{
       "Source": "dinamina",
       "Timestamp": "October 9, 2023 12:33 am",
       "Headline": "ඉන්දීය සාගර වටඅද්දර රටවල සංගමයේ සභාපති ධුරය ශ්‍රී ලංකාවට රැස්වීමේ මුලසුන ඇමැති අලි සබ්‍රිට",
       "News Content": "ඉන්දියානු සාගර වටද්දර රටවල සංගමයේ Indian Ocean Rim Association(IORA) 23 වැනි අමාත්‍ය මණ්ඩල රැස්වී‍ෙම් සභාපතිත්වය මෙවර ශ්‍රී ලංකාවට හිමිව තිබේ.\nමෙම රැස්වීම ඔක්තෝබර් 11 වැනි දින ශ්‍රී ලංකාවේ සත්කාරකත්වය යටතේ කොළඹදී පැවැත්වේ.\nමෙයට සහභාගි වීම සඳහා එහි සාමාජික රටවල විදේශ අමාත්‍යවරුන් මෙන්ම අනෙකුත් ජ්‍යෙෂ්ඨ අමාත්‍යවරුන් සහ නියෝජිතයින් ඉදිරි සතියේදී මෙරටට පැමිණීමට නියමිතය.\nමෙරටට පැමිණෙන අමාත්‍යවරු ශ්‍රී ලංකාවේ රැඳී සිටින කාලය තුළ ජනාධිපති රනිල් වික්‍රමසිංහ මහතා හමුවීමට නියමිත ය. විදේශ කටයුතු අමාත්‍ය අලි සබ්‍රි මහතා ඇතුළු අනෙකුත් අමාත්‍යවරුන් සමඟ ද්විපාර්ශ්වික සාකච්ඡා පැවැත්වීමට ද නියමිතව තිබේ.\nමහින්ද අලුත්ගෙදර",
       "URL": "https://www.dinamina.lk/2023/10/09/local/29171/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b7%83%e0%b7%8f%e0%b6%9c%e0%b6%bb-%e0%b7%80%e0%b6%a7%e0%b6%85%e0%b6%af%e0%b7%8a%e0%b6%af%e0%b6%bb-%e0%b6%bb%e0%b6%a7%e0%b7%80%e0%b6%bd/",
       "Category": "local",
       "Parent URL": "https://www.dinamina.lk/category/local//page/18/"
}