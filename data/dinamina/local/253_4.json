{
       "Source": "dinamina",
       "Timestamp": "August 12, 2023 3:50 pm",
       "Headline": "අකුණු සැර වැදීමෙන් මිහින්තලේ තිදෙනෙක් මරු‌ට",
       "News Content": "මිහින්තලාව, තම්මැන්නාව වැවේ දී අකුණු සැර වැදීමෙන් පුද්ගලයන් තිදෙනෙකු ජීවිතක්ෂයට පත්ව ඇත.\n\nතම්මැන්නාව වැවේ මාළු ඇල්ලීමට ගිය පුද්ගලයන් තිදෙනෙකු ඊයේ(11) සවස වර්ෂාව හේතුවෙන් වැව් බැම්ම මත වාඩිවී සිටියදී අකුණු සැර වැදී බරපතල තත්ත්වයෙන් තම්මැන්නාව රෝහලට ඇතුලත් කිරීමේ දී ඔවුන් තිදෙනාම මිය ගොස් සිටි බව තම්මැන්නාව පොලිසිය සදහන් කරයි.\n\nමරණයට පත්ව ඇත්තේ, වයස අවුරුදු 44 සහ 46 පමණ වයසේ පසුවන ගඟරුව, සීප්පුකුලම ප්‍රදේශයේ තිදෙනකි.\n\nජීවිතක්ෂයට පත් පුද්ගලයන්ගේ මෘත දේහයන් හදිසි මරණ පරීක්ෂණසිදු කර අනුරාධපුර රෝහලේ තැන්පත් කර ඇත.",
       "URL": "https://www.dinamina.lk/2023/08/12/local/13628/%e0%b6%85%e0%b6%9a%e0%b7%94%e0%b6%ab%e0%b7%94-%e0%b7%83%e0%b7%90%e0%b6%bb-%e0%b7%80%e0%b7%90%e0%b6%af%e0%b7%93%e0%b6%b8%e0%b7%99%e0%b6%b1%e0%b7%8a-%e0%b6%b8%e0%b7%92%e0%b7%84%e0%b7%92%e0%b6%b1/",
       "Category": "local",
       "Parent URL": "https://www.dinamina.lk/category/local//page/253/"
}