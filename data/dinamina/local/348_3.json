{
       "Source": "dinamina",
       "Timestamp": "July 22, 2023 1:00 am",
       "Headline": "කෙහෙලියට එරෙහි  විශ්වාසභංගය කථානායකට",
       "News Content": "\n\n\n\nසෞඛ්‍ය අැමැති කෙහෙලිය රඹුක්වැල්ල මහතාට එරෙහිව සමඟි ජන බලවේගය විසින් ගෙන ඒමට නියමිත විශ්වාසභංග යෝජනාව කථානායක මහින්ද යාපා අබේවර්ධන මහතා වෙත ඊයේ (21) පස්වරුවේ භාර දී ඇත. සමඟි ජන බලවේගයේ මහලේකම්, පාර්ලිමේන්තු මන්ත්‍රී රංජිත් මද්දුම බණ්ඩාර මහතා පාර්ලිමේන්තු මන්ත්‍රී කාවින්ද ජයවර්ධන මහතා ඇතුළු පිරිසක් විසින් මේ යෝජනාව කථානායකවරයා වෙත භාර දී ඇත. මේ යෝජනාවට මන්ත්‍රීවරු 45ක් අත්සන් කර ඇත. යෝජනාවට සමඟි ජනබලවේගයේ පාර්ලිමේන්තු මන්ත්‍රීවරුන් පිරිසක් අත්සන් කර ඇති අතර අදාළ යෝජනාව කථානායකවරයාට භාර දීමෙන් පසුව ඉදිරි දිනයකදී න්‍යාය පුස්තකයට ඇතුළත් වනු ඇත.\n\nස්වර්ණා විජේකෝන්, නුවන් කොඩිකාර",
       "URL": "https://www.dinamina.lk/2023/07/22/local/8558/%e0%b6%9a%e0%b7%99%e0%b7%84%e0%b7%99%e0%b6%bd%e0%b7%92%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b7%80%e0%b7%92%e0%b7%81%e0%b7%8a%e0%b7%80%e0%b7%8f%e0%b7%83%e0%b6%b7/",
       "Category": "local",
       "Parent URL": "https://www.dinamina.lk/category/local//page/348/"
}