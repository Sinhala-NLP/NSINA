{
       "Source": "dinamina",
       "Timestamp": "September 11, 2023 11:59 am",
       "Headline": "ඉන්දියාවේ ලුම්බිණියේ සිට කොළඹට එන සංදර්ශනාත්මක යතුරුපැදි සවාරිය",
       "News Content": "ශ්‍රී ලංකාව , ඉන්දියාව සහ නේපාලයයන රටවල් මුල්කරගනිමින් ලුම්බිනි සිට කොළඹ දක්වා සංදර්ශනාත්මක යතුරුපැදි සවාරියක් සංවිධාන කර තිබේ.\n\nලබන වසරේ ජනවාරි මස පහලොස් වන දින එය පැවැත්වීමට නියමිතය.\n\nනේපාලයේ ලුම්බිණි,ඉන්දියාව සහ ශ්‍රී ලංකාව දක්වා බුදුන් වැඩි මග (the lord Buddha circuit) තේමාව යටතේ වැඩසටහන ක්‍රියාත්මකය.\n\nශ්‍රී ලංකාව,ඉන්දියාව හා නේපාලයේ සාමය හා ආගමික සහයෝගිතාව වර්ධනය කිරිම,සංස්කෘතික හුවමාරුව සහ සංචාරක කර්මාන්තය දිරිගැන්වීම මුල්කර ගනිමින් ලුම්බිණියේ සිට කොළඹ දක්වා යතුරු පැදි සවාරිය ක්‍රියාත්මක බැවි ක්‍රිඩා හා යෞවන කටයුතු රාජ්‍ය අමාත්‍ය මාධ්‍ය ඒකකය නිවේදනය කරයි.\n\nනේපාලයේ ලුම්බිණියෙ සිට ආරම්භ වන මෙම සවාරිය ඉන්දියාවේ ගොරක්පූර්, කුසිනාරාව, සාරානාත්,වෛශාලි,නාලන්දා,බුද්ධගයාව,රාජ්ගේරි,කල්කටාව,කරක්පූර්,බාලාෂෝර්,රත්නාගිරි,කාලිංගය(ඔඩිස්සා)උදයගිරි,විශාකාපට්නම්,මව්ලිපට්නම් සහ චෙන්නායි දක්වාත් ඉන් අනතුරුව ඉන්දියානු හා ශ්‍රී ලංකා නාවික හමුදාවේ සහාය ඇතිව ශ්‍රී ලංකාවට පැමිණිමට නියමිතය.\n\n\n\nපසුව යාපනය,මිහින්තලය,අනුරාධපුර,මාතලේ,මහනුවර,මහියංගනය,ඇල්ල,කතරගම,මාතර,ගාල්ල පසුකරමින් කැලණිය සහ කොළඹ දක්වා පැමිණිමට නියමිතය.\n\n\n\nමේ සදහා රටවල් ත්‍රිත්වයේ ත්‍රිවිධ හමුදාව නියෝජනය කරමින් යතුරු පැදි ධාවකයින් 15 දෙනෙකු සභාගී වන අතර ශ්‍රී ලංකාව තුළ දී තරුණ තරුණියන් සියයක් පමණ යතුරු පැදි සවාරියට සම්බන්ධවීමට නියමිතය.\n\n\n\nශ්‍රී ලංකාවේ වන් යුනිවර්ස් සංවිධානය,ඉන්දියාවේ සර්ව ධර්ම සම්වාද් සංවධානය හා නේපාලයේ ජනක්පූර් රවුනිඩ් ටේබල් 33 සංවිධාන විසින් වැඩසටහන සංවිධාන කරනු ලබති.\n\n\n\nමේ සදහා රාජ්‍ය සහයෝගිතාව ක්‍රිඩා හා තරුණ කටයුතු අමාත්‍යංශය විසින් ලබාදෙනු ලබයි.\n\n",
       "URL": "https://www.dinamina.lk/2023/09/11/breaking-news/21239/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%bd%e0%b7%94%e0%b6%b8%e0%b7%8a%e0%b6%b6%e0%b7%92%e0%b6%ab%e0%b7%92%e0%b6%ba%e0%b7%9a-%e0%b7%83%e0%b7%92%e0%b6%a7/",
       "Category": "local",
       "Parent URL": "https://www.dinamina.lk/category/local//page/129/"
}