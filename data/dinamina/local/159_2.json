{
       "Source": "dinamina",
       "Timestamp": "September 3, 2023 11:57 am",
       "Headline": "ශ්‍රි ලංකා පොලිසිය 157 වැනි සංවත්සරය සමරයි",
       "News Content": "ශ්‍රී ලංකා පොලීසියේ 157 වන පොලිස් සංවත්සර දිනය අදට (03) යෙදී තිබේ.\n\nපොලිස් දින සංවත්සරයට සමගාමීව දිවයින පුරා පොලිස් ස්ථාන වල මෙන්ම පොලිස් කාර්යාල වල ආගමික වතාවත් රාශියක් සංවිධානය කර තිබෙයි.\n\nඑම දිනයට සමගාමීව පොලිස් මූලස්ථානය මෙන්ම දිවයින පුරා පිහිටි පොලිස් ස්ථාන හා කාර්යාල මුල්කරගෙන සර්ව ආගමික වතාවත් පැවැත්වී ඇත.\n\nඑසේම සමාජ සත්කාර සේවාවන්වල යෙදෙමින් මහජන සබඳතා තවදුරටත් තහවුරු කිරීම අරමුණු කරගෙන විවිධ ක්‍රියාකාරකම් ද පැවැත්වෙන බව පොලිස් මාධ්‍ය කාර්යාලය නිවේදනය කරයි.",
       "URL": "https://www.dinamina.lk/2023/09/03/local/19160/%e0%b7%81%e0%b7%8a%e0%b6%bb%e0%b7%92-%e0%b6%bd%e0%b6%82%e0%b6%9a%e0%b7%8f-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92%e0%b6%ba-157-%e0%b7%80%e0%b7%90%e0%b6%b1%e0%b7%92-%e0%b7%83/",
       "Category": "local",
       "Parent URL": "https://www.dinamina.lk/category/local//page/159/"
}