{
       "Source": "dinamina",
       "Timestamp": "August 1, 2023 1:00 am",
       "Headline": "ඉන්ධන මිලේ සංශෝධනයක් භූමිතෙල් බසී පෙට්‍රල් නඟී",
       "News Content": "රුපියල් 328ක්ව පැවැති ලංකා පෙට්ට්‍රල් ඔක්ටේන් 92 ලීටරයක් ඊයේ (31) මධ්‍යම රාත්‍රී 12 සිට රුපියල් විස්සකින් ඉහළ දමා ඇති අතර ඒ අනුව එහි නව මිල රුපියල් 348ක් බව ලංකා ඛනිජ තෙල් නීතිගත සංස්ථාව සඳහන් කරයි. ලංකා පෙට්ට්‍රල් ඔක්ටේන් 95 පැවැති මිල වන්නේ රුපියල් 365ක් වන අතර එය රුපියල් දහයකින් ඉහළ දමා ඇති අතර ඒ අනුව නව මිල වන්නේ රුපියල් 375කි. ලංකා සුපිරි ඩීසල් රුපියල් 346ක්ව පැවැති අතර එය රුපියල් දොළහකින් ඉහළ දමා ඇති අතර එහි නව මිල වන්නේ රුපියල් 258කි. ලංකා සුදු ඩීසල් රුපියල් දෙකකින්ද ලංකා භූමිතෙල් රුපියල් 10කින්ද අඩු කර තිබේ.\nඒ අනුව ලංකා සුදු ඩීසල් රුපියල් 308ක් ව පැවැති අතර නව මිල රුපියල් 306කි. ලංකා භූමිතෙල් රුපියල් 236ක්ව පැවැති අතර එහි නව මිල රුපියල් 226කි.\nසියලුම ඉන්ධන පිරවුම්හල් විසින් දැනටමත් විදුලිබල හා බලශක්ති අමාත්‍යංශය විසින් හඳුන්වා දී ඇති ජාතික ඉන්ධන අවසරපත අනුව එනම් කිව්.ආර් කේතය හරහා පමණක් ඉන්ධන නිකුත් කිරීම අනිවාර්ය බවද ලංකා ඛනිජ තෙල් නීතිගත සංස්ථාව වැඩිදුරටත් සඳහන් කරයි.\nරක්ෂණ ශ්‍රියන්ත",
       "URL": "https://www.dinamina.lk/2023/08/01/local/10771/%e0%b6%89%e0%b6%b1%e0%b7%8a%e0%b6%b0%e0%b6%b1-%e0%b6%b8%e0%b7%92%e0%b6%bd%e0%b7%9a-%e0%b7%83%e0%b6%82%e0%b7%81%e0%b7%9d%e0%b6%b0%e0%b6%b1%e0%b6%ba%e0%b6%9a%e0%b7%8a-%e0%b6%b7%e0%b7%96%e0%b6%b8/",
       "Category": "local",
       "Parent URL": "https://www.dinamina.lk/category/local//page/305/"
}