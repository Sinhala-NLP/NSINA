{
       "Source": "dinamina",
       "Timestamp": "July 15, 2023 1:00 am",
       "Headline": "ගොම්බද්දල නිවෙසක වල්ලපට්ටා තෙල් සිඳින මහා පරිමාණ හිඳුම්පොළක්",
       "News Content": "මාවරල, ගොම්බද්දල ප්‍රදේශයේ නිවෙසක් තුළ කාලයක් තිස්සේ නීති විරෝධි අයුරින් පවත්වා ගෙන ගිය වල්ලපට්ටා ශාක කොටස් මඟින් තෙල් සිඳීමේ ස්ථානයක් පෙරේදා (13) සවස වැටලූ කඹුරුපිටිය අඩවි වන නිලධාරීන්, දෙණියාය පොලිස් විශේෂ කාර්ය බළකාය හා මාවරල පොලිසිය වල්ලපට්ටා ශාඛ කොටස් කි.ග්‍රෑ. දහසකට අධික ප්‍රමාණයක්, සිඳින ලද වල්ලපට්ටා තෙල් හා සිඳුම් උපකරණ සමඟ 40 හැවිරිදි පුද්ගලයකු අත්අඩංගුවට ගත් බවට කඹුරුපිටිය අඩවි වන නිලධාරි කාර්යාලය පවසයි.\n\nකඹුරුපිටිය අඩවි වන නිලධාරි ජනක සුමේධ මහතාගේ මූලිකත්වයෙන්, මුලටියන බීට්ටු වන නිලධාරි අනුර වසන්ත, අතුරලිය බීට්ටු වන නිලධාරි සමරසිංහ, බීට්ටු වන නිලධාරීන් වන කපිල, දයාරත්න, වන ක්ෂේත්‍ර සහකාර අයි.යූ.පී.ජේ.කේ. කුලතුංග, රුචිර, තුෂාර යන සමඟ මාවරල පොලිසියේ නිලධාරින් හා දෙණියාය පොලිස් විශේෂ කාර්ය බළකා නිලධාරීන් ඒකාබද්ධව වැටලීම සිදු කර ඇත. අත්අඩංගුවට ගත් සැකකරු සමඟ වල්ලපට්ටා ශාඛ කොටස්, සිඳින් ලද තෙල් හා සිඳීමට යොදාගත් උපකරණ ඊයේ (14) දෙයියන්දර මහෙස්ත්‍රාත් අධිකරණයට ඉදිරිපත් කිරීමට නියමිතව තිබූ අතර, සිද්ධිය සම්බන්ධයෙන් කඹුරුපිටිය අඩවි වන නිලධාරි කාර්යාලය හා පොලිසිය වැඩිදුර විමර්ශන සිදු කරයි.\n\nඌරුබොක්ක විශේෂ ඒ.පී. දයාචන්ද්‍ර",
       "URL": "https://www.dinamina.lk/2023/07/15/local/6802/%e0%b6%9c%e0%b7%9c%e0%b6%b8%e0%b7%8a%e0%b6%b6%e0%b6%af%e0%b7%8a%e0%b6%af%e0%b6%bd-%e0%b6%b1%e0%b7%92%e0%b7%80%e0%b7%99%e0%b7%83%e0%b6%9a-%e0%b7%80%e0%b6%bd%e0%b7%8a%e0%b6%bd%e0%b6%b4%e0%b6%a7%e0%b7%8a/",
       "Category": "local",
       "Parent URL": "https://www.dinamina.lk/category/local//page/377/"
}