{
       "Source": "dinamina",
       "Timestamp": "July 13, 2023 9:21 am",
       "Headline": "ඩිජිටල් බද්ධක් ගැන ශ්‍රී ලංකාව සමඟ සාකච්ඡා කර නැහැ – IMF පැහැදිලි කරයි",
       "News Content": "ඩිජිටල් සේවා බද්ධක් පැනවීමක් සම්බන්ධයෙන් කිසිඳු සාකච්ඡාවක් හෝ සැලසුමක් ශ්‍රී ලංකා බලධාරීන් සමඟ සිදුකර නොමැති බව ජාත්‍යන්තර මූල්‍ය අරමුදල පවසයි.\n\nජාත්‍යන්තර ආයතනික බදුකරණය සඳහා ශ්‍රී ලංකාව ආර්ථික, සහයෝගීතාව හා සංවර්ධන පිළිබඳ සංවිධානය හෙවත් ජී 20 හි පරිපූර්ණ යාන්ත්‍රණ ගිවිසුමට අත්සන් තැබිය යුතු බවත් ජාත්‍යන්තර මූල්‍ය අරමුදල සදහන් කරයි.\n\nකෙසේ වෙතත් තම අරමුදලේ වත්මන් වැඩසටහන තුළ ඩිජිටල් සේවා බද්ධක් පිළිබඳ කිසිදු සැලසුමක් ශ්‍රී ලංකා බලධාරීන් සමඟ සාකච්ඡා නොකළ බව ජාත්‍යන්තර මූල්‍ය අරමුදල පවසයි.\n\nජාත්‍යන්තර මූල්‍ය අරමුදලේ මේ පිළිබඳ ප්‍රකාශය නිකුත් කර ඇත්තේ ශ්‍රී ලංකාවේ ඩිජිටල් සේවා බද්ද සම්බන්ධයෙන් එහි උපදෙස් සම්බන්ධයෙන් මෑත කාලීන මාධ්‍ය වාර්තා සහ විමසීම්වලට ප්‍රතිචාරයක් වශයෙනි.\n\nශ්‍රී ලංකාවට සහ එහි ජනතාවට වඩාත් හිතකර ප්‍රතිසංස්කරණ ක්‍රියාත්මක කිරීමට බලධාරීන් සමඟ කටයුතු කරන බව වැඩිදුරටත් ජාත්‍යන්තර මූල්‍ය අරමුදල සදහන් කර සිටියි.",
       "URL": "https://www.dinamina.lk/2023/07/13/local/6233/imf/",
       "Category": "local",
       "Parent URL": "https://www.dinamina.lk/category/local//page/386/"
}