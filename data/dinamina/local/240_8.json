{
       "Source": "dinamina",
       "Timestamp": "August 15, 2023 3:52 pm",
       "Headline": "අපේක්ෂා රෝහලට යුද හමුදා සේවා වනිතාවෙන් ආහාර සහ අත්‍යවශ්‍ය ඖෂධ",
       "News Content": "මහරගම අපේක්ෂා රෝහලේ ප්‍රතිකාර ලබන රෝගීන් වෙනුවෙන් දිවා ආහාර වේලක් ශ්‍රී ලංකා යුද හමුදා සේවා වනිතා ඒකකයෙන් ඊයේ(14)  ලබා දුන්නේය.\n\nයුද හමුදාපති ලුතිතන් ජෙනරාල් විකුම් ලියනගේ මහතා සහ යුද හමුදා සේවා වනිතා ඒකකයේ සභාපතිනී ජානකී ලියනගේ මහත්මිය ඇතුළු පිරිසක් මේ අවස්ථාවට එක් විය.\n\n\n\nමහරගම අපේක්ෂා රෝහලේ ප්‍රතිකාර ලබන රෝගීන් 800ක පමණ ප්‍රමාණයක් වෙනුවෙන් මෙම දිවා ආහාරවේල ලබා දුන්නේය.\n\nඑසේම මෙම අවස්ථාවට සමගාමීව අපේක්ෂා රෝහලට අත්‍යවශ්‍ය ඖෂධ පරිත්‍යාගයක් ද සිදුකෙරුණු අතර යුද හමුදා සේවා වනිතා ඒකකයේ ප්‍රධානත්වයෙන් ක්‍රියාත්මක කරනු ලැබූ ප්‍රජා සත්කාරක වැඩසටහන යටතේ මෙම වැඩසටහන ක්‍රියාත්මක කෙරුණි.",
       "URL": "https://www.dinamina.lk/2023/08/15/local/14287/army-servicewoman/",
       "Category": "local",
       "Parent URL": "https://www.dinamina.lk/category/local//page/240/"
}