{
       "Source": "dinamina",
       "Timestamp": "August 7, 2023 1:55 am",
       "Headline": "ලක්ෂ්මන් පයාගලගේ ‘දිය මත ලෙය’ ජනගත වූ දා",
       "News Content": "\n\nනිවේදකයකු, මාධ්‍යවේදියකු හා නිදහස් ලේඛකයකු වන වැලිවේරියේ ලක්ෂ්මන් පයාගල විසින් රචිත ‘දිය මත ලෙය‘ නමැති කෘතිය පසුගියදා (ජූලි 29) ජනගත කරනු ලැබීය. ඒ අවස්ථාවේදී ලේඛකයා විසින් කොළඹ අගරදගුරු පදවි ක්‍රිස්තියානි කම්කරු ව්‍යාපාරයේ පදවි උපාධ්‍ය ලක්ප්‍රිය නෝනිස් පියතුමා වෙත කෘතියේ පළමු පිටපත පිරිනමනු ලැබූ අයුරු සේයාරුවෙන් දැක්වේ.\nමෙහිදී කැලණිය විශ්වවිද්‍යාලයේ කථිකාචාරිනි ක්‍රිෂානි ප්‍රබෝධා පෙරේරා මහත්මිය විශේෂ දේශනයක් පැවැත්වූ අතර, සිවුරළුමුල්ල ශෛලාරාමාධිපති සියනෑ කෝරලයේ උප ප්‍රධාන සංඝනායක බණ්ඩාරවෙල සාරද නාහිමි, වැලිවේරිය සාන්ත අන්තෝනි දේවස්ථානය භාර මීසම පාලක කැලණිය විශ්වවිද්‍යාලයේ කථිකාචාර්ය රොෂාන් පනාන්දු පියතුමා, දිවයින පුවත්පතේ පධාන කර්තෘ නාරද නිශ්ශංක, වැලිවේරිය පොලිස් ස්ථානාධිපති (ප්‍ර.පො.ප) සුමිත් ගුණවර්ධන, හිටපු සිංහාධිපති රංජිත් ප්‍රේමලාල්, වැලිවේරිය සිංහ සමාජයේ සභාපති අයිවන් පෙරේරා, කඩුල්ල ප්‍රකාශන අධිපති ප්‍රියන්ත රණසිංහ, ආසියානු ජනමාධ්‍ය හා සංස්කෘතික සංවිධානයේ ප්‍රධාන ලේකම් නිශාන්ත අල්විස්, වැලිවේරිය කාන්ති ක්‍රීඩා සමාජයේ ජ්‍යෙෂ්ඨ අනුශාසක සුමුදු අපෝන්සු මහත්වරු සහ ලේඛකයන්, කලාකරුවන් හා මාධ්‍යවේදීන් ඇතුළු පිරිසක් මේ අවස්ථාවට එක්ව සිටියහ.\nමල්වාන සමූහ – මහානාම විතානගේ, දෙල්ගොඩ සමූහ සුදත් පුබුදු කීර්ති",
       "URL": "https://www.dinamina.lk/2023/08/07/local/12219/%e0%b6%bd%e0%b6%9a%e0%b7%8a%e0%b7%82%e0%b7%8a%e0%b6%b8%e0%b6%b1%e0%b7%8a-%e0%b6%b4%e0%b6%ba%e0%b7%8f%e0%b6%9c%e0%b6%bd%e0%b6%9c%e0%b7%9a-%e0%b6%af%e0%b7%92%e0%b6%ba-%e0%b6%b8%e0%b6%ad/",
       "Category": "local",
       "Parent URL": "https://www.dinamina.lk/category/local//page/278/"
}