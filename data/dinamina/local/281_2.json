{
       "Source": "dinamina",
       "Timestamp": "August 7, 2023 12:21 am",
       "Headline": "වේයන්ගොඩ සාන්ත මරියාවේ සිසුන් 27ක් විදෙස් අධ්‍යාපනයට අස් වී ගිහින්",
       "News Content": "වේයන්ගොඩ සාන්ත මරියා ජාතික පාසලේ ප්‍රාථමික අංශයේ ඉගෙනුම ලැබූ සිසු දරු දැරියන් විසි හත් දෙනකු විදේශ රටවල අධ්‍යාපනය සඳහා මාස තුනක පමණ කාලයකදී පාසලෙන් අස්වී ගොස් ඇති බවත්, එය රටක් වශයෙන් හිතකර තත්ත්වයක් නොවන බවත් එහි විදුහල්පති බී. ඩී. අයි. කේ. කරුණාරත්න මහතා පැවැසීය.\nවිදුහල්පතිවරයා මේ බව පැවැසුවේ ඊයේ (06) 1985 සිට පුරා වසර 21ක කාලයක් ශාන්ත මරියා විදුහල වෙනුවෙන් ක්‍රීඩා කටයුතුවල යෙදුණු ආදි සිසුන්ගේ සුහද හමුවේදීය.\nඑහිදී වැඩිදුරටත් අදහස් දැක්වූ විදුහල්පතිවරයා මෙසේ ද කීවේය.\n“ගත වූ කාලයේ රටේ උද්ගත වූ තත්ත්වය හමුවේ වෛද්‍යවරුන්, හෙදියන් ඇතුළු වෘත්තිකයන් විශාල ප්‍රමාණයක් රට හැර විදේශ පදිංචියට යෑම නිසා පළමු ශ්‍රේණියේ සිට පස්වන ශ්‍රේණිය දක්වා ඉගෙනුම ලැබූ දරුවන් 27 දෙනකු මෙසේ අපේ පාසලෙන් අස්වී ගියා. මේ තත්ත්වය ඉතාමත් නරක පූර්වාදර්ශයක්.”\n\nකොටදෙනියාව සමූහ එම්. පී. කුමාර",
       "URL": "https://www.dinamina.lk/2023/08/07/local/12175/%e0%b7%80%e0%b7%9a%e0%b6%ba%e0%b6%b1%e0%b7%8a%e0%b6%9c%e0%b7%9c%e0%b6%a9-%e0%b7%83%e0%b7%8f%e0%b6%b1%e0%b7%8a%e0%b6%ad-%e0%b6%b8%e0%b6%bb%e0%b7%92%e0%b6%ba%e0%b7%8f%e0%b7%80%e0%b7%9a-%e0%b7%83/",
       "Category": "local",
       "Parent URL": "https://www.dinamina.lk/category/local//page/281/"
}