{
       "Source": "dinamina",
       "Timestamp": "August 8, 2023 1:53 am",
       "Headline": "ඩෙංගු මාරයා අම්බලන්ගොඩ දේවානන්දයේ මල් කැකුළ බිළිගනී දුව ඇඳපු චිත්‍රවල තිබුණේ ඉංජිනේරුවෙක් වෙලා ඉන්න හැටි",
       "News Content": "සිත් පිත් නැති ඩෙංගු මාරයා විසින් බිළිගත් දෙව්නඳ මල් කැකුළ.පුංචි ඉංජිනේරුවෙක් වන බව චිත්‍රයටත් නගලා.\nචිත්‍ර තර‍ඟෙ පලවෙනියා.එයා ඉංජිනේරුවෙක් වෙලා ඉන්න හැටි තමයි චිත්‍රයෙ තිබුනෙ.පියා කියයි.\nමගේ පිහිටට හිටි රත්තරං නෑ.මට ඉඳල වැඩක් නෑ.මව විලාප දෙයි.\nදොස්තර දෙවිවරු ගෙවල්වල නොහිහින් දරුවට බේත් කළා.පුදුම කැපවීක් කළා.දරුවාගේ සීයා.\nඅම්බලන්ගොඩ දේවානන්ද විදුහලේ 3 වසර සිසුවියක වූ පුමුදු ලයාන්වි දැරිය ඩෙංගු වැලඳීම නිසා මීට දින කිහිපයකට උඩදී බලපිටිය රෝහලට ඇතුළත්කර පසුව කරාපිටිය රෝහලට යවා ප්‍රතිකාර කරමින් සිටියදී අවාසනාවන්ත ලෙස පෙරේදා අවසන් හුස්ම හෙලුවාය.\nඇයගේ දෙන තැන්පත් කර තිබූ අම්බලන්ගොඩ ගාලු පාරේ 483 නිවසට අප යන විටත් ගම්වාසීන්ගෙන් දරුවාගේ හා දෙමව්පියන්ගේ නෑ හිත මිතුරන්ගෙන් කාර්යාලවල නිලධාරීන්ගෙන් නිවස පිරී ගොස් තිබූ අතර ඒ සෑම දෙසින්ම ඇසුනේ අ‍ඳෝනාවන්ය. ගාලු පාරටට මායිම්ව පිහිටි දෙමහල් නිවසේ පහළම චූටි කාමරයේ ඇය මුහුදු සුළං වදිමින් සැතපෙන දෙව්දුවක් වැනි ඇයගේ රුව දකින විට ඕනැම අයෙකුගේ හදවත පිලිස්සී යයි.\nඇය අසලම පුටුවකට බරවී කඳුළු සලන්නේ පුමුදු ගේ මෑණියන්ය.ඇය කලුතර ප්‍ර‍දේශයේ රසායනාගාර නිළධාරිණියකි.ඇය සිටින්නේ අවසිහියෙන් මෙනි.යමක් කීවද පැහැදිලි නැත.ඇයට මේ වේදනාව දරාගත නොහැකිව දරුවාද අනෙක් දරු දෙදෙනා ද තුරුළු කරගනිමින් යන එන අය දෙස බලන්නේ මට දැන් ජීවත් වෙලා වැඩක් නෑ.මගේ රත්තරන් දරු පැටියා නැතිව කියන්නාක් මෙනි.\nඇයගේ මිතුරකු හෝ අසලට ගොස් කථා කිරීමට තරම්වත් ශක්තියක් නැති සේය.ඇයගේ පියා වන හර්ෂන නානායක්කාර එහෙ මෙහෙ යමින් හිතට එන දේවල් කියාගන්න බෑ.අපි ජීවත් වුණත් මැරි මැරි ඉපදෙනවා.මගේ දරුව නැති දුක මට දරා ගන්න බෑ.දෙවියනේ කියමින් හඬා වැළපෙන්නේ කිසිවකුට නොඇසෙන පරිදි ය.\nඇයගේ පියා මෙසේ කී ය.මගේ දරුව මට නැති උනා.ඇය අහිමිවීම මට දරාගන්න බෑ.දරුවා ජීවත් කරගන්න දොස්තර දෙවිවරු නොගත් උත්සාහයක් නෑ.\nදරුවන්ගේ සීයා කෙනෙකු වන විශ්‍රාමික ගණකාධිකාරී ජී.එච්.ආරියසේන මහතා – මේ දරුවා බේරගන්න කරාපිටිය වෛද්‍යවරු නොගත් උත්සාහයක් නැහැ සමහර වෛද්‍යවරු හා නිලධාරීන් පෙර දින නිවසට යන අය.ඒ අය නිවෙස්වලට නොගොස් දරුවා ළඟට වෙලා හිටිය. දරුවාට පොඩි වෙනසක් වුණත් 150ක් විතර වට වෙනවා.ඒ වගේම බලපිටියට රෝහලෙනුත් දරුවා වෙනුවෙන් ඉටුවිය යුතු යුතුකම් ඉටුඋනා. අප දරුවා ඉගෙන ගත් දේවානන්ද විදුහලේ ඇයගේ පන්ති කාමරයට යන විටත් දරුවන් සිටියේ හැඬූ කඳුළිනි. සිදුවූයේ කුමක්දැයි සිතාගැනීමට පවා නොහැකිව තම මිතුරිය සෙව්වේය. පංතියේ යහලුවන්ගේ දෙමාපියන්ද පාසලට පැමිණ තිබුණි.\nපන්තිය භාර ගුරුවරයා දරුවා ගැන වේදනාවෙන් බිත්තිය අසලට වී බලාගත් අත බලාගෙන සිටි අතර දරුවා ගැන ප්‍රකාශයක් ලබාගැනීම පවා ඔහුට කරන හිරයක් බව හැඟී ගිය බැවින් ආපසු පැමිණියෙමු.\nමේ අවස්ථාව වන විටත් ගාල්ල දිස්ත්‍රික් වසංගත රෝග වෛද්‍ය එරන්ද,අම්බලන්ගොඩ පරිපාලන මහජන සෞඛ්‍ය පරීක්ෂක ඒ.ආර්. පාලිත යන මහත්වරුන් ඇතුළු නිලධාරීන් කණ්ඩායමක් පැමිණ පාසල් පරිශ්‍රය පරික්ෂා කිරීම ආදිය සිදු කළේය.\nඡායාරූප-ගාල්ල දිස්ත්‍රික් සංචාරක\nධර්‍මදාස සිරිවර්‍ධන\nගාල්ල දිස්ත්‍රික් සංචාරක-ධර්‍මදාස සිරිවර්‍ධන,බලපිටිය සමූහ-ප්‍රියශාන්තද සිල්වා",
       "URL": "https://www.dinamina.lk/2023/08/08/local/12382/%e0%b6%a9%e0%b7%99%e0%b6%82%e0%b6%9c%e0%b7%94-%e0%b6%b8%e0%b7%8f%e0%b6%bb%e0%b6%ba%e0%b7%8f-%e0%b6%85%e0%b6%b8%e0%b7%8a%e0%b6%b6%e0%b6%bd%e0%b6%b1%e0%b7%8a%e0%b6%9c%e0%b7%9c%e0%b6%a9-%e0%b6%af/",
       "Category": "local",
       "Parent URL": "https://www.dinamina.lk/category/local//page/274/"
}