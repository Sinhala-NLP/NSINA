{
       "Source": "dinamina",
       "Timestamp": "August 7, 2023 1:41 am",
       "Headline": "සෞඛ්‍ය අමාත්‍යාංශයේ තොරතුරු දීමට බලධාරීන් තිදෙනකු පත් කරනවා",
       "News Content": "\n\nසෞඛ්‍ය අමාත්‍යාංශයේ සේවා හා මාධ්‍ය වෙත තොරතුරු දීම සම්බන්ධයෙන් ඉතා ඉහළ වගකීමක් හා දැනුමක් ඇති බලධාරීන් තුන් දෙනකු පත් කිරීමට ක්‍රියා කරන බව සෞඛ්‍ය ඇමැති, ආචාර්ය කෙහෙලිය ‍රඹුක්වැල්ල මහතා ප්‍රකාශ කළේය.\nසෞඛ්‍ය අමාත්‍යාංශය සම්බන්ධයෙන් මේ වන විට පැන නැඟී ඇති විවිධ ගැටලු පිළිබඳව මාධ්‍ය වෙත හරිහැටි තොරතුරු ගැනීමට ඉහළ පෙළේ නිලධාරීන් සම්බන්ධ කර ගැනීමට නොහැකිවී ඇතැයි ජනමාධ්‍යවේදීන් විසින් ඉකුත්දා සෞඛ්‍ය ඇමැතිවරයාට දැනුම් දෙන ලදි.\nඊට වහාම ප්‍රතිචාර දැක්වූ ඇමැතිවරයා මෙලෙස ද කීවේය.\n“මේ ගැටලුවට විසඳුමක් ලෙස මා නුදුරේදීම ඉහළ පෙළේ නිලධාරීන් තුන් දෙනකු පත් කිරීමට ක්‍රියා කරනවා. එම නිලධාරීන් තිදෙනාගෙන් සියලු මාධ්‍යවේදීන්ට අවශ්‍ය තොරතුරු ගැනීමට පහසුකම් සපයා ගත හැකියි.”\nජනාධිපති වෘත්තීය සමිති අධ්‍යක්ෂ ජනරාල් සමන් රත්නප්‍රිය මහතා විසින් සංවිධාන කර තිබූ විශේෂ මාධ්‍ය හමුව අවස්ථාවේදී මේ වැඩපිළිවෙළ සකස් කිරීමට සෞඛ්‍ය ඇමැතිවරයා විසින් පියවර ගත්තේය.\nජයසිරි මුණසිංහ",
       "URL": "https://www.dinamina.lk/2023/08/07/local/12181/%e0%b7%83%e0%b7%9e%e0%b6%9b%e0%b7%8a%e0%b6%ba-%e0%b6%85%e0%b6%b8%e0%b7%8f%e0%b6%ad%e0%b7%8a%e0%b6%ba%e0%b7%8f%e0%b6%82%e0%b7%81%e0%b6%ba%e0%b7%9a-%e0%b6%ad%e0%b7%9c%e0%b6%bb%e0%b6%ad/",
       "Category": "local",
       "Parent URL": "https://www.dinamina.lk/category/local//page/278/"
}