{
       "Source": "dinamina",
       "Timestamp": "August 8, 2023 1:52 am",
       "Headline": "ශනිදා සීතාවක ඔඩිසි මංගල ගමන අරඹමින්",
       "News Content": "ශනිදා සීතාවක ඔඩිසි නව සංචාරක දුම්රියේ මංගල ගමන කොළඹ කොටුවෙන් ඉකුත්දා (05) ඇරඹුණේ මහා සංඝරත්නයේ ආශීර්වාද පෙරදැරිවය. ප්‍රවාහන, මහාමාර්ග හා ජනමාධ්‍ය ඇමැති, ආචාර්ය බන්දුල ගුණවර්ධන, ශ්‍රී ලංකාවේ චීන තානාපති චී සෙන්හොන්ග් (Qi Zhenhong), ශ්‍රී ලංකාවේ වියට්නාම තානාපති හෝ ති තන් ටෘක් (Ho Thi Thanh Truc), රුසියානු සංස්කෘතික මධ්‍යස්ථානයේ ජ්‍යෙෂ්ඨ නිලධාරී නටාලිය කුලිෂෙන්කෝ (Natalia Kulishenko) මහත්ම මහත්මීහු ඇතුළු පිරිසක් මේ මංගල ගමනට එක්ව සිටි අතර ඔවුන් ආගමික වතාවත්වලට සහභාගි වූ අයුරු මෙහි දැක්වේ. බස්නාහිර පළාත් ආණ්ඩුකාර මාෂල් ඔෆ් ද ඒයාර් ෆෝස් රොෂාන් ගුණතිලක, කොළඹ මහ දිසාපති ප්‍රදීප් යසරත්න සහ කොළඹ දිස්ත්‍රික්කයේ සියලුම ප්‍රාෙද්ශීය ලේකම්වරු ද මේ අවස්ථාවට එක්වූහ. ඡායාරූපය – ගයාන් පුෂ්පික",
       "URL": "https://www.dinamina.lk/2023/08/08/local/12462/%e0%b7%81%e0%b6%b1%e0%b7%92%e0%b6%af%e0%b7%8f-%e0%b7%83%e0%b7%93%e0%b6%ad%e0%b7%8f%e0%b7%80%e0%b6%9a-%e0%b6%94%e0%b6%a9%e0%b7%92%e0%b7%83%e0%b7%92-%e0%b6%b8%e0%b6%82%e0%b6%9c%e0%b6%bd-%e0%b6%9c/",
       "Category": "local",
       "Parent URL": "https://www.dinamina.lk/category/local//page/274/"
}