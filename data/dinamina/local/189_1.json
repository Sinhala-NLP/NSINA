{
       "Source": "dinamina",
       "Timestamp": "August 25, 2023 3:35 pm",
       "Headline": "බත්තරමුල්ලේ වෙඩි තැබීමෙන් පුද්ගලයකු මරුට",
       "News Content": "බත්තරමුල්ල රොබට් ගුණවර්ධන මාවතේ  කොරාවේ ප්‍රදේශයේ දී යතුරුපැදියකින් පැමිණි පුද්ගලයින් දෙදෙනෙකු  (25) දා  සිදුකළ වෙඩි තැබීමකින්  තුවාල ලැබූ පුද්ගලයෙකු ප්‍රතිකාර සඳහා කොළඹ ජාතික රෝහලට ඇතුලත් කිරීමෙන් පසුව මියගොස් ඇතැයි  තලංගම පොලිසිය පවසයි.\n\nමෙසේ මියගොස් ඇත්තේ  බත්තරමුල්ල  රොබට් ගුණවර්ධන මාවත අංක 24 හි ජානක පුෂ්පකුමාර නමැති 43 හැවිරිදි පුද්ගලයෙකි .\n\nතුවාල ලැබූ පුද්ගලයා කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටියදී මෙසේ මියගොස් තිබේ.\n\nමොහු  කලක් සංවිධානාත්මක අපරාධ කල්ලි නායකයෙකු වන දැනට ඩුබායි රාජ්‍යයට පලා ගොස් සැඟව සිටින  බත්තරමුල්ලේ ” බණ්ඩි ” නැමැත්තාගේ  ප්‍රධාන ගෝලයෙකු බවත් පසුව ඔහු ඉන් ඉවත්ව මත්ද්‍රව්‍ය ජාලයකට සම්බන්ධව කටයුතු කරමින් සිට ඇති බවට තොරතුරු අනාවරණය වී ඇති බවත් පොලීසිය කියයි.\n\nඒ අනුව මෙම වෙඩි තැබීම මත්ද්‍රව්‍ය ජාවාරම්කරුවන්  දෙපාර්ශ්වයක් අතර වූ ගැටුමක ප්‍රතිඵලයක් බවට පොලීසිය සැක කරයි.\n\nයතුරු පැදියකින් පැමිණි දෙදෙනකු මෙම වෙඩි තැබීම සිදුකර පලාගොස් ඇති අතර  පිස්තෝල වර්ගයේ ගිනි අවියකින් මෙම වෙඩි තැබීම සිදුකර ඇති අතර වෙඩි තැබීම සිදු සිදු වූ ස්ථානයේ තිබී  හිස් උණ්ඩ දාසයක් තිබී  හමුවූ බව පොලීසිය කියයි.\n\nසැකකරුවන් සොයා විමර්ශන පවත්වති.\n\nසිද්ධිය සම්බන්ධයෙන් තලංගම පොලිසිය පරීක්ෂණ පවත්වයි.",
       "URL": "https://www.dinamina.lk/2023/08/25/local/17310/%e0%b6%b6%e0%b6%ad%e0%b7%8a%e0%b6%ad%e0%b6%bb%e0%b6%b8%e0%b7%94%e0%b6%bd%e0%b7%8a%e0%b6%bd%e0%b7%9a-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b7%99%e0%b6%b1/",
       "Category": "local",
       "Parent URL": "https://www.dinamina.lk/category/local//page/189/"
}