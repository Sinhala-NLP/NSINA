{
       "Source": "dinamina",
       "Timestamp": "September 20, 2023 1:00 am",
       "Headline": "‘පිළිකා නොමැති ලෝකය: විටමින් B12 පිළිබඳ කතා පුවත’ එළි දකී",
       "News Content": "අමෙරිකානු ජාතික ජෝර්ජ් එඩ්වඩ් ග්‍රිෆින් විසින් රචිත World Without Cancer : The Story Of Vitamin B12 නම් ආන්දෝලනාත්මක පර්යේෂණ ග්‍රන්ථය වෛද්‍ය චින්තන විරාජ් ලියනගේ මහතා විසින් “පිළිකා නොමැති ලෝකය : විටමින් B12 පිළිබඳ කතා පුවත” නමින් සිංහලයට පරිවර්තනය කර අද (20) පෙරවරු 10.00 ට ගම්පහ රෝහල් පරිශ්‍රයේදී එළිදක්වයි.\n\nමෙය පිළිකා රෝග සඳහා ප්‍රත්‍යක්ෂ ප්‍රතිකාරකයක් ලෙස විටමින් B12 හෙවත් ලේට්‍රයිල් නමැති ඖෂධය යොදාගත හැකි බව විද්‍යාගාර පරීක්ෂණවලින් සනාථ වී තිබියදීත් එය ලොවෙන් වසන් කළ ලෝක වෙළඳ ඒකාධිකාරිය හා අමෙරිකානු ඖෂධ මාෆියාවේ අඳුරු පැතිකඩ පිළිබඳ සත්‍ය තොරතුරු ලොවට අනාවරණය කළ ග්‍රන්ථයකි.\n\nමුල් කෘතියේ රචක ජෝර්ජ් එඩ්වඩ් ග්‍රිෆින් වෛද්‍යවරයකු නොවන නමුත් වෛද්‍ය විද්‍යා ග්‍රන්ථයකටත් වඩා විශ්ලේෂණාත්මක, විද්‍යාත්මක තොරතුරු අඩංගු වන ආන්දෝලනාත්මක පර්යේෂණ ග්‍රන්ථයක් වන මෙය වෛද්‍ය චින්තන විරාජ් විසින් අසංක්ෂිප්තව සිංහලයට පරිවර්තනය කර ඇති අතර මීරිගම ආශිර්වාද ප්‍රකාශනයකි.",
       "URL": "https://www.dinamina.lk/2023/09/20/local/23822/%e0%b6%b4%e0%b7%92%e0%b7%85%e0%b7%92%e0%b6%9a%e0%b7%8f-%e0%b6%b1%e0%b7%9c%e0%b6%b8%e0%b7%90%e0%b6%ad%e0%b7%92-%e0%b6%bd%e0%b7%9d%e0%b6%9a%e0%b6%ba-%e0%b7%80%e0%b7%92%e0%b6%a7%e0%b6%b8/",
       "Category": "local",
       "Parent URL": "https://www.dinamina.lk/category/local//page/95/"
}