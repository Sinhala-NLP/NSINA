{
       "Source": "dinamina",
       "Timestamp": "September 8, 2023 12:56 am",
       "Headline": "අතවර සිද්ධියකට පොලිසිය ප්‍රශ්න කරද්දී සැකකරු හැට්ටකටු ගිලලා",
       "News Content": "අනියම් බිරියගේ දියණියට ලිංගික අතවර කළ පුද්ගලයකුගෙන් පොතුපිටිය පොලිස් ස්ථානයේදී ප්‍රශ්න කරමින් සිටියදී හැට්ට කටු දෙකක් ගිලීම හේතුවෙන් රත්නපුර රෝහලට පෙරේදා (06) ඇතුළත් කර ඇත.\n\nපොතුපිටිය පේරගස්වත්තේ පදිංචිකරුවෙක් මෙසේ හැට්ට කටු ගිල ඇති බව පොලිසිය කියයි.\n\nඅතවර කිරීම සම්බන්ධයෙන් පොලිසියට ලද පැමිණිල්ල විභාග කරමින් තිබියදී පොලිසියේ චෝදනාගාරය තුළදී එම පුද්ගලයා එසේ හැට්ට කටු ගිල ඇති බව පොලිසිය කියයි.\n\nසිය දියණියට අනියම් සැමියා විසින් අතවර කර ඇතැයි පොලිසියට පැමිණිලි කර ඇත්තේ දියණියගේ මව විසිනි.\n\nමේ පුද්ගලයා විසින් අතවර කර ඇත්තේ අවුරුදු 15ක් වයසැති දියණියකටය. හැට්ට කටු දෙකක් ගිල දැමූ සැකකරු රත්නපුර රෝහලට ඇතුළත් කර ඇතැයි පොලිසිය කියයි.",
       "URL": "https://www.dinamina.lk/2023/09/08/local/20544/%e0%b6%85%e0%b6%ad%e0%b7%80%e0%b6%bb-%e0%b7%83%e0%b7%92%e0%b6%af%e0%b7%8a%e0%b6%b0%e0%b7%92%e0%b6%ba%e0%b6%9a%e0%b6%a7-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92%e0%b6%ba-%e0%b6%b4/",
       "Category": "local",
       "Parent URL": "https://www.dinamina.lk/category/local//page/140/"
}