{
       "Source": "dinamina",
       "Timestamp": "July 8, 2023 11:10 am",
       "Headline": "ත්‍රිපෝෂ නිෂ්පාදනය හා බෙදාහැරීම ගැන නිවේදනයක්",
       "News Content": "ශ්‍රී ලංකා ත්‍රිපෝෂ සමාගම සතු සේවකයන් මෙන්ම යන්ත්‍රසූත්‍ර ද මේ වනවිට උපරිම ධාරිතාවෙන් යුතුව ක්‍රියාත්මක වන බව එම සමාගම නිවේදනය කරයි.\n\nපසුගිය කාලයේ ත්‍රිපෝෂ නිෂ්පාදනය සඳහා අවශ්‍ය ප්‍රධාන අමුද්‍රව්‍ය වන බඩඉරිගු නියමිත ප්‍රමිතියට සපයාගැනීමට නොහැකි වීම සහ සෞඛ්‍ය අමාත්‍යංශයෙන් මුල්‍ය ප්‍රතිපාදන නොලැබීම හේතුවෙන් බාධක මධ්‍යයේ ත්‍රිපෝෂ නිෂ්පාදනය සිදු කෙරුණ.\n\nමේ වන විට ගර්භනී සහ කිරිදෙන මවුවරුන්ට මෙන්ම වයස අවුරුදු තුනට වැඩි දරුවන්ට ත්‍රිපෝෂ සපයන බවත් වයස මාස 6 ත් අවුරුදු 3 ත් අතර දරුවන්ගේ ත්‍රිපෝෂවලට අදාල නිර්නායකයන් සම්බන්ධයෙන් පරස්පරතාවක් පවතින බවත් එම ගැටලුවට සෞඛ්‍ය අමාත්‍යංශය විසඳුමක් දෙන්නේ නම් එම වයස් කාණ්ඩයේ දරුවන්ට ද ත්‍රිපෝෂ සැපයීමේ හැකියාව ඇති බවත් එම සමාගමේ සභාපති දීප්ති කුලරත්න නිවේදනයක් නිකුත් කරමින් පවසයි",
       "URL": "https://www.dinamina.lk/2023/07/08/local/5139/%e0%b6%ad%e0%b7%8a%e0%b6%bb%e0%b7%92%e0%b6%b4%e0%b7%9d%e0%b7%82-%e0%b6%b1%e0%b7%92%e0%b7%82%e0%b7%8a%e0%b6%b4%e0%b7%8f%e0%b6%af%e0%b6%b1%e0%b6%ba-%e0%b7%84%e0%b7%8f-%e0%b6%b6%e0%b7%99/",
       "Category": "local",
       "Parent URL": "https://www.dinamina.lk/category/local//page/403/"
}