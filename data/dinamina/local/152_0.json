{
       "Source": "dinamina",
       "Timestamp": "September 5, 2023 4:00 am",
       "Headline": "කොතලාවල ආරක්ෂක විශ්වවිද්‍යාලයේ නව උපකුලපති රියර් අද්මිරාල් ධම්මික කුමාර වැඩ භාර ගනී",
       "News Content": "ජෙනරල් සර් ජෝන් කොතලාවල ආරක්ෂක විශ්වවිද්‍යාලයේ නව උපකුලපතිවරයා ලෙස රියර් අද්මිරාල් ධම්මික කුමාර මහතා පසුගිය දා (01) වැඩ භාර ගන්නා ලදි. මේජර් ජෙනරල් මිලින්ද පීරිස් මහතාගේ ධුර කාලය නිමාවීමත් සමඟ නව උපකුලපතිවරයා ලෙස ඔහු පත් කැර ඇත. රියර් අද්මිරාල් කුමාර කොතලාවල ආරක්ෂක විශ්වවිද්‍යාලයේ උපකුලපතිවරයා ලෙස පත්වීමට පෙර නැඟෙනහිර නාවික විධානයේ ආඥාපතිවරයා ලෙස කටයුතු කළ කීර්තිමත් නාවික නිලධාරියෙකි. නව උපකුලපතිවරයා වැඩ භාර ගැනීම වෙනුවෙන් සංවිධානය කරන ලද උත්සවයේ දී ඔහු වෙත ගෞරව සම්මාන මුරයක් පිරිනැමුණු අතර, ඔහු රණවිරු ස්මාරකය වෙත පුෂ්පෝපහාර ද දැක්වීය. ඔහු විශ්වවිද්‍යාලයීය සරඹ භූමියේදී විශ්වවිද්‍යාල වර්ණ ධජ සහිත පෙළපාළිය ද නිරීක්ෂණය කළේය.\nරක්ෂණ ශ්‍රියන්ත",
       "URL": "https://www.dinamina.lk/2023/09/05/local/19635/%e0%b6%9a%e0%b7%9c%e0%b6%ad%e0%b6%bd%e0%b7%8f%e0%b7%80%e0%b6%bd-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b7%80%e0%b7%92%e0%b7%81%e0%b7%8a%e0%b7%80%e0%b7%80%e0%b7%92%e0%b6%af-3/",
       "Category": "local",
       "Parent URL": "https://www.dinamina.lk/category/local//page/152/"
}