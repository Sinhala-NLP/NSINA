{
       "Source": "dinamina",
       "Timestamp": "October 12, 2023 9:32 am",
       "Headline": "අධිවේගී මාර්ගයේ පින්නදූව පිවිසුම අතර මාර්ගය දෙපස පදිංචිකරුවන්ට දැනුම්දීමක්",
       "News Content": "දක්ෂිණ අධිවේගී මාර්ගයේ පින්නදූව පිවිසුම අතර මාර්ගය දෙපස පදිංචිකරුවන්ට එම ස්ථානයෙන් ඉවත් වන ලෙස දැනුම් දී තිබේ.\n\nනාය යාමක් හේතුවෙන් අවහිර වූ මාර්ග කොටස යථා තත්ත්වයට පත් කිරීමේ කටයුතු තවදුරටත් සිදු කෙරේ.\n\nඊයේ(11) රාත්‍රියේ පින්නදූව හා ඉමදුව අතර 102 වන කිලෝමීටරය ආසන්නයේ දී දක්ෂිණ අධිවේගී මාර්ගයට පස් කන්දක් කඩා වැටී තිබුණි.\n\nඑහි මෙහෙයුම් කටයුතු සඳහා ගිය විශේෂ කාර්ය බලකා සාමාජිකයන් ගොස් සිටියදී තවත් පස් කන්දක් කඩා වැටී ඇත.\n\nඉන් විශේෂ කාර්ය බලකා සාමාජිකයන් බරපතල තුවාල ලබා රෝහල් ගත කෙරුණි.\n\nවිශේෂ කාර්ය බලකා සාමාජිකයන් 4 දෙනෙකු හා සිවිල් වැසියන් දෙදෙනෙකු තුවාල ලබා රෝහල් ගත කර තිබේ.",
       "URL": "https://www.dinamina.lk/2023/10/12/breaking-news/30074/%e0%b6%85%e0%b6%b0%e0%b7%92%e0%b7%80%e0%b7%9a%e0%b6%9c%e0%b7%93-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%ba%e0%b7%9a-%e0%b6%b4%e0%b7%92%e0%b6%b1%e0%b7%8a%e0%b6%b1%e0%b6%af%e0%b7%96%e0%b7%80/",
       "Category": "local",
       "Parent URL": "https://www.dinamina.lk/category/local//page/2/"
}