{
       "Source": "dinamina",
       "Timestamp": "August 25, 2023 1:00 am",
       "Headline": "ලංකා ඛනිජ තෙල් නීතිගත සංස්ථාවේ ඉන්වොයිස් වංචාව ගැන වෝහාරික පරීක්ෂණයක් සිදු කරනවා",
       "News Content": "ලංකා ඛනිජ තෙල් නීතිගත සංස්ථාවේ බෙදා හැරීමේ අංශය, ක්‍රියාකාරී අංශය සහ ඇණවුම් අංශය ඍජුවම සම්බන්ධ වී සිදු කළ ඉන්වොයිස් සංශෝධන වංචාව ගැන වෝහාරික පරීක්ෂණයක් සිදු කරන බව විදුලිබල හා බලශක්ති ඇමැති කංචන විජේසේකර මහතා පාර්ලිමේන්තුවේදී ඊයේ (24) පැවසුවේය. සමඟි ජන බලවේගයේ කුරුණෑගල දිස්ත්‍රික් මන්ත්‍රී තුෂාර ඉඳුනිල් මහතා ඇසූ ප්‍රශ්නයට පිළිතුරු දෙමින් ඇමැතිවරයා මේ බව පැවසීය.\n\nතවදුරටත් මන්ත්‍රීවරයා මෙසේද පැවසීය.\n\nවිගණනයෙන් ලැබෙන තොරතුරු අනුව වෝහාරික පරීක්ෂණය ක්‍රියාත්මක කරනුයේ කාටද යන්න තීරණය කරනවා. මෙම සිද්ධියට අදාළ කිසිදු පුද්ගලයකුට වැටුප් වැඩි වීමක් හෝ උසස් වීමක් ලබා දී නැහැ.\n\nමෙම පරීක්ෂණ කටයුතු කේ.පී.එම්.ජී. ආයතනයට පවරා ඇති බවත්, මෙවැනි පරීක්ෂණයන් සිදු කරන ජාත්‍යන්තර ආයතනයක් වන එම ආයතනයටත් වඩා දක්ෂ ලෙස තුෂාර ඉඳුනිල් මන්ත්‍රීවරයාට මෙම පරීක්ෂණය සිදු කළ හැකිව තිබූ බවට මා දැන නොසිටි බව ද මන්ත්‍රීවරයා වැඩිදුරටත් පැවසීය.",
       "URL": "https://www.dinamina.lk/2023/08/25/local/17120/%e0%b6%bd%e0%b6%82%e0%b6%9a%e0%b7%8f-%e0%b6%9b%e0%b6%b1%e0%b7%92%e0%b6%a2-%e0%b6%ad%e0%b7%99%e0%b6%bd%e0%b7%8a-%e0%b6%b1%e0%b7%93%e0%b6%ad%e0%b7%92%e0%b6%9c%e0%b6%ad-%e0%b7%83%e0%b6%82%e0%b7%83/",
       "Category": "local",
       "Parent URL": "https://www.dinamina.lk/category/local//page/193/"
}