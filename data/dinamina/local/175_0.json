{
       "Source": "dinamina",
       "Timestamp": "August 30, 2023 1:27 am",
       "Headline": "අමාලී ඇහැළියගොඩගේ ‘මං කැමති නිල් අහසට’ ජනගත කිරීම 01දා",
       "News Content": "අමාලී ඇහැළියගොඩගේ දෙවන කාව්‍ය සංග්‍රහය සුරස ප්‍රකාශනයක් ලෙස ‘මං කැමති නිල් අහසට’ නමින් සැප්තැම්බර් මස 01 වැනි දින සවස 03.00ට මහවැලි කේන්ද්‍රයේදී ජනගත කෙරේ.\n\nඅමාලී මේ වන විට ගීත 14කට ආසන්න ප්‍රමාණයක් රචනා කර ඇති අතර, මෙදින ක්‍රිෂාන්ත එරන්දක, ජනනාත් වරකාගොඩ, නෙරංජලා මංජරී සහ දිස්නා අතපත්තු මහත්ම මහත්මීහු ඇය විසින් රචිත ගීත ගායනයෙන් එක්වෙති. දර්ශන වර්ණසේකර මහතා විසින් මෙහි ප්‍රධාන දේශනය සිදු කරන අතර, මේ කර්තව්‍ය මෙහෙයවන්නේ වජිර ජයවර්ධන විසිනි.\n\n2019දී ‘ඒ කන්ද පාමුල’ සන්ථව ප්‍රකාශනයක් ලෙස සිය ප්‍රථම කාව්‍ය සංග්‍රහය ජනගත කළ ඇය ප්‍රවීණ ⁣ගේය පද රචක බණ්ඩාර ඇහැළියගොඩයන්ගේ දෙටු දියණියයි.\n\n",
       "URL": "https://www.dinamina.lk/2023/08/30/local/18069/%e0%b6%85%e0%b6%b8%e0%b7%8f%e0%b6%bd%e0%b7%93-%e0%b6%87%e0%b7%84%e0%b7%90%e0%b7%85%e0%b7%92%e0%b6%ba%e0%b6%9c%e0%b7%9c%e0%b6%a9%e0%b6%9c%e0%b7%9a-%e0%b6%b8%e0%b6%82-%e0%b6%9a%e0%b7%90%e0%b6%b8/",
       "Category": "local",
       "Parent URL": "https://www.dinamina.lk/category/local//page/175/"
}