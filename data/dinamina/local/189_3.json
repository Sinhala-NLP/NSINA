{
       "Source": "dinamina",
       "Timestamp": "August 25, 2023 1:55 pm",
       "Headline": "ශ්‍රී ලංකා – තායිලන්ත සබඳතාවල වත්මන් තත්ත්වය ගැන සොයා බැලීමක්",
       "News Content": "ශ්‍රී ලංකාව සහ තායිලන්තය අතර ද්විපාර්ශ්වික දේශපාලන උපදේශනවල 5 වැනි වටය ලබන සදුදා(28) කොළඹ විදේශ කටයුතු අමාත්‍යාංශයේ දී පැවැත්වීමට නියමිත ය.\n\nවිදේශ කටයුතු ලේකම් අරුණි විජේවර්ධන මහත්මිය සහ තායිලන්තයේ විදේශ කටයුතු පිළිබඳ නිත්‍ය ලේකම් සරුන් චරුඑන්සුවන් මහතා මෙම උපදේශනවල සම සභාපතිත්වය දරනු ඇත.\n\nදේශපාලන කටයුතු, වෙළෙඳ සහ ආයෝජන කටයුතු, ආරක්‍ෂක කටයුතු, සංස්කෘති කටයුතු සහ සංචාරක ව්‍යාපාරය යන අංශ ඇතුළුව දෙරට අතර පවත්නා සහයෝගීතාව සහ හවුල් උනන්දුව විදහා දැක්වෙන ක්ෂේත්‍ර ආවරණය වන පරිදි, දෙරටේ ද්විපාර්ශ්වික සබඳතාවල වත්මන් තත්ත්වය තක්සේරු කිරීම මෙම උපදේශනවල අපේක්ෂාව වේ.\n\nදෙරට අතර ද්විපාර්ශ්වික දේශපාලන උපදේශනවල 4 වැනි වටය 2018 පෙබරවාරි 28 වැනි දින කොළඹ දී පැවැත්විණි.",
       "URL": "https://www.dinamina.lk/2023/08/25/local/17300/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%ad%e0%b7%8f%e0%b6%ba%e0%b7%92%e0%b6%bd%e0%b6%b1%e0%b7%8a%e0%b6%ad-%e0%b7%83%e0%b6%b6%e0%b6%b3%e0%b6%ad/",
       "Category": "local",
       "Parent URL": "https://www.dinamina.lk/category/local//page/189/"
}