{
       "Source": "dinamina",
       "Timestamp": "September 5, 2023 2:07 am",
       "Headline": "කොළඹ කොටස් වෙළෙඳ පොළේ වාර්තාගත වර්ධනයක්",
       "News Content": "දෛනික ගනුදෙනු අවසානයේ වාර්තාගත වර්ධනයක් පෙන්නුම් කිරීමට කොළඹ කොටස් වෙළෙඳපොළ සමත්ව තිබේ. ඒ අනුව කොළඹ කොටස් වෙළෙඳපොළ සියලු කොටස් මිල දර්ශක අගය ඊයේ (04) දිනයේ දී ඒකක 218.22 කින් ඉහළ ගොස් තිබෙන අතර දිනය අවසානයේ එහි වටිනාකම ඒකක 11,374.64 ක් ලෙස සටහන් විය.\n\nඑය පූර්ව ගනුදෙනු දිනය හා සැසඳීමේ දී සියයට 1.96ක ඉහළ යාමක් වන අතර ඒ අනුව දිනයේ ගනුදෙනු අවසානයේ දී සියලු කොටස් මිල දර්ශකයේ කැපී පෙනෙන වර්ධනයක් පෙන්නුම් කර ඇත.\n\nමේ අතර S&P SL20 දර්ශකය දිනය අවසානයේ ඒකක 80.62ක් හෙවත් සියයට 2.56ක ඉහළ යාමක් වාර්තා කරමින් ඒකක 3,234.27ක් දක්වා ඉහළ ගියේය.\n\nදිනය තුළ ගනුදෙනු පිරිවැටුම රුපියල් බිලියන 3.32ක් ලෙස සටහන් විය.\nමහින්ද අලුත්ගෙදර",
       "URL": "https://www.dinamina.lk/2023/09/05/local/19648/%e0%b6%9a%e0%b7%99%e0%b7%8f%e0%b7%85%e0%b6%b9-%e0%b6%9a%e0%b7%9c%e0%b6%a7%e0%b7%83%e0%b7%8a-%e0%b7%80%e0%b7%99%e0%b7%85%e0%b7%99%e0%b6%b3-%e0%b6%b4%e0%b7%9c%e0%b7%85%e0%b7%9a-%e0%b7%80%e0%b7%8f/",
       "Category": "local",
       "Parent URL": "https://www.dinamina.lk/category/local//page/153/"
}