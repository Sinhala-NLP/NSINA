{
       "Source": "dinamina",
       "Timestamp": "September 27, 2023 1:41 pm",
       "Headline": "බදුල්ල නිවසක් තුළින් පුද්ගල මළ සිරුරක් හමුවෙයි",
       "News Content": "බදුල්ල අලුත්වෙලගම ප්‍රදේශයේ නිවසක තිබි මියගිය පුද්ගලයෙකු ගේ මල සිරුරක් අද (27) දින පෙරවරු සොයා ගත් බව බදුල්ල පොලිසිය පැවසිය.\n\nබදුල්ල අළුත්වෙලගම පදිංචි කළුආරච්චි ගේ තිලකරත්න නැමැති 59 හැවිරිදි  අයෙකු මෙලෙස මියගොස් ඇති බව අනාවරණය වී තිබෙයි.\n\nමෙම පුද්ගලයා නිවසේ තනිව ජිවත්ව ඇති අතර දින කිහිපයක සිට අවට නිවාස වල පදිංචි අයවලුන් හට එම නිවස අවටින් දුර්ගන්දයක් පැතිර  යාම නිසා ඒ පිලිබඳව වසමේ ග්‍රාම නිලධාරි වෙත ඔවුන් විසින් දැනුවත් කර ඇත.\n\nඒ අනුව බදුල්ල පොලිස් ස්ථානයේ අපරාධ විමර්ශන අංශයේ නිලධාරීන් පැමින එම නිවස විවෘත කර බැලිමේදි නිවසේ ඇදක් උඩ තිබි දින කිහිපයකට පෙර මියගොස් සිටි එම පුද්ගලයාගේ සිරුර හමුවු  බවත් ඒ වෙනවිටත් සිරුර නරක්වි තිබු බවත්  පොලිසිය පවසයි.\n\nමියගිය පුද්ගලයා ගේ මෘතදේහය වැඩිදුර පරික්ෂණ සදහා බදුල්ල ශික්ෂණ රෝහලේ මෘත ශරිරාගාරයේ තැන්පත් කර ඇති අතර බදුල්ල පොලිසිය විසින් වැඩිදුරටත් විමර්ශන සිදුකරයි.",
       "URL": "https://www.dinamina.lk/2023/09/27/breaking-news/25888/%e0%b6%b6%e0%b6%af%e0%b7%94%e0%b6%bd%e0%b7%8a%e0%b6%bd-%e0%b6%b1%e0%b7%92%e0%b7%80%e0%b7%83%e0%b6%9a%e0%b7%8a-%e0%b6%ad%e0%b7%94%e0%b7%85%e0%b7%92%e0%b6%b1%e0%b7%8a-%e0%b6%b4%e0%b7%94%e0%b6%af/",
       "Category": "local",
       "Parent URL": "https://www.dinamina.lk/category/local//page/62/"
}