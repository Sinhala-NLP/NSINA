{
       "Source": "dinamina",
       "Timestamp": "July 25, 2023 11:19 am",
       "Headline": "බීමත් පියා නිසා අවුරුදු තුනේ දරුවා පිළිස්සී රෝහලේ",
       "News Content": "බිමත්ව පැමිණි පියා අවු 03 වයසැති තම වැඩිමහල් පුතාට උණු වතුර වැක් කිරිම නිසා පිලිස්සුම් තුවාල ලැබු දරුවෙකු ලිදුල ප්‍රාදේශිය රෝහල වෙත ඊයේ  (24) දින පස්වරුවේ ඇතුලත් කර ඇති බව ලිදුල පොලිසිය පවසයි\n\nලිදුල පොලිස් වසමට අයත් බෙයාර්විල් වත්තේ පදිංචි සැකකාර පියා ඊයේ පස්වරුවේ අධික ලෙස බිමත්ව පැමිණ සිය මව සමග ආරවුලක් ඇති කරගෙන ඇති බවත්,එහිදි උරණ වු සැකකාර පියා මුළුතැන්ගෙට ගොස් රත් වි තිබු කේතලයේ උණු වතුර සිය දරුවාගේ ඇග මතට ඉසිම නිසා දරුවාගේ කොන්ද ප්‍රදේශය පිලිස්සුම් තුවාල  ලබා තිබෙයි\n\nසැකකරු සහ ඔහුගේ බිරිද කොළඹ ප්‍රදේශයේ රැකියාවක නිරතව සිටින බවත්,දරුවන් දෙදෙනා මිත්තණියගේ භාරයේ තබා සැකකරු සහ බිරිද රැකියාවේ නිරතව සිටින බවත් පස්වරුවේ සැකකරු පමණක් අධික ලෙස බිමත්ව නිවසට පැමිණි අවස්තාවේ මව සමග ආරවුලක් ඇති කර ගෙන ඇත.\n\nසැකකරු විසින් තම මුණුබුරාගේ ඇග මතට උණු වතුර වැක්කරු බවට මිත්තණිය විසින් ලිදුලි පොලිසියට පැමිණිල්ලක්ද කර ඇත.\n\nසැකකරුගේ මව වන ජි.රොස්මේරි මාධ්‍යට අදහස් දක්වමින් කියා සිටියේ තම පුතා මිතුරන් සමග අධික ලෙස බිමත්ව නිවසට පැමිණ තමන් සමග ආරවුලක් ඇති කරගෙන කුස්සියේ මා සමග වාඩි වි සිටි මුණුබුරාගේ ඇගට රත් වි තිබු කේතලයේ වතුර වැක්කෙරු බවයි.\n\nසැකකාර පියා අත්අඩංගුවට ගැනිම සදහා මේ වන විට පියවර ගෙන ඇති බවද ලිදුල පොලිසිය පැවසිය.\n\n",
       "URL": "https://www.dinamina.lk/2023/07/25/local/9112/%e0%b6%b6%e0%b7%93%e0%b6%b8%e0%b6%ad%e0%b7%8a-%e0%b6%b4%e0%b7%92%e0%b6%ba%e0%b7%8f-%e0%b6%b1%e0%b7%92%e0%b7%83%e0%b7%8f-%e0%b6%85%e0%b7%80%e0%b7%94%e0%b6%bb%e0%b7%94%e0%b6%af%e0%b7%94-%e0%b6%ad/",
       "Category": "local",
       "Parent URL": "https://www.dinamina.lk/category/local//page/333/"
}