{
       "Source": "dinamina",
       "Timestamp": "July 25, 2023 1:00 am",
       "Headline": "ඇෆ්ගන් තලේබාන් ආරක්ෂාවට තර්ජනයක්",
       "News Content": "ඇෆ්ගනිස්තානයේ ටෙහ්රීකි තලේබාන් සංවිධානයට රට තුළ ගැවසීමට අවස්ථාව ලබා දීම පාකිස්තානයේ ආරක්ෂාවට තර්ජනයක් බව හමුදා ප්‍රධානි ජෙනරාල් අසිම් මුනීර් ප්‍රකාශ කර ඇතැයි විදෙස් මාධ්‍ය වාර්තා කළේය. ජියෝ නිවුස් පුවත් සේවය සඳහන් කරන්නේ අසල්වාසී රටක තහනම් සංවිධානයකට සහ වෙනත් ත්‍රස්තවාදී කණ්ඩායම්වලට අභය භූමියක් වීම සහ ක්‍රියා කිරීමට නිදහස ලබා දීම පාකිස්තානයේ ආරක්ෂාවට බලපාන ප්‍රධාන හේතුවක් යැයි ඔහු ප්‍රකාශ කර ඇති බවය.\n\nපාකිස්තානයේ අන්තර් සේවා මහජන සම්බන්ධතා ඒකකය විසින් නිකුත් කරනු ලැබූ නිවේදනයේ එය සඳහන් වී ඇතැයි ද වාර්තා වේ.\n\nපාකිස්තානයේ රාවල්පිණ්ඩි නුවර පිහිටි ප්‍රධාන හමුදා මූලස්ථානයේ පැවැති 258 වැනි සේනාංකාධිපතිවරුන්ගේ සමුළුවෙන් පසු පාකිස්තාන හමුදාපතිවරයා මේ ප්‍රකාශය සිදු කර ඇතැයි වැඩිදුරටත් වාර්තා වේ. අපගේ ජාතික ආරක්ෂාවට ඇති ඕනැම තර්ජනයකින් ආරක්ෂා වීමට අප සැමවිටම සූදානම්ව සිටිය යුතු බව ද ඔහු සඳහන් කර තිබේ.\n\nපාකිස්තාන හමුදාපති",
       "URL": "https://www.dinamina.lk/2023/07/25/local/9000/%e0%b6%87%e0%b7%86%e0%b7%8a%e0%b6%9c%e0%b6%b1%e0%b7%8a-%e0%b6%ad%e0%b6%bd%e0%b7%9a%e0%b6%b6%e0%b7%8f%e0%b6%b1%e0%b7%8a-%e0%b6%86%e0%b6%bb%e0%b6%9a%e0%b7%8a%e0%b7%82%e0%b7%8f%e0%b7%80%e0%b6%a7/",
       "Category": "local",
       "Parent URL": "https://www.dinamina.lk/category/local//page/335/"
}