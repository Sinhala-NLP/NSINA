{
       "Source": "dinamina",
       "Timestamp": "July 22, 2023 1:00 am",
       "Headline": "පක්ෂ නායක රැස්වීමට  විපක්ෂයේ පාර්ශ්වකාර  සැමට ඉඩ දෙන්න",
       "News Content": "විපක්ෂයේ අනෙකුත් පාර්ශ්වයන්ටද පක්ෂ නායක රැස්වීමට සහභාගි වීමට අවස්ථාව සලසා දෙන්නැයි විපක්ෂ නායක සජිත් ප්‍රේමදාස මහතා කථානායකවරයාගෙන් පාර්ලිමේන්තුවේදී ඊයේ (21) ඉල්ලා සිටියේය. ඒ සඳහා සියලු දෙනා එකඟ වූ බවද හෙතෙම කීවේය. බංකොලොත්භාවයට පත් වුණු රටක ඉන්න අප නම්‍යශීලියි. විපක්ෂයේ අනෙක් පක්ෂවලටත් එහි සාමාජිකත්වය දෙන්න යැයි හෙතෙම ඉල්ලා සිටියේය.කථානායක මහින්ද යාපා බේවර්ධන මහතා: දැනට එහි 33 දෙනෙක් ඉන්නවා.සාමාන්‍යයෙන් ඉන්නේ 16යි. මුළු පාර්ලිමේන්තුවම ඔතැනට යන්න වෙනවා.විපක්ෂ නායකවරයා: 33 දෙනාගෙන් කී දෙනාද සහභාගි වෙන්නේ? මේක සාධාරණ ඉල්ලීමක්.\n\nස්වර්ණා විජේකෝන්, නුවන් කොඩිකාර",
       "URL": "https://www.dinamina.lk/2023/07/22/local/8541/%e0%b6%b4%e0%b6%9a%e0%b7%8a%e0%b7%82-%e0%b6%b1%e0%b7%8f%e0%b6%ba%e0%b6%9a-%e0%b6%bb%e0%b7%90%e0%b7%83%e0%b7%8a%e0%b7%80%e0%b7%93%e0%b6%b8%e0%b6%a7-%e0%b7%80%e0%b7%92%e0%b6%b4%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/346/"
}