{
       "Source": "dinamina",
       "Timestamp": "August 12, 2023 1:00 am",
       "Headline": "එල්ටීටීඊය අම්පාරේ හා මඩකලපුවේ නිරායුධ වැසියන් මරා වසර 33යි",
       "News Content": "එල්ටීටීඊ සංවිධානය අම්පාර හා මඩකලපුව දිස්ත්‍රික්කවල අහිංසක නිරායුධ මුස්ලිම් වැසියන් දෙසිය විසිඑක් දෙනකු කපා කොටා සමූල ඝාතනයක් සිදු කර 2023 අගෝස්තු 11 වැනිදාට වසර 33ක් පිරීම නිමිත්තෙන් අම්පාර සහ මඩකලපුව දිස්ත්‍රික්කවල නගර කිහිපයකම වෙළඳසල් වසා කළුකොඩි ඔසවා විරෝධතාවයක් පැවැත්වීය.\n\nඅම්පාර දිස්ත්‍රික්කයේ අක්කරේපත්තු, අඩ්ඩාලච්චේන,නින්දවූර්, සමන්තුරේ, සයින්දමරුදු හා කල්මුණේ යන මුස්ලිම් නගරවල වෙළෙඳසල් හිමියන් ඔවුන්ගේ වෙළෙඳසල් සම්පූර්ණයෙන් වසා ඒවා ඉදිරිපිට සහ බස් නැවතුම් පොළවල්වල කළුකොඩි ඔසවා සමූල ඝාතනයට එරෙහිව මෙසේ විරෝධතාවය පලකොට තිබේ, මඩකලපුව දිස්ත්‍රික්කයේ වාලච්චේන, එරාවුර්, ඔට්ටමාවඩි, කාත්තන්කුඩි යන නගරවල ද වෙළෙඳසල් වසා කළු කොඩි ඔසවා තිබේ.\n\nමනම්පිටිය නිමල් ජයරත්න",
       "URL": "https://www.dinamina.lk/2023/08/12/local/13459/%e0%b6%91%e0%b6%bd%e0%b7%8a%e0%b6%a7%e0%b7%93%e0%b6%a7%e0%b7%93%e0%b6%8a%e0%b6%ba-%e0%b6%85%e0%b6%b8%e0%b7%8a%e0%b6%b4%e0%b7%8f%e0%b6%bb%e0%b7%9a-%e0%b7%84%e0%b7%8f-%e0%b6%b8%e0%b6%a9%e0%b6%9a/",
       "Category": "local",
       "Parent URL": "https://www.dinamina.lk/category/local//page/254/"
}