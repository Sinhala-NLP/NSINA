{
       "Source": "dinamina",
       "Timestamp": "July 25, 2023 1:00 am",
       "Headline": "කැලණි ගඟේ ගිලුණු අයගේ සිරුරු සොයා පරීක්ෂණ",
       "News Content": "කැලණි ගඟේ ස්ථාන දෙකකදී දියේ ගිලී අතුරුදන් වූ පිරිමි පුද්ගලයෙකු ගේ සහ කාන්තාවකගේ සිරුරු සෙවීම සඳහා නාවික හමුදා කිමිඳුම් කරුවන් ඊයේ (සඳුදා) සවස මෙහෙයුමක් දියත් කළ ද සිරුරු සොයා ගැනීමට නොහැකි විය. මින් එක් පුද්ගලයෙකු ඉරිදා සවස මාපිටිගම පාලම මතින් ගමන් කිරීමේදී කැලණි ගඟට වැටී අතුරුදන් වී ඇති අතර අනිත් තැනැත්තිය කඩුවෙල තොටුපළකින් දිය නෑමට ගොස් සඳුදා උදෑසන කැලණි ගඟට වැටුණ අයෙකි. එම කාන්තාව රැගෙන ආ රෙදි ගං ඉවුරේ තිබෙන අතර ඇය දියේ ගිලෙන්නට ඇතැයි සැක කෙරෙන බව පොළීසිය පවසයි. මේ වනවිට කඩුවෙල ,දොම්පෙ සහ නවගමුව යන පොළිසි අතුරුදන් අයගේ සිරුරු සෙවීම සඳහා ඒකාබද්ධ මෙහෙයුමක් අරඹා තිබේ. එමෙන්ම ප්‍රදේශවාසීන්ද ගංඟා ඉවුරු අසබඩ ලඳු කැලෑ පරීක්ෂා කිරීම ද සිදුකෙරේ.\n\n",
       "URL": "https://www.dinamina.lk/2023/07/25/local/9026/%e0%b6%9a%e0%b7%90%e0%b6%bd%e0%b6%ab%e0%b7%92-%e0%b6%9c%e0%b6%9f%e0%b7%9a-%e0%b6%9c%e0%b7%92%e0%b6%bd%e0%b7%94%e0%b6%ab%e0%b7%94-%e0%b6%85%e0%b6%ba%e0%b6%9c%e0%b7%9a-%e0%b7%83%e0%b7%92%e0%b6%bb/",
       "Category": "local",
       "Parent URL": "https://www.dinamina.lk/category/local//page/334/"
}