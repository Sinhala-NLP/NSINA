{
       "Source": "dinamina",
       "Timestamp": "July 24, 2023 1:00 am",
       "Headline": "කැඩුණු ජංගම දුරකතනයෙන් කුපාඩි පියාගේ වැඩ හෙළි වෙයි",
       "News Content": "තම 13 හැවිරිදි දියණිය බරපතල ලිංගික අපයෝජනයට ලක් කරන ලදැයි 43 හැවිරිදි ඇගේ පියා සැකපිට අත්අඩංගුවට ගත් බව කදාන පොලිසිය පවසයි.\n\nකදාන ප්‍රදේශයේ ප්‍රසිද්ධ බාලිකා විදුහක 9 වෙනි ශේණියේ ඉගෙනුම ලබන වින්දිත දැරියගේ මව විසින් කදාන පොලිසියට ඉදිරිපත් කරණ ලද පැමිණිල්ලක් අනුව මෙසේ අත්අඅඩංගුවට ගෙන ඇත්තේ කාදාන, රිලවුල්ල, මෝල්වත්ත ප්‍රදේශයේ පදිංචි තිදරු පියෙකි.\n\nමගේ සැමියා භාවිත කරමින් සිටි ඔහුගේ ජංගම දුරකතනයේ අතිවු දෝශයක් නිසා එය කදාන පිහිටි ජංගම දුරකතන හදන වෙළෙද සලකට බාරදී තිබුන. එය අලුත් වැඩියා කිරිමෙන් අනතුරුව එය රැගෙන ඒමට වෙළෙද සැලට ගිය විට වෙළෙද සල් හිමිකරුගෙන් දැනගන්න ලැබුනා ජංගම දුරකතනයේ ළාබාල දැරියකගේ නිරුවත් ඡයාරුප සහ තවත් අසාභ්‍ය ඡයාරුප රැසක් අන්තර්ගතව තියෙනවා කියලා. ඒවා දැක්කම එම නිරුවත් ඡායාරුපය මගේ දියණියගේ බවට මට ඒත්තු ගියා. ඒ මොහතේම ජංගම දුකතනයත්, දියණියත් සමග මම පොලිසියට පැමිණිලි කිරිමට ආ බව වින්දිත දැරියගේ මව පොලිසියට කටඋත්තරයක් ලබා දී ඇති බව පොලිසිය පවසයි.\n\nඅපයෝජනයට ලක්වු දැරිය වෛද්‍ය පරික්ෂණයක් සදහා රාගම ශික්ෂණ රෝහලේ අධිකරණ වෛද්‍ය නිලධාරි වෛද්‍ය දුල්සිරි අප්පුහාමි මහතා වෙත ඉදිරිපත් කිරීමෙන් අනතුරුව දැරිය රාගම ළමා පියසට ඇතුළත් කිරීමට කටයුතු කළ බව පොලිසිය පවසයි.\n\nසැකකරු වැලිසර අධිකරණය වෙත ඉදිරිපත් කිරිමට නියමිතය.\n\nසිද්ධය සම්බන්ධයෙන් තදාන පොලිසියේ ස්ථානාධිපති ප්‍රධාන පොලිස් පරික්ෂක ගාමිනි හේවාවිතාන මහතාගේ උපදෙස් මතපාධ විමර්ශනඅංශයේ ස්තානාධිපති පොලිස් පීක්ෂක එස්.ජයලත්,ළමා හා කාන්තා කාර්යාංශයේ ස්ථානාධිපති පොලිස් පරීක්ෂක\n\nප්‍රදීපා ලක්මාලි, පොලිස් කොස්තාපල් (18663)සුදසිංහ සහ කාන්තා පොලිස කොස්තාපල් (11839) පියුමාලි යන නිලධාරින් විසින් වැඩිදුරවිමර්ශන කටයුතු පවත්වයි.\n\nජාඇල විශේෂ – තිස්ස කොටින්කඩුව",
       "URL": "https://www.dinamina.lk/2023/07/24/local/8693/%e0%b6%9a%e0%b7%90%e0%b6%a9%e0%b7%94%e0%b6%ab%e0%b7%94-%e0%b6%a2%e0%b6%82%e0%b6%9c%e0%b6%b8-%e0%b6%af%e0%b7%94%e0%b6%bb%e0%b6%9a%e0%b6%ad%e0%b6%b1%e0%b6%ba%e0%b7%99%e0%b6%b1%e0%b7%8a-%e0%b6%9a/",
       "Category": "local",
       "Parent URL": "https://www.dinamina.lk/category/local//page/339/"
}