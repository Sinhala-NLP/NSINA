{
       "Source": "dinamina",
       "Timestamp": "October 7, 2023 1:00 am",
       "Headline": "බස්-බවුසර්-කන්ටේනර් එකට ගැටිලා",
       "News Content": "කොළඹ මහනුවර මහා මාර්ගයේ බටලීය කජුපුරදී ඊයේ (6) අලුයම පහට පමණ පෞද්ගලික මගී බස් රථයක් බවුසරයක් හා කන්ටේනර් රියක් ගැටීමෙන් සිදු වූ අනතුරකින් බස් රථයේ ගමන් කළ මඟින් 22ක් පමණ තුවාල ලබා රෝහල් ගත කර ඇතැයි නිට්ටඹුව පොලිසිය කියයි.\n\nඅම්පාර සිට කොළඹ බලා ගමන් ගත් බස් රථයක් මෙසේ අනතුරට ලක් වී ඇත. බස් රථයට ඉදිරියෙන් පැමිණි කන්ටේනර් රථයක් බසයේ බඳේ ගැටෙන අවස්ථාවේ පිටුපසින් ගමන් කළ බවුසරයක් ද බස් රථයේ පිටුපස ගැටී ඇතැයි හෙළි වී ඇත.\n\nමගී බස් රථය තවත් වාහනයකට ඉස්සර කිරීමට ගිය අවස්ථාවේ ඉදිරියෙන් ආ කන්ටේනරයේ ගැටෙන මොහොතේ පිටුපසින් පැමිණි බවුසරයේ ද ගැටී අනතුරට පත් වී ඇතැයි මූලික පොලිස් පරීක්ෂණවලදී හෙළි වී ඇතැයි පොලිසිය සඳහන් කරයි. බවුසරයේ ඉදිරි කොටසට කන්ටේනරයේ ඉදිරි කොටස හා බස් රථයේ දකුණු පස පිටුපස කොටස පොඩි පට්ටම් වී තිබිණි.\n\nතුවාල ලත් මගීහු වතුපිටිවල රෝහලට ඇතුළත් කර ඇත. තුවාලකරුවන්ගේ තත්ත්වය එතරම් බරපතළ නොවන බව ද රෝහල් ප්‍රකාශකයෙක් කීය. මෙම අනතුර නිසා කොළඹ මහනුවර මහා මාර්ගයේ වාහන ගමනාගමනයට ද බාධා පැමිණ තිබිණි.\n\nනිට්ටඹුව පොලිසියේ රථවාහන අංශ නිලධාරීහු සිද්ධිය පිළිබඳව පරීක්ෂණ පවත්වති.\n\nකොටදෙනියාව සමූහ – එම්. පුෂ්පකුමාර, වේයනගොඩ විශේෂ",
       "URL": "https://www.dinamina.lk/2023/10/07/local/28734/%e0%b6%b6%e0%b7%83%e0%b7%8a-%e0%b6%b6%e0%b7%80%e0%b7%94%e0%b7%83%e0%b6%bb%e0%b7%8a-%e0%b6%9a%e0%b6%b1%e0%b7%8a%e0%b6%a7%e0%b7%9a%e0%b6%b1%e0%b6%bb%e0%b7%8a-%e0%b6%91%e0%b6%9a%e0%b6%a7-%e0%b6%9c/",
       "Category": "local",
       "Parent URL": "https://www.dinamina.lk/category/local//page/22/"
}