{
       "Source": "dinamina",
       "Timestamp": "October 3, 2023 10:55 am",
       "Headline": "වයෝවෘද්ධ කාන්තාවකගේ ගෙල කපා  රන් පවුම් 10ක් කොල්ලකයි",
       "News Content": "මඩකලපුව, එරාවූර් පොලිස් වසමට අයත් කොමන්තුරෙයි ප්‍රදේශයේ නිවසකට කඩා වැදුණු පුද්ගලයෙකු ඊයේ (2)  උදෑසන එම නිවසේ තනිව සිටි වයෝවෘද්ධ කාන්තාවකගේ ගෙල කපා පිහියකින් සහ ඇයගෙන් පවුම් 10ක ස්වර්ණාභරණ කොල්ලකා  තිබෙයි.\n\nමෙම පිහි ප්‍රහාරයට ලක්වූ කාන්තාව බරපතල තුවාල ලබා රෝහල් ගත කර ඇත.\n\nඑම අවස්ථාවේදී ඔහු නිවස තුළ සිටි වයෝවෘද්ධ කාන්තාවකගේ ගෙල කපා  පිහියකින් පහර දී ඇත. මේ නිසා  බරපතළ තුවාල ලැබූ කාන්තාවගේ ගෙලෙහි තිබූ පවුම් 10ක් පමණ වටිනා ස්වර්ණාභරණ සොරකම් කර ඔහු සිය  ත්‍රිරෝ ද  රථයේ නැගී පලා ගොස් ඇත.\n\nකෑ ගැසූ  මහලු කාන්තාව වෙත පැමිණි අසල්වාසීන් ඇය වහා රෝහල් ගත කර ඇත.\n\nඔහු මේ වන විට රෝහල් ගත කර ප්‍රතිකාර ලබන බව පොලිසියේ මූලික විමර්ශනවලදී අනාවරණය වී තිබේ. මෙම සිද්ධිය හේතුවෙන් ප්‍රදේශයේ දැඩි කලබලයක් සහ භීතියක් හටගෙන ඇති බවයි පොලිසිය වැඩිදුරටත් කියා  සිටියේය.\n\nඉන් අනතුරුව එරාවුර්  ප්‍රධාන අපරාධ නිවාරණ කොට්ඨාශයේ පොලිසිය සහ අධිකරණ වෛද්‍ය අංශයේ පොලිසිය නිල සුනඛයෙකුද සමග එම ස්ථානයට ගොස් වැඩිදුර පරීක්ෂණ පවත්වයි.\n\n\n\n",
       "URL": "https://www.dinamina.lk/2023/10/03/breaking-news/27353/%e0%b7%80%e0%b6%ba%e0%b7%9d%e0%b7%80%e0%b7%98%e0%b6%af%e0%b7%8a%e0%b6%b0-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80%e0%b6%9a%e0%b6%9c%e0%b7%9a-%e0%b6%9c%e0%b7%99%e0%b6%bd/",
       "Category": "local",
       "Parent URL": "https://www.dinamina.lk/category/local//page/40/"
}