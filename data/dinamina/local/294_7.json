{
       "Source": "dinamina",
       "Timestamp": "August 3, 2023 1:07 am",
       "Headline": "ශ්‍රී දළදා වහන්සේගේ තේවා කටයුතු මල්වතු මහා විහාර පාර්ශ්වයට චාරිත්‍රානුකූලව භාර දෙයි",
       "News Content": "\n\nශ්‍රී දළදා වහන්සේ උදෙසා සිදුකරන තේවා කටයුතු මල්වතු මහා විහාර පාර්ශ්වය වෙත භාරදීම ඊයේ (02) දළදා මැදුරේ දී පෞරාණික චාරිත්‍රානුකූලව සිදු කෙරුණි.\nමල්වතු අස්ගිරි උභය මහා විහාරීය මහා නායක ස්වාමින්ද්‍රයන් වහන්සේ දෙනමගේ සහ දියවඩන නිලමේවරයා ගේ ප්‍රධානත්වයෙන් තේවා මාරුව සිදු වූ අතර මෙම අවස්ථාවට මල්වතු අස්ගිරි උභය මහා විහාරීය කාරක සංඝ සභික හිමිවරු කිහිප නමක් සහ දළදා මාලිගාවේ කාර්ය මණ්ඩල සාමාජිකයෝ සහභාගි වූහ.\nමල්වතු පාර්ශ්වය වෙනුවෙන් තේවා රාජකාරි සඳහා තිබ්බටුවාවේ මේධංකර නාහිමියන්ගේ ප්‍රධානත්වයෙන් භික්ෂූන් වහන්සේ පස් නමක් එම පාර්ශ්වයේ මහානායක අතිපූජ්‍ය තිබ්බටුවාවේ ශ්‍රී සිද්ධාර්ථ සුමංගල මහ නාහිමියන් විසින් පත් කරනු ලැබූහ. මහවෙල රතනපාල, උඩගල්දෙබොක්කේ ගුණානන්ද, ගනේගොඩ රතනජෝති හා පේමරතන යන හිමිවරු තේවා කටයුතු සදහා නම් කළ සෙසු හිමිවරු වෙති.\nඅසේල කුරුළුවංශ",
       "URL": "https://www.dinamina.lk/2023/08/03/local/11309/%e0%b7%81%e0%b7%8a%e0%b6%bb%e0%b7%93-%e0%b6%af%e0%b7%85%e0%b6%af%e0%b7%8f-%e0%b7%80%e0%b7%84%e0%b6%b1%e0%b7%8a%e0%b7%83%e0%b7%9a%e0%b6%9c%e0%b7%9a-%e0%b6%ad%e0%b7%9a%e0%b7%80%e0%b7%8f/",
       "Category": "local",
       "Parent URL": "https://www.dinamina.lk/category/local//page/294/"
}