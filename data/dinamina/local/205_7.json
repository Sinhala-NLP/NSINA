{
       "Source": "dinamina",
       "Timestamp": "August 23, 2023 1:00 am",
       "Headline": "ත්‍රිකුණාමලය ජැටිය කඩා වැටී ගල්ගමුවේ 19කට තුවාල",
       "News Content": "ත්‍රිකුණාමලය නාවික හමුදා පාලම් ජැටියේ කොටසක් කඩා වැටිමෙන් ඊයේ (22) පස්වරැවේ වරාය නැරඹීමට පැමිණි 19 දෙනකු තුවාල ලබා ඇතැයි වරාය පොලිසිය කියයි.\n\nතුවාල ලැබු 15 දෙනකු නාවික හමුදා රෝහලෙත් ⁣සෙසු සිවුදෙනා ත්‍රිකුණාමලය රෝහලෙත් ප්‍රතිකාර ලබති. මෙම පිරිස ගල්ගමුවේ සිට සංචාරයකට මෙලෙස පැමිණ ඇති අතර තුවාල ලැබු වැඩි දෙනකු පාසල් සිසුන් බව වාර්තාවේ.\n\nජැටිය කඩා වැටි පිරිස මුහුදට වැටී ඇති අතර එම ස්ථානය එතරම් නොගැඹුුරු නිසා සිදු වීමට ගිය විනාශයක් වැළකි ගොස් තිබේ.තුවාල ලැබුවන්ගේ තත්ත්වය එතරම් බරපතළ නොවන බව රෝහල් ආරංචි මාර්ග කියයි.",
       "URL": "https://www.dinamina.lk/2023/08/23/local/16498/%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%94%e0%b6%ab%e0%b7%8f%e0%b6%b8%e0%b6%bd%e0%b6%ba-%e0%b6%a2%e0%b7%90%e0%b6%a7%e0%b7%92%e0%b6%ba-%e0%b6%9a%e0%b6%a9%e0%b7%8f-%e0%b7%80/",
       "Category": "local",
       "Parent URL": "https://www.dinamina.lk/category/local//page/205/"
}