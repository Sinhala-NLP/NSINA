{
       "Source": "dinamina",
       "Timestamp": "August 9, 2023 1:00 am",
       "Headline": "2023 වසරේදී මුල් මාස හයේ රාජ්‍ය ආදායම බිලියන 1317ක්",
       "News Content": "2023 වසරේදී මුල් මාස හය තුළ රාජ්‍ය ආදායම රුපියල් බිලියන 1317 ක් බව මුදල් රාජ්‍ය ඇමැති රංජිත් සියඹලාපිටිය මහතා පාර්ලිමේන්තුවේදී ඊයේ (08) ප්‍රකාශ කෙළේය.\n\nවසර මැද මූල්‍ය තත්ත්වය පිළිබඳව විවාදට එක් වෙමින් ඇමතිවරයා මේ බව පැවසීය.\n\nතවදුරටත් ඇමැතිවරයා මෙසේද පැවසීය.\n\n2022 වසරේ මුල් මාස හයේදි රාජ්‍ය ආදායම රුපියල් බිලියන 928 ක්. ජනාධිපති රනිල් වික්‍රමසිංහ මහතා ප්‍රමුඛ ආණ්ඩුව අනුගමණය කරන ලද මූල්‍ය ප්‍රතිපත්ති හේතුවෙන් මෙම ආදායම වර්ධනය කර ගැනීමට හැකි වූණා.\n\nපසුගිය වසරේදී ආර්ථික වශයෙන් රට දරුණු අගාධයකට වැටී තිබුණ ද අනුගමණය කරන ලද ක්‍රමවේදයන් හේතුවෙන් ආර්ථිකය ස්ථාවර වෙමින් පවතිනවා. එමෙන්ම රාජ්‍ය ආදායම සමඟ සෙල්ලම් කරන කවර සමාගමක් වුව ද එම සමාගම්වලට එරෙහිව නීතිය දැඩිව ක්‍රියාත්මක කරනවා.\n\nරුපියල් කෝටි 660 නිෂ්පාදන බදු ගෙවා නොමැති සමාගම් ගණනාවක් සමඟ සාකච්ඡා සිදු කළා. එම ගෙවීම් ලබා ගැනීම වෙනුවෙන් අවශ්‍ය කටයුතු සිදු කරමින් සිටිනවා.",
       "URL": "https://www.dinamina.lk/2023/08/09/local/12697/2023-%e0%b7%80%e0%b7%83%e0%b6%bb%e0%b7%9a%e0%b6%af%e0%b7%93-%e0%b6%b8%e0%b7%94%e0%b6%bd%e0%b7%8a-%e0%b6%b8%e0%b7%8f%e0%b7%83-%e0%b7%84%e0%b6%ba%e0%b7%9a-%e0%b6%bb%e0%b7%8f%e0%b6%a2%e0%b7%8a/",
       "Category": "local",
       "Parent URL": "https://www.dinamina.lk/category/local//page/269/"
}