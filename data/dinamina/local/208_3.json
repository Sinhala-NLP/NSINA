{
       "Source": "dinamina",
       "Timestamp": "August 22, 2023 10:23 am",
       "Headline": "කුඹල් පෙරහැර අතරතුර ඩ්‍රෝන යැවූ විදේශිකයෙක් අත්අඩංගුවට",
       "News Content": "මහනුවර තරු හෝටලයක නවාතැන් ගෙන එහි කාමරයක සිට මහනුවර ඇසළ මංගල්‍යයේ ප්‍රථම කුඹල් පෙරහර වීදී සංචාරය කරන අවස්ථාවේ දළදා මාලිගා පරිශ්‍රයට ඩ්‍රෝන කැමරාවක් යැවූ බව කියන චීන ජාතිකයෙකු මහනුවර පොලීසියේ නිලධාරීන් කණ්ඩායමක් විසින් සැකපිට අත්අඩංගුවට ගනු ලැබ තිබේ.\n\nඅත්අඩංගුවට ගත් චීන ජාතිකයා ඊයේ  (21)රාත්‍රී 9.30 ට පමණ ඩ්‍රෝන කැමරාව යොමුකර තිබෙන බව පොලිස් පරීක්ෂණ මගින් අනාවරණය වී ඇත.\n\nහතළිස් තුන් හැවිරිදි මෙම චීන ජාතිකයා පසුගිය 20 වන දින චීනයේ සිට මෙරටට පැමිණ තිබෙන බවත් ඊට පසුදින මහනුවරට පැමිණ හෝටලයේ ලැගුම් ගෙන තිබෙන බවත් පොලීසිය පවසයි.\n\nසිද්ධිය සම්බන්ධයෙන් මහනුවර පොලිස් මූලස්ථානාධිපති ප්‍රධාන පොලිස් පරීක්ෂක රසික සම්පත් මහතා ගේ උපදෙස් මත පරීක්ෂණ සිදු කෙරෙයි.",
       "URL": "https://www.dinamina.lk/2023/08/22/local/16227/%e0%b6%9a%e0%b7%94%e0%b6%b9%e0%b6%bd%e0%b7%8a-%e0%b6%b4%e0%b7%99%e0%b6%bb%e0%b7%84%e0%b7%90%e0%b6%bb-%e0%b6%85%e0%b6%ad%e0%b6%bb%e0%b6%ad%e0%b7%94%e0%b6%bb-%e0%b6%a9%e0%b7%8a%e0%b6%bb/",
       "Category": "local",
       "Parent URL": "https://www.dinamina.lk/category/local//page/208/"
}