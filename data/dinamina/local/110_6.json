{
       "Source": "dinamina",
       "Timestamp": "September 15, 2023 12:05 pm",
       "Headline": "උපන්දිනය දා මල්ලී ඝාතනය කළ සහෝදරයා හා පියා සොයා විමර්ශන",
       "News Content": "තාත්තා සහ අයියා එකතු වී ගේ ඇතුලේ සිටි මල්ලිට පොල්ලකින් පහර දී ඝාතනය කළ පුවතක් මැදවච්චිය, කනදරා දිව්ල්වැව ගම්මානයෙන් වාර්තා වෙයි.\n\nමෙලෙස මිය ගොස් ඇත්තේ 25 හැවිරිදි එම නිවසේම පදිංචි එක් දරු පියෙකි.\n\nමෙම ඝාතනය සිදු කළ පියා කපුරුබණ්ඩාගේ විජේසිංහ නැමැති ට්‍රැක්ටර් කාර්මික ශිල්පියෙක් වන අතර ඝාතනය සිදු කළ වැඩිමහල් සොහොයුරා පැවිදි වී සිට සිවුර හැර විත්,පෙදරේරු රැකියාවක් සිදු කරන 28 හැවිරිදි සජිත් සචෙන්තන විජේසිංහ නැමිති තරුණයෙකි.\n\nඊයේ(14) දින රාත්‍රී 10.45 ට පමන පුද්ගලික ගැටළුවක් මුල් කර ගනිමින් මෙම මිය ගිය පුතා සහ වැඩිමහල් සොහොයුරාත් පියාත් අතර බහින්බස්වීමක් සිදුව ඇත.\n\nමිය ගිය පුද්ගලයාගේ උපන්දිනයද ඊයේ දිනට යෙදී තිබුණ අතර මිතුරන් සමග එම සාදයත් පවත්වා මෙම මියගිය පුද්ගලයා නිවසට පැමිණ ඇත.\n\nඅනතුරුව පියාත් සමග ඇති කර ගත් බහෙන් බස් වීම දුර දිග ගොස් අයියා සහ පියා එකතු වී තම සැමියාව ඇදේ තිබූ බුරුත පොල්ලකින් සහ උදලු මිටකින් ගසා ගේ ඇතුලේදීම ඝාතනය කළ බව මිය ගිය පුද්ගලයාගේ බිරිද මැදවච්චිය පොලිසියට පවසා ඇත.\n\nඒ අනුව සැකකරුවන් දෙදෙනා පොලිස් අත් අඩංගුවට ගැනීමට මැදවච්චිය පොලිස් ස්ථානාධිපති ආර්.එම්.අයි .බී රත්නායන මහතා ඇතුලු පොලිස් කණ්ඩායමක් ඊයේ රාත්‍රියේම කටයුතු කර ඇත.\n\nසැකකරුවන් පිළිබඳව වැඩිදුර පරික්ෂණ මැදවච්චිය පොලිසිය සිදු කරයි.\n\n",
       "URL": "https://www.dinamina.lk/2023/09/15/breaking-news/22564/%e0%b6%8b%e0%b6%b4%e0%b6%b1%e0%b7%8a%e0%b6%af%e0%b7%92%e0%b6%b1%e0%b6%ba-%e0%b6%af%e0%b7%8f-%e0%b6%b8%e0%b6%bd%e0%b7%8a%e0%b6%bd%e0%b7%93-%e0%b6%9d%e0%b7%8f%e0%b6%ad%e0%b6%b1%e0%b6%ba-%e0%b6%9a/",
       "Category": "local",
       "Parent URL": "https://www.dinamina.lk/category/local//page/110/"
}