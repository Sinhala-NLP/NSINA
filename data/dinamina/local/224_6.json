{
       "Source": "dinamina",
       "Timestamp": "August 18, 2023 1:00 am",
       "Headline": "උප්පුවේලි පොලිස් කැබ් රියේ බැටරිය උස්සලා",
       "News Content": "උප්පුවේලි පොලිස් ස්ථානයේ ගරාජයේ නතර කර තිබුණු පොලිස් කැබ් රථයේ බැටරිය කිසියම් පුද්ගලයකු විසින් සොරාගෙන ගොස් ඇත. WP LE -1317 අංකය දරන මෙම කැබ් රථය යම් දෝෂයක් හේතුවෙන් දින කිහිපයක් තිස්සේම තිබී ඇත්තේ ගරාජයේ බව උප්පුවේලි පොලිසියේ උසස් නිලධාරියෙක් සඳහන් කළේය.\n\nමෙම කැබ් රථය තිබී ඇත්තේ පොලිස් කොස්තාපල් රාජපක්ෂ නමැති නිලධාරියාගේ භාරයේ බව පොලිස් තොරතුරු සඳහන් කළේය.\n\nමෙම නිලධාරියා දින කිහිපයක් නිවාඩු ලැබ නැවත පොලිස් ස්ථානයට පැමිණ පරීක්ෂා කර බැලීමේදී කැබ් රථයේ බැටරිය අතුරුදන්ව ඇති බව දැක තිබේ. ඒ ගැන සිය උසස් නිලධාරීන්ට දැනුවත් කිරීමට පසුගියදා (15) මෙම නිලධාරියා කටයුතු කළේය.\n\nඅස්ථානගතව ඇති බැටරිය සොයා විමර්ශනයක් මේ වන විට ආරම්භ කර ඇතත් බැටරිය ගලවාගෙන ගිය පුද්ගලයා ගැන කිසිදු තොරතුරක් මෙතෙක් අනාවරණය වී නැත. මෙම සොරකම පොලිසිය ඇතුළේම වැඩක් බවත් පිටස්තරයකුගේ වැඩක් නොවන බවත් උසස් පොලිස් නිලධාරියෙක් සඳහන් කළේය.",
       "URL": "https://www.dinamina.lk/2023/08/18/local/15281/%e0%b6%8b%e0%b6%b4%e0%b7%8a%e0%b6%b4%e0%b7%94%e0%b7%80%e0%b7%9a%e0%b6%bd%e0%b7%92-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%9a%e0%b7%90%e0%b6%b6%e0%b7%8a-%e0%b6%bb/",
       "Category": "local",
       "Parent URL": "https://www.dinamina.lk/category/local//page/224/"
}