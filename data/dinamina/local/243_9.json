{
       "Source": "dinamina",
       "Timestamp": "August 15, 2023 3:36 am",
       "Headline": "රට බංකොලොත් කළ අයට දඬුවම්  නොදුන්නොත්  2068දීවත්  ගොඩ ඒමක් නෑ",
       "News Content": "රට බංකොලොත් කිරීමට දායක වූ පුද්ගලයන් සම්බන්ධයෙන් පියවර ගැනීම සඳහා එක්සත් ජනරජ පෙරමුණ විසින් ‘‘ආර්ථික යුක්ති විනිශ්චය කොමිෂන් සභාවක්” පිහිටුවන බව එක්සත් ජනරජ පෙරමුණේ නායක, පාර්ලිමේන්තු මන්ත්‍රී පාඨලී චම්පික රණවක මහතා පැවසීය.\n\nඅයිස්ලන්තයේ මෙන් රට බංකොළොත් කිරීමට දායක වූ දේශපාලකයන්, නිලධාරීන් ඇතුළු පිරිසට දඬුවම් දී ආර්ථික යුක්තිය ඉටු නොකර 2068 දී වත් රට බංකොලොත් බවින් මුදා ගත නොහැකි බව ද ඒ මහතා කීවේය.\n\nපානදුර නගර ශාලාවේ පැවති එක්සත් ජනරජ පෙරමුණේ කළුතර දිස්ත්‍රික් සමුළුව අමතමින් මන්ත්‍රීවරයා මේ බව සඳහන් කළේය.\n\nනුවන් කොඩිකාර",
       "URL": "https://www.dinamina.lk/2023/08/15/local/14203/%e0%b6%bb%e0%b6%a7-%e0%b6%b6%e0%b6%82%e0%b6%9a%e0%b7%9c%e0%b6%bd%e0%b7%9c%e0%b6%ad%e0%b7%8a-%e0%b6%9a%e0%b7%85-%e0%b6%85%e0%b6%ba%e0%b6%a7-%e0%b6%af%e0%b6%ac%e0%b7%94%e0%b7%80%e0%b6%b8%e0%b7%8a/",
       "Category": "local",
       "Parent URL": "https://www.dinamina.lk/category/local//page/243/"
}