{
       "Source": "dinamina",
       "Timestamp": "September 12, 2023 10:50 am",
       "Headline": "දුම්රිය වර්ජනයේ පළමු බිල්ල හොරපෙන් වාර්තා වෙයි",
       "News Content": "දුම්රිය වර්ජනය හේතුවෙන් දුම්රියේ වහලය මත ගමන් කළ තරුණයෙක් හොරපේ දුම්රිය ස්ථානය ආසන්නයේදී අනතුරට පත්ව මිය ගොස් තිබෙයි\n\nමෙම තරුණයා මහනුවර සිට කොළඹ දක්වා ධාවනය වෙමින් තිබූ දුම්රියේ වහලය මත නැගී පැමිණි ඇති බව දුම්රිය දෙපාර්තමේන්තුව සඳහන් කළේය.\n\nරාගම දුම්රිය ස්ථානයෙන් දුම්රියට ගොඩ වී ඇති අතර අධික තදබදය හේතුවෙන් දුම්රිය වහලය මතට නැඟ තිබෙයි.\n\nඒ අනුව හොරපේ දුම්රිය ස්ථානයේ දී වහළේ ගැටී  ඇද වැටීමෙන් මිය ගොස් ඇති බව දුම්රිය දෙපාර්තමේන්තුව සඳහන් කළේය.\n\nමොහු ගම්පහ මොරගොඩ ප්‍රදේශයේ පදිංචි 18 හැවිරිදි තරුණයෙකු බවට මේ වන විට තොරතුරු අනාවරණය වී තිබේ.\n\n",
       "URL": "https://www.dinamina.lk/2023/09/12/breaking-news/21526/%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b7%80%e0%b6%bb%e0%b7%8a%e0%b6%a2%e0%b6%b1%e0%b6%ba%e0%b7%9a-%e0%b6%b4%e0%b7%85%e0%b6%b8%e0%b7%94-%e0%b6%b6%e0%b7%92%e0%b6%bd/",
       "Category": "local",
       "Parent URL": "https://www.dinamina.lk/category/local//page/125/"
}