{
       "Source": "dinamina",
       "Timestamp": "July 31, 2023 1:39 am",
       "Headline": "මුහුදු මහා විහාරයේ රත්නප්‍රිය හිමිට පහර දීම ගැන විමර්ශනයක්",
       "News Content": "හබලකින් ගසා ජංගම දුරකතනයත් පැහැරගෙන\nගල්ලෙනක භාවනායෝගීව සිටි පොතුවිල් මුහුදු මහා විහාරයේ වැඩ වාසය කරන උඩලවත්තේ රත්නප්‍රිය හිමිට පහරදීමක් සම්බන්ධයෙන් පුළුල් විමර්ශනයක් පැවැත්වෙන බව නැගෙනහිර පළාත් භාර ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා සඳහන් කළේය.\nපහරකෑමෙන් තුවාල ලැබූ උඩලවත්තේ රත්තප්‍රිය හිමි පොතුවිල් රෝහලට ඇතුළත් කිරීමෙන් අනතුරුව වැඩිදුර ප්‍රතිකාර ගැනීමට අම්පාර රෝහලට මාරුකර එවා ඇත.\nආතිමුනෙයි මදුරවේලි පිහිටි ගල්ලෙනක භාවනා කරමින් සිටියදී 28 වෙනිදා සවස එම ස්ථානයට පැමිණි 07 දෙනෙක් තමන් වහන්සේට හබලකින් පහරදුන් බව උන්වහන්සේ පොලිසියට පැමිණිලි කරමින් සඳහන් කර තිබේ.\nමෙම පහරදීමට මුල්වූ සිදුවීම් සොයා විමර්ශන පැවැත්වෙන බව පොතුවිල් පොලිසිය කියයි.\nගයාන් කුමාර වීරසිංහ, කුරුවිට – සුනිල් පියතිලක",
       "URL": "https://www.dinamina.lk/2023/07/31/local/10374/%e0%b6%b8%e0%b7%94%e0%b7%84%e0%b7%94%e0%b6%af%e0%b7%94-%e0%b6%b8%e0%b7%84%e0%b7%8f-%e0%b7%80%e0%b7%92%e0%b7%84%e0%b7%8f%e0%b6%bb%e0%b6%ba%e0%b7%9a-%e0%b6%bb%e0%b6%ad%e0%b7%8a%e0%b6%b1%e0%b6%b4/",
       "Category": "local",
       "Parent URL": "https://www.dinamina.lk/category/local//page/309/"
}