{
       "Source": "dinamina",
       "Timestamp": "October 10, 2023 1:29 pm",
       "Headline": "ජැක්සන් ඇන්තනීගේ දේහයට අවසන් ගෞරව දැක්වීමට විශාල පිරිසක්",
       "News Content": "අභාවප්‍රාප්ත ප්‍රවීණ කලා ශිල්පී ජැක්සන් ඇන්තනී මහතාගේ දේහය අද (10) පෙරවරු 7.30 සිට රාත්‍රී 11.00 දක්වා මහජන ගෞරවය සඳහා බොරැල්ලේ පිහිටි පෞද්ගලික මල්ශාලාවක තැන්පත් කර තිබේ.\n\nදේහය හෙට (11) අනිද්දා (12) දෙදින තුළ වනිගසූරිය වත්ත, රාගම ප්‍රදේශයේ පිහිටි ඔහුගේ පෞද්ගලික නිවසේ තැන්පත් කිරීමට නියමිතය.\n\nකලා ශිල්පී ජැක්සන් ඇන්තනී මහතාා ගේ දේහය පිළිබඳ අවසන් කටයුතු ලබන බ්‍රහස්පතින්දා (12) පස්වරුවේ රාගම ශුද්ධවූ පේදුරු හා පාවුළු දේවස්ථානයේ දී සිදු කිරීමට නියමිතය.\n\nහදිසි අනතුරකට ලක්ව මාස 14කට ආසන්න කාලයක් කොළඹ ජාතික රෝහලේ දැඩිසත්කාර ඒකකයේ ප්‍රතිකාර ලබමින් සිටි ජැක්සන් ඇන්තනී මහතා ඊයේ (09) අලුයම අභාවප්‍රාප්ත විය.\n\nඅනතුරෙන් සුෂුම්නාව බිඳීයාමෙන් පසු ඇති වූ සංකුලතා ජැක්සන් ඇන්තනී මහතාා ගේ මරණයට හේතු වී ඇති බව ඊයේ (09) සිදුකළ පශ්චාත් මරණ පරීක්ෂණයේ දී අනාවරණය වී ඇත.",
       "URL": "https://www.dinamina.lk/2023/10/10/breaking-news/29450/%e0%b6%a2%e0%b7%90%e0%b6%9a%e0%b7%8a%e0%b7%83%e0%b6%b1%e0%b7%8a-%e0%b6%87%e0%b6%b1%e0%b7%8a%e0%b6%ad%e0%b6%b1%e0%b7%93%e0%b6%9c%e0%b7%9a-%e0%b6%af%e0%b7%9a%e0%b7%84%e0%b6%ba%e0%b6%a7-%e0%b6%85/",
       "Category": "local",
       "Parent URL": "https://www.dinamina.lk/category/local//page/10/"
}