{
       "Source": "dinamina",
       "Timestamp": "October 6, 2023 1:21 am",
       "Headline": "තරු­ෂිට  ජන­පති සුබ­පැ­තුම්",
       "News Content": "ආ\nසියානු ක්‍රීඩා උළෙලේදී මීටර් 800 කාන්තා ඉසව්වෙන් රන් පදක්කමක් දිනූ තරුෂි කරුණාරත්න ශිෂ්‍යයාවට ජනාධිපති රනිල් වික්‍රමසිංහ මහතා උණුසුම් සුබපැතුම් පිරිනැමීය.\n\nදුරකතන මාර්ගය ඔස්සේ ඊයේ (05) පෙරවරුවේ එම සිසුවිය සම්බන්ධ කරගත් ජනාධිපතිවරයා ඇගේ දක්ෂතා ඇගැයීමට ලක් කළේය. ශ්‍රී ලංකාව වෙනුවෙන් ඇය ජාත්‍යන්තරයේදී අත්කරගත් සුවිශේෂ ජයග්‍රහණය මෙම අවස්ථාවේ රටට මහත් ආඩම්බරයක් බව පැවසූ ජනාධිපතිවරයා ඇගේ ඉදිරි ක්‍රීඩා කටයුතු වෙනුවෙන් සිය ආශීර්වාදය ද පළ කළේය.\n\nඑසේම තරුෂි කරුණාරත්න සිසුවිය දිවයිනට පැමිණි පසුව ඇය හමුවීමට අපේක්ෂා කරන බව ද ජනාධිපති රනිල් වික්‍රමසිංහ මහතා වැඩිදුරටත් දැනුම් දුන්නේය.",
       "URL": "https://www.dinamina.lk/2023/10/06/local/28512/%e0%b6%ad%e0%b6%bb%e0%b7%94%e0%b7%82%e0%b7%92%e0%b6%a7-%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b7%83%e0%b7%94%e0%b6%b6%e0%b6%b4%e0%b7%90%e0%b6%ad%e0%b7%94%e0%b6%b8/",
       "Category": "local",
       "Parent URL": "https://www.dinamina.lk/category/local//page/25/"
}