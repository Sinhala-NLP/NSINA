{
       "Source": "dinamina",
       "Timestamp": "August 9, 2023 1:00 am",
       "Headline": "කෙටුම්පත් 3ම මැතිසබෙන් සම්මත වී ජනමත විචාරණයකින් අනුමත විය යුතුයි",
       "News Content": "\n\n‘ප්‍රාදේශීය සභා (සංශෝධන)’, ‘නගර සභා (සංශෝධන)’ සහ ‘මහනගර සභා (සංශෝධන)’ පනත් කෙටුම්පත් තුනම පාර්ලිමේන්තුවේ විශේෂ බහුතර ඡන්දයෙන් සම්මත කර ජනමත විචාරණයකදී ජනතාව විසින් ද අනුමත කළ යුතු බව ශ්‍රේෂ්ඨාධිකරණය තීරණය කර ඇති බව කථානායක මහින්ද යාපා අබේවර්ධන මහතා පාර්ලිමේන්තුවට ඊයේ (08) දැනුම් දුන්නේය.\n\nආණ්ඩුක්‍රම ව්‍යවස්ථාවේ 121(1) ව්‍යවස්ථාව ප්‍රකාරව ශ්‍රේෂ්ඨාධිකරණය හමුවේ අභියෝගයට ලක් කරන ලද ‘ප්‍රාදේශීය සභා (සංශෝධන)’, ‘නගර සභා (සංශෝධන)’ සහ ‘මහනගර සභා (සංශෝධන)’ නැමැති පනත් කෙටුම්පත් තුන සම්බන්ධයෙන් ශ්‍රේෂ්ඨාධිකරණයේ තීරණය පාර්ලිමේන්තුවට දැනුම් දෙමින් කථානායකවරයා මේ බව ප්‍රකාශ කළේය.\n\nඒ අනුව මෙම පනත් කෙටුම්පත් තුනෙහිම 2 වන වගන්තිය ආණ්ඩුක්‍රම ව්‍යවස්ථාවේ 1, 12(1), 82, 83 සහ 104ආ යන ව්‍යවස්ථාවන්හි විධිවිධානයන්ට අනනුකූල වන බැවින් ‘ප්‍රාදේශීය සභා (සංශෝධන)’, ‘නගර සභා (සංශෝධන)’ සහ ‘මහනගර සභා (සංශෝධන)’ නැමැති මෙම පනත් කෙටුම්පත් තුනම පාර්ලිමේන්තුවේ විශේෂ බහුතර ඡන්දයෙන් සම්මත කර ආණ්ඩුක්‍රම ව්‍යවස්ථාවේ 83 ව්‍යවස්ථාවේ විධිවිධාන ප්‍රකාරව, ජනමත විචාරණයකදී ජනතාව විසින් ද අනුමත කළ යුතු බව ශ්‍රේෂ්ඨාධිකරණය මඟින් තීරණය කර තිබේ.",
       "URL": "https://www.dinamina.lk/2023/08/09/local/12776/%e0%b6%9a%e0%b7%99%e0%b6%a7%e0%b7%94%e0%b6%b8%e0%b7%8a%e0%b6%b4%e0%b6%ad%e0%b7%8a-3%e0%b6%b8-%e0%b6%b8%e0%b7%90%e0%b6%ad%e0%b7%92%e0%b7%83%e0%b6%b6%e0%b7%99%e0%b6%b1%e0%b7%8a-%e0%b7%83%e0%b6%b8/",
       "Category": "local",
       "Parent URL": "https://www.dinamina.lk/category/local//page/268/"
}