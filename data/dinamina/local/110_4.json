{
       "Source": "dinamina",
       "Timestamp": "September 15, 2023 12:33 pm",
       "Headline": "මාවුස්සාකැලේ ජලාශයේ ජල මට්ටම සීඝ්‍රයෙන් ඉහළට",
       "News Content": "මධ්‍යම කඳුකරයේ බටහිර බෑවුම් ප්‍රදේශ වලට දින කීහිපයක් තිස්සේ ඇද හැලෙන අධික වර්ෂාවත් සමග මාවුස්සාකැලේ ජලාශයේ ජල මට්ටම සීඝ්‍රයෙන් ඉහළ නඟිමින් පවතින බව වාර්තා වෙයි\n\nඅද (15) දා උදෑසන 06 න් අවසන් වූ පැය 24 ඇතුළත මාවුස්සාකැලේ ජලාශ ආශ්‍රිත ජල පෝෂක ප්‍රදේශ වලට මිලී මීටර් 27 ක වර්ෂාවක් ලැබී ඇති බව විදුලි බල මණ්ඩලය පවසයි.\n\nපවතින අධික වර්ෂාව හේතුවෙන් මාවුස්සාකැලේ ජලාශයේ ජල මට්ටම පිටාර මට්ටමට පැමිණීමට තවත් අඩි 15 ක් පමණ ඇති බව එම ජලාශය භාර ඉංජිනේරුවෝ පැවසුහ.\n\nජාතික ජල විදුලිබල පද්ධතියට අයත් මාවුස්සාකැලේ ජලාශයෙන් ලක්ෂපාන, නව ලක්ෂපාන, කැනියොන් හා පොල්පිටිය යන ජල විදුලිබලාගාර 04 සඳහා විදුලිය උත්පාදනයට ප්‍රධාන වශයෙන් ජලය සැපයීම සිදු කරනු ලබයි.\n\n\n\n",
       "URL": "https://www.dinamina.lk/2023/09/15/breaking-news/22571/22571/",
       "Category": "local",
       "Parent URL": "https://www.dinamina.lk/category/local//page/110/"
}