{
       "Source": "dinamina",
       "Timestamp": "September 4, 2023 2:07 am",
       "Headline": "බීමතින් මෝල් ගහෙන් ගහලා",
       "News Content": "\n\nබිරිඳට සහ දියණියන් දෙදෙනාට මෝල් ගසින් පහරදී නි‍ෙවසේ දේපොළවලට හානි කළ කුරුඳුවත්ත පොලිසියේ සේවයේ නිරත කොස්තාපල්වරයෙකු බිරිඳත් දියණිවරුත් එක්ව අල්ලා අත්පා ගැටගසා පොලිසියට භාරදීමේ සිදුවීමක් ආරච්චිකට්ටුව පොලිසියෙන් වාර්තා විය.\n\nකුරුඳුවත්ත පොලිස් ස්ථානයට අනුයුක්තව සේවයේ නිරත මෙම පොලිස් කොස්තාපල්වරයා නිවාඩු ලැබ නි‍ෙවසට පැමිණ සිටියදී පසුගිය 01 වෙනිදා සවස බීමතින් සිය බිරිඳට මුලින්ම පහරදී තිබේ. අනතුරුව දියණියන්ටද පහරදෙමින් නිවසේ දොර ජනේල්වලට ද පහරදෙමින් හානි කර ඇත.\n\nමේ හිරිහැරය ඉවසා ගැනීමට නොහැකිවූ තැන බිරිඳ සිය දියණියන්ගේ ද සහය ඇතිව ඔහුගේ අත්පා ගැටගසා තිබේ. අනතුරුව ඇය ආරච්චිකට්ටුව පොලිස් ස්ථානයට පැමිණ මේ ගැන පැමිණිල්ලක් කර ඇත්තේ සැමියා නි‍ෙවසේ මුල්ලක ගැටගසා දමා ඇති බව කියමිනි.\n\nඒ අනුව පොලිස් කණ්ඩායමක් එම නි‍ෙවසට ගොස් ගැටගසා සිටි නිලධාරියාව ලිහා දමා අත්අඩංගුවට ගෙන ඇත.\n\nමේ වන විට එම නිලධාරියාගේ වැඩ තහනම් කිරීමට අවශ්‍ය පියවර ගෙන ඇති බව උසස් පොලිස් නිලධාරියෙක් සඳහන් කළේය.\n\n",
       "URL": "https://www.dinamina.lk/2023/09/04/local/19370/%e0%b6%b6%e0%b7%93%e0%b6%b8%e0%b6%ad%e0%b7%92%e0%b6%b1%e0%b7%8a-%e0%b6%b8%e0%b7%9d%e0%b6%bd%e0%b7%8a-%e0%b6%9c%e0%b7%84%e0%b7%99%e0%b6%b1%e0%b7%8a-%e0%b6%9c%e0%b7%84%e0%b6%bd%e0%b7%8f/",
       "Category": "local",
       "Parent URL": "https://www.dinamina.lk/category/local//page/158/"
}