{
       "Source": "dinamina",
       "Timestamp": "October 12, 2023 12:45 pm",
       "Headline": "කඳුකරයේ වාහන ධාවනයේ දී අවධානයෙන්",
       "News Content": "නුවරඑළිය දිස්ත්‍රික්කයේ මේ දිනවල පවතින වර්ෂා සහිත කාලගුණික තත්ත්වය හේතුවෙන් කඳුකර මාර්ගවල රථ වාහන ධාවනය කිරීමේදී දැඩි අවධානයෙන් යුතුව රිය ධාවනය කරවන ලෙස එම මාර්ග භාවිතා කරනු ලබන රියදුරන්ගෙන් නුවරඑළිය දිස්ත්‍රික් ආපදා කළමනාකරණ ඒකකයේ සහකාර අධ්‍යක්ෂ නිමල් බණ්ඩාර මහතා ඉල්ලා සිටියි.\n\nපවතින වර්ෂාව හා කඳුකර මාර්ගවල නිරන්තරයෙන් ඇති වන දැඩි මීදුම් තත්ත්වයන් හේතුවෙන් රථ වාහන ධාවනයේදී කඳුකරයේ මාර්ගයන් පිළිබඳව නිසි අවබෝධයකින් යුතුව පරීක්ෂාකාරීව සිදු කළ යුතු බවද බණ්ඩාර මහතා පවසයි.\n\nකඳුකරයේ මාර්ගවලට නිරන්තරයෙන් ගස්, ගල් හා පස් කඳු කඩා වැටීම් සිදුවන බවත්, එමෙන්ම බොහෝ අවස්ථාවල පවතින දැඩි මීදුම හේතුවෙන් මාර්ගය නිසි ලෙස දර්ශණය නොවන බැවින් ඒ පිළිබඳව දැඩි අවධානයෙන් යුතුව රථ වාහන ධාවනය කල යුතු බවද බණ්ඩාර මහතා කීය.",
       "URL": "https://www.dinamina.lk/2023/10/12/breaking-news/30094/%e0%b6%9a%e0%b6%b3%e0%b7%94%e0%b6%9a%e0%b6%bb%e0%b6%ba%e0%b7%9a-%e0%b7%80%e0%b7%8f%e0%b7%84%e0%b6%b1-%e0%b6%b0%e0%b7%8f%e0%b7%80%e0%b6%b1%e0%b6%ba%e0%b7%9a-%e0%b6%af%e0%b7%93-%e0%b6%85%e0%b7%80/",
       "Category": "local",
       "Parent URL": "https://www.dinamina.lk/category/local//page/1/"
}