{
       "Source": "dinamina",
       "Timestamp": "August 21, 2023 2:02 am",
       "Headline": "කිලිනොච්චියේ වැඩිම ලකුණු ගත්  මොරටුව ඉංජිනේරු සිසුවා ගෙල වැලලාගෙන මරුට",
       "News Content": "මොරටුව විශ්වවිද්‍යාලයේ ඉංජිනේරු අංශයේ සිසුවෙකු සිය ගම්මානය වූ කිලිනොච්චිය විවේකානන්ද නගර් ප්‍රදේශයේදී ගෙල වැලලාගෙන මියගොස් ඇත.\n\nචන්ද්‍රමෝහන් තේනුජන් නමැති 22 හැවිරිදි මෙම සිසුවා 2020 වසරේදී කිලිනොච්චිය දිස්ත්‍රික්කයෙන් ඉහළම ලකුණු ලබා ගෙන ප්‍රථම ස්ථානයට පත් වී මොරටුව විශ්වවිද්‍යාලයට ඇතුළත් වී තිබේ.\n\nඔහුගේ මවුපියන් රජයේ පාසල් ගුරුවරු වන අතර, ඔහු විශාදය සඳහා වෛද්‍ය උපදෙස් හා ප්‍රතිකාර ලබා ගෙන සිටි අයෙකු බවට තොරතුරු හෙළි වී තිබේ.\n\nඉකුත් 19දා ඔහු මෙසේ ගෙල වැලලාගෙන මිය ගොස් ඇති අතර ඔහු ගෙල වැලලා ගැනීමට හේතුව මෙතෙක් පැහැදිලිව අනාවරණය වී නොමැත.\n\nකෙසේ වෙතත් කිලිනොච්චිය පොලිසිය විසින් මියගිය සිසුවාගේ මෘත දේහය පරීක්ෂණ කටයුතු සඳහා කිලිනොච්චිය දිස්ත්‍රික් රෝහල වෙත බාර දී ඇති අතර, සිද්ධිය සම්බන්ධයෙන් පරීක්ෂණ පවත්වාගෙන යයි.\n\nඋතුරු පළාත් විශේෂ –\nරසුල දිල්හාර ගමගේ",
       "URL": "https://www.dinamina.lk/2023/08/21/local/15802/%e0%b6%9a%e0%b7%92%e0%b6%bd%e0%b7%92%e0%b6%b1%e0%b7%9c%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a-%e0%b7%80%e0%b7%90%e0%b6%a9%e0%b7%92%e0%b6%b8-%e0%b6%bd%e0%b6%9a%e0%b7%94%e0%b6%ab%e0%b7%94/",
       "Category": "local",
       "Parent URL": "https://www.dinamina.lk/category/local//page/216/"
}