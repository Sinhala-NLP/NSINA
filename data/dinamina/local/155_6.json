{
       "Source": "dinamina",
       "Timestamp": "September 4, 2023 9:55 am",
       "Headline": "පහර දීමකින් තරුණයෙක් ජීවිතක්ෂයට පත් වෙයි",
       "News Content": "පලෙයි පොලිස් වසමේ මුහමාලේ ප්‍රදේශයේ දී පිරිසක් විසින් සිදුකළ පහරදීමකින් පුද්ගලයෙකු මියගොස් ඇති බව පොලිස් මාධ්‍ය කාර්යාලය නිවේදනය කරයි.\n\nමෙම පහර දීම පසුගිය 31 වනදා සිදුව ඇති අතර බරපතළ තුවාල ලැබූ පුද්ගලයා යාපනය රෝහලට ඇතුළත් කර ප්‍රතිකාර ලබමින් සිටියදී ඊයේ (03) පස්වරුවේ මියගොස් ඇත\n\nමෙලෙස මියගොස් ඇත්තේ 28 හැවිරිදි කොඩිකාමන් ප්‍රදේශයේ පදිංචිකරුවෙකි.\n\nපුද්ගලික ආරවුලක් මත මරණකරුගේ සහෝදරියගේ පුරුෂායා විසින් මෙම ඝාතනය සිදු කර ඇති බවට අනාවරණය වී තිබෙයි.\n\nසිද්ධියට සම්බන්ධ වයස අවුරුදු 31 හා 34 පසුවන පුද්ගලයන් දෙදෙනෙකු මේ වන විට පොලිසිය මගින් අත්අඩංගුවට ගෙන ඇත\n\nසිද්ධිය සම්බන්ධයෙන් පලෙයි පොලිසිය වැඩිදුර විමර්ශන සිදු කරයි.",
       "URL": "https://www.dinamina.lk/2023/09/04/local/19385/%e0%b6%b4%e0%b7%84%e0%b6%bb-%e0%b6%af%e0%b7%93%e0%b6%b8%e0%b6%9a%e0%b7%92%e0%b6%b1%e0%b7%8a-%e0%b6%ad%e0%b6%bb%e0%b7%94%e0%b6%ab%e0%b6%ba%e0%b7%99%e0%b6%9a%e0%b7%8a-%e0%b6%a2%e0%b7%93%e0%b7%80/",
       "Category": "local",
       "Parent URL": "https://www.dinamina.lk/category/local//page/155/"
}