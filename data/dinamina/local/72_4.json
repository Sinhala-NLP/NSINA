{
       "Source": "dinamina",
       "Timestamp": "September 25, 2023 2:32 pm",
       "Headline": "සබරගමු පළාතේ වාහන ආදායම් බලපත්‍ර නිකුත් කිරීම ගැන නිවේදනයක්",
       "News Content": "ආදායම් බලපත්‍ර නිකුත් කිරිමේ නව පද්ධතියක් හදුන්වා දීමට පියවර ගැනීම හේතුවෙන් මෙම මස 27 සහ ඔක්තෝම්බර් 02\nදිනයන් වල සබරගමුව පළාතේ සියලුම ආදායම් බලපත්‍ර නිකුත් කිරිමේ කවුළු වසා තබන බව සබරගමුව පළාත් ප්‍රධාන ලේකම් මහින්ද එස් වීරසූරිය මහතා පවසයි.\n\nඒ හේතුවෙන් වර්ෂ 2023.09.27 දින සිට 2023.10.08 දින දක්වා එම දින දෙක ද ඇතුලත්ව කාලය තුල කල් ඉකුත් වන ආදායම් බලපත්‍ර සඳහා 2023.10.09 දින දක්වා දඩ මුදල් අය නොකරයි.\n\nසැප්තැම්බර් 28 29 30 සහ ඔක්තොම්බර් 01 යන දිනයන් රජයේ නිවාඩු දිනයන් වන බැවින් සැප්තැම්බර් 27 දින සිට ඔක්තෝම්බර් 02 දින දක්වා සතියක කාලයක් ආදායම් බලපත්‍ර නිකුත් කිරීම මේ අනුව සිදු නොකරන බව ද සඳහන් වෙයි.\n\nසබරගමුව පළාත තුල වාහන ආදායම් බලපත්‍ර නිකුත් කිරීම රත්නපුර සහ කෑගල්ල දිස්ත්‍රික් දෙකේ ප්‍රාදේශිය ලේකම් කාර්යාල සහ රත්නපුර පිහිටි සබරගමුව පළාත් සභා පරිශ්‍රය තුල පිහිටි කවුළුව ඇතුළු කවුළු 30 ක් තුලින් සිදු කරන බවයි ඒ මහතා කියා සිටියේය",
       "URL": "https://www.dinamina.lk/2023/09/25/breaking-news/25256/%e0%b7%83%e0%b6%b6%e0%b6%bb%e0%b6%9c%e0%b6%b8%e0%b7%94-%e0%b6%b4%e0%b7%85%e0%b7%8f%e0%b6%ad%e0%b7%9a-%e0%b7%80%e0%b7%8f%e0%b7%84%e0%b6%b1-%e0%b6%86%e0%b6%af%e0%b7%8f%e0%b6%ba%e0%b6%b8%e0%b7%8a/",
       "Category": "local",
       "Parent URL": "https://www.dinamina.lk/category/local//page/72/"
}