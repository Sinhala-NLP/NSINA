{
       "Source": "dinamina",
       "Timestamp": "July 15, 2023 1:00 am",
       "Headline": "ශ්‍රීලංකන් ප්‍රතිව්‍යූහගත කරන්නේ 51%ක් රජයට තියා‍ගෙන",
       "News Content": "ශ්‍රීලංකන් ගුවන් සේවය ප්‍රතිව්‍යූහගතකරණ වැඩපිළිවෙළ යටතේ සම්පූර්ණයෙන්ම විකුණා දැමීමක් සිදු නොවන බව රජය අවධාරණය කරයි. ඒ අනුව ගුවන් සේවය සතු කොටස්වලින් 51%ක ප්‍රමාණයක් ශ්‍රී ලංකාව සතුව රඳවාගන්නා අතර, 49%ක ප්‍රමාණයක් ආයෝජකයකු වෙත පවරන බවද පාරදෘශ්‍ය භාවයකින් යුතුව ටෙන්ඩර් කැඳවීමකින්\n\nඅනතුරුව අදාළ ආයෝජකයන් තෝරාගන්නා අතර ඉදිරි මාස 6ක කාලයේ දී සුදුසු ආයෝජකයකු තෝරාගැනීමට පියවර ගන්නා බවද වරාය, නාවික හා ගුවන් සේවා ඇමැති නිමල් සිරිපාල ද සිල්වා මහතා ප්‍රකාශ කරයි.\n\nඒ මහතා මේ බව සඳහන් කළේ කටුනායක බණ්ඩාරනායක ජාත්‍යන්තර ගුවන්තොටුපොළ පරිශ්‍රයේදී ඊයේ (14) පෙරවරුවේ පැවති විශේෂ මාධ්‍ය හමුවට එක් වෙමිනි. එහිදී වැඩිදුරටත් අදහස් දැක්වූ ඇමැති නිමල් සිරිපාල ද සිල්වා මහතා: “ශ්‍රී ලංකා ගුවන් සේවයේ සුරක්ෂිත බව මෙන්ම ගුවන්තොටුපොළ ආදිය පරීක්ෂා කරමින් එහි තත්ත්වය වැඩිදුරටත් පවත්වාගෙන යෑම සඳහා ජාත්‍යන්තර ගුවන් ප්‍රවාහන සංගමයේ නියෝජිතයන් ශ්‍රී ලංකාවට පැමිණ සිටිනවා. අපේ ක්‍රියාකාරිත්වය කාර්යක්ෂම කිරීම සහ ජාත්‍යන්තර නීති රීතීවලට අනුව කටයුතු කළ ආකාරය පිළිබඳව වැඩමුළුවක් පවත්වනවා. විදේශ විනිමය උපයාගැනීමේදී ගුවන් සේවය ශක්තිමත් කිරීම ඉතා වැදගත්. වරාය, නාවික සහ ගුවන්සේවා අමාත්‍යාංශ ලේකම් කේ.ඩී.එස්. රුවන්චන්ද්‍ර, ශ්‍රී ලංකා සිවිල් ගුවන්සේවා අධිකාරියේ සභාපති ජී.එස්. විතානගේ, සිවිල් ගුවන්සේවා අධ්‍යක්ෂ ජනරාල් සහ ප්‍රධාන විධායක නිලධාරී පී.ඒ. ජයකාන්ත, ගුවන්තොටුපොළ සහ ගුවන්සේවා (ශ්‍රී ලංකා) සමාගමෙහි සභාපති විශ්‍රාමික මේජර් ජනරාල් ජී.ඒ. චන්ද්‍රසිරි මහත්වරුන් ඇතුළු පිරිසක් මේ අවස්ථාවට එක්ව සිටියහ.\n\nමහින්ද අලුත්ගෙදර",
       "URL": "https://www.dinamina.lk/2023/07/15/local/6775/%e0%b7%81%e0%b7%8a%e0%b6%bb%e0%b7%93%e0%b6%bd%e0%b6%82%e0%b6%9a%e0%b6%b1%e0%b7%8a-%e0%b6%b4%e0%b7%8a%e0%b6%bb%e0%b6%ad%e0%b7%92%e0%b7%80%e0%b7%8a%e0%b6%ba%e0%b7%96%e0%b7%84/",
       "Category": "local",
       "Parent URL": "https://www.dinamina.lk/category/local//page/377/"
}