{
       "Source": "dinamina",
       "Timestamp": "July 6, 2023 1:00 am",
       "Headline": "අධිකරණ නියෝග නිසා ගුරු-විදුහල්පති බඳවා ගැනීම් කල් යෑමෙන් අසරණ වන්නේ දරුවන්",
       "News Content": "අධිකරණ නියෝග හේතුවෙන් ගුරු සහ විදුහල්පතිවරු බඳවා ගැනී‍මේ විභාග කල් යෑමෙන් මෙරට ලක්ෂ 41ක් වූ පාසල් දරුවන් අසාධාරණයට පත්ව සිටින බවත් හැකි ඉක්මනින් ගුරු විභාගය පවත්වා ගුණාත්මකභාවයෙන් යුතු දරු පිරිසක් බිහිකිරීමට සහාය වන ලෙස අධ්‍යාපන අමාත්‍ය ආචාර්ය සුසිල් ප්‍රේමජයන්ත මහතා පාර්ලිමේන්තුවේදී ඊයේ (05) ප්‍රකාශ කළේය.\n\nමේ වන විට විදුහල්පතිවරුන් සිටින්නේ නවදහසක් පමණක් බවත් පසුගිය දෙසැම්බර්වලදී විශාල පිරිසක් විශ්‍රාම ගිය බවත් ඇමැතිවරයා පැවසීය. පාසල් සඳහා විදුහල්පතිවරුන්ගේ අඩුවක් තිබුණ ද අධිකරණ නියෝගයට ගරු කිරීමට සිදු වන බව ද ඇමැතිවරයා පැවසීය. මෙම තත්ත්වය යටතේ දරුවන්ගේ අයිතිවාසිකම් කඩවන බැවින් මෙම නඩු කඩිනමින් විසඳා දෙන ලෙස ද ඇමැතිවරයා පැවසීය. පවතින මෙම තත්ත්වයන් යටතේ දරුවන්ගේ අයිතිවාසිකම් කඩවීම සම්බන්ධයෙන් අවධානය යොමු කළ යුතු බව ද ඇමැතිවරයා පැවසීය.\n\nස්වර්ණා විජේකෝන්, නුවන් කොඩිකාර",
       "URL": "https://www.dinamina.lk/2023/07/06/local/4535/%e0%b6%85%e0%b6%b0%e0%b7%92%e0%b6%9a%e0%b6%bb%e0%b6%ab-%e0%b6%b1%e0%b7%92%e0%b6%ba%e0%b7%9d%e0%b6%9c-%e0%b6%b1%e0%b7%92%e0%b7%83%e0%b7%8f-%e0%b6%9c%e0%b7%94%e0%b6%bb%e0%b7%94-%e0%b7%80%e0%b7%92/",
       "Category": "local",
       "Parent URL": "https://www.dinamina.lk/category/local//page/412/"
}