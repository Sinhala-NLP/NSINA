{
       "Source": "dinamina",
       "Timestamp": "August 1, 2023 1:01 am",
       "Headline": "සතියකට පුද්ගලයෙක් ක්‍රෙඩිට් කාඩ් එකක තරම් ප්ලාස්ටික් කනවා",
       "News Content": "\n\nපුද්ගලයෙකු සතියකට ක්‍රෙඩිට් කාඩ් එකක ප්‍රමාණයක් එනම් ක්ෂ්‍රද්‍ර ප්ලාස්ටික් ග්‍රෑම් 05ක් අනුභව කරන බව ගෝලීය දත්ත අනුව හෙළිවී ඇති බව පෝෂණවේදී රොෂාන් දෑල බණ්ඩාර මහතා පවසයි.\nමේ නිසා ශ්‍රී ලංකාවත් දැඩි විමසිල්ලෙන් සිටිමින් අවශ්‍ය පියවර ගැනීම අතවශ්‍ය බව ඒ මහතා අවධාරණය කරයි.\nප්ලාස්ටික් ආශ්‍රිතව ඇතිවී තිබෙන ගැටළු සම්බන්ධයෙන් අදහස් දක්වමින් ඒ මහතා මේ බව සඳහන් කරයි.\nඅපගේ ආහාර ගැනීමේ රටාවට ප්ලාස්ටික් බද්ධවී ඇති අතර එහි භයානක කම වන්නේ ප්ලාස්ටික් නිසා ඇතිවන ක්ෂුද්‍ර ප්ලාස්ටික් අපගේ ශරීරගත වීම බවද රොෂාන් මහතා පෙන්වා දෙයි. මේ සම්බන්ධයෙන් https://lnkd.in/guJ7vR3g හි කර ඇති අධ්‍යයනයකින් විවිධ ආහාර ප්‍රභවයන්ගෙන් වාර්ෂිකව ප්ලාස්ටික් අංශු 52000ක් දක්වා ප්‍රමාණයක් ආහාර ඔස්සේ මනුෂ්‍ය ශරීරයට ඇතුල්වෙන බව පෙන්වා දී තිබේ.\nරක්ෂණ ශ්‍රියන්ත",
       "URL": "https://www.dinamina.lk/2023/08/01/local/10777/%e0%b7%83%e0%b6%ad%e0%b7%92%e0%b6%ba%e0%b6%9a%e0%b6%a7-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd%e0%b6%ba%e0%b7%99%e0%b6%9a%e0%b7%8a-%e0%b6%9a%e0%b7%8a%e0%b6%bb%e0%b7%99%e0%b6%a9/",
       "Category": "local",
       "Parent URL": "https://www.dinamina.lk/category/local//page/304/"
}