{
       "Source": "dinamina",
       "Timestamp": "July 28, 2023 11:19 am",
       "Headline": "නිරුවත් කාන්තා මළ සිරුරක් කළුතර වෙරළට ගොඩගසයි",
       "News Content": "කාන්තාවකගේ නිරුවත් මළසිරුරක් අද (28) කළුතර උතුර වෙරලේ පාවෙමින් තිබියදී ප්‍රදේශවාසින් විසින් ගොඩගෙන තිබෙයි.\n\nඅදාල කාන්තාවගේ අනන්‍යතාවය හදුනාගැනීමට කටයුතු කරමින් සිටින බව කළුතර උතුර  පොලිසිය පවසයි .\n\nඊයේ රාත්‍රි කළුතර උතුර නාගස්හන්දිය ගල්වැටිය අසලට වයස අවුරුදු තුනක පමණ බිළිදියකගේ මළසිරුරක් ගොඩගසා තිබූණි.\n\nහල්කඳවිල ප්‍රදේශයේ මවක සහ දියණියක අතුරුදන්ව ඇති බවට තොරතුරු ලැබී ඇතැයිද පොලිසිය පවසයි .\n\nලැබී ඇති තොරතුරු අනුව, ඊයේ රාත්‍රි ගොඩගැසූ බිළිදියගේ සහ අද උදැසන ගොඩගැසූ කාන්තාවගේ මළසිරුරු හල්කඳවිල ප්‍රදේශයේ අතුරුදන් මව සහ බිළිදියගේ ද යන්න සම්බන්දයෙන් සහ විමර්ශන සිදුකරන බවද වාර්තා වෙයි.\n\nකළුතර උතුර ස්ථානාධිපති ප්‍රධාන පොලිස් පරීක්ෂක දමිත් ජයතිලක මහතාගේ ප්‍රධානත්වයෙන් විවිධ පැමිණිලි අංශ ස්ථානාධිපති උප පොලිස් පරීක්ෂක ආර්. ඉන්ද්‍රජිත් මහතාගේ ප්‍රධානත්වයෙන් පරීක්ෂණ පවත්වයි .\n\n\n\n\n\n",
       "URL": "https://www.dinamina.lk/2023/07/28/local/9960/%e0%b6%b1%e0%b7%92%e0%b6%bb%e0%b7%94%e0%b7%80%e0%b6%ad%e0%b7%8a-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%b8%e0%b7%85-%e0%b7%83%e0%b7%92%e0%b6%bb%e0%b7%94%e0%b6%bb%e0%b6%9a/",
       "Category": "local",
       "Parent URL": "https://www.dinamina.lk/category/local//page/316/"
}