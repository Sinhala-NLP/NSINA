{
       "Source": "dinamina",
       "Timestamp": "September 12, 2023 10:21 am",
       "Headline": "කිලෝමීටර් 1,000 ක පාගමනක නිරතවූ ලාංකිකයාට ඔස්ට්‍රේලියා PRදෙයි",
       "News Content": "ස්ථිර පදිංචිය ඉල්ලා කිලෝමීටර් 1,000 ක පාගමනක නිරතවූ ශ්‍රී ලාංකිකයා සහ පවුලේ සාමාජිකයන්ට ඔස්ට්‍රේලියාවේ ස්ථිර පදිංචිය පිරිනමා තිබේ.\n\nගමනාන්තයට ළගාවීමට කිලෝමීටර් කිහිපයක් තිබියදී ඔවුන්ගේ සංක්‍රමණ නීතීඥවරයා විසින් ඒ බව දැනුම් දී ඇතැයි www.abc.net.au වෙබ් අඩවිය වාර්තා කර ඇත.\n\nනීල් පාරා නම් මොහු වික්ටෝරියා හි බලරට් නගරයෙන් මෙම පාගමන ආරම්භ කරනු ලැබුවේ පසුගිය අගෝස්තු 01 වැනිදාය.\n\nඔස්ට්‍රේලියාව තුළ දැනට සරණාගත වීසා මත සිටින්නන් සහ දේශපාලන රැකවරණය පතන්නන් හට ස්ථිර විසඳුමක් ලබාදෙන්නැයි බලකිරීම එහි අරමුණ විය.\n\n12,500 කට වැඩි දේශපාලන රැකවරණ පතන්නන් සඳහා මෙරට ස්ථිර පදිංචිභාවය ලබාදෙන ලෙස රජයට බල කෙරෙන අත්සන් 19,000 ක පෙත්සමක්ද නීල් පාරා විසින් රැගෙන ආ අතර එය සිඩ්නි නුවර අගමැති කාර්යාලයට භාරදීමට ද නියමිත ය.\n\n2008 වසරේ ශ්‍රී ලංකාවේ යුධමය වාතාවරණය පැවති සමයේ පළා ආ නීල් පාරා සහ ඔහුගේ බිරිඳ මෙන්ම ඔවුන්ගේ දරුවන් 03 දෙනා ද වසර 09 කට ආසන්න කාලයක් කිසිදු වීසා බලපත්‍රයක් නොමැතිව මෙරට වාසය කරමින් සිටි.",
       "URL": "https://www.dinamina.lk/2023/09/12/%e0%b6%af%e0%b7%80%e0%b7%83%e0%b7%9a-%e0%b6%b4%e0%b7%94%e0%b7%80%e0%b6%ad%e0%b7%8a/21518/%e0%b6%9a%e0%b7%92%e0%b6%bd%e0%b7%9d%e0%b6%b8%e0%b7%93%e0%b6%a7%e0%b6%bb%e0%b7%8a-1000-%e0%b6%9a-%e0%b6%b4%e0%b7%8f%e0%b6%9c%e0%b6%b8%e0%b6%b1%e0%b6%9a-%e0%b6%b1%e0%b7%92%e0%b6%bb%e0%b6%ad%e0%b7%80/",
       "Category": "local",
       "Parent URL": "https://www.dinamina.lk/category/local//page/125/"
}