{
       "Source": "dinamina",
       "Timestamp": "October 6, 2023 1:17 am",
       "Headline": "ජ’පුර උපාධි ප්‍රදා­නෝ­ත්ස­වය අද-හෙට-අනිද්දා",
       "News Content": "ශ්‍රී\nජයවර්ධනපුර විශ්වවිද්‍යාලයේ 49 වැනි උපාධි ප්‍රදානෝත්සවය අද (06), හෙට (07) සහ අනිද්දා (08) යන දිනයන්හිදී පැවැත්වීමට කටයුතු යොදා ඇත.\n\nකුලපති කෝට්ටේ ශ්‍රී කල්‍යාණී සාමග්‍රී ධම්ම මහා සංඝ සභා ශ්‍යාමෝපාලී මහානායක ආචාර්ය ඉත්තෑපානේ ධම්මාලංකාරා මහනාහිමියන්ගේ සහ උපකුලපති ජ්‍යෙෂ්ඨ මහාචාර්ය එම්.එම්. පද්මලාල් මහතාගේ ප්‍රධානත්වයෙන් බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වේ.\n\nමානව ශාස්ත්‍ර හා සමාජීය විද්‍යා පීඨයේ උපාධිලාභීන් 879ක් ද ව්‍යවහාරික විද්‍යා පීඨයේ උපාධිලාභීන් 695ක් ද කළමනාකරණ අධ්‍යයන හා වාණිජ විද්‍යා පීඨයේ උපාධිලාභීන් 1170ක් ද වෛද්‍ය විද්‍යා පීඨයේ උපාධිලාභීන් 231ක් ද පශ්චාත් උපාධි පීඨයේ උපාධිලාභීන් 600ක් ද තාක්ෂණ පීඨයේ උපාධිලාභීන් 279ක් ද ඉංජිනේරු පීඨයේ උපාධිලාභීන් 108ක් ද ඇතුළුව මුළු උපාධිලාභීන් 3962කට උපාධි පිරිනැමීමට නියමිතය.",
       "URL": "https://www.dinamina.lk/2023/10/06/local/28521/%e0%b6%a2%e0%b6%b4%e0%b7%94%e0%b6%bb-%e0%b6%8b%e0%b6%b4%e0%b7%8f%e0%b6%b0%e0%b7%92-%e0%b6%b4%e0%b7%8a%e0%b6%bb%e0%b6%af%e0%b7%8f%e0%b6%b1%e0%b7%9d%e0%b6%ad%e0%b7%8a/",
       "Category": "local",
       "Parent URL": "https://www.dinamina.lk/category/local//page/25/"
}