{
       "Source": "dinamina",
       "Timestamp": "August 28, 2023 1:19 am",
       "Headline": "කෑගලු එජාප  ආසන බල මණ්ඩලයට  නව නිලධාරි මඬුල්ලක්",
       "News Content": "එක්සත් ජාතික පක්ෂයේ කෑගල්ල ආසන බල මණ්ඩලය පෙරේදා (26) එක්සත් ජාතික පක්ෂයේ මහ ලේකම් හිටපු අමාත්‍ය පාලිත රංගේ බණ්ඩාර මහතාගේ ප්‍රධානත්වයෙන් කෑගල්ල තැපැල් ශ්‍රවණාගාරයේදී පැවැත්විණි.\n\nඑහිදී නව නිලධාරි මණ්ඩලයක් ද තෝරා පත් කර ගැණින.\n\nසභාපති ලිලාන් අමරකොන් (කෑගල්ල ආසන සංවිධායක), ලේකම් රඛිත විමලරත්න (හිටපු කෑගල්ල නාගරික විපක්ෂ නායක), භාණ්ඩාගාරික ලක්ප්‍රිය මිරිහැල්ල, උප සභාපතිවරුන් වන ඉන්ද්‍රානී ජයසිංහ සහ උපාලි කීර්තිසේන, උප ලේකම් ඩී.ආර්. දහනක යන මහත්ම මහත්මීන් පත් කර ගැණින. කාරක සභිකයන් ලෙස සංජීව සිරිවර්ධන, පාලිත විජේවර්ධන, අනුර විදානගේ, ඉන්ද්‍රානී යාපා, රංජිත් පුෂ්පකුමාර, බුද්ධික ගොඩිගමුව, රංජිත් පෙරේරා, සරත් බණ්ඩාර කුලතුංග, රෝහණ, බෝහියර් මහත්මිය, කුමාර ධර්මසේන, සෝබා මහත්මිය සහ උපුල් බන්දුලසිංහ යන මහත්ම මහත්මීන් තෝරා පත් කර ගෙන ඇත.\n\nමෙහිදී ශ්‍රී ලංකා නිදහස් පක්ෂයේ කෑගල්ල හිටපු නාගරික මන්ත්‍රී (කෝපි කඩේ රංගන ශිල්පී) හර්ෂ ශ්‍රී විජේතුංග, කෑගල්ල ප්‍රාදේශීය සභා හිටපු මන්ත්‍රී සමඟි ජන බලවේගයේ කෑගල්ල ප්‍රාදේශීය සභා අපේක්ෂක කුමාර ධර්මසේන, රාජ්‍ය අමාත්‍ය රංජිත් සියඹලාපිටිය මහතාගේ සම්බන්ධීකරණ ලේකම්වරයකු වන ඒ.ඩබ්ලිව්. නසාර් යන මහත්වරු එක්සත් ජාතික පක්ෂයේ මහ ලේකම් පාලිත රංගේ බණ්ඩාර මහතා අතින් එක්සත් ජාතික පක්ෂයේ සාමාජිකත්වය ගෙන එක්සත් ජාතික පක්ෂයට එක්වීම සුවිශේෂ සිද්ධියක් විය.\n\nකෑගල්ල විශේෂ චමින්ද ජයලත්",
       "URL": "https://www.dinamina.lk/2023/08/28/local/17587/%e0%b6%9a%e0%b7%91%e0%b6%9c%e0%b6%bd%e0%b7%94-%e0%b6%91%e0%b6%a2%e0%b7%8f%e0%b6%b4-%e0%b6%86%e0%b7%83%e0%b6%b1-%e0%b6%b6%e0%b6%bd-%e0%b6%b8%e0%b6%ab%e0%b7%8a%e0%b6%a9%e0%b6%bd%e0%b6%ba%e0%b6%a7/",
       "Category": "local",
       "Parent URL": "https://www.dinamina.lk/category/local//page/185/"
}