{
       "Source": "dinamina",
       "Timestamp": "October 9, 2023 12:31 am",
       "Headline": "SSPලා 5කට DIG තනතුරු",
       "News Content": "ජ්‍යෙෂ්ඨ පොලිස් අධිකාරිවරු පස්දෙනකු නියෝජ්‍ය පොලිස්පතිවරු ලෙස උසස් කිරීමට පොලිස්පති සී. ඩී. වික්‍රමරත්න මහතා ජාතික පොලිස් කොමිසම වෙත කළ නිර්දේශයට අනුමැතිය හිමිව ඇත. එසේ අනුමැතිය හිමිව ඇත්තේ පොලිස් මත්ද්‍රව්‍ය කාර්යාංශයේ අධ්‍යක්ෂ සාමන්ත විජේසේකර, කොළඹ දකුණ කොට්ඨාසය භාර පොලිස් ප්‍රධානී ගයාන් මාරපන, බදුල්ල කොට්ඨාස භාර පොලිස් ප්‍රධානී සුජිත් වෙදමුල්ල යන ජ්‍යෙෂ්ඨ පොලිස් අධිකාරීවරුන් සහ පොලිස් විශේෂ කාර්ය බළකායේ නියෝජ්‍ය අණදෙන නිලධාරීන් ලෙස කටයුතු කරන දීප්ති හෙට්ටිආරච්චි, අතුල රත්නායක යන ජ්‍යෙෂ්ඨ පොලිස් අධිකාරීවරුන්ටය.\nමෙම නිලධාරීන්ගේ උසස්වීම්වලට අදාළ අනුමැතිය මේ වන විට ලැබී ඇති බව පොලිස් කොමිෂන් සභාවේ ආරංචි මාර්ග අනාවරණය කළේය.\nමේ අතර, සිටින සුජිත් වෙදමුල්ල, සාමන්ත විජේසේකර, ගයාන් මාරපන යන නිලධාරීන් තිදෙනාම බදුල්ලෙන් පොලිස් සේවයට පැමිණ එකට සහකාර පොලිස් අධිකාරිවරුන් ලෙස උසස්වීම් ලැබූ නිලධාරීන් පිරිසකි. මෙම උසස්වීම්වලට අදාළ නියෝග අද හෙටම නිකුත් කිරීමට නියමිතව ඇත.\nගයාන් කුමාර වීරසිංහ",
       "URL": "https://www.dinamina.lk/2023/10/09/local/29160/ssp%e0%b6%bd%e0%b7%8f-5%e0%b6%9a%e0%b6%a7-dig-%e0%b6%ad%e0%b6%b1%e0%b6%ad%e0%b7%94%e0%b6%bb%e0%b7%94/",
       "Category": "local",
       "Parent URL": "https://www.dinamina.lk/category/local//page/19/"
}