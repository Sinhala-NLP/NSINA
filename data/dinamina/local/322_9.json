{
       "Source": "dinamina",
       "Timestamp": "July 27, 2023 1:43 am",
       "Headline": "මුන්දලමේ නිවුන් දැරියන් දෙදෙනකු අතුරුදන්",
       "News Content": "මුන්දලම මංගලඑළියේ පදිංචි අවුරුදු 15යි මාස 07ක් වන නිවුන් දැරියන් දෙදෙනකු පෙරේදා (25) උදෑසන සිට නිවසින් අතුරුදන්ව ඇති බවට මුන්දලම පොලිසියට පැමිණිල්ලක් ලැබී තිබේ.\nමෙම දරුවන්ගේ මව විසින් නිවුන් දැරියන් දෙදෙනා අතුරුදන්ව ඇති බවට වූ පැමිණිල්ල පොලිසියට කර ඇත.\nමෙම දැරියන්ගේ මිතුරියකගේ පවුලේ සාමාජිකයන් කතරගම වන්දනාවේ යන බව සඳහන් කරමින් එම ගමන ඔවුන්ට ද යාමට මවගෙන් අවසරය ඉල්ලා ඇති බවත් ඊට මව අවසරය දී නොමැති බවත් පොලිසිය කියයි.\nඒ අතර පෙරේදා (25) උදෑසන දැරියන් මවගෙන් රුපියල් 500ක මුදලක් ඉල්ලා ඇති බවත් මව එම මුදල ලබා දී නැති බවත් පොලිසිය කියයි. මෙම දැරියන් රුපියල් 500 ඉල්ලා ඇත්තේ කතරගම යාමට බව පවසා ඇති බව ද සඳහන්ය.\n\nගයාන් කුමාර වීරසිංහ, පුත්තලම අතිරේක හිරාන් ප්‍රියංකර",
       "URL": "https://www.dinamina.lk/2023/07/27/local/9712/%e0%b6%b8%e0%b7%94%e0%b6%b1%e0%b7%8a%e0%b6%af%e0%b6%bd%e0%b6%b8%e0%b7%9a-%e0%b6%b1%e0%b7%92%e0%b7%80%e0%b7%94%e0%b6%b1%e0%b7%8a-%e0%b6%af%e0%b7%90%e0%b6%bb%e0%b7%92%e0%b6%ba%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/322/"
}