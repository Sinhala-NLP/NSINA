{
       "Source": "dinamina",
       "Timestamp": "September 7, 2023 2:26 am",
       "Headline": "මුතුරාජාගේ සුවදුක් බලන්න දෙහිවලින් තිදෙනෙක් තායිලන්තයට",
       "News Content": "තායිලන්තයෙන් මෙරටට මීට වසර 22කට පෙර පරිත්‍යාගයක් ලෙස ලැබුණු ” මුතුරාජා ” හස්තියා කන්දේ විහාරයේ සිටි අතර අසනීප තත්ත්වයක් හේතුවෙන් මාසයකට වැඩි කාලයක් දෙහිවල සත්ත්වෝද්‍යානයේ දී ප්‍රතිකාර කිරීමෙන් අනතුරුව ” මුතුරාජා ” පසුගිය ජුලි මස 02 වැනි දින විශේෂ ගුවන් යානයකින් තායිලන්තය බලා රැගෙන යනූ ලැබීය .\n\nඒ අනුව එම සත්ත්වයා ගැන සොයාබලා සුවදුක් විමසීමටත් එරට බලධාරීන් සමඟ සාකච්ඡාවකටත් දෙහිවල ජාතික සත්වෝද්‍යානයෙන් පශු වෛද්‍ය රාජපක්ෂ මහතා ,පශු වෛද්‍ය මධූෂා පෙරේරා මහත්මිය , ඇතා බලා ගත් ප්‍රධාන සත්ත්ව පාලක නදුන් කුෂාන් මහතා ඇතුළු තිදෙනා පසුගියදා (04) තායීලන්තයෙන් ලද ආරාධනයකට අනූව එරට බලා පිටත්ව ගිය බව සත්වෝද්‍යාන දෙපාර්තමේන්තුවේ අධ්‍යක්ෂ ජෙනරාල් ආචාර්ය තිලක් ප්‍රේමකාන්ත මහතා පැවසීය.\n\nදෙහිවල ඩී. පී හේරත්",
       "URL": "https://www.dinamina.lk/2023/09/07/local/20166/%e0%b6%b8%e0%b7%94%e0%b6%ad%e0%b7%94%e0%b6%bb%e0%b7%8f%e0%b6%a2%e0%b7%8f%e0%b6%9c%e0%b7%9a-%e0%b7%83%e0%b7%94%e0%b7%80%e0%b6%af%e0%b7%94%e0%b6%9a%e0%b7%8a-%e0%b6%b6%e0%b6%bd%e0%b6%b1%e0%b7%8a%e0%b6%b1/",
       "Category": "local",
       "Parent URL": "https://www.dinamina.lk/category/local//page/142/"
}