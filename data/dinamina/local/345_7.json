{
       "Source": "dinamina",
       "Timestamp": "July 22, 2023 1:00 am",
       "Headline": "නිර්මල මරිය නිකායේ පියතුමන්ලාගෙන් තවත් දිළිඳු පවුලකට නිවෙසක්",
       "News Content": "බේරුවල, පයාගල අරුණෝදය සමාජ සංවර්ධන පදනම එක්ව නිර්මල මරිය නිකායේ පියතුමන්ලාගේ ‘හිසට සෙවණක් කළුතර දිස්ත්‍රික් නිවාස ව්‍යාපෘතිය’ යටතේ ක්‍රියාත්මක දරිද්‍රතාවයෙන් පෙළෙන නිවෙසක් නොමැති පවුල් සඳහා ඉදිකළ තවත් නිවෙසක් කළුතර නාගොඩ පළමුවෙනි පටුමග පදිංචි චරිත සන්ජය සිල්වා ඇතුළු පවුලේ අයට භාර දීම සිදු විය.\n\nමෙම නිවාස ව්‍යාපෘතියේ නිර්මාතෘ ගරු ඩිලාන් ප්‍රනාන්දු පියතුමා සමඟ විදේශිකයන් කිහිප දෙනෙක්ද මෙම නිවෙස විවෘත කර භාර දීමේ අවස්ථාවට එක්ව සිටි අතර, නිවෙස විවෘත කිරීමට පෙර බෞද්ධ ආගමික වතාවත් සිදු කිරීම වෙනුවෙන් පූජ්‍ය යටගල ධම්මබුද්දි සහ මස්මල්ලේ ගුණාලංකාර යන හිමිවරු වැඩම කර සිටියහ.\n\nඅලුත්ගම – තුසිත කුමාර ද සිල්වා",
       "URL": "https://www.dinamina.lk/2023/07/22/local/8388/%e0%b6%b1%e0%b7%92%e0%b6%bb%e0%b7%8a%e0%b6%b8%e0%b6%bd-%e0%b6%b8%e0%b6%bb%e0%b7%92%e0%b6%ba-%e0%b6%b1%e0%b7%92%e0%b6%9a%e0%b7%8f%e0%b6%ba%e0%b7%9a-%e0%b6%b4%e0%b7%92%e0%b6%ba%e0%b6%ad%e0%b7%94/",
       "Category": "local",
       "Parent URL": "https://www.dinamina.lk/category/local//page/345/"
}