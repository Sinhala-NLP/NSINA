{
       "Source": "dinamina",
       "Timestamp": "October 7, 2023 9:17 pm",
       "Headline": "නාය යෑමේ අවදානම් තවදුරටත් දීර්ඝ කරයි",
       "News Content": "ගාල්ල, මාතර සහ කලුතර යන දිස්ත්‍රික්ක 3 සඳහා පනවා තිබූ නායයෑම් පිළිබඳ අනතුරු ඇගවීමේ රතු නිවේදන හෙට (08) දහවල් 2 දක්වා දීර්ඝ කල බව ජාතික ගොඩනැගිලි පර්යේෂණ සංවිධානය සදහන් කරයි.\n\nඅදාල දිස්ත්‍රික්ක වල ප්‍රාදේශීය ලේකම් කොට්ඨාස 11 ක් සඳහා ජාතික ගොඩනැගිලි පර්යේෂණ සංවිධානය විසින් මෙලෙස රතු නිවේදන නිකුත් කර තිබේ.\n\nකොළඹ, ගම්පහ, මහනුවර සහ රත්නපුර දිස්ත්‍රික්කවල ප්‍රාදේශීය ලේකම් කොට්ඨාස කිහිපයක් සඳහාද ජාතික ගොඩනැගිලි පර්යේෂණ සංවිධානය නායයෑම් අවධානම් පිළිබඳ අනතුරු ඇගවීම් නිවේදන නිකුත් කර තිබුණි.\n\nමේ වන විට පවතින අධික වැසි හමුවේ නිල්වලා, කලු, ගිං, අත්තනගලු ඔය ආශ්‍රීතව ඇති වූ ගංවතුර තත්ත්වයන් තවමත් පවතින බව වාර්තා වේ.\n\nකෙසේ වෙතත් ඇතැම් ප්‍රදේශ වල ජල මට්ටම් තරමක අඩු වීමක් පෙන්නුම් කර ඇති අතර නිල්වලා ගඟ දෙපස සිටින ජනතාවට වාරිමාර්ග දෙපාර්තමේන්තුව විසින් නිකුත් කර ඇති රතු නිවේදනය තවදුරටත් බලාත්මක වන බැවින් අදාළ අවදානම තවදුරටත් බල පැවැත්වෙන බවට ප්‍රකාශ කර තිබේ.",
       "URL": "https://www.dinamina.lk/2023/10/07/local/28878/%e0%b6%b1%e0%b7%8f%e0%b6%ba-%e0%b6%ba%e0%b7%91%e0%b6%b8%e0%b7%9a-%e0%b6%85%e0%b7%80%e0%b6%af%e0%b7%8f%e0%b6%b1%e0%b6%b8%e0%b7%8a-%e0%b6%ad%e0%b7%80%e0%b6%af%e0%b7%94%e0%b6%bb%e0%b6%a7%e0%b6%ad/",
       "Category": "local",
       "Parent URL": "https://www.dinamina.lk/category/local//page/20/"
}