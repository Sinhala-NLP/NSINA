{
       "Source": "dinamina",
       "Timestamp": "July 31, 2023 1:18 am",
       "Headline": "නව පොලිස් ස්ථානාධිපතිවරුන් 9ක් පත් කිරීමට පියවර",
       "News Content": "\n\nජාතික පොලිස් කොමිෂන් සභාවේ අනුමැතිය ඇතිව පොලිස් ස්ථානාධිපතිවරුන් තිදෙනකු ඔවුන් මෙතෙක් දැරූ ස්ථානාධිපති ධුරවලින් ඉවත් කිරීමටත්, අලුතින් ස්ථානාධිපතිවරුන් 09 දෙනකු පත් කිරීමටත් පොලිස්පතිවරයා විසින් පියවර ගෙන තිබේ.\nඒ අනුව අකුරැස්ස පොලිස් ස්ථානාධිපති ප්‍රධාන පොලිස් පරීක්ෂක එස්. එස්. ජයවීර මහතා ගාල්ල මූලස්ථාන පොලිස් ස්ථානාධිපති ලෙසත්, ගිරිබාව පොලිස් ස්ථානාධිපති ප්‍රධාන පොලිස් පරීක්ෂක යූ. බී. අරුණසිරි මහතා මොනරාගල කොට්ඨාසයේ සාමාන්‍ය රාජකාරි සඳහාත්, බක්කිඇල්ල පොලිස් ස්ථානාධිපති ප්‍රධාන පොලිස් පරීක්ෂක අයි. ඩී. කේ. ඉද්දගොඩ මහතා තෙල්දෙණිය කොට්ඨාසයේ සාමාන්‍ය රාජකාරි සඳහාත්, උඩවලව පොලිස් ස්ථානාධිපති ප්‍රධාන පොලිස් පරීක්ෂක පී. කේ. ඩබ්ලිව්. ආර්. එම්. ටී. බී. පිලපිටිය මහතා කොළඹ වංචා විමර්ශන කාර්යාංශය වෙතත් ස්ථාන මාරුවීම් ලබා ඇත.\n\nමේ අතර සාමාන්‍ය රාජකාරිවල නිරතව සිටි ප්‍රධාන පොලිස් පරීක්ෂකවරුන් 08 දෙනකුට පොලිස් ස්ථානාධිපති ධුර හිමිව ඇත.\nඒ අනුව ආර්. එල්. එල්. විජේරත්න මහතා කොළඹ මධ්‍යම කොට්ඨාසයේ සිට කොළඹ කොටුව පොලිස් ස්ථානාධිපති ලෙසත්, ප්‍රදීප් කුමාර මහතා බස්නාහිර උතුර අපරාධ කොට්ඨාසයේ සිට හංවැල්ල පොලිස් ස්ථානාධිපති ලෙසත්, ආර්. එම්. ජයවීර මහතා කුලියාපිටිය කොට්ඨාසයේ සිට අනුරාධපුර මූලස්ථාන පොලිස් ස්ථානාධිපති ලෙසත්, එස්.කේ. ඩී. ද සිල්වා මහතා සේවස්ථ පුහුණු කොට්ඨාසයේ සිට තංගල්ල මූලස්ථාන පොලිස් ස්ථානාධිපති ලෙසත්, වී. ඩබ්ලිව්. ඉන්ද්‍රජිත් මහතා කොළඹ වංචා විමර්ශන කාර්යාංශයේ සිට කුලියාපිටිය මූලස්ථාන පොලිස් ස්ථානාධිපති ලෙසත්, එස්. පී. රංජිත් මහතා මීගමුව කොට්ඨාසයේ සිට මිහින්තලේ පොලිස් ස්ථානාධිපති ලෙසත්, එම්. වී. එම්. ඒ. කරුණාරත්න මහතා ගල්කිස්ස කොට්ඨාසයේ සිට කොටවිල පොලිස් ස්ථානාධිපති ලෙසත්, කේ. ඩී. පී. සිරිවර්ධන මහතා පාණදුර කොට්ඨාසයේ සිට දොඩංගොඩ පොලිස් ස්ථානාධිපති ලෙසත් පත් කර තිබේ.\nගයාන් කුමාර වීරසිංහ",
       "URL": "https://www.dinamina.lk/2023/07/31/local/10452/%e0%b6%b1%e0%b7%80-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b7%83%e0%b7%8a%e0%b6%ae%e0%b7%8f%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92%e0%b7%80%e0%b6%bb%e0%b7%94/",
       "Category": "local",
       "Parent URL": "https://www.dinamina.lk/category/local//page/309/"
}