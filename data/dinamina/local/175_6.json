{
       "Source": "dinamina",
       "Timestamp": "August 30, 2023 1:16 am",
       "Headline": "රටේ ආර්ථිකය ශක්තිමත් කිරීමට විදේශ සේවා නියුක්ති කාර්යාංශ නිලධාරීන් කරන මෙහෙය සුවිශාලයි",
       "News Content": "\n\nරටේ ආර්ථිකය ඉහළ නංවාගැනීමට අනෙකුත් රාජ්‍ය ආයතනවලට සාපේක්ෂව විදේශ සේවා නියුක්ති කාර්යාංශයේ නිලධාරීන්ද දැඩි කැපවීමෙන් ක්‍රියා කරන බැවින් ඔවුන්ගේ සේවය අගයමින්, නිලධාරීන්ගේ සෞඛ්‍ය යහපත් මට්ටමකින් පවත්වාගෙන යාමට ආයතනයට ද වගකීමක් ඇති බව කම්කරු හා විදේශ රැකියා ඇමැති මනුෂ නානායක්කාර මහතා සඳහන් කලේය.\n\nඒ මහතා මේ අදහස් පළකළේ, ශ්‍රි ලංකා විදේශ සේවා නියුක්ති කාර්යාංශයේ නිලධාරීන් වෙනුවෙන් (22) සංවිධාන කළ වෛද්‍ය කඳවුරට සහභාගි වෙමිනි. එහිදි වැඩිදුරටත් අදහස් දැක්වු ඇමැතිවරයා මෙසේද කීය. ඇතැම් රාජ්‍ය ආයතන රජයේ මුදල් අනවශ්‍ය පරිදි නාස්ති කරමින් රටට බරක් වුවද, විදේශ සේවා නියුක්ති කාර්යාංශය ලාභ උපයමින් මහා භාණ්ඩාගාරයටද මුදල් සපයා දෙන ආයතනයක් බවත්, රටේ ආර්ථික ගැටලු පැන නැගුණු මොහොතේදී රටට විදේශ විනිමය ගෙන එමින් රටේ ආර්ථිකය ශක්තිමත් කිරීමට කාර්යාංශ නිලධාරීන්ද දැඩි කැපවීමෙන් කටයුතු කළ බවත් අමාත්‍යවරයා වැඩිදුරටත් ප්‍රකාශ කළේය.\nඅනුර ප්‍රේමලාල්",
       "URL": "https://www.dinamina.lk/2023/08/30/local/18053/%e0%b6%bb%e0%b6%a7%e0%b7%9a-%e0%b6%86%e0%b6%bb%e0%b7%8a%e0%b6%ae%e0%b7%92%e0%b6%9a%e0%b6%ba-%e0%b7%81%e0%b6%9a%e0%b7%8a%e0%b6%ad%e0%b7%92%e0%b6%b8%e0%b6%ad%e0%b7%8a-%e0%b6%9a%e0%b7%92%e0%b6%bb/",
       "Category": "local",
       "Parent URL": "https://www.dinamina.lk/category/local//page/175/"
}