{
       "Source": "dinamina",
       "Timestamp": "July 29, 2023 11:06 am",
       "Headline": "ජපාන විදේශ ඇමති සහ ජනපති අතර හමුවක්",
       "News Content": "ශ්‍රී ලංකාවේ සංචාරයක නිරත ජපාන විදේශ අමාත්‍ය හයාෂි යොෂිමාසා මහතා ජනාධිපති රනිල් වික්‍රමසිංහ මහතා හමුවේ.\n\nජපාන විදේශ අමාත්‍යවරයා කටුනායක බණ්ඩාරනායක ජාත්‍යන්තර ගුවන්තොටුපොලින් ඊයේ රාත්‍රි යේ දිවයිනට පැමිණියේය.\n\nවිදේශ අමාත්‍යවරයා ගුවන්තොටුපොලේදී පිළිගැනීමේ අවස්ථාවට රාජ්‍ය අමාත්‍ය තාරක බාලසූරිය මහතා ඇතුළු පිරිසක් එක්ව සිටියේය.\n\nඉන් අනතුරුව සුහද සාකච්ඡාවක්ද පැවැත්වුණි.\n\nජපාන විදේශ අමාත්‍යවරයා අද පෙරවරුවේ ජනාධිපති රනිල් වික්‍රමසිංහ මහතා හමුවිය.\n\nඑමෙන්ම තවත් රාජ්‍ය තාන්ත්‍රික කටයුතු කිහිපයකට ඔහු එක්විමට ද නියමිතය. ජපානය සමඟ නැවත ආයෝජන ප්‍රවර්ධනය කිරීමට මෙමගින් අවස්ථාව උදාවෙනු ඇතැයි ජනාධිපති කාර්යාලය පවසයි .",
       "URL": "https://www.dinamina.lk/2023/07/29/local/10164/%e0%b6%a2%e0%b6%b4%e0%b7%8f%e0%b6%b1-%e0%b7%80%e0%b7%92%e0%b6%af%e0%b7%9a%e0%b7%81-%e0%b6%87%e0%b6%b8%e0%b6%ad%e0%b7%92-%e0%b7%83%e0%b7%84-%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%85/",
       "Category": "local",
       "Parent URL": "https://www.dinamina.lk/category/local//page/313/"
}