{
       "Source": "dinamina",
       "Timestamp": "September 21, 2023 1:36 am",
       "Headline": "අභිරහස් ලෙස පුද්ගලයකු ඝාතනය කර  දඬුගං ඔයට දැමූ සිද්ධියේ  සැකකරුවන් රිමාන්ඩ්",
       "News Content": "අභිරහස් ලෙස ඝාතනය කර දඬුගං ඔය ජලාශයට දමා තිබූ පුද්ගලයාගේ මරණය සම්බන්ධව සැකපිට අත්අඩංගුවට ගත් හය දෙනකු මීගමුව අතිරේක මහේස්ත්‍රාත් දර්ශිමා ප්‍රේමරත්න මහත්මිය වෙත ඊයේ (20) ඉදිරිපත් කළ පසු ඔක්තෝබර් 2 වැනි දින දක්වා රක්ෂිත බන්ධනාගාරගත කිරීමට නියෝග කළාය.\n\nමෙලෙස රක්ෂිත බන්ධනාගාරගත වූයේ කටාන ප්‍රදේශයේ අවන්හලක් පවත්වාගෙන ගිය පුද්ගලයකු හා පුතුන් දෙදෙනා ද ඇතුළු අවන්හලේ සේවකයන් තිදෙනෙකි.\n\nරණසිංහ මුදියන්සේලාගේ සමන්ත රුවන් අංක 428/3 කිඹුලපිටිය වත්ත, දකුණු කදිරාන වයස අවු 50, රැකියාව, ව්‍යාපාරික.(ප්‍රධාන සැකකරු )රණසිංහ මුදියන්සේලාගේ පසිදු නිවර්ථන, අංක 428/3, කිඹුලපිටිය වත්ත, දකුණු කදිරාන, වයස අවු 25 රැකියාව නැත. (ප්‍රධාන සැකකරුගේ වැඩිමහල් පුතා) රණසිංහ මුදියන්සේලාගේ මලිදු දේශාන්, අංක 428/3, කිඹුලපිටිය වත්ත, දකුණු කදිරාන. වයස අවු 23 රැකියාව නැත. (ප්‍රධාන සැකකරුගේ දෙවැනි පුතා) සේමසිංහ බණ්ඩාරනායකගේ කරුණානායක, අංක 34 බිම් පොකුණ, කාශ්‍යපපුර, පොලොන්නරුව, වයස අවු 40 රැකියාව හෝටල් සේවක, කානියන්ගෙදර රුවන් කුමාර, අංක 116/01, ඉද්දවුල්ල දවුලගල. වයස අවු 30, රැකියාව හෝටල් සේවක. කරුණානායකගේ චමත් කුමාර, කොස්ගස්හේන, කිරින්ද, පුහුල්වැල්ල. වසස අවු.36 රැකියාව හෝටල් සේවක.\n\nමෙම මරණයට හේතුව විදේශගත කරන බවට පවසා ඝාතනයට ලක් වූ අය ප්‍රධාන සැකකරු වන රණසිංහ මුදියන්සේලාගේ සමන්ත රුවන් යන අයගෙන් මුදල් රුපියල් ලක්ෂ විසි දෙකක් ලබා ගෙන විදේශගත නොකොට සැකකරු මඟ හැරීම නිසා බවට තොරතුරු අනාවරණය වී ඇත. මෙම සිදුවීමට අදාළ නඩු භාණ්ඩ ලෙස මරණකරුව රැගෙන යෑම සඳහා භාවිත කරන ලද අංක WP CBA 9527 දරන කාර් රථය, අඩි 04ක් පමණ දිග පොල්ලක්, අත්අඩංගුවට ගෙන ඇත.\n\nකොච්චිකඩේ විශේෂ – ඩී. මිහිඳුකුල",
       "URL": "https://www.dinamina.lk/2023/09/21/local/24162/%e0%b6%85%e0%b6%b7%e0%b7%92%e0%b6%bb%e0%b7%84%e0%b7%83%e0%b7%8a-%e0%b6%bd%e0%b7%99%e0%b7%83-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd%e0%b6%ba%e0%b6%9a%e0%b7%94-%e0%b6%9d%e0%b7%8f/",
       "Category": "local",
       "Parent URL": "https://www.dinamina.lk/category/local//page/90/"
}