{
       "Source": "dinamina",
       "Timestamp": "October 4, 2023 1:00 am",
       "Headline": "තිරිඟු පිටි සඳහා මිල සූත්‍රයක් ඕනෑ",
       "News Content": "තිරිඟු පිටි සඳහා මිල සූත්‍රයක් ක්‍රියාත්මක කළ යුතු යැයි මුදල් පිළිබඳ කාරක සභාවේ සභාපති, පාර්ලිමේන්තු මන්ත්‍රී, ආචාර්ය හර්ෂ ද සිල්වා මහතා පැවසීය.\nඑම කාරක සභාව රැස් වූ අවස්ථාවේදී ඒ මහතා මේ බව ප්‍රකාශ කළේය. රට පුරා විවිධ මිල ගණන් යටතේ තිරිඟු පිටි අලෙවි වන බවත් වඩාත් විනිවිදභාවයකින් යුතුව කටයුතු කිරීම සඳහා මෙම මිල සූත්‍රය ක්‍රියාත්මක කළ යුතු බව ද ඒ මහතා එහිදී පැවසීය.\nතිරිඟු පිටි මිල සැකසීමේදී මිල ගණනය කිරීම් දෙකක් ක්‍රියාත්මක වන බවත් මෙම තත්ත්වය වෙනස් කළ යුතු බවත් සභාපතිවරයා අවධාරණය කළ අතර, මුදල් අමාත්‍යාංශය මඟින් දී ඇති මිල ගණන් අනුව තිරිඟු පිටි කිලෝවක් රුපියල් 198ක මුදලකට අලෙවි කළ හැකි බව ද අවධාරණය කළේය.\nස්වර්ණා විජේකෝන්, සන්ධ්‍යා කරුණාරත්න",
       "URL": "https://www.dinamina.lk/2023/10/04/local/27629/%e0%b6%ad%e0%b7%92%e0%b6%bb%e0%b7%92%e0%b6%9f%e0%b7%94-%e0%b6%b4%e0%b7%92%e0%b6%a7%e0%b7%92-%e0%b7%83%e0%b6%b3%e0%b7%84%e0%b7%8f-%e0%b6%b8%e0%b7%92%e0%b6%bd-%e0%b7%83%e0%b7%96%e0%b6%ad%e0%b7%8a/",
       "Category": "local",
       "Parent URL": "https://www.dinamina.lk/category/local//page/37/"
}