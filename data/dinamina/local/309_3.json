{
       "Source": "dinamina",
       "Timestamp": "July 31, 2023 1:19 am",
       "Headline": "සැකකරු වැසිකිළි යන මුවාවෙන් එහි වා කවුළුවෙන් පැන ගිහින්",
       "News Content": "\n\nමුදල් හා දේපොළ කොල්ලකෑම් සම්බන්ධයෙන් කිලිනොච්චිය පොලිසියෙන් අත්අඩංගුවට ගත් සැකකරුවෙක් අධිකරණයට රැගෙන යන අතරතුර වැසිකිළි යෑමට අවශ්‍ය බව කියා ගොස් එහි වා කවුළුවෙන් පලා ගොස් ඇත.\nමෙසේ පලා ගොස් ඇත්තේ පරන්තන්හි පදිංචිකරුවෙක් වන 24 හැවිරිදි සැකකරුවෙකි.\nමේ සැකකරු සමඟ තවත් තිදෙනෙක් මංකොල්ලකෑම් රැසක් සම්බන්ධයෙන් පොලිසිය විසින් අත්අඩංගුවට ගෙන ඇත්තේ දීර්ඝ විමර්ශනයකින් අනතුරුවය. ඔවුන් පෙරේදා (29) කිලිනොච්චිය මහේස්ත්‍රාත් අධිකරණයට රැගෙන යමින් සිට ඇත.\nමේ සම්බන්ධයෙන් සානුකම්පිතව සිතූ පොලිස් නිලධාරීන් ඔහුට වැසිකිළි යෑමට අවස්ථාව සපයා තිබේ. මෙහිදී සැකකරු වැසිකිළියේ වා කවුළුවෙන් පලා ගොස් තිබේ.\nගයාන් කුමාර වීරසිංහ",
       "URL": "https://www.dinamina.lk/2023/07/31/local/10456/%e0%b7%83%e0%b7%90%e0%b6%9a%e0%b6%9a%e0%b6%bb%e0%b7%94-%e0%b7%80%e0%b7%90%e0%b7%83%e0%b7%92%e0%b6%9a%e0%b7%92%e0%b7%85%e0%b7%92-%e0%b6%ba%e0%b6%b1-%e0%b6%b8%e0%b7%94%e0%b7%80%e0%b7%8f%e0%b7%80/",
       "Category": "local",
       "Parent URL": "https://www.dinamina.lk/category/local//page/309/"
}