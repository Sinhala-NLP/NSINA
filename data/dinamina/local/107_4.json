{
       "Source": "dinamina",
       "Timestamp": "September 16, 2023 1:10 am",
       "Headline": "ඉන්දීය නාවික හමුදා  යුද නැවක් සංචා­ර­ය­කට  ත්‍රි’මලය වරා­යට",
       "News Content": "ඉන්දියානු නාවික හමුදාවට අයත් නිරීක්ෂක් (Nireekshak) යුද නැව දින හතක සංචාරයකට පෙරේදා (14) ත්‍රිකුණාමලය වරාය අධිකාරියට අයත් අශ්රොප් ජැටියට සේන්දු විය.\n\nලබන 21 දක්වා දිවයිනේ රැඳී සිටින කාලයේ ශ්‍රී ලංකා නාවික හමුදා කිමිදුම් අංශය සමඟ කිමිදුම් වැඩසටහන් පැවැත්වීම, ත්‍රිකුණාමලය ජනතාව වෙනුවෙන් වෛද්‍ය කඳවුරක් පැවැත්වීම, වැදගත් ස්ථාන නැරඹීම හා දෙරටේ සුහදත්වය වර්ධන වැඩසටහන් පැවැත්වීමට නියමිතය. ත්‍රිකුණාමල වරායට සේන්දු වූ මේ නැවේ 137ක කාර්ය මණ්ඩලයකින් සමන්විත වන අතර, එහි අණදෙන නිලධාරී ලෙස කොමාන්ඩර් ජීතු සිං චවුහාන් (Jeetu Singh Chauhan) මහතා කටයුතු කරයි.",
       "URL": "https://www.dinamina.lk/2023/09/16/local/22646/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%b1%e0%b7%8f%e0%b7%80%e0%b7%92%e0%b6%9a-%e0%b7%84%e0%b6%b8%e0%b7%94%e0%b6%af%e0%b7%8f-%e0%b6%ba%e0%b7%94/",
       "Category": "local",
       "Parent URL": "https://www.dinamina.lk/category/local//page/107/"
}