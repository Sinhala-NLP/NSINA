{
       "Source": "dinamina",
       "Timestamp": "August 15, 2023 11:42 am",
       "Headline": "අගමැති සිව් දින නිල සංචාරයකට චීනය බලා යයි",
       "News Content": "අග්‍රාමාත්‍ය දිනේෂ් ගුණවර්ධන මහතා චීනයේ සිව් දින නිල සංචාරයක නිරත වෙමින් , කුංමිං නුවර පැවැත්වෙන ” චීන – දකුණු ආසියානු ආනයන සහ අපනයන ප්‍රදර්ශනය ” සදහා ප්‍රධාන ආරාධිතයා ලෙස සහභාගී වීමට ඊයේ (14) දින රාත්‍රී කටුනායක ගුවන් තොටුපොළෙන් පිටත්ව ගිය බව ගුවන් තොටුපොළ කාර්යය භාර නිලධාරීවරයා පැවසීය .\n\nඑතුමා සමග දූත පිරිස ලෙස 28 දෙනෙකු ද පිටත්ව ගොස් ඇති අතර , රටවල් 60 ක සහභාගීත්වයෙන් පැවැත්වෙන  මෙම ප්‍රදර්ශනය 08/16 සිට 08/20 දින දක්වා පැවැත්වීමට නියමිතය .\n\nඅග්‍රාමාත්‍යවරයා ඇතුළු දූත පිරිස ඊයේ (14) දින රාත්‍රී 10.55 ට චයිනා ඊස්ටන් ගුවන් සේවයේ එම්.යූ.- 714 දරන ගුවන් යානයෙන් චීනයේ කුංමිං නුවර බලා කටුනායක ගුවන් තොටුපොළෙන් පිටත්ව ගොස් ඇත.",
       "URL": "https://www.dinamina.lk/2023/08/15/local/14243/%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92-%e0%b7%83%e0%b7%92%e0%b7%80%e0%b7%8a-%e0%b6%af%e0%b7%92%e0%b6%b1-%e0%b6%b1%e0%b7%92%e0%b6%bd-%e0%b7%83%e0%b6%82%e0%b6%a0%e0%b7%8f%e0%b6%bb/",
       "Category": "local",
       "Parent URL": "https://www.dinamina.lk/category/local//page/241/"
}