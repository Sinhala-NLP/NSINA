{
       "Source": "dinamina",
       "Timestamp": "July 24, 2023 3:45 pm",
       "Headline": "මිලියන 28 කට අධික කේරළ ගංජා තොගයක් උතුරු මුහුදේ දී සොයා ගැනෙයි",
       "News Content": "ශ්‍රී ලංකා නාවික හමුදාව යාපනය, කුඩඉරිප්පු මුහුදු ප්‍රදේශයේ ඊයේ (23) දින සවස් කාලයේ සිදුකළ විශේෂ සෝදිසි මෙහෙයුමක් මඟින්, එම මුහුදු ප්‍රදේශයේ පාවෙමින් තිබූ කේරළ ගංජා කිලෝග්‍රෑම් 86  කට අධික තොගයක් (තෙත බර සහිත) නාවික හමුදා භාරයට ගැනීමට කටයුතු කර ඇති බව නිවේදනය කර ඇත\n\nඑහිදී, නාවික හමුදා මෙහෙයුම් හමුවේ ජාවාරම්කරුවන් විසින් ගොඩබිමට රැගෙන ඒමට නොහැකිව එම මුහුදු ප්‍රදේශයේ අතහැර දමා යන්නට ඇතැයි සැකකෙරෙන උර දෙකක් (02) තුල අසුරා තිබූ කේරළ ගංජා කිලෝ 86 ග්‍රෑම් 700 ක පමණ තොගයක් (තෙත බර සහිත) මෙලෙස නාවික හමුදා භාරයට ගැනීමට කටයුතු කෙරිණි.\n\n‍නාවික හමුදා භාරයට ගත් මෙම කේරළ ගංජා තොගයේ දළ වටිනාකම රුපියල් මිලියන 28 කට අධික වෙතැයි විශ්වාස කෙරෙන අතර, ඉදිරි පරීක්‍ෂණ කටයුතු සිදුකරන තෙක් එම කේරළ ගංජා තොගය නාවික හමුදා භාරයේ සුරක්ෂිතව තබා ඇත.",
       "URL": "https://www.dinamina.lk/2023/07/24/local/8892/%e0%b6%b8%e0%b7%92%e0%b6%bd%e0%b7%92%e0%b6%ba%e0%b6%b1-28-%e0%b6%9a%e0%b6%a7-%e0%b6%85%e0%b6%b0%e0%b7%92%e0%b6%9a-%e0%b6%9a%e0%b7%9a%e0%b6%bb%e0%b7%85-%e0%b6%9c%e0%b6%82%e0%b6%a2%e0%b7%8f-%e0%b6%ad/",
       "Category": "local",
       "Parent URL": "https://www.dinamina.lk/category/local//page/337/"
}