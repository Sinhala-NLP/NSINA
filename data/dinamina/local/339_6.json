{
       "Source": "dinamina",
       "Timestamp": "July 24, 2023 1:00 am",
       "Headline": "කොට්ටුකච්චිය ජාතික පාසලේ  මනෝ උපදේශිකාව දරුවන්ට පොලුවලින් ගහලා",
       "News Content": "කොට්ටුකච්චිය නවෝද්‍යා ජාතික පාසලෙ මනෝ උපදේශක ගුරුවරිය පසුගිය 18 දින 10 ශ්‍රේණියේ සිසුන් දෙදෙනෙකුට අවස්ථා දෙකකදී අමානුෂීක ලෙස පොලුවලින් පහර දී ඇති බව මව් පියෝ පවසති.\n\nමෙසේ පහර කෑමට ලක්ව ඇත්තේ 10 ශ්‍රේණියෙ සිසුන් දෙදෙනෙකු බවත් එක් දරුවෙක් පංති කාමරය පිරිසිදු කරමින් සිටියදි එකවර පැමිණ අතවු පොල්ලකින් සිසුවාට කිසිදු හේතුවක් නොමැතිව පහර දී ඇති බවත් සිසුවා දිව යද්දී මනෝ උපදේශක ගුරුවරිය අතවු පොල්ලෙන් දමා ගසා ඇති බවද කියයි. පොලු පහර කෑ දරුවා විදුහල්පති කාර්යාලයට දිව ගොස් ඇති බවත් ඒ වන විට විදුහල්පතිවරයා කාර්යාලයෙ නොසිටි බවද කියයි.\n\nඒ සමගම තවත් සිසුවකුට ද මෙවැනි ආකාරයටම අදාල මනෝ උපදේශීකාව විසින් පහර දී ඇති බවද කියයි.\n\nනමුත් මේ පිළිබදව කිසිදු පරික්ෂණයක් පාසල තුළ සිදු නොවිම ගැන කෝප වු එක් දරුවකුගේ පියා පාසලට ගොස් තදින් බැන වැදි ඇති බවත් එය මුල් කරගනිමින් 19 දින සිට 21 දින දක්වා 10 ශ්‍රේණීයෙ දරුවන්ට ඉගැන්විම ගුරුවරුන් විසින් වැළකි ඇති බවද පැවසෙයි.\n\nඑහිදි එක් ගුරුවරයකු පවසා ඇත්තේ මනෝ උපදේශක ගුරුවරියගෙන් පහර කෑමට ලක්වු සිසුවගේ පියා පාසල තුළට පැමිණ බැද වැදිම පිළිබදව ගුරුවරුන්ගෙන් සමාව ගත යුතු බවත් එසේ සමාව ගන්නා තුරු ඉගැන්විම නවතා දමන බවයි.\n\nමේ සියල්ල හමුවේ තම දරුවා පාසල තුළ තව දුරටත් තැබිම බරපතල තත්වයකට මුහුණ දිය හැකි කරුණක් බැවින් අදාල පහර කෑමට ලක්වු එක් දරුවාගෙ පියා විසින් සිය කැමැත්තේන් දරුවා පාසලින් අස්කර ගැනිමට 22 සෙනසුරාදා දින කටයුතු කර තිබුනී.\n\nකෙසේ නමුත් මෙම මනෝ උපදේශක ගුරුවරිය මෙයට පෙර ආණමඩුව නගරයෙ ප්‍රධාන පාසලක සේවය කරමින් සිටියදී ඇගේ ක්‍රියාකලාපය විදුහල්පතිවරයා අනුමත නොකිරිම හේතුවෙන් මාරුකර යැවිමට කටයුතු කර ඇති බව ඉන් පසුව මෙසේ කොට්ටුකච්චිය විද්‍යාලයට පැමිණ ඇති බවද කියයි.\n\nමව්පියන් පවසන්නේ පාසල තුළ සිදුවන ඇතැම් කටයුතු හේතුවෙන් තම දරුවන්ට ගැටළු සහගත තත්වයකට මුහුණ දි ඇති බවයි.\n\nපුත්තලම අතිරේක හිරාන් ප්‍රියංකර ජයසිංහ",
       "URL": "https://www.dinamina.lk/2023/07/24/local/8683/%e0%b6%9a%e0%b7%9c%e0%b6%a7%e0%b7%8a%e0%b6%a7%e0%b7%94%e0%b6%9a%e0%b6%a0%e0%b7%8a%e0%b6%a0%e0%b7%92%e0%b6%ba-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b4%e0%b7%8f%e0%b7%83%e0%b6%bd%e0%b7%9a/",
       "Category": "local",
       "Parent URL": "https://www.dinamina.lk/category/local//page/339/"
}