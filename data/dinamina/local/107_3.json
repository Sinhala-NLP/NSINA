{
       "Source": "dinamina",
       "Timestamp": "September 16, 2023 1:11 am",
       "Headline": "කිලි­නො­ච්චියේ නැනෝ  ජල පිරි­ප­හදු මධ්‍ය­ස්ථා­නය ධීවර ඇමැති විවෘත කරයි",
       "News Content": "කිලිනොච්චියේ නැනෝ ජල පිරිපහදු මධ්‍යස්ථානය ධීවර ඇමැති ඩග්ලස් දේවානන්දා මහතා විසින් විවෘත කරනු ලබයි. නැවත පදිංචි කරන ලද ජනතාවට පිරිසුදු පානීය ජලය ලබාදීමේ අරමුණින් නාගරික සංවර්ධන හා නිවාස ඉදි කිරීමේ අමාත්‍යංශය මගින් කිලිනොච්චිය පන්නංකන්ඩි ගම්මානයේ ඉදිකරන ලද නැනෝ ජල පිරිපහදු මධ්‍යස්ථානය ධීවර ඇමැති ඩග්ලස් දේවානන්දා මහතා විසින් පසුගිය 14දා විවෘත කෙරිණි. යුද්ධය නිසා අවතැන් වී නැවතත් පදිංචි කරන ලද කිලිනොච්චි ජනතාවට පානීය ජලය ලබාදීමේ අරමුණින් නැනෝ ජල පිරිපහදු මධ්‍යස්ථාන 23ක් ඉදි කිරීමට නියමිතය.ඒ අනුව එහි පළමු අදියර ලෙස මෙහි ජල පිරිපහදු මධ්‍යස්ථාන 5ක් ධීවර ඇමැති ඩග්ලස් දේවානන්දා ප්‍රධානත්වයෙන් ජනතාව සතු කෙරිණි.. මෙහිදි ඇමැතිවරයා ප්‍රකාශ කළේ යුද්ධය නිසා අවතැන් වී නැවත පදිංචි වු ජනතාවට පිරිසුදු ජලය ලබාදීම රජයේ වගකීමක් බැවින් ජනාධිපති රනිල් වික්‍රමසිංහ මහතාගේ උපදෙස් පරිදි මේ නැනෝ ජල ව්‍යපෘතිය කඩිනමින් විවෘත කිරීමට කටයුතු කළ බවයි.",
       "URL": "https://www.dinamina.lk/2023/09/16/local/22644/%e0%b6%9a%e0%b7%92%e0%b6%bd%e0%b7%92%e0%b6%b1%e0%b7%99%e0%b7%8f%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a-%e0%b6%b1%e0%b7%90%e0%b6%b1%e0%b7%9d-%e0%b6%a2%e0%b6%bd-%e0%b6%b4/",
       "Category": "local",
       "Parent URL": "https://www.dinamina.lk/category/local//page/107/"
}