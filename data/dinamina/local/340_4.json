{
       "Source": "dinamina",
       "Timestamp": "July 24, 2023 1:00 am",
       "Headline": "වයසට නැති වැඩ කළ  සීයලා 4කට වැඩ වරදී",
       "News Content": "මුල්ලේරියාව මල්ගම ප්‍රදේශයේ පදිංචිව සිටි කාන්තාවක් සිය සැමියාගේ අයිස් මත්ද්‍රව්‍ය භාවිතය හේතුවෙන් ඔහුව අතහැර පුත්තලම ප්‍රදේශයේ පදිංචියට ගොස් ඇත. 8 හැවිරිදි වියේ පසුවන එකම පිරිමි දරුවා පියා විසින් තම භාරයේ රදවාගෙන ඇත.\n\nපියා දරුවා නිවසේ තනිකොට මත්ද්‍රව්‍ය භාවිතය සදහා අයාලේ යන අතර ආසන්නයේ නිවෙස්වල වාසය කරන සීයලා හතර දෙනෙකු විසින් ආසන්නයේ පිහිටි පාලු නිවෙසක් වෙත දරුවා කැදවා ගෙන ගොස් බරපතළ ලෙස අපයෝජනයට ලක්කර තිබේ.\n\nමෙම සීයලා හතර දෙනාම දරුවාගේ මවගේ මල්ලිලා වන අතර අවුරුදු 55 ට වැඩි පුද්ගලයන්ය.එක් සියා කෙනෙකු ගොලු අයෙකි.මෙලෙස කාලයක් තිසසේ දරුවා අපයෝජනයට ලක්ව ඇති අතර මේ පිළිබදව සැක සිතු අසළ නිවෙසක වෙසෙන මවගේ යෙහෙළියක විසින් ඇයට දන්වා ඇත.\n\nමේ අනුව මුල්ලේරියාව නිවසට පැමිණි මව දරුවා ද රැගෙන පුත්තලමට ගොස් තිබේ.එහි පාසලකට දරුවා ඇතුළත් කොට තිබේ.පාසලේදි දරුවා විසින් තමාට සිදුවු අතවර පිළිබදව සම්පුර්ණ විස්තරය සිය ගුරුවරියට හෙළිකර තිබේ. පසුව ළමා හා කාන්තා කාර්යාංශය වෙත පැමිණිලි කිරිමෙන් අනතුරුව මුල්ලේරියාව පොලිසිය දැනුවත් කර තිබේ.ඒ අනුව මුල්ලේරියාව පොලිසිය විසින් මුලදි එක් සැකකරුවකු අත්අඩංගුවට ගෙන අධිකරණයට ඉදිරිපත් කිරිමෙන් පසු මේ මස 27 වැනිදා දක්වා රිමාන්ඩ් භාරයට පත් කර ඇත. තවත් සැකකරුවන් දෙදෙනෙකු 20 වැනි දින අත් අඩංගුවට ගෙන ඇප මුදා හැර තිබේ. ඉතිරි සැකකරු(ගොලු සියා) මසකට පමණ පෙර මිය ගොස් ඇති බව අනාවරණය වි ඇත.\n\nඅධිකරණ වෛද්‍ය නිලධාරීවරයා වෙත ඉදිරිපත් කොට ඇති අතර බරපතළ අපයෝජනයට ලක්ව ඇති බව හෙළිවී තිබේ. මුල්ලේරියාව පොලිසියේ ස්ථානාධිපති ප්‍රධාන පොලිස් පරික්ෂක සුනිමල් සුසන්ත මහතාගේ උපදෙස් පරිදි උප පොලිස් පරික්ෂක සොයිසා ළමා හා කාන්තා කාර්යංශයේ ඉන්දිකා (5314) යන අය ඉදිරි විමර්ශණ සිදු කරගෙන යයි.\n\nමුල්ලේරියාව – සිරිසේන ගමගේ",
       "URL": "https://www.dinamina.lk/2023/07/24/local/8687/%e0%b7%80%e0%b6%ba%e0%b7%83%e0%b6%a7-%e0%b6%b1%e0%b7%90%e0%b6%ad%e0%b7%92-%e0%b7%80%e0%b7%90%e0%b6%a9-%e0%b6%9a%e0%b7%85-%e0%b7%83%e0%b7%93%e0%b6%ba%e0%b6%bd%e0%b7%8f-4%e0%b6%9a%e0%b6%a7-%e0%b7%80/",
       "Category": "local",
       "Parent URL": "https://www.dinamina.lk/category/local//page/340/"
}