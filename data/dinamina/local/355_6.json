{
       "Source": "dinamina",
       "Timestamp": "July 20, 2023 12:59 pm",
       "Headline": "පානදුරේ සිදු වූ අපූරු අනතුර",
       "News Content": "අනතුරු දෙකක් සිදුකර යතුරු පැදියක් මෝටර් රථයේ අමුනාගෙන ධාවනය වීමේ දී හින්දි  චිත්‍රපටි ජවනිකාවක් සේ   මහා මාර්ගයේ ගමන් ගත් විශාල පිරිසක් තුෂ්ණිම්භූත වී නරඹමින් සිටි පුවතක්  පානදුර ප්‍රදේශයෙන් වාර්තා වේ\n\nපානදුර හොරණ මාර්ගයේ එළුවිල ප්‍රදේශයේ දී  සිදු වූ මෙම අනතුර සම්බන්ධයෙන් පොලිසිය පවසයි.\n\nයතුරු පැදි දෙකක ගමන් කරමින් සිටි පියෙකු දියණියක සහ තරුණයකු මෝටර් රථයේ හප්පා එක් යතුරු පැදියක් මෝටර් රථයේ යට කොටසේ ඇමිණිමෙන් අනතුරුව කිලෝ මිටර් එකහමාරක්  පමණ නොනවත්වා මෝටර් රථය ධාවනය කළ  ව්‍යාපාරිකයකු ත්‍රීරෝද රථ රියැදුරන් පිරිසක් මඟ හරස් කර අල්ලා පොලිසියට  භාරදීමට කටයුතු කර ඇත.\n\nඅනතුරින් තුවාල ලද පියා හා දියණිය ප්‍රතිකාර සදහා  පානදුර මූලික රෝහල වෙත ඇතුළත් කර ඇත\n\nපානදුර හොරණ මාර්ගයේ එලුවිල හන්දියෙ සමුද්‍ර දේවි මාවත අසල දී  බණ්ඩාරගම දෙසට ස්කූටරයකින් ගමන්ගත් පියකු සහ දියණියක අනතුරට ලක් කර තිබිණි\n\nඑහිදී ස්කූටරය පැද වූ පියා පිටතට  විසිවී දියණිය  මෝටර් රථයේ බොනට්ටුව මත වැටී ඇති අතර මීටර් කීපයක් ඉදිරියට යාමත් සමගම ඇය ද බොනට්ටුව මතින් පිටතට විසිවී  මාර්ගයට වැටී ඇත\n\nසැකකාර  ව්‍යාපාරිකයා නොනවත්වා මෝටර් රථය ධාවනය කිරීමේදී එහි ලියාපදිංචි අංකය බලා ගැනීමට තරුණයකු  ඒ පසුපස හඹා යාමේදී ඔහුගේ යතුරු පැදියද සැකකරු   මෝටර් රථයේ ගැටී  ඇති තිබූ බව පොලිසිය කියයි\n\nඑම  අවස්ථාවේදී තරුණයා පිටතට විසි වි තරුණයා පැදවූ යතුරු පැදිය මොටර් රථයේ ඉදිරිපස යට කොටසේ ඇමිනි ඇති අතර සැකකරු මෝටර් රථය නොනවත්වා  කිලෝමීටර් එකාමාරක් පමණ දුරකට  පානදුර හොරණ මාර්ගයේ බණ්ඩාරගම  දෙසට ධාවනය කිරීමේදී අධික ශබ්දයක් නඟමින් මෝටර් රථයක් ඉදිරියට  පැමිණ පමුණුගම දෙසට හැරවීමට උත්සහ දැරීමේදී එම ස්ථානයේ සිටි තීරෝද රථ රියදුරන් මඟ හරස්කර මෝටර් රථය නවතා ලීමට කටයුතු කර තිබූ බව පොලිසිය කියයි\n\nඑහිදී  එම ස්ථානයට කඩා වැදුණු පිරිසක්  මෝටර් රථයේ රියදුරු ලෙස කටයුතු කළ ව්‍යාපාරිකයාට පහරදීමත් සමග උණුසුම්කාරී තත්ත්වයක් ඇති වී ඇති අතර   ඒ පිළිබඳ    සැලවී වහා ක්‍රියාත්මක වූ අලුබෝමුල්ල පොලිසියේ  ස්ථානාධිපති පොලිස් පරීක්ෂක  අසංක රාජකරුණා මහතා ඇතුළු නිලධාරීන් එම ස්ථානයට වහා පැමිණීමත් අල්ලාගෙන සිටි සැකකරු පොලිස් නිලධාරීන් වෙත භාරදීමට කටයුතු කර තිබූ බව පොලිස් නිලධාරියෙක් පැවැසීය\n\nසැකකරුට අයත් මෝටර් රථයේ යට කොටසේ පැමිණි කිලෝමීටර් එක හමාරක් පමණ දුරක් ඇදි ආ  යතුරුපැදියේ පාද රදවනය අඩකට ආසන්න ප්‍රමාණයක් හා සයිලන්සරයේ භාගයකට අධික ප්‍රමාණයක්  මාර්ගයේ ඇතිල්ලීමෙන් ගෙවී ගොස් තිබූ බව  පොලිසිය කියයි\n\nඅත්අඩංගුවට ගත් සැකකාර ව්‍යාපාරිකයා ලොතරැයි අලෙවි නියෝජිත වරයෙකු ලෙස කටයුතු කරන්නෙකි\n\nසැකකරු මංගල සාදයකට ගොස් අධික ලෙස මත්පැන් පානය කර රිය පැදවීමේදී මෙම අනතුරු වී ඇති බව පොලිසිය කියයි\n\nඑනමුත් සැකකරු මත්පැන් පානය කර සිටී දැයි නිශ්චිතව දැන ගැනීම සඳහා ස්වසන  නල පරීක්ෂාවක් ද සිදු කළ බවත් එයින් ද ඒ බව තව තවත් තහවුරු බවත් බවත් පොලිසිය සඳහන් කරයි\n\n",
       "URL": "https://www.dinamina.lk/2023/07/20/local/7945/%e0%b6%b4%e0%b7%8f%e0%b6%b1%e0%b6%af%e0%b7%94%e0%b6%bb%e0%b7%9a-%e0%b7%83%e0%b7%92%e0%b6%af%e0%b7%94-%e0%b7%80%e0%b7%96-%e0%b6%85%e0%b6%b4%e0%b7%96%e0%b6%bb%e0%b7%94-%e0%b6%85%e0%b6%b1%e0%b6%ad/",
       "Category": "local",
       "Parent URL": "https://www.dinamina.lk/category/local//page/355/"
}