{
       "Source": "dinamina",
       "Timestamp": "August 25, 2023 1:00 am",
       "Headline": "තැපැල් කාර්යාල 14ක් මේ වසරේ සොරු කඩලා",
       "News Content": "මෙම වසර තුළ (2023) තැපැල් දෙපාර්තමේන්තුවට අයත් තැපැල් කාර්යාල 14ක් සොරුන් කඩා රුපියල් ලක්ෂ 72කට වඩා වැඩි මුදලක් පැහැරගෙන ගොස් ඇතැයි ජනමාධ්‍ය රාජ්‍ය ඇමැති ශාන්ත බණ්ඩාර මහතා පාර්ලිමේන්තුවේදී ඊයේ (24) ප්‍රකාශ කෙළේය.\n\nඊට අමතරව මුද්දර සොරා ගැනීම සහ වෙනත් අලාභහානි සොරුන් සිදු කර තිබෙනවා. පාර්ලිමේන්තු මන්ත්‍රී රාජිකා වික්‍රමසිංහ මහත්මිය මතුකරන ලද ප්‍රශ්නයකට පිළිතුරු දෙමින් ඇමැතිවරයා මේ බව පැවසීය.\n\nතවදුරටත් රාජ්‍ය ඇමැතිවරයා මෙසේද පැවසීය.\n\nපොලිසිය පෙනෙන මානයේ පිහිටි තඹුත්තේගම තැපැල් කාර්යාලය ද පසුගියදා සොරුන් කඩා තිබෙනවා. කෙසේ වෙතත් තැපැල් කාර්යාල සඳහා පොලිස් ආරක්ෂාව ලබා ගැනීමට මහජන ආරක්ෂක ඇමැතිවරයා සහ පොලිස්පතිවරයාගෙන් නිල ඉල්ලීමක් කළ බවද කියා සිටියේය.",
       "URL": "https://www.dinamina.lk/2023/08/25/local/17123/%e0%b6%ad%e0%b7%90%e0%b6%b4%e0%b7%90%e0%b6%bd%e0%b7%8a-%e0%b6%9a%e0%b7%8f%e0%b6%bb%e0%b7%8a%e0%b6%ba%e0%b7%8f%e0%b6%bd-14%e0%b6%9a%e0%b7%8a-%e0%b6%b8%e0%b7%9a-%e0%b7%80%e0%b7%83%e0%b6%bb%e0%b7%9a/",
       "Category": "local",
       "Parent URL": "https://www.dinamina.lk/category/local//page/192/"
}