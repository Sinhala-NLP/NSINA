{
       "Source": "dinamina",
       "Timestamp": "October 1, 2023 9:26 am",
       "Headline": "ලෝක ළමා දිනය අදයි",
       "News Content": "ශ්‍රී ලංකාව අන්තර්ජාතික ළමා (හා වැඩිහිටි) දිනය සමරන අද ඔක්තෝබර් මස 01 දාය.\n\nමෙම දිනය ළමයින් සැමරීමේ දිනය ලෙස අද දක්වා වර්ධනය වීම හා සම්බන්ධ ඉතිහාසයක් පවතියි\n\nඑය මීට පෙර වසර 165 කට පෙර සිදුවීමකි\n\nමෙම දිනය සැමරීමේ පුරෝගාමියා වන්නේ ඇමරිකා එක්සත් ජනපදයේ නෝර්ත්වුඩ් නිව්හැම්ප්ෂයර්හි දී උපත ලැබූ චාල්ස් එච්. ලෙනාර්ඩ් පියතුමා විසිනි\n\nඔහු 1857 දී මානව සමාජයේ පැවැත්ම සඳහා අනාගත සමාජයට පුරවැසියන් වශයෙන් ඒකරාශී වන දරුවන් රැකගැනීම හා ඔවුන්ගේ ශුභ සිද්ධිය පිළිබඳව ලෝක ජනතාවගේ අවධානය ප්‍රථම වරට යොමු කළේ ආචාර්ය චාල්ස් එච්. ලෙනාර්ඩ් පියතුමා විසින්ය.\n\nඑම දිනය රෝස දිනය ලෙස ඔහු නම් කර තිබුණි\n\nතුර්කි රජය විසින් 1920 දී ප්‍රථම වරට එය ජාතික දිනයක් ලෙස වාර්ෂිකව සැමරීම ආරම්භ විය.\n\nබටහිර රටවල් රාශියක් එය පිළිගෙන වාර්ෂිකව 1950 ජූනි 01 දා සිට ළමයින් ආරක්ෂා කිරීමේ දිනය ලෙස නම් කර වාර්ෂිකව වර්ෂයක් පාසා පැවැත්විය.\n\nඑම දිනය විශ්ව ළමා දිනය ලෙස නම් කරමින් 1954 නොවැම්බර් මස 20 දා සිට වාර්ෂිකව සැමරීම සිදුවූ අතර, ඕනෑම රටකට පහසු දිනයක එම දිනය සැමරීමට හැකි බවද ප්‍රකාශයට විය\n\nඒ අනුව ශ්‍රී ලංකාව ද අන්තර්ජාතික ලෝක ළමා දිනය වාර්ෂිකව ඔක්තෝබර් මස පළමු වැනිදා ළමයින්ගේ රැකවරණය හා ශුභ සිද්ධිය සැමරීමේ දිනය ලෙස සැමරීම සඳහා යොදා ගනු ලබයි.\n\nමෙම දිනය තවදුරටත් ශක්තිමත් වීම 1990 දී එක්සත් ජාතීන්ගේ මහ සම්මේලනයේ දී ළමා ප්‍රඥප්තිය සම්මත වීමත් සමග සිදුවිය.\n\nමේ අතීත සිදුවීම් සමඟ සෑම වර්ෂයකම ඔක්තෝම්බර් 01 වැනිදා අප ලෝක ළමා දිනය සමරයි.\n\nනමුත් ළමයින්ගේ ආරක්ෂාව ගැන දැන් දැන් ඇහෙන පුවත් නම් එතරම් සුබදායී නැත.\n\nමත් උවදුර මෙන්ම තාක්ෂණික විපර්යාසත් ළමයි ගොදුරු කරගෙන තිබෙයි\n\nමේ හැමදේකින්ම ළමයින් ආරක්ෂා කිරීම අප සතු කාර්යයක් වෙයි\n\nළමයින්ට සුරක්ෂිත දේශයක් නිර්මාණය කරමින් රටේ අනාගත වෙනුවෙන් ළමුන් සූදානම් කිරීම අපි කාගේත් වගකීම හා යුතුකම වෙයි",
       "URL": "https://www.dinamina.lk/2023/10/01/local/26769/%e0%b6%bd%e0%b7%9d%e0%b6%9a-%e0%b7%85%e0%b6%b8%e0%b7%8f-%e0%b6%af%e0%b7%92%e0%b6%b1%e0%b6%ba-%e0%b6%85%e0%b6%af%e0%b6%ba%e0%b7%92/",
       "Category": "local",
       "Parent URL": "https://www.dinamina.lk/category/local//page/48/"
}