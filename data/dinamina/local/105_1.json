{
       "Source": "dinamina",
       "Timestamp": "September 16, 2023 3:47 pm",
       "Headline": "අග්බෝගේ සුවදුක් බලන්න වනජීවියේ නියෝජ්‍යය අධ්‍යක්ෂ එයි",
       "News Content": "ඉදිරිපස වම් පාදයට දඩයක් කරුවෙකු විසින් අටවන ලද බඳින තුවක්කුවක් පත්තුවීමෙන් බරපතල තුවාල ලබා ප්‍රථිකාර ලබමින් සිටින අග්බෝ ඇතාගේ වත්මන් තත්වය නිරීක්ෂණය සඳහා වනජීවී දෙපාර්තමේන්තුවේ නියෝජ්‍යය අධ්‍යක්ෂ (නීතී) ඩී.එම් වීරසිංහ මහතා පසුගියදා තිරප්පනයට පැමිණියේය.\n\nතිරප්පනය වන්නම්මඩුව වැව් රක්ෂිතයේ අග්බෝ ඇතු මේ වන විට රැඳි සිටි. ඉදිරිපස වම් පාදයට දඩයක් කරුවෙකු විසින් අටවන ලද බඳින තුවක්කුවක් පත්තුවීමෙන් බරපතල තුවාල ලැබූ අග්බෝ ඇතාට පසුගිය ජුනි මස 12 වනදා සිට ආරම්භ කල අතර, මේ වන විට අඛණ්ඩව මාස 03 කට වැඩි කාළයක් ප්‍රතිකාර සිදු කර ඇත.\n\n\n\nවනජීවී දෙපාර්තමේන්තුවේ නියෝජ්‍යය අධ්‍යක්ෂ (නීතී) ඩී.එම් වීරසිංහ මහතා පසුගිදා තිරප්පනය වන්නම්මඩුව වැව් රක්ෂිතයට සන්ධ්‍යා යාමයේ හදිසියේම පැමිණි අතර, වනජීවි නිළධාරීන් හා වනජීවි දෙපාර්තමේන්තුවට අනුයුක්ත බහුකාර්ය නිළධාරීන් අග්බෝ වෙනුවෙන් දිව රෑ නොබලා සිදු කරන රාජකාරියට එහා ගිය සේවය ඒ මහතා විසින් අගය කරනු ලැබීය.\n\nඅග්බෝට ප්‍රතිකාර කටයුතු මේ දක්වා අනුරාධපුර කලාපය භාර වනජීවී පශු වෛද්‍ය චන්දන ජයසිංහ මහතා ඇතුළු කණ්ඩායම විසින් සිදු කරනු ලබන අතර අවස්ථා කීපයක දී විශේෂ පශු වෛද්ය කණ්ඩායම් කීපයක් ද ඊට සහාය දැක්විය.\n\nතිරප්පනය බීට්ටු වනජීවි කාර්යාලයේ නිලධාරීන් සහ කාර්ය කාර්යමණ්ඩලයේද පූර්ණ කැපවීම මත අග්බෝ ඇතා මේ වන විට තරමක් සුවය ලබා ඇත.\n\n\n\n‍තිසර සමල් – අනුරාධපුර\n\n",
       "URL": "https://www.dinamina.lk/2023/09/16/local/23042/%e0%b6%85%e0%b6%9c%e0%b7%8a%e0%b6%b6%e0%b7%9d%e0%b6%9c%e0%b7%9a-%e0%b7%83%e0%b7%94%e0%b7%80%e0%b6%af%e0%b7%94%e0%b6%9a%e0%b7%8a-%e0%b6%b6%e0%b6%bd%e0%b6%b1%e0%b7%8a%e0%b6%b1-%e0%b7%80%e0%b6%b1/",
       "Category": "local",
       "Parent URL": "https://www.dinamina.lk/category/local//page/105/"
}