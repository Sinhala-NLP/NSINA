{
       "Source": "dinamina",
       "Timestamp": "July 7, 2023 12:52 pm",
       "Headline": "බිරිදගෙ අනියම් සැමියා මරූ ලුතිනල් වසර 06 කට පසු කොටුවෙයි",
       "News Content": "ආණමඩුව තෝනීගල ප්‍රදේශයෙ ආපන ශාලාවක් තුළදි බිරිදගෙ අනියම් සැමියා මරා දැමු යුධ හමුදාවේ උප ලුතිනන් වරයකු අදාල ඝාතනය සිදුකර වසර හයකට පසු අත් අඩංගුවට ගත් බව අද (07 ) ආණමඩුව පොලිසිය සඳහන් කළේය.\n\nමෙසේ අත් අඩංගුවට ගෙන ඇත්තේ යුධ හමුදා පාබල බළකායෙ වෙන්නකේනී කදවුරේ සේවය කල උප ලුතිනන් වරයෙකී.\n\nඅත් අඩංගුවට ගත් උප ලුතිනන් වරයා අදාල ඝාතනය සිදුකරන සමයෙ සිට යුධ හමුදා සේවයෙන් පලා ගිය තැනැත්තෙකු බව පැවසෙයි.\n\nඅදාල හිටපු උප ලුතිනන් වරයා පොල්පිතිගම ප්‍රදේශයෙ මුල් පදිංචිකරුවකු බවත් පසුව නිකවැව මොරගොල්ලාගම පදිංචියට පැමිණ ඇති බවද වාර්තා වෙයි.\n\nමෙම හිටපු උප ලුතිනන් වරයා කලින් විවාහයෙන් නීතියෙන් වෙන්ව දෙවන විවාහයක් සිදුකරගෙන සිටි බවත් දෙවන විවාහයෙ බිරිදගෙ අනියම් සැමියා මෙසේ ආණමඩුව තෝනිගල ප්‍රදේශයෙදී සිය බිරිද සමග ආපන ශාලාවක් තුලදි 2017 වසරේ මාර්තු 26 දින ආහාර ගනිමින් සිටියදී එම ස්ථානයට කඩා වැදි තියුණු ආයුධයකින් ඇණ අදාල තැනැත්තාට දරුණු තුවාල සිදුකර ඝාතනය සිදුකර ඇති බව කියයි.\n\n\n\nඑම සිද්දියෙන් ඝාතනයට ලක්ව තිබුනේ ආණමඩුව තෝනිගල කුමාරගම පදිංචි සේනාධිරගේ දුමින්ද ප්‍රදිප් නැමති පුද්ගලික බස් රථ රියදුරෙකු ලෙස සේවය කල එවකට 36 වැනි වියෙ පසුවු විවාහකයෙකු බව කියයි.\n\nඝාතනයට ලක්වු තැනැත්තා සමග මෙම උප ලුතිනන් වරයාගෙ බිරිද අනියම් ඇසුරක් කලක සිට පවත්වා තිබුත් එය නවතා දැමිමට අවස්ථා කිපයකදි මෙම උප ලුතිනන් වරයා දැඩි වෙහෙසක් ගෙන තිබු නමුත් බිරිද දිගින් දිගටම මෙම අනියම් ඇසුර පවත්වාගෙන යාම ඉවසා ගැනිමට නොහැකිව කෝපයෙන් පසුවි ඇති බවත් ඒ අනුව මෙම ඝාතනය සිදුකර ඇති බවද පොලිසි පරික්ෂණ වලදි හෙළිව තිබේ.\n\nඅදාල ඝාතනයෙන් පසුව මෙම හිටපු උප ලුතිනන් වරයා කිසිදු අයකුට සැක නොසිතන අයුරින් වෙනත් නමකින් පෙනි සිටිමින් ව්‍යාපාර රැසක් සිදුකර ඇති බවත් එයින් උපයා ගත් මුදලින් ඉඩම් හා වාහන රැසක ධනවත් ව්‍යාපාරිකයකු ලෙස ප්‍රදේශයෙ නමක් දරා සිටි පුද්ගලයකු බව කියයි.\n\nමෙම සැකකරු අද (07) අධිකරණයට ඉදිරිපත් කිරීමට නියමිතය",
       "URL": "https://www.dinamina.lk/2023/07/07/local/4922/%e0%b6%b6%e0%b7%92%e0%b6%bb%e0%b7%92%e0%b6%af%e0%b6%9c%e0%b7%99-%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b7%83%e0%b7%90%e0%b6%b8%e0%b7%92%e0%b6%ba%e0%b7%8f-%e0%b6%b8%e0%b6%bb/",
       "Category": "local",
       "Parent URL": "https://www.dinamina.lk/category/local//page/406/"
}