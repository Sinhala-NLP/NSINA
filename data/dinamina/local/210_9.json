{
       "Source": "dinamina",
       "Timestamp": "August 22, 2023 1:57 am",
       "Headline": "පිහිනුම් ක්‍රීඩිකාවකගේ නිරුවත් ඡායාරූප අන්තර්ජාලයේ පළ කළ අධ්‍යක්ෂට ඇප",
       "News Content": "පිහිනුම් ක්‍රීඩිකාවකගේ නිරුවත් ඡායාරූප අන්තර්ජාලයේ ප්‍රචාරය කරමින් ඇයට ලිංගික අතවර කිරීමේ චෝදනාවට අධිකරණය හමුවේ වරද පිළිගත් සමාගම් අධ්‍යක්ෂවරයකු ලක්ෂ 5ක ශරීර ඇපයක් මත මුදාහැරීමට කොළඹ ප්‍රධාන මහේස්ත්‍රාත් ප්‍රසන්න අල්විස් මහතා ඊයේ(21) නියෝග කළේය.\nඅපරාධ පරීක්ෂණ දෙපාර්තමේන්තුවේ පරිගණක අපරාධ විමර්ශන ඒකකය සැකකරු අත්අඩංගුවට ගෙන අධිකරණයට ඉදිරිපත් කර තිබිණ.\nඅපරාධ පරීක්ෂණ දෙපාර්තමේන්තුව සැකකරු අධිකරණය වෙත ඉදිරිපත් කළේය.\n\nඅධිකරණය හමුවේ වරද පිළිගත් සැකකරු තමන්ට වෙනත් සමාජ මාධ්‍ය ජාලාවකින් හමුවූ මෙම නිරුවත් ඡායාරූප වරදක් බව නොදැන වෙනත් සමාජ මාධ්‍ය ජාලා වෙත මුදාහැරි බවට අධිකරණය හමුවේ පවසමින් චෝදනාවට වරද පිළිගත්තේය .\n\nඅදාළ කරුණු සලකා බැලූ මහේස්ත්‍රාත්වරයා සැකකරුට ඉදිරි දින චෝදනා පත්‍රය ගොනුකරන ලෙසට අපරාධ පරීක්ෂණ දෙපාර්තමේන්තුවට දැනුම් දෙමින් සැකකරු ලක්ෂ පහක ශරීර ඇපයක් මත මුදාහැරීමට නියෝග කළේය.",
       "URL": "https://www.dinamina.lk/2023/08/22/local/16154/%e0%b6%b4%e0%b7%92%e0%b7%84%e0%b7%92%e0%b6%b1%e0%b7%94%e0%b6%b8%e0%b7%8a-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%92%e0%b6%9a%e0%b7%8f%e0%b7%80%e0%b6%9a%e0%b6%9c%e0%b7%9a-%e0%b6%b1/",
       "Category": "local",
       "Parent URL": "https://www.dinamina.lk/category/local//page/210/"
}