{
       "Source": "dinamina",
       "Timestamp": "August 3, 2023 5:48 am",
       "Headline": "EPF-ETF කොල්ලකන්න ඉඩ දෙන්නේ නෑ",
       "News Content": "ජනතාවගේ අරමුදල් රැක ගැනීමේ සටන ජයග්‍රහණයෙන් මිස නවත්වන්නේ නැති බව ජාතික ජන බලවේගයේ ජාතික විධායක සභික, ජාතික වෘත්තීය සමිති මධ්‍යස්ථානයේ කැඳවුම්කරු වසන්ත සමරසිංහ මහතා පැවසීය. ඔහු එසේ ප්‍රකාශ කළේ, පසුගියදා කොළඹදී පැවැති උද්ඝෝෂණයකට සහභාගි වෙමිනි.\nඈත වතුකරයේ වැඩ කරන ජනතාව, වෙළෙඳ කලාපවල වැඩ කරන ජනතාව, කර්මාන්ත ශාලාවල, පිටකොටුවේ වැඩ බිම්වල, කඩසාප්පුවල, සේවය කරන සහෝදර සහෝදරියන්ට අයිති සේවකයාගේ සේවක අර්ථසාධක අරමුදල්, භාරකාර අරමුදල් ආණ්ඩුව කොල්ලකන්න සැලසුම් සකස් කර තිබෙන වෙලාවක අපි කියන්න ආවේ, මේවායේ අයිතිය මේ රටේ වැඩකරන ජනතාවට බව. අපේ අරමුදල්වලට අත තියන්න සූදානම් වෙන්න එපා කියන පණිවිඩය ආණ්ඩුවට කියනවා.\nඋපාලි කරුණාරත්න",
       "URL": "https://www.dinamina.lk/2023/08/03/local/11343/epf-etf-%e0%b6%9a%e0%b7%9c%e0%b6%bd%e0%b7%8a%e0%b6%bd%e0%b6%9a%e0%b6%b1%e0%b7%8a%e0%b6%b1-%e0%b6%89%e0%b6%a9-%e0%b6%af%e0%b7%99%e0%b6%b1%e0%b7%8a%e0%b6%b1%e0%b7%9a-%e0%b6%b1%e0%b7%91/",
       "Category": "local",
       "Parent URL": "https://www.dinamina.lk/category/local//page/292/"
}