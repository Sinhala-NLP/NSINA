{
       "Source": "dinamina",
       "Timestamp": "August 31, 2023 11:24 am",
       "Headline": "පසුගිය කාලයේ පිළිකා රෝගීන්ගේ වර්ධනයක්",
       "News Content": "පසුගිය කාල සීමාවේ පිළිකා රෝගීන්ගේ වර්ධනයක් නිරීක්ෂණය වන බව මහරගම ජාතික පිළිකායතනයේ අධ්‍යක්ෂ වෛද්‍ය අරුණ ජයසේකර මහතා සදහන් කරයි.\n\nදිනකට නව පිළිකා රෝගීන් 36 දෙනෙක් පමණ ජාතික පිළිකායතනයට පමණක් වාර්තා වන බව ඔහු පැවසීය.\n\nඒ අනුව, එම ආයතනයට පමණක් මසකට වාර්තා වන නව පිළිකා රෝගීන් සංඛ්‍යාව 1,000 ඉක්මවයි.\n\nඑසේම මේ වන වන ජාතික පිළිකායතනයේ රෝගීන් 1,000 ක් පමණ නේවාසිකව ප්‍රතිකාර ලබන අතර, සායනවලින් දෛනිකව ප්‍රතිකාර ලබාගන්නා රෝගීන් සංඛ්‍යාව 2,000 ක් පමණ වන බව ද වෛද්‍ය අරුණ ජයසේකර මහතා සදහන් කළේය.\n\nමෙම රෝගීන් සංඛ්‍යාවට අමතරව දිවයිනපුරා රෝහල්වල පවතින පිළිකා ඒකකවලට නව රෝගීන් වාර්තාවීම සහ ප්‍රතිකාර ගැනීම ද සිදුවේ.\n\nවැරදි ආහාර පුරුදු, පාරිසරික බලපෑම්, බුලත්විට සැපීම, දුම්පානය, මධ්‍යසාර පානය ඇතුළු සාධක කිහිපයක් පිළිකා ඇතිවීමට හේතුවන බව ද වෛද්‍ය අරුණ ජයසේකර මහතා පෙන්වා දුන්නේය.",
       "URL": "https://www.dinamina.lk/2023/08/31/breaking-news/18505/cancer/",
       "Category": "local",
       "Parent URL": "https://www.dinamina.lk/category/local//page/167/"
}