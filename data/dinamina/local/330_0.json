{
       "Source": "dinamina",
       "Timestamp": "July 26, 2023 1:00 am",
       "Headline": "හෙරොයින් සන්තකයේ තබාගත් සී.අයි.ඩී. කොස්තාපල් අත්අඩංගුවට",
       "News Content": "හෙරොයින් මත් කුඩු ළඟ තබා ගෙන සිටි අපරාධ පරීක්ෂණ දෙපාර්තමේන්තුවේ කොස්තාපල්වරයකු සහ වනජීවී දෙපාර්තමේන්තුවේ සේවයේ නියුතු පුද්ගලයකු නොච්චියාගමදී පෙරේදා (24) අත්අඩංගුවට පත්ව ඇත.\n\nනොච්චියාගම පොලිස් වසමේදී පෙරේදා (24) සිදු කළ තවත් වැටලීමකදී හෙරොයින් මිලිග්‍රෑම් 210ක් සන්තකයේ තබා ගෙන සිටි වනජීවී දෙපාර්තමේන්තුවේ සේවකයකු ද අත්අඩංගුවට පත්ව තිබේ.\n\nඅත්අඩංගුවට ගත් සැකකරුගෙන් කළ වැඩිදුර ප්‍රශ්න කිරීම්වලදී එම සැකකරු වවුනියාව වනජීවී අඩවි වන කාර්යාලයේ සේවය කරන නොච්චියාගම හල්මිල්ලකුලම ප්‍රදේශයේ පදිංචිකරුවෙකු බව අනාවරණය වී ඇත.\n\nඅත්අඩංගුවට ගත් සැකකරුවන් දෙදෙනා ඊයේ (25) නොච්චියාගම මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි.\n\nනොච්චියාගම පොලිස් ස්ථානාධිපති ප්‍රධාන පොලිස් පරීක්ෂක එම්. එස්. කුමාරසේන මහතාගේ උපදෙස් මත අපරාධ විමර්ශන අංශයේ ස්ථානාධිපති පොලිස් පරීක්ෂක රත්නායක මහතා ඇතුළු නිලධාරීහු සැකකරුවන් අත්අඩංගුවට ගත්හ.",
       "URL": "https://www.dinamina.lk/2023/07/26/local/9290/%e0%b7%84%e0%b7%99%e0%b6%bb%e0%b7%9c%e0%b6%ba%e0%b7%92%e0%b6%b1%e0%b7%8a-%e0%b7%83%e0%b6%b1%e0%b7%8a%e0%b6%ad%e0%b6%9a%e0%b6%ba%e0%b7%9a-%e0%b6%ad%e0%b6%b6%e0%b7%8f%e0%b6%9c%e0%b6%ad%e0%b7%8a/",
       "Category": "local",
       "Parent URL": "https://www.dinamina.lk/category/local//page/330/"
}