{
       "Source": "dinamina",
       "Timestamp": "August 9, 2023 1:00 am",
       "Headline": "ජනපතිගේ ඉන්දිය සංචාරය ගැන විවාදයක් ලබා දෙන්න",
       "News Content": "ජනාධිපති රනිල් වික‍්‍රමසිංහ මහතා පසුගියදා ඉන්දියාවට ගොස් අත්සන් කරන ලද ගිවිසුම් සහ ලබාදීමට පොරොන්දු වූ දේවල් පිළිබඳව විවාදයක් ලබාදෙන ලෙස කුරුණෑගල දිස්ත්‍රික් පාර්ලිමේන්තු මන්ත්‍රී දයාසිරි ජයසේකර මහතා පාර්ලිමේන්තුවේදී ඊයේ (08) ඉල්ලා සිටියේය.\n\nදයාසිරි ජයසේකර මහතා මෙසේ ද පැවසීය.\n\nශ්‍රී ලංකා නිදහස් පක්ෂයේ සභාපති, පාර්ලිමේන්තු මන්ත්‍රී මෛත්‍රීපාල සිරිසේන මහතා නියෝජනය කරන කණ්ඩායමෙහි කිසිවකු පාර්ලිමේන්තු කටයුතු පිළිබඳ කාරක සභාවට සහභාගි වන්නේ නැහැ. මේ පිළිබඳ විවාදයක් ඉල්ලා සිටීමට නොහැකියි. එබැවින් මේ සම්බන්ධයෙන් සාකච්ඡා කිරීම සඳහා විවාදයක් ලබා දෙන්න.\n\nදැන් බලන්න ඉන්දියාවත් එක්ක අත්සන් කරලා තිබෙන ගිවිසුම් ටික. ඒ පිළිබඳ අපට විවාදයක් ඕනෑ. අපි පාර්ලිමේන්තු පක්ෂ නායක රැස්වීම්වලටවත් ඒ පත් කළ කාරක සභාවලට අපේ කිසිම නියෝජනයක් නෑ. අපි බිස්නස් කමිටුවේ හිටියා නම් විවාදයක් මේ ගැන ඉල්ලනවා. අපි දන්නේ නෑ ජනාධිපතිතුමා ඉන්දියාවේ ගිහින් මොනවා අත්සන් කළාද කියලා.‍",
       "URL": "https://www.dinamina.lk/2023/08/09/local/12685/%e0%b6%a2%e0%b6%b1%e0%b6%b4%e0%b6%ad%e0%b7%92%e0%b6%9c%e0%b7%9a-%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba-%e0%b7%83%e0%b6%82%e0%b6%a0%e0%b7%8f%e0%b6%bb%e0%b6%ba-%e0%b6%9c%e0%b7%90/",
       "Category": "local",
       "Parent URL": "https://www.dinamina.lk/category/local//page/269/"
}