{
       "Source": "dinamina",
       "Timestamp": "October 11, 2023 9:43 am",
       "Headline": "ජැක්සන් ඇන්තනීගේ දේහය කඩවත නිවසට",
       "News Content": "අභාවප්‍රාප්ත ප්‍රවීන රංගධර ජැක්සන් ඇන්තනී මහතාගේ දේහය ඔහු ජීවත්ව සිටි කඩවත පිහිටි නිවසේ මහජන ගෞරවය සඳහා මේ වනවිට තැන්පත් කර ඇත.\n\nබොරැල්ල “ජයරත්න Respect Home” හි තැන්පත් කර තිබූ දේහය ඊයේ(10) රාත්‍රීයේ නිවසට රැගෙන එනු ලැබීය.\n\nජැක්සන් ඇන්තනී මහතාගේ දේහය පිළිබඳ අවසන් කටයුතු හෙට(12) සවස 03.00 ට රාගම ශුද්ධ වූ පේදුරු පාවුළු දේවස්ථානයේදී සිදුකිරීමට නියමිතය.\n\nරිය අනතුරකට ලක්ව මාස 14 ක කාලයක් කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටි ඔහු පසුගිය 09 වැනිදා අභාවප්‍රාප්ත විය.\n\nජැක්සන් ඇන්තනී මහතාගේ දේහය අද සහ හෙට දෙදින ඔහුගේ නිවසෙහි තැන්පත් කර තැබෙනු ඇත.",
       "URL": "https://www.dinamina.lk/2023/10/11/breaking-news/29798/%e0%b6%a2%e0%b7%90%e0%b6%9a%e0%b7%8a%e0%b7%83%e0%b6%b1%e0%b7%8a-%e0%b6%87%e0%b6%b1%e0%b7%8a%e0%b6%ad%e0%b6%b1%e0%b7%93%e0%b6%9c%e0%b7%9a-%e0%b6%af%e0%b7%9a%e0%b7%84%e0%b6%ba-%e0%b6%9a%e0%b6%a9/",
       "Category": "local",
       "Parent URL": "https://www.dinamina.lk/category/local//page/5/"
}