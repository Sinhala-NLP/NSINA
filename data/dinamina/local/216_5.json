{
       "Source": "dinamina",
       "Timestamp": "August 21, 2023 1:25 am",
       "Headline": "නුවර පෙරහරට උක්-සීනි පිරිනමයි",
       "News Content": "මහනුවර ඇසළ පෙරහර මංගල්‍යය සඳහා ශ්‍රී දළදා මාලිගාව සහ සතර මහා දේවාල නියෝජනය කරමින් ගමන් කරන අලි ඇතුන්ට දීමට උක්ගස් ටොන් 8ක් පරිත්‍යාග කිරීම වැවිලි කර්මාන්ත රාජ්‍ය ඇමැති ලොහාන් රත්වත්තේ මහතාගේ ප්‍රධානත්වයෙන් ශ්‍රී දළදා මාලිගාවේදී ඊයේ (20) සිදු කෙරිණි. මෙයට අමතරව පෙරහරට සම්බන්ධ වන කලාකරුවන්ට තේ පිළියෙල කර දීම පිණිස සීනි ටොන් එකක් පිරිනැමීමද මෙහිදී සිදු විය.\n\nලංකා සීනි සමාගමේ පැල්වත්ත සහ සෙවණගල කර්මාන්ත ශාලා මඟින් මේ උක්ගස් සහ සීනි පරිත්‍යාගය සිදු කළ අතර, මේ අවස්ථාවට දියවඩන නිලමේ ප්‍රදීප් නිලංග දෑල, නාථ දේවාලයේ බස්නායක නිලමේ ඒ.ඩබ්.එස්. බණ්ඩාරනයක, විෂ්ණු දේවාලයේ බස්නායක නිලමේ මහේන් රත්වත්තේ, කතරගම දේවලයේ බස්නායක නිලමේ දමින්ද උඩුරාවණ, පත්තිනි දේවාලයේ බස්නායක නිලමේ හේමන්ත බණ්ඩාර, ලංකා සීනි සමාගමේ සභාපති විශ්‍රාමික මේජර් ජනරාල් සාරද සමරකෝන් යන මහත්වරුන් සහභාගි වූ අතර, මෙහිදී පිරිනැම‍ූ උක්ගස්වලින් කොටසක් සංකේතාත්මකව රාජ්‍ය ඇමැති ලොහාන් රත්වත්තේ මහතා විසින් දියවඩන නිලමේ ප්‍රදීප් නිලංග දෑල මහතා වෙත භාර දුන් අයුරු සේයාරුවේ දැක්වේ.\n\n\n\nඅසේල කුරුළුවංශ",
       "URL": "https://www.dinamina.lk/2023/08/21/local/15754/%e0%b6%b1%e0%b7%94%e0%b7%80%e0%b6%bb-%e0%b6%b4%e0%b7%99%e0%b6%bb%e0%b7%84%e0%b6%bb%e0%b6%a7-%e0%b6%8b%e0%b6%9a%e0%b7%8a-%e0%b7%83%e0%b7%93%e0%b6%b1%e0%b7%92-%e0%b6%b4%e0%b7%92%e0%b6%bb%e0%b7%92/",
       "Category": "local",
       "Parent URL": "https://www.dinamina.lk/category/local//page/216/"
}