{
       "Source": "dinamina",
       "Timestamp": "August 3, 2023 5:42 am",
       "Headline": "වතුර දෙන්න බෑ කියා විදුලියත් ගසාකන්න හදනවා",
       "News Content": "මහ පොළොව සමඟ ගනුදෙනු කරන ගොවි ජනතාව ගැන කැක්කුමක් රජයට නැති බව විපක්ෂ නායක සජිත් ප්‍රේමදාස මහතා පවසයි. නිසි ජල කළමනාකරණයක් නැති වීමත් රජයට ඒ සම්බන්ධයෙන් නිසි පුරෝකථනයක් නැති හෙයින්, කිසිදු අවබෝධයකින් තොරව ජල ගැටලුවක් ඇති බව කියමින් ගොවීන්ට ජලය දිය නොහැකි බවට කැබිනට් එක පවා තීන්දු කර ඇති බවත් විපක්ෂ නායකවරයා පැවසීය.\nවිදුලිබල උත්පාදනයේ ගැටලුවක් ළඟදීම එන බවත් ඒ නිසා පෞද්ගලික මිල දී ගැනීම්වලට යෑමට සිදුවන බවත් එසේ හදිසි මිල දී ගැනීමක් සිදුවනවා යනු ටෙන්ඩර් ක්‍රමයෙන් බැහැර වීමක් බවත් ඒ තුළ මුදල් ගසාකෑම් සිදුවන බවත් විපක්ෂ නායකවරයා පැවසීය. ඩීසල් මාෆියා කරන පුද්ගලයන් සහ ඉන්ධන උපයෝගි කරගෙන විදුලි සැපයුම් කරන ආයතන ඇතුළු බොහෝ දෙනා මේ හදිසි තත්ත්වය උපයෝගි කරගෙන ඩොලර් කුට්ටි පිටින් කොමිස් ගැසීමට සූදානමින් සිටින බවත් ඖෂධ මිල දී ගැනීමේදී ද සිදු වූයේ මෙය බවත් විපක්ෂ නායක සජිත් ප්‍රේමදාස මහතා පැවසීය.\n\nරක්ෂණ ශ්‍රියන්ත",
       "URL": "https://www.dinamina.lk/2023/08/03/local/11339/%e0%b7%80%e0%b6%ad%e0%b7%94%e0%b6%bb-%e0%b6%af%e0%b7%99%e0%b6%b1%e0%b7%8a%e0%b6%b1-%e0%b6%b6%e0%b7%91-%e0%b6%9a%e0%b7%92%e0%b6%ba%e0%b7%8f-%e0%b7%80%e0%b7%92%e0%b6%af%e0%b7%94%e0%b6%bd%e0%b7%92/",
       "Category": "local",
       "Parent URL": "https://www.dinamina.lk/category/local//page/292/"
}