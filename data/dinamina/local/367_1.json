{
       "Source": "dinamina",
       "Timestamp": "July 18, 2023 1:57 pm",
       "Headline": "ගැටුමක් නිසා ඌව සරසවියේ අධ්‍යයන කටයුතු තාවකාලිකව නවතියි",
       "News Content": "ඌව වෙල්ලස්ස විශ්ව විද්‍යාලයේ දෙවන සහ තුන්වැනි වසර වල සිසුන් අතර ඇතිවු මත භේදාත්මක තත්ත්වයක් හේතුවෙන් එම වසරවල සිසුන්ගේ අධ්‍යයන කටයුතු තාවකාලිකව නවතා ඔවුන් විශ්ව විද්‍යාලයෙන් ඉවත් කිරීමට අද (18) කටයුතු කළ බව ඌව වෙල්ලස්ස විශ්වවිද්‍යාලයේ උපකුලපති මහචාර්ය ජයන්ත ලාල් රත්නසේකර මහතා පවසයි.\n\nමෙම මත භේදාත්මක තත්ත්වය ගැටුමක් දක්වා වර්ධනය වීම වැළැක්වීම සඳහා මෙසේ දෙවැනි සහ තුන්වැනි වසරවල සිසුන් තාවකාලිකව ඉවත්කිරීමට පියවර ගත් බව උපකුලපති මහචාර්ය ජයන්ත ලාල් රත්නසේකර මහතා වැඩිදුරටත් පැවසිය.",
       "URL": "https://www.dinamina.lk/2023/07/18/local/7331/%e0%b6%9c%e0%b7%90%e0%b6%a7%e0%b7%94%e0%b6%b8%e0%b6%9a%e0%b7%8a-%e0%b6%b1%e0%b7%92%e0%b7%83%e0%b7%8f-%e0%b6%8c%e0%b7%80-%e0%b7%83%e0%b6%bb%e0%b7%83%e0%b7%80%e0%b7%92%e0%b6%ba%e0%b7%9a-%e0%b6%85/",
       "Category": "local",
       "Parent URL": "https://www.dinamina.lk/category/local//page/367/"
}