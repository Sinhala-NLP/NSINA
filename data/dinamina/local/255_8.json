{
       "Source": "dinamina",
       "Timestamp": "August 12, 2023 1:00 am",
       "Headline": "කච්චතිව් ශ්‍රී ලංකාවට අයත් භූමියක්",
       "News Content": "කච්චතිව් දූපත ශ්‍රී ලංකාවට අයත් භූමියක් වශයෙන් ප්‍රකාශයට පත් කර ඇතැයි ඉන්දිය අගමැති නරේන්ද්‍ර මෝදි මහතා ප්‍රකාශ කරයි. ඉන්දීය ලෝක් සභාව අමතමින් ඒ මහතා පෙන්වා දී තිබෙන්නේ 1974දී එවකට ඉන්දිය අගමැතිනි ඉන්දිරා ගාන්ධි මහත්මිය ඉන්දු – ලංකා සමුද්‍ර ගිවිසුම යටතේ එය ශ්‍රී ලංකාවට අයත් භූමියක් ලෙස පිළිගත් බවද නරේන්ද්‍ර මෝදි මහතා සඳහන් කර තිබේ. ඉන්දීය රජයට එරෙහි විශ්වාසභංග යෝජනාව පිළිබඳ එරට පාර්ලිමේන්තුවේ පැවති විවාදයට එක් වෙමින් ඒ මහතා මේ බව ප්‍රකාශ කර ඇතැයි වාර්තා වෙයි. ඉන්දියාව සහ ශ්‍රී ලංකාව අතර පිහිටා ඇති මේ දූපත සාම්ප්‍රදායිකව ශ්‍රී ලාංකික සහ ඉන්දිය ධීවරයන් භාවිත කළ බව පෙන්වා දී තිබෙන ඉන්දීය අගමැතිවරයා තමිල්නාඩුවේ ඩී.එම්.කේ. පක්ෂය කච්චතිව් දූපත යළි ඉන්දියාවට පවරා ගන්නා ලෙස දිගින් දිගටම තමාට ලිපි එවන බවද පවසා ඇත.\n\nමහින්ද අලුත්ගෙදර",
       "URL": "https://www.dinamina.lk/2023/08/12/local/13528/%e0%b6%9a%e0%b6%a0%e0%b7%8a%e0%b6%a0%e0%b6%ad%e0%b7%92%e0%b7%80%e0%b7%8a-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b6%a7-%e0%b6%85%e0%b6%ba/",
       "Category": "local",
       "Parent URL": "https://www.dinamina.lk/category/local//page/255/"
}