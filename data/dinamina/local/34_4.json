{
       "Source": "dinamina",
       "Timestamp": "October 5, 2023 12:48 am",
       "Headline": "වාහන ආනයන සීමා ලබන සතියේ ඉවතට",
       "News Content": "වාහන ආනයන සීමා කිහිපයක් ඉදිරි සතියේදී ලිහිල් කිරීමට කටයුතු කරන බව මුදල් රාජ්‍ය ඇමැති ශෙහාන් සේමසිංහ මහතා පාර්ලිමේන්තුවේදී ඊයේ (04) ප්‍රකාශ කළේය. වාණිජ වාහන 67ක් සඳහා මේ අනුව ආනයන සීමා ඉවත් කරන බවත් එච්.එස්. කේත 299කට අයත් භාණ්ඩවලට පනවා ඇති ආනයන සීමා ද ලබන සතියේ ලිහිල් කරන බවත් හෙතෙම කීවේය.\nපෞද්ගලික වාහනවලට අදාළ එච්.එස්. කේත තුන්සිය හතරක් හැරෙන්නට අනෙකුත් වාහන සීමා කිරීම් මෙසේ ඉවත් කරන බව පැවසූ රාජ්‍ය අමාත්‍යවරයා රජය මුලින් ගත් තීරණය වෙනස් කිරීමට කටයුතු කළ බව ද රාජ්‍ය ඇමැතිවරයා සඳහන් කළේය.\nරාජ්‍ය අමාත්‍ය ශෙහාන් සේමසිංහ මහතා මේ බව සඳහන් කළේ විපක්ෂ නායක සජිත් ප්‍රේමදාස මහතා මතු කරන ලද ප්‍රශ්නයකට පිළිතුරු දෙමිනි.\nපැවැති විදේශ විනිමය හිඟතාව හා අත්‍යවශ්‍ය සේවාවන් ජනතාවට සැපයීම අත්‍යවශ්‍ය බැවින් ආනයන සීමාවන් පැනවූ බව ද ඇමැතිවරයා පැවසීය.\nස්වර්ණා විජේකෝන්, සන්ධ්‍යා කරුණාරත්න",
       "URL": "https://www.dinamina.lk/2023/10/05/local/28044/%e0%b7%80%e0%b7%8f%e0%b7%84%e0%b6%b1-%e0%b6%86%e0%b6%b1%e0%b6%ba%e0%b6%b1-%e0%b7%83%e0%b7%93%e0%b6%b8%e0%b7%8f-%e0%b6%bd%e0%b6%b6%e0%b6%b1-%e0%b7%83%e0%b6%ad%e0%b7%92%e0%b6%ba%e0%b7%9a-%e0%b6%89/",
       "Category": "local",
       "Parent URL": "https://www.dinamina.lk/category/local//page/34/"
}