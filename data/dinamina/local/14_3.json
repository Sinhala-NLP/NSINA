{
       "Source": "dinamina",
       "Timestamp": "October 10, 2023 1:00 am",
       "Headline": "ජ්‍යෙෂ්ඨ නියෝජ්‍ය පොලිස්පතිට උපහාර",
       "News Content": "පොලිස් විශේෂ කාර්ය බළකායේ වත්මන් අණදෙන නිලධාරි නියෝජ්‍ය පොලිස්පති වරුණ ජයසුන්දර මහතා ජ්‍යෙෂ්ඨ නියෝජ්‍ය පොලිස්පතිවරයා ලෙස උසස්වීම් ලැබීම නිමෙත්තෙන් පොලිස් විශේෂ කාර්ය බළකා මූලස්ථානයේදී විශේෂ සම්මාන ආචාර පෙළපාළියක් ඊයේ (10) පවත්වන ලදි.\n\nවසර 2001දී ශ්‍රී ලංකා පොලිසියට ආධුනික සහකාර පොලිස් අධිකාරිවරයෙකු ලෙස බැදුණු ජ්‍යෙෂ්ඨ නියෝජ්‍ය පොලිස්පති නීතිඥ වරුණ ජයසුන්දර මහතා පොලිස් විශේෂ කාර්ය බළකායේ සේනාවිධායකවරයා ලෙස පත්විමෙන් පසු එම බළකායට අද්විතීය නායකත්වයක් දෙමින් මෙරට සාමය සහ ප්‍රජාතන්ත්‍රවාදය ආරක්ෂා කිරීමට , ජාත්‍යන්තරය තෙක් දිවයන මත්ද්‍රව්‍ය ජාලය මැඬලීම, සංවිධානාත්මක අපරාධ මර්දනය කිරීම, අනාගත පරපුර උදෙසා ස්වාභාවික සම්පත් ආරක්ෂා කිරීම, නීති විරෝධී ගිනි අවි වැඩිම ප්‍රමාණයක් අත්අඩංගුවට ගැනීම ආදී ලෙස සුවිශාල කාර්ය භාරයක් උදෙසා ස්වකීය විශිෂ්ට නායකත්වය ලබා දුන්නේය.\n\nශ්‍රී ලංකා පොලිසියේ ළාබාලතම ජ්‍යෙෂ්ඨ නියෝජ්‍ය පොලිස්පතිවරයා වන ඒ මහතා ඉන්දියාවේ නවදිල්ලි විශ්වද්‍යාලයෙන් වාණිජවේදී විශේෂ උපාධිය ද, නීතිවේදී උපාධිය ද,ඔස්ට්‍රේලියාවේ සිඩ්නි විශ්වවිද්‍යාලයෙන් ජාත්‍යන්තර නීතිය පිළිබඳ පශ්චාත් උපාධිය ද, විවෘත විශ්වවිද්‍යාලයෙන් ගැටුම් නිරාකරණය පිළිබඳ පශ්චාත් උපාධිය ද ලබා ඇත.\n\nරක්ෂණ ශ්‍රියන්ත",
       "URL": "https://www.dinamina.lk/2023/10/10/local/29313/%e0%b6%a2%e0%b7%8a%e0%b6%ba%e0%b7%99%e0%b7%82%e0%b7%8a%e0%b6%a8-%e0%b6%b1%e0%b7%92%e0%b6%ba%e0%b7%9d%e0%b6%a2%e0%b7%8a%e0%b6%ba-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a/",
       "Category": "local",
       "Parent URL": "https://www.dinamina.lk/category/local//page/14/"
}