{
       "Source": "dinamina",
       "Timestamp": "July 5, 2023 8:28 am",
       "Headline": "සෙනසුරාදා පාර්ලිමේන්තුව රැස් කළේ ණය ප්‍රතිව්‍යුහගතකරණයටත් එහා ගිය වැඩපිළිවෙළකට",
       "News Content": "ආණ්ඩුව සාමාන්‍ය සම්ප්‍රදායට එහා ගොස් ලහිලහියේ සෙනසුරාදා පාර්ලිමේන්තුව රැස් කළේ ණය ප්‍රතිව්‍යූහගතකරණයටත් එහා ගිය වැඩපිළිවෙළකට බව හිටපු පාර්ලිමේන්තු මන්ත්‍රී මුජිබුර් රහුමාන් මහතා පවසයි.\n\nවිපක්ෂ නායක කාර්යාලයේ පැවැති මාධ්‍ය හමුවේදී අදහස් දක්වමින් ඒ මහතා මේ බව ප්‍රකාශ කළේය.\n\nඒ අනුව ආණ්ඩුව පවසා තිබුණේ දේශීය ණය ප්‍රතිව්‍යූහගතකරණය සඳහා යෝජනාවක් ගෙනැවිත් එය සම්මත කර ගැනීම සඳහා විවාදයක් පවත්වනවා යනුවෙන් බව පැවැසූ මන්ත්‍රීවරයා, නමුත් ආණ්ඩුව ලහිලහියේ සෙනසුරාදා දවසේ පාර්ලිමේන්තුව රැස් කර තිබෙන්නේ ණය ප්‍රතිව්‍යූහගතකරණයටත් එහා ගොස් ජනාධිපතිවරයාට පාර්ලිමේන්තුවේ තිබෙන මූල්‍ය බලය, තීන්දු තීරණ, සීමාවකින් තොරව ගැනීමට ජනාධිපතිවරයාට අවසරය ලබා දීමට බව ද පෙන්වා දුන්නේය.\n\n",
       "URL": "https://www.dinamina.lk/2023/07/05/local/4305/%e0%b7%83%e0%b7%99%e0%b6%b1%e0%b7%83%e0%b7%94%e0%b6%bb%e0%b7%8f%e0%b6%af%e0%b7%8f-%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94%e0%b7%80/",
       "Category": "local",
       "Parent URL": "https://www.dinamina.lk/category/local//page/413/"
}