{
       "Source": "dinamina",
       "Timestamp": "August 4, 2023 1:00 am",
       "Headline": "නැති වී ගිහින් මට ඔබගේ සෙව­ණැල්ල",
       "News Content": "(දින­මිණ කර්තෘ මණ්ඩ­ලයේ සේවය කර­මින් සිටි නදී­ෂ­දිත්‍යා ශ්‍රී චන්ද්‍ර­පාල මහ­ත්මිය මිය ගොස් අදට (4) වසරක් සපිරේ. ඒ නිමි­ත්තෙන් හෙට සහ අනිද්දා (5-6) නිවසේ දම් දෙසුමක් සහ සංඝගත දක්ෂිණාවකි. මේ කවි පෙළ ඒ නිමිත්තෙනි.)\n\nපිරුණා අදට වස­රක්\nදැනුනේ ඔබ නැතිව කල්ප­යක්\nසිර කරන් මතක ගොන්නක්\nසිහි කරමි ඔබ හා සිටි අතී­ත­යක්\n\nසිප­ගත් අයුරු ආද­ර­යෙන් තුරුලු කොට\nමත­කෙට නැඟෙ­න­විට වැගි­රෙයි කඳුළු කැට\nතනි­කර නොම දමා දිවි හව් හර­ණ­යට\nසිහි­නෙන් එන්න සැමදා මගෙ නිදන ගෙට\n\nනැතිවී ගිහින් මට ඔබගේ සෙව­ණැල්ල\nසැමදා තියෙයි හද­වත තුළ ළතැ­විල්ල\nපව­සමි සිය වරක් මගෙ දුක් ගැන­විල්ල\nඅම්මේ ඔබයි මගෙ දිවියේ අරු­ණැල්ල\n\nයන්නට තිබිණි දුර ගම­නක් ඔබ කැටුව\nසද­හට නැති වුණා සිතු දේ මා පැතුව\nසැන­සුම සතුට නැත පෙර තිබූ මා සතුව\nඅත­රමං වුණා දිවියේ ඔබ නැතිව\n\nඔබ අප හැර ගොසින් වස­රක් ගතව ගොසින්\nඑහෙත් ඔබ නොගොස් ඇත අප හදින් සිතින්\nමල් පහන් පුදා සැමදා බැතින් සිතින්\nදෙපා වඳිමි අම්මා මගෙ ගෙදර බුදුන්\n\nදියණිය – ධර්මී ජයෝද්‍යා අටු­ලු­ගම",
       "URL": "https://www.dinamina.lk/2023/08/04/local/11488/%e0%b6%b1%e0%b7%90%e0%b6%ad%e0%b7%92-%e0%b7%80%e0%b7%93-%e0%b6%9c%e0%b7%92%e0%b7%84%e0%b7%92%e0%b6%b1%e0%b7%8a-%e0%b6%b8%e0%b6%a7-%e0%b6%94%e0%b6%b6%e0%b6%9c%e0%b7%9a-%e0%b7%83%e0%b7%99%e0%b7%80/",
       "Category": "local",
       "Parent URL": "https://www.dinamina.lk/category/local//page/289/"
}