{
       "Source": "dinamina",
       "Timestamp": "October 5, 2023 1:00 am",
       "Headline": "නොබෙල් රසායන විද්‍යා ත්‍යාගය විද්‍යාඥයන් තිදෙනකුට",
       "News Content": "මේ වසරේ නොබෙල් රසායන විද්‍යා ත්‍යාගය සඳහා අමෙරිකාවේ මොන්ගි බවේන්ඩි සහ ලුයිස් බ්‍රස් සහ රුසියාවේ ඇලෙක්සි එකිමොව් තෝරාගෙන ඇතැයි වාර්තා වේ. නැනෝ අංශු සොයා ගැනීම සහ එය වැඩිදියුණු කිරීම සම්බන්ධයෙන් බව නොබෙල් ජූරි සභාව නිවේදනය කර ඇතැයි වැඩිදුරටත් වාර්තා වේ.\n\nමෙවර නොබෙල් ත්‍යාගමාලාවේ සාහිත්‍ය සඳහා වන නොබෙල් ත්‍යාගය අද (5) නිවේදනය කරන බවත්, හෙට (6) නොබෙල් සාම ත්‍යාගය ප්‍රකාශයට පත් කරන බවත් වාර්තා වන අතර, ලබන 9 වැනිදා ආර්ථික විද්‍යාව සඳහා වන නොබෙල් ත්‍යාගය නිවේදනය කරනු ලබන බව වැඩිදුරටත් සඳහන් වේ.\n\nවසර1896 දී මෙලොවින් සමුගත් කීර්තිමත් නව නිපැයුම්කරු ස්වීඩන් ජාතික ඇල්ෆ්‍රඩ් නොබෙල් සිහි කරමින් වාර්ෂිකව සිදු කෙරෙන මේ ත්‍යාග ප්‍රදානය ලබන දෙසැම්බර් මස 10 වැනිදාට යෙදී ඇති නොබෙල්ගේ අනුස්මරණ දිනයේදී පැවැත්වේ. ත්‍යාගලාභීන්ට එදින නොබෙල් ත්‍යාගය සමඟ සහතිකයක්, රන් පදක්කමක් සහ ඩොලර් මිලියනයක් බැගින් චෙක්පත් ද පිරිනැමීමට නියමිතය.",
       "URL": "https://www.dinamina.lk/2023/10/05/local/27809/%e0%b6%b1%e0%b7%9c%e0%b6%b6%e0%b7%99%e0%b6%bd%e0%b7%8a-%e0%b6%bb%e0%b7%83%e0%b7%8f%e0%b6%ba%e0%b6%b1-%e0%b7%80%e0%b7%92%e0%b6%af%e0%b7%8a%e0%b6%ba%e0%b7%8f-%e0%b6%ad%e0%b7%8a/",
       "Category": "local",
       "Parent URL": "https://www.dinamina.lk/category/local//page/33/"
}