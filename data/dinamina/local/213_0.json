{
       "Source": "dinamina",
       "Timestamp": "August 21, 2023 8:57 am",
       "Headline": "රෙජිස්ට්‍රාර් ජනරාල් දෙපාර්තමේන්තුවෙන් විශේෂ දැනුම්දීමක්",
       "News Content": "උප්පැන්න, විවාහ සහ මරණ ලේඛනවල සහතික පිටපත් මාස 06කට පසුව අවලංගු නොවන බව රෙජිස්ට්‍රාර් ජනරාල් දෙපාර්තමේන්තුව සදහන් කරයි.\n\nමීට පෙර එම ලේඛන මාස 6කට වලංගු වන බව පැවැති රෙගුලාසි ඉවත් කර ඇති බවත් නිකුත් කරන ලද ඕනෑම සහතිකයක පිටපතක් පවතී නම් නව පිටපතක් ලබාගැනීමේ අවශ්‍යතාවක් මතුනොවන බවද එම දෙපාර්තමේන්තුව සදහන් කරයි.\n\nමේ සම්බන්ධයෙන් අධ්‍යාපන, විදේශ යන අමාත්‍යංශවලටත් ආගමන විගමන හා පුද්ගලයින් ලියාපදිංචි කිරිමේ දෙපාර්තමේන්තුවටත් රෙජිස්ට්‍රාර් ජනරාල් දෙපාර්තමේන්තුව විසින් දැනුම් දී තිබේ.\n\nකෙසේවෙතත් යම් අවස්ථාවක දී උප්පැන්න විවාහ සහ මරණ ලේඛනයක සංශෝධනයක් සිදුකර ඇත්නම් පමණක් නව පිටපතක් ඉදිරිපත් කිරීම සිදුකළ යුතු බවද රෙජිස්ට්‍රාර් ජනරාල් දෙපාර්තමේන්තුව දැනුම්දෙයි.",
       "URL": "https://www.dinamina.lk/2023/08/21/breaking-news/15902/%e0%b6%bb%e0%b7%99%e0%b6%a2%e0%b7%92%e0%b7%83%e0%b7%8a%e0%b6%a7%e0%b7%8a%e0%b6%bb%e0%b7%8f%e0%b6%bb%e0%b7%8a-%e0%b6%a2%e0%b6%b1%e0%b6%bb%e0%b7%8f%e0%b6%bd%e0%b7%8a-%e0%b6%af%e0%b7%99%e0%b6%b4/",
       "Category": "local",
       "Parent URL": "https://www.dinamina.lk/category/local//page/213/"
}