{
       "Source": "dinamina",
       "Timestamp": "July 10, 2023 3:45 pm",
       "Headline": "එළබටු කුලයට එන මැණිකේ සහ ටිකිරා",
       "News Content": "කෘෂිකර්ම දෙපාර්ත‌මේන්තුව විසින් නව එළබටු විශේෂ හඳුන්වා දී තිබේ.\n\nමෙම එළබටු විශේෂ දෙක මැණිකේ (GKEB 1) සහ ටිකිරා ( GKEB 2) ලෙස නම් කර තිබේ.\n\nවැඩි අස්වැන්නක් ලබා දෙන මෙම නව එළබටු විශේෂ දෙක පලතුරුවල ඇති ගුණාත්මකභාවයෙන් ද යුක්ත බව කෘෂිකර්ම දෙපාර්තමේන්තුව පවසයි. ගිරාඳුරුකෝට්ටේ බීජ පර්යේෂණායතනය විසින් මෙම නව එළබටුවර්ග දෙක හඳුන්වා දී තිබේ.\n\nමෙකී නව එළබටු වර්ග දෙක මේ වනවිටත් ගොවීන්ට වගාව සඳහා ලබා දී ඇත.\n\nකෘෂිකර්ම දෙපාර්තමේන්තුව විසින් නව නිෂ්පාදන රැසක් අත් හදා බලා ඇති අතර එම නව නිෂ්පාදන පිළිබඳ පරීක්ෂණ රැසක් මේ වනවිට සාර්ථක වී තිබේ. විශේෂයෙන් වී හා අනෙකුත් අතිරේක බෝග රැසක් සම්බන්ධව නව පරීක්ෂණ සිදු කරන ලද බව කෘෂිකර්ම දෙපාර්තමේන්තුව පවසයි.\n\n2023 අවසන් වන විට මෙරට කෘෂිකර්ම ක්ෂේත්‍රයට වැඩි අස්වැන්නක් ලබා ගත හැකි අලුත් බෝග වර්ග හඳුන්වා දීමට පියවර ගන්නා ලෙස කෘෂිකර්ම අමාත්‍ය මහින්ද අමරවීර මහතා කෘෂිකර්ම දෙපාර්තමේන්තුවට උපදෙස් දී තිබිනි.",
       "URL": "https://www.dinamina.lk/2023/07/10/local/5509/%e0%b6%91%e0%b7%85%e0%b6%b6%e0%b6%a7%e0%b7%94-%e0%b6%9a%e0%b7%94%e0%b6%bd%e0%b6%ba%e0%b6%a7-%e0%b6%91%e0%b6%b1-%e0%b6%b8%e0%b7%90%e0%b6%ab%e0%b7%92%e0%b6%9a%e0%b7%9a-%e0%b7%83%e0%b7%84-%e0%b6%a7/",
       "Category": "local",
       "Parent URL": "https://www.dinamina.lk/category/local//page/396/"
}