{
       "Source": "dinamina",
       "Timestamp": "September 12, 2023 1:35 am",
       "Headline": "සැකකරුවන් හඳුනා ගැනීමට පොලිසිය මහජන සහාය පතයි",
       "News Content": "වෙඩි තබා පුද්ගලයෙකු ඝාතනය කිරීමේ සිද්ධියකට අදාළව සැකකරුවන් හා මෝටර් රථයක් හඳුනාගැනීමට පොලිසිය මහජන සහාය පතයි.\n2023-08-22 දින හපුතලේ පොලිස් වසමේදී නාඳුනන කණ්ඩායමක් විසින් වෙඩි තබා මනුෂ්‍ය ඝාතනයක් සිදු කිරීම සහ තවත් පුද්ගලයකුට බරපතළ තුවාල සිදු කිරීම සම්බන්ධයෙන් අවශ්‍ය කරන සැකකරුවන් අත්අඩංගුවට ගැනීම සඳහා බණ්ඩාරවෙල ජ්‍යෙෂ්ඨ පොලිස් අධිකාරීවරයාගේ අධීක්ෂණය යටතේ විශේෂ පොලිස් කණ්ඩායමක් මඟින් විමර්ශන කටයුතු ආරම්භ කර තිබේ.\nඝාතනයට අදාළ සැකකරුවන් පැමිණි මෝටර් රථය හා සිද්ධියට අදාළ සී.සී.ටී.වී දර්ශන ඇතුළත් මෝටර් රථයේ ලියාපදිංචි අංකය ව්‍යාජ අංකයක් බව අනාවරණය වී තිබේ.\nසැකකරුවන් හා එම මෝටර් රථය සම්බන්ධයෙන් යම් තොරතුරක් අනාවරණය වේ නම් පහත සඳහන් දුරකතන අංක වෙත දැනුම් දෙන ලෙස පොලිසිය මහජනතාවගෙන් ඉල්ලා සිටී.\nදියතලාව පොලිස් ස්ථානාධිපති 0718591531, බණ්ඩාරවෙල කොට්ඨාස මෙහෙයුම් මැදිරිය 057-2222260\n\nරක්ෂණ ශ්‍රියන්ත",
       "URL": "https://www.dinamina.lk/2023/09/12/local/21372/%e0%b7%83%e0%b7%90%e0%b6%9a%e0%b6%9a%e0%b6%bb%e0%b7%94%e0%b7%80%e0%b6%b1%e0%b7%8a-%e0%b7%84%e0%b6%b3%e0%b7%94%e0%b6%b1%e0%b7%8f-%e0%b6%9c%e0%b7%90%e0%b6%b1%e0%b7%93%e0%b6%b8%e0%b6%a7-%e0%b6%b4/",
       "Category": "local",
       "Parent URL": "https://www.dinamina.lk/category/local//page/127/"
}