{
       "Source": "dinamina",
       "Timestamp": "October 12, 2023 1:04 pm",
       "Headline": "ප්‍රදේශ කිහිපයකට යළි ගං වතුර අවදානමක්",
       "News Content": "බෝපේ පොද්දල, නාගොඩ සහ බද්දේගම ආශ්‍රිත ගංවතුර තත්ත්වය සුළු වශයෙන් වර්ධනය විය හැකි බැවින් ඒ සම්බන්ධයෙන් විමසිලිමත්වන ලෙස එම ප්‍රදේශවල ජනතාවට වාරිමාර්ග දෙපාර්තමේන්තුව දැනුම් දීමක් කරයි.\n\nඉහළ ජල පෝෂක ප්‍රදේශවලට ඊයේ (11) පස්වරුවේ සිට ඇදහැළෙන වර්ෂාවත් සමග ගිං ගඟේ ජල මට්ටම ඉහළ ගොස් ඇති බව වාර්තා වේ.\n\nගිං ගඟේ බද්දේගම ජල මාපකයේ අගය අද උදෑසන මීටර් 4.20 ක මට්ටමට පැමිණ තිබෙන අතර එය මීටර් 3.95 ක් ලෙස සටහන්ව තිබේ.\n\nමේ අතර, අකුරැස්ස, මාලිම්බඩ, තිහගොඩ,කඹුරුපිටිය සහ මාතර ප්‍රාදේශීය ලේකම් කොට්ඨාසවල පවතින ගංවතුර තත්වයද යළි ඉහළ යා හැකි බව වාරිමාර්ග දෙපාර්තමේන්තුව සදහන් කරයි.\n\nඑම දෙපාර්තමේන්තුව එම ප්‍රදේශවල ජනතාවට දැනුම් දෙන්නේ, අවධානයෙන් කටයුතු කරන ලෙසයි.\n\n",
       "URL": "https://www.dinamina.lk/2023/10/12/local/30105/%e0%b6%b4%e0%b7%8a%e0%b6%bb%e0%b6%af%e0%b7%9a%e0%b7%81-%e0%b6%9a%e0%b7%92%e0%b7%84%e0%b7%92%e0%b6%b4%e0%b6%ba%e0%b6%9a%e0%b6%a7-%e0%b6%ba%e0%b7%85%e0%b7%92-%e0%b6%9c%e0%b6%82-%e0%b7%80/",
       "Category": "local",
       "Parent URL": "https://www.dinamina.lk/category/local//page/1/"
}