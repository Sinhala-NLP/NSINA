{
       "Source": "dinamina",
       "Timestamp": "August 4, 2023 1:00 am",
       "Headline": "ජල ගාස්තු වැඩි වීම සමෘද්ධිලාභීන්ට – වතු නිවාසවලට බලපාන්නේ නැහැ",
       "News Content": "මෙම මස පළමු වැනිදා සිට ක්‍රියාත්මක වන පරිදි සිදු කර ඇති ජල ගාස්තු සංශෝධනය මඟින් සමෘද්ධිලාභීන්ගේ සහ වතු නිවාසවල ජල ගාස්තු ඉහළ දැමීමක් සිදු කර නොමැති බව ජල සම්පාදන මණ්ඩලය පවසයි.\n\nඒකකයක් සඳහා අය කරන ගාස්තුව ඉහළ දැමීමට අමතරව මාසික සේවා ගාස්තුව ද මෙවර සංශෝධනයේදී ඉහළ දමා තිබේ. ඒ අනුව ගෘහස්ථ ජල ගාස්තුව ද මුල් ඒකක 05 සඳහා රුපියල් 20ක් වූ ඒකකයක මිල නව ගාස්තු සංශෝධනයේ දී ඒකකයක් රුපියල් 60 දක්වා ඉහළ දමා තිබේ. පොදු ජල කරාම, උද්‍යාන ජල කරාම, රජයේ පාසල්, ආගමික ස්ථාන, රජයේ අනුමත පුණ්‍යායතන, රජයේ\n\nආයතන සහ රජයේ රෝහල්වල ජල ගාස්තුව ද මෙවර ගාස්තු සංශෝධනයේ දී ඉහළ දමා ඇත.\n\nගෘහස්ථ පරිභෝජනයේ නව ගාස්තු වැඩි වීම 0 – 5 ඒකකයක් රුපියල් 60 වන අතර, මාසික ගාස්තුව රුපියල් 300කි. 6 -10 ඒකකයක් රුපියල් 80 මාසික ගාස්තුව රුපියල් 300 ක් වේ.\n\n11 -15 ඒකකයක් රුපියල් 100 වන අතර මාසික ගාස්තුව රු.300ක් ද 16 – 20 ඒකකයක් රුපියල් 110ක් ද එහි මාසික ගාස්තුව රුපියල් 400කි. 21 – 25 ඒකකයක් රුපියල්130ක් වේ. මාසික ගාස්තුව රු. 500 ක් වේ. ඒකක 26 – 30 දක්වා පරිහරණයේදී ඒකකයක් රුපියල් 160ක් වන අතර, මාසික ගාස්තුව රුපියල් 600ක් වේ. එමෙන්ම ඒකක 31- 40 දක්වා ඒකකයක මිල රුපියල් 180ක් වන අතර, සේවා ගාස්තුව 1500ක් ලෙස සඳහන් කර ඇත. එමෙන්ම ඒකක 41 – 50 අතර ඒකකයක මිල 210 ක් වන අතර මාසික සේවා ගාස්තුව 3000 ක් වේ. ඒකක 51- 75 අතර ඒකකයක් රුපියල් 240.00 ක් වන අතර සේවා ගාස්තුව 3500.00ක් වේ. 76-100 අතර ඒකකයක මිල රුපියල් 270 ක් ලෙස මිල සංශෝධනය වන අතර, මාසික සේවා ගාස්තුව රුපියල් 4000.00 ලෙස සඳහන් වේ. එමෙන්ම ඒකක සියයට වැඩි නම් ඒකකයක් රුපියල් 300.00 ක් වන අතර මාසික සේවා ගාස්තුව රුපියල් 4500.00 ලෙස සංශෝධනය කර ඇත.",
       "URL": "https://www.dinamina.lk/2023/08/04/local/11542/%e0%b6%a2%e0%b6%bd-%e0%b6%9c%e0%b7%8f%e0%b7%83%e0%b7%8a%e0%b6%ad%e0%b7%94-%e0%b7%80%e0%b7%90%e0%b6%a9%e0%b7%92-%e0%b7%80%e0%b7%93%e0%b6%b8-%e0%b7%83%e0%b6%b8%e0%b7%98%e0%b6%af%e0%b7%8a%e0%b6%b0/",
       "Category": "local",
       "Parent URL": "https://www.dinamina.lk/category/local//page/288/"
}