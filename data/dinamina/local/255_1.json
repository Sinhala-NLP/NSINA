{
       "Source": "dinamina",
       "Timestamp": "August 12, 2023 1:00 am",
       "Headline": "‘ඵෙතිහාසික රුහුණු රාජධානිය’ ග්‍රන්ථයේ පිටපතක් ශ්‍රී ලංකාවේ අමෙරිකා තානාපතිනියට",
       "News Content": "ඵෙතිහාසික රුහුණු රාජධානියÓ (The kingdom of Ruhuna) නැමැති ග්‍රන්ථයේ පිටපතක් ශ්‍රී ලංකාවේ අමෙරිකානු තානාපතිනී ජුලී චැන්ග් මහත්මිය වෙත පිරිනමා තිබේ.\n\nඅමෙරිකා – ශ්‍රී ලංකා ඡායාරූප කලා සංගමය (America Sri Lanka Photography Art Socity) මඟින් අමෙරිකාවේ ලොස් ඇන්ජලීස්හි කැලිෆෝනියා විශ්වවිද්‍යාලයේ දී Sri Lanka in focus නම් ඡායාරූප ප්‍රදර්ශනකයක් පවත්වා තිබෙන අතර, එම ඡායාරූප ප්‍රදර්ශනයට සමගාමීව ඵෙතිහාසික රුහුණු රාජධානිය ග්‍රන්ථය පිරිනමා තිබේ.\n\nඒ අනුව මේ ග්‍රන්ථයේ පිටපතක් අමෙරිකා – ශ්‍රී ලංකා ඡායාරූප කලා සංගමයේ ලේකම් සදීෂා හුලංගමුව මහත්මිය අතින් ශ්‍රී ලංකාවේ එක්සත් ජනපද තානාපතිනිය වෙත පිළිගන්වා තිබෙන බව අමෙරිකානු තානාපති කාර්යාලය පවසයි. Òඵෙතිහාසික රුහුණු රාජධානියÓ පර්යේෂණ කෘතිය අමෙරිකා – ශ්‍රී ලංකා ඡායාරූප කලා සංගමයේ සභාපති සූරිය කුමාර ජයලත් මහතා විසින් මේ ග්‍රන්ථය සම්පාදනය කර තිබෙන අතර, මේ අවස්ථාවට ඡායාරූප ශිල්පී හා බැංකු කළමනාකාරිණී හිරන්ති ද සිල්වා, අමෙරිකා – ශ්‍රී ලංකා ඡායාරූප කලා සංගමයේ ශ්‍රී ලංකා ශාඛාවේ කළමනාකාර ශාන්ත උදය කුමාර ජයලත් මහත්ම මහත්මීන් ඇතුළු පිරිසක් එක්ව සිටියහ. ලංකා ඉතිහාසයේ පැරැණි රුහුණු රාජ්‍යයට හිමි වන්නේ අතිවිශේෂ ස්‌ථානයක් බව මේ ග්‍රන්ථය මඟින් පෙන්වා දී තිබෙන අතර, මහාවංශය මෙන්ම දීපවංශය ආදී ප්‍රධාන වංශ කතාවලින් රෝහණ රාජ්‍යය පිළිබඳ කරුණු ගිලිහී තිබෙන බවද සඳහන් කර ඇත. එහෙත් රුහුණ පිළිබඳව තොරතුරු ලැබෙන වෙනත් මූලාශ්‍ර කීපයක්‌ මඟින් මෙහි ඉතිහාසය ගොඩනැඟීමට හැකිවේ. ධාතුවංශය, ස්‌ථූපවංශය, සද්ධර්මාලංකාරය, පාලි සහස්‌සවත්ථූපකරණය, රාජාවලිය වැනි සාහිත්‍ය කෘතීන් හා අම්පාර, මඩකලපුව, සිතුල්පව්ව ප්‍රදේශවලින් සොයාගත් ශිලා ලේඛනවලින් ද රුහුණු රජවරු පිළිබඳව තොරතුරු අනාවරණය වේ.\n\nමහින්ද අලුත්ගෙදර සහ චමීර ඇල්ලදෙණිය",
       "URL": "https://www.dinamina.lk/2023/08/12/local/13552/%e0%b6%b5%e0%b7%99%e0%b6%ad%e0%b7%92%e0%b7%84%e0%b7%8f%e0%b7%83%e0%b7%92%e0%b6%9a-%e0%b6%bb%e0%b7%94%e0%b7%84%e0%b7%94%e0%b6%ab%e0%b7%94-%e0%b6%bb%e0%b7%8f%e0%b6%a2%e0%b6%b0%e0%b7%8f%e0%b6%b1/",
       "Category": "local",
       "Parent URL": "https://www.dinamina.lk/category/local//page/255/"
}