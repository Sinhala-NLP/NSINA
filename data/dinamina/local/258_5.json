{
       "Source": "dinamina",
       "Timestamp": "August 11, 2023 1:00 am",
       "Headline": "වෙඩි වැදී සිටින අග්බෝ දුර්වල තත්ත්වයකට පත් වෙමින් සිටිනවා",
       "News Content": "වෙඩි වැදීමකට ලක්ව සිටින අග්බෝ ඇතා දුර්වල තත්ත්වයට පත්වෙමින් සිටින බව වෛද්‍යවරු මට දන්වා තිබෙන බව වනජීවී හා වන සම්පත් සංරක්ෂණ ඇමැතිනී පවිත්‍රා වන්නිආරච්චි පාර්ලිමේන්තුවේ දී ඊයේ (10) ප්‍රකාශ කළාය.\n\nඇමැතිවරිය මේ බව සඳහන් කළේ එම ඇතා සම්බන්ධයෙන් කොළඹ දිස්ත්‍රික් පාර්ලිමේන්තු මන්ත්‍රී ජගත් කුමාර අසන ලද ප්‍රශ්නයකට පිළිතුරු දෙමිනි.\n\nතවදුරටත් ඇමැතිවරීය මෙසේ ද පැවසීය.\n\nඅග්බෝ ඇතා සම්බන්ධයෙන් ගතයුතු සියලුම ක්‍රියාමාර්ග ගන්නවා. එම ඇතා පෙන්වා මුදල් එකතු කරන්නේ ද යන්න සම්බන්ධයෙන් මා දන්නේ නැහැ. ඇතාගේ ජීවිතයේ තත්ත්වය සම්බන්ධයෙන් නිගමනය කිරීමට නොහැකියි. අග්බෝට නිදහසේ සැරිසැරීමට ඉඩ ලබා දී ඇති අතර කෑම බීම සැපයීමට කටයුතු කරනවා.",
       "URL": "https://www.dinamina.lk/2023/08/11/local/13254/%e0%b7%80%e0%b7%99%e0%b6%a9%e0%b7%92-%e0%b7%80%e0%b7%90%e0%b6%af%e0%b7%93-%e0%b7%83%e0%b7%92%e0%b6%a7%e0%b7%92%e0%b6%b1-%e0%b6%85%e0%b6%9c%e0%b7%8a%e0%b6%b6%e0%b7%9d-%e0%b6%af%e0%b7%94%e0%b6%bb/",
       "Category": "local",
       "Parent URL": "https://www.dinamina.lk/category/local//page/258/"
}