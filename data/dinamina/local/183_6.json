{
       "Source": "dinamina",
       "Timestamp": "August 28, 2023 1:56 am",
       "Headline": "ලබන 10න් පසු  සජබයේ  විශාල පිරිසක්  ජනපතිගේ සහායට එනවා",
       "News Content": "සමඟි ජන බලවේගයේ පිරිසක් ලබන මස 10 වෙනිදායින් පසුව ජනාධිපතිවරයාට සහාය පළකීරීමට එක් වෙන බව එක්සත් ජාතික පක්ෂයේ කුරුණෑගල ආසන බලමණ්ඩල රැස්වීමේදී හිටපු පාර්ලිමේන්තු මන්ත්‍රී පී.හැරිසන් මහතා පැවසූවේය.\n\nඑහිදී ඒ මහතා මෙසේ ද කිවේය.\n\nසජිත් ප්‍රේමදාස මහතා කියනවා එතුමා බලයට ආවාම උදව් කරන්න රටවල් ගණනාවක් තිබෙනවා කියලා. එතුමාට අරාබි රටවල් ගණනාවක් තිබෙනවා නිකන් තෙල් දෙන්න. ගෑස් දෙන්නත් කට්ටිය ඉන්නවා. ඉතින් ඒ කාලෙට ගෑස් දීලා වැඩක් නැහැනේ. එතුමා බලයට එන්න එපායැ. එතුමා බලයට එනකන් අපි මැරෙන්න ඕන මෙහෙ. තෙල් පෝලිම්වල මැරිලා තෙල් නැතිවෙලා ඔක්කොම රට විනාශ වෙන්න ඕන. මොකද සජිත් ප්‍රේමදාස මහත්තයා ජනාධිපති වෙනකන්. මේ තැල්ල බඳින්න බෙල්ල තිබෙන්න එපායැ මිනිස්සු ජීවත්වෙලා ඉන්න එපායැ මේවා කරන්න.\n\nමම සජිත් ප්‍රේමදාස මහත්තයාගේ පක්ෂයේ ඉන්නකොටත් රනිල් වික්‍රමසිංහ මහතාට ජනාධිපති මැතිවරණයේ ඡන්ද එකතු කරනකොට වජිර අබේවර්ධන මහතාගේ ගෙදරදී මම කතා කරා වජිර අබේවර්ධන මහතාට දෙන්නෙක් තුන්දෙනෙක්ගේ ඡන්දය රනිල් වික්‍රමසිංහ මැතිතුමාගේ පැත්තට හරවන්න. සජිත් ප්‍රේමදාස මහත්තයට දැන් ටිකක්, ටිකිරි මොළේට යන්තන් පෑදිලා තිබෙනවා පොඩි අදහසක් ඇවිල්ලා තිබෙනවා. මම දැක්කා පසුගිය දවස්වල මාධ්‍යයට ඇවිල්ල කිව්වා ආණ්ඩුවට හොඳ වැඩවලට අපි උදව් කරන්නම් කියලා.",
       "URL": "https://www.dinamina.lk/2023/08/28/local/17714/%e0%b6%bd%e0%b6%b6%e0%b6%b1-10%e0%b6%b1%e0%b7%8a-%e0%b6%b4%e0%b7%83%e0%b7%94-%e0%b7%83%e0%b6%a2%e0%b6%b6%e0%b6%ba%e0%b7%9a-%e0%b7%80%e0%b7%92%e0%b7%81%e0%b7%8f%e0%b6%bd-%e0%b6%b4%e0%b7%92%e0%b6%bb/",
       "Category": "local",
       "Parent URL": "https://www.dinamina.lk/category/local//page/183/"
}