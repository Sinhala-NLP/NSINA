{
       "Source": "dinamina",
       "Timestamp": "September 18, 2023 9:03 am",
       "Headline": "කෝටියකට අධික අයිස් සමඟ අයෙක් කොටු වෙයි ජංගම දුරකතනයක් – වෑන් රියක් පොලිස් භාරයට",
       "News Content": "දිගු කලෙක සිට හොර රහසේ මහා පරිමාණයෙන් අයිස් මත්ද්‍රව්‍ය ජාවාරම් කළ වයස අවුරුදු 70ක පුද්ගලයකු රුපියල් කෝටියකට අධික අයිස් මත්ද්‍රව්‍ය සමඟ පොලිස් විශේෂ කාර්ය බළකායේ නිලධාරීන් පිරිසක් විසින් යාපනය පරණ තැපැල් කන්තෝරුව ඉදිරිපිටදී අත්අඩංගුවට ගෙන තිබේ.\nපොලිස් විශේෂ කාර්ය බළකායේ නිලධාරීන් පිරිසකට ලද තොරතුරක් මත පසුගිය 15 වැනිදා මේ වැටලීම සිදු කර ඇත.\n\nඑහිදී අයිස් මත්ද්‍රව්‍ය කිලෝ ග්‍රෑම් 01 ග්‍රෑම් 40 සන්තකයේ තබාගෙන සිටි වැල්වෙඩ්ඩිතුරේ ප්‍රදේශයේ පදිංචි අවුරුදු 70ක පුද්ගලයකු ජංගම දුරකතනයක් සහ වෑන් රථයක් සමඟ අත්අඩංගුවට ගෙන වැඩිදුර විමර්ශන කටයුතු සඳහා යාපනය පොලිස් ස්ථානයට භාරදී ඇත.\n\nපොලිස් විශේෂ කාර්ය බළකාය යාපනය කඳවුරේ නිලධාරීන්ට ලද තොරතුරකට අනුව පොලිස් විශේෂ කාර්ය බළකාය අණ දෙන නිලධාරී නියෝජ්‍ය පොලිස්පති, නීතිඥ වරුණ ජයසුන්දර මහතාගේ නියෝග හා උපදෙස් පරිදි යාපනය කලාපය භාර ජ්‍යෙෂ්ඨ පොලිස් අධිකාරී රෝයි සුමනවර්ධන මහතාගේ මෙහෙයවීම මත, සහකාර පොලිස් අධිකාරී අබේරත්න මහතාගේ අධීක්ෂණයෙන් විශේෂ කාර්ය බළකාය යාපනය කඳවුරේ සංග්‍රාමික යතුරුපැදි කණ්ඩායමේ පොලිස් පරීක්ෂක ඊ. ඒ. ඩබ්. ලක්මාල් ඇතුළු නිලධාරීන් කණ්ඩායමක් විසින් මේ වැටලීම සිදු කර තිබේ.\n\n",
       "URL": "https://www.dinamina.lk/2023/09/18/local/23286/%e0%b6%9a%e0%b7%9d%e0%b6%a7%e0%b7%92%e0%b6%ba%e0%b6%9a%e0%b6%a7-%e0%b6%85%e0%b6%b0%e0%b7%92%e0%b6%9a-%e0%b6%85%e0%b6%ba%e0%b7%92%e0%b7%83%e0%b7%8a-%e0%b7%83%e0%b6%b8%e0%b6%9f-%e0%b6%85%e0%b6%ba/",
       "Category": "local",
       "Parent URL": "https://www.dinamina.lk/category/local//page/101/"
}