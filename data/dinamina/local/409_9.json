{
       "Source": "dinamina",
       "Timestamp": "July 7, 2023 1:00 am",
       "Headline": "අයහපත් කාලගුණය නිසා රට පුරා විදුලිය බිඳවැටීම් 14,000ක්",
       "News Content": "පැවති අයහපත් කාලගුණය හේතුවෙන් පසුගිය දෙදින තුළ රට පුරා විදුලිය බිඳවැටීම් 14,000ක් පමණ වාර්තා වී ඇතැයි විදුලි බල සහ බලශක්ති ඇමැති කංචන විජේසේකර මහතා පාර්ලිමේන්තුවේදී ඊයේ (6) ප්‍රකාශ කළේය. මේ වන විට එම විදුලි බිඳවැටීම් යථාතත්වයට පත් කිරීම සඳහා විදුලිබල මණ්ඩලය කඩිනමින් කටයුතු කරමින්. සිටින බව බලශක්ති ඇමැතිවරයා සඳහන් කළේය.\n\nපුනර්ජනනීය බලශක්ති සැපයුම්කරුවන්ට විදුලිය ගාස්තු ලබා දෙන ක්‍රමවේදය සම්බන්ධයෙන්ද අදහස් දක්වමින් බලශක්ති ඇමැතිවරයා පැවසුවේ පුනර්ජනනීය බලශක්ති සැපයුම්කරුවන්ගේ ඉල්ලීම අනුව නව මිල සූත්‍ර ක්‍රමය හඳුන්වා දුන් බවයි. පුනර්ජනනීය බලශක්ති සැපයුම්කරුවන්ගේ මිල ගණන් කැබිනට් මණ්ඩලයේ අනුමැතියට ඉදිරිපත් කළ බවත් කැබිනට් මණ්ඩලය මේ සම්බන්ධයෙන් දැනුම්වත් කළ බවත් ඇමැතිවරයා පැවසීය.\n\nපාර්ලිමේන්තු මන්ත්‍රී අතුරලියේ රතන හිමි ස්ථාවර නියෝග 27/2 යටතේ මතු කළ ප්‍රශ්නයකට පිළිතුරු දෙමින් බලශක්ති ඇමැතිවරයා මේ බව පැවසීය.",
       "URL": "https://www.dinamina.lk/2023/07/07/local/4868/%e0%b6%85%e0%b6%ba%e0%b7%84%e0%b6%b4%e0%b6%ad%e0%b7%8a-%e0%b6%9a%e0%b7%8f%e0%b6%bd%e0%b6%9c%e0%b7%94%e0%b6%ab%e0%b6%ba-%e0%b6%b1%e0%b7%92%e0%b7%83%e0%b7%8f-%e0%b6%bb%e0%b6%a7-%e0%b6%b4%e0%b7%94/",
       "Category": "local",
       "Parent URL": "https://www.dinamina.lk/category/local//page/409/"
}