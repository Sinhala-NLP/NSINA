{
       "Source": "dinamina",
       "Timestamp": "October 5, 2023 12:34 pm",
       "Headline": "ETF –  EPF ඒකාබද්ධ කිරීමේ වැඩපිලිවෙල ගැන පැහැදිලි කිරීමක්",
       "News Content": "ETF හා EPF අරමුදල් ඒකාබද්ධ කොට එක් අරමුදලක් බවට පත් කිරීමට යෝජනා වී ඇති පසුබිමක එම අරමුදල් ද්විත්වය ඒකාබද්ධ කිරීමෙන් අපේක්ෂා කරන්නේ වඩාත් සුරක්ෂිත හා ඵලදායී ආයෝජන කළ හැකි අරමුදලක් බවට පත්කොට පවත්වාගෙන යාම බව මුදල් රාජ්‍ය අමාත්‍ය ආචාර්ය රංජිත් සියඹලාපිටිය මහතා පවසයි.\n\nරුවන්වැල්ල ප්‍රදේශයේදී අද(05) මාධ්‍ය වෙත අදහස් දක්වමින් එම අරමුදල් ද්විත්වය ඒකාබද්ධ කොට පවත්වාගෙන යාම සඳහා ඉදිරිපත් වී ඇති විපක්ෂ යෝජනාව සම්බන්ධයෙන් කරුණු පැහැදිලි කරමින් අමාත්‍යවරයා මේ බව ප්‍රකාශ කළේය.\n\nමෙහිදී අමාත්‍යවරයා පැවසුවේ වඩාත් ඵලදායි ආයෝජන වල යෙදවීම මගින් එම අරමුදල් වල සාමාජිකයන්ට තව තවත් ප්‍රතිලාභ ලබාදීමට හැකිවන බවයි. වඩාත් නවීන කළමණාකාරීත්වයක් තුළින් අදට වඩා හෙට දිනයේදී ලබාදීම මෙහි අවසන් අරමුණ බවද ඔහු කියා සිටියේය.\n\nමූල්‍ය ආයෝජනය පිලිබඳව වඩාත් දැනුවත් භාවයක් තිබෙන කළමණාකාරීත්වයක සහාය මෙම අරමුදල් ආයෝජනය සඳහා ලබාගත හැකිවනු බවද අමාත්‍යවරයා සඳහන් කළේය.",
       "URL": "https://www.dinamina.lk/2023/10/05/breaking-news/28079/etf/",
       "Category": "local",
       "Parent URL": "https://www.dinamina.lk/category/local//page/30/"
}