{
       "Source": "dinamina",
       "Timestamp": "July 16, 2023 9:10 am",
       "Headline": "ලියාපදිංචි නොකළ පුනරුත්ථාපන මධ්‍යස්ථානයක් පවත්වාගෙන ගිය දෙදෙනෙකු අත්අඩංගුවට",
       "News Content": "අන්තරයාකර ඖෂධ පාලක මණ්ඩලයේ ලියාපදිංචි නොකළ දෙහිවල මල්ලවත්ත පාරේ මත් ද්‍රව්‍යවලට ඇබ්බැහිවූවන් පුනරුත්ථාපන කරනු ලබන මධ්‍යස්ථානයක් පවත්වාගෙන ගිය දේවගැතිවරයෙකු හා තවත් පුද්ගලයෙකු දෙහිවල පොලිස් නිලධාරීන් විසින් අත්අඩංගුවට ගෙන තිබේ.\n\nඅත්අඩංගුවට ගත් සැකකරුවන් අවුරුදු 50 සහ 51 වයස්වල පසුවන දෙහිවල සහ ‌බොරැල්ල යන ප්‍රදේශවල පදිංචිකරුවන් වේ.\n\nඑම මධ්‍යස්ථානයේ නේවාසිකව සිටි පුද්ගලයින් 34 දෙනෙකුගේ ආරක්ෂාව සදහා ඔවුන් පොලිස් භාරයට ගෙන ඇත.\n\nපොලිසිය පැවසුවේ ඔවුන්ව එහි රඳවා තබා තිබුණේ අවම පහසුකම්වත් නොමැතිව බවයි.\n\nඅත්අඩංගුවට ගත් සැකකරුවන් දෙදෙනා අද(16) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ සම්බන්ධයෙන් වැඩිදුර විමර්ශන දෙහිවල පොලිසිය විසින් සිදු කරනු ලැබේ.",
       "URL": "https://www.dinamina.lk/2023/07/16/local/6863/%e0%b6%bd%e0%b7%92%e0%b6%ba%e0%b7%8f%e0%b6%b4%e0%b6%af%e0%b7%92%e0%b6%82%e0%b6%a0%e0%b7%92-%e0%b6%b1%e0%b7%9c%e0%b6%9a%e0%b7%85-%e0%b6%b4%e0%b7%94%e0%b6%b1%e0%b6%bb%e0%b7%94%e0%b6%ad%e0%b7%8a%e0%b6%ae/",
       "Category": "local",
       "Parent URL": "https://www.dinamina.lk/category/local//page/375/"
}