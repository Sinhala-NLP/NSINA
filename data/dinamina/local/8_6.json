{
       "Source": "dinamina",
       "Timestamp": "October 11, 2023 1:00 am",
       "Headline": "ඩ්‍රෝන තාක්ෂණයෙන් ගංජා වගා වටලති",
       "News Content": "ඉතාම සුක්ෂම අයුරින් වගා කරන ලද ගංජා වගාවන් 04ක් ඩ්‍රෝන කැමරා තාක්ෂණය යොදාගෙන පොලිස් විශේෂ කාර්ය බළකායේ නිලධාරීන් පිරිසක් විසින් සොයාගනු ලැබ ඇත. පෙරේදා (09) තණමල්විල පොලිස් වසමේ උඩවලව ජාතික වනෝද්‍යානයේ දෙහිකූරගල ප්‍රදේශයේ දී වගාවට සම්බන්ධ පිරිස් අත්අඩංගුවට ගෙන තිබේ.\n\nඑහි දී ඩ්‍රෝන කැමරා තාක්ෂණය සුක්ෂම ලෙස යොදා ගනිමින් එම ප්‍රදේශයේ වගා කර ඇති ගංජා හේන් සොයා මෙහෙයුම සිදුකර තිබේ.\n\nඑම මෙහෙයුමේදී ගංජා වගා කළ හේන් හතරක් සොයාගෙන ඇති අතර, ඒවායේ වගා කර තිබූ ගංජා ගස් 312,660ක් අත්අඩංගුවට ගෙන තිබේ. එම ගංජා ගස්වලින් සාම්පල් වශයෙන් ගංජා ගස් 40ක් වැඩිදුර විමර්ශන කටයුතු සඳහා මවුආර වනජීවි කාර්යාලයේ වන සත්ත්ව අඩවි ආරක්ෂක නිලධාරීන් වෙත භාර දී ඇති අතර, ඉතිරි ගංජා ගස් සියල්ල ගිනි තබා විනාශ කර ඇත.",
       "URL": "https://www.dinamina.lk/2023/10/11/local/29641/%e0%b6%a9%e0%b7%8a%e0%b6%bb%e0%b7%9d%e0%b6%b1-%e0%b6%ad%e0%b7%8f%e0%b6%9a%e0%b7%8a%e0%b7%82%e0%b6%ab%e0%b6%ba%e0%b7%99%e0%b6%b1%e0%b7%8a-%e0%b6%9c%e0%b6%82%e0%b6%a2%e0%b7%8f-%e0%b7%80/",
       "Category": "local",
       "Parent URL": "https://www.dinamina.lk/category/local//page/8/"
}