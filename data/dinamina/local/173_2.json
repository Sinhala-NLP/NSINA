{
       "Source": "dinamina",
       "Timestamp": "August 30, 2023 3:27 am",
       "Headline": "ජාතික රූපවාහිනියෙන් හා කර්මාන්ත මණ්ඩලයෙන් කර්මාන්තකරුවන් නඟාසිටුවීමේ ජාතික ව්‍යාපෘතියක්",
       "News Content": "දේශීය කර්මාන්තකරුවා නව තාක්ෂණය සමඟ යාවත්කාලීන කරමින් අපනයන කේන්ද්‍රීය නිෂ්පාදන ආර්ථිකයක් කරා ප්‍රවර්ධනය කිරීමේ රජයේ අපේක්ෂාව පෙරදැරිව ශ්‍රී ලංකා රූපවාහිනී සංස්ථාව හා කාර්මික සංවර්ධන මණ්ඩලය එක්ව ක්‍රියාත්මක කරන Industry Sri Lnaka සඳහා වූ අවබෝධතා ගිවිසුම ප්‍රවාහන, මහාමාර්ග හා ජනමාධ්‍ය ඇමැති, ආචාර්ය බන්දුල ගුණවර්ධන මහතාගේ ප්‍රධානත්වයෙන් ජනමාධ්‍ය අමාත්‍යාංශයේදී ඊයේ (29) අත්සන් තැබිණි.\n\nශ්‍රී ලංකා රූපවාහිනී සංස්ථාවේ සභාපති, ආචාර්ය ප්‍රසාද් සමරසිංහ සහ ශ්‍රී ලංකා කාර්මික සංවර්ධන මණ්ඩලයේ සභාපති වෛද්‍ය සාරංග අලහප්පෙරුම මහත්වරු අතර ගිවිසුම් අත්සන් තැබූ අවස්ථාව. අමාත්‍යාංශ ලේකම් අනූෂ පැල්පිට, රජයේ ප්‍රවෘත්ති අධ්‍යක්ෂ ජනරාල් දිනිත් චින්තක කරුණාරත්න මහත්වරු ද මෙහි වෙති.\n\nඡායාරූපය – ගයාන් පුෂ්පික",
       "URL": "https://www.dinamina.lk/2023/08/30/breaking-news/18209/%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%bb%e0%b7%96%e0%b6%b4%e0%b7%80%e0%b7%8f%e0%b7%84%e0%b7%92%e0%b6%b1%e0%b7%92%e0%b6%ba%e0%b7%99%e0%b6%b1%e0%b7%8a-%e0%b7%84%e0%b7%8f-%e0%b6%9a-2/",
       "Category": "local",
       "Parent URL": "https://www.dinamina.lk/category/local//page/173/"
}