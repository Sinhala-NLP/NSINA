{
       "Source": "dinamina",
       "Timestamp": "October 6, 2023 1:24 am",
       "Headline": "ක්‍රිකට් විචා­රක  බ්‍රයන් තෝමස්ට  චෝදනා ගොනු කරයි",
       "News Content": "නි\nමි ඇඳුම් ගනුදෙනු සඳහා කෝටි 144කට අධික මුදලක් සඳහා අගරු චෙක්පත් දීමේ චෝදනාවක් සම්බන්ධයෙන් ප්‍රවීණ ක්‍රිකට් විස්තර විචාරකයකු වූ බ්‍රයන් තෝමස් මහතාට එරෙහිව නීතිපතිවරයා ඊයේ (05) කොළඹ ප්‍රධාන මහේස්ත්‍රාත් ප්‍රසන්න අල්විස් මහතා ඉදිරියේ චෝදනා ගොනු කළේය.\n\nමියගිය ව්‍යාපාරිකයකු වූ නො.39, මල් පාර, කොළඹ 7 පදිංචිව සිටි දිනේෂ් ෂාෆ්ටර් මහතාගේ පැමිණිල්ලක් අනුව අපරාධ පරීක්ෂණ දෙපාර්තමේන්තුවේ මූල්‍ය අපරාධ කොට්ඨාසය මඟින් කළ විමර්ශනයක් අනුව නීතිපතිවරයා මෙම නඩුව අධිකරණය හමුවේ පැවරීය.\n\nඅගරු චෙක්පත් විස්සක් සම්බන්ධයෙන් නඩු හතක චෝදනා දහයක් අධිකරණය හමුවේ ගොනු කළ අතර සැකකාරු අදාළ නඩු සඳහා තමන් නිවැරදිකරු බව බ්‍රයන් තෝමස් මහතා අධිකරණය හමුවේ ප්‍රකාශ කළේය.\n\n2017 වර්ෂයේ සිදුවූ ගනුදෙනුවලට අදාළව මෙම නඩු පැවරිණි.\n\nපුද්ගලික නිමි ඇඳුම් හලකින් අපනයනය කිරීම සඳහා නිමි ඇඳුම් ලබාගෙන අවස්ථා 20කදී මෙම චෙක්පත් සැකකරු විසින් ලබා දෙන ලදි.\n\nසැකකරුට එරෙහිව ණය ආපසු අය කර ගැනීමේ පනත යටතේ නඩු ගොනු කර ඇත.\n\nඅදාළ චෝදනාවන්ට සැකකරු විසින් අධිකරණය හමුවේ නිවැරදිකරු බවට ප්‍රකාශ කිරීමෙන් අනතුරුව නඩු සියල්ලම විභාගය සඳහා නොවැම්බර් මස දෙවැනි දිනට කල් තැබිණ.",
       "URL": "https://www.dinamina.lk/2023/10/06/breaking-news/28511/%e0%b6%9a%e0%b7%8a%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b7%80%e0%b7%92%e0%b6%a0%e0%b7%8f%e0%b6%bb%e0%b6%9a-%e0%b6%b6%e0%b7%8a%e0%b6%bb%e0%b6%ba%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/24/"
}