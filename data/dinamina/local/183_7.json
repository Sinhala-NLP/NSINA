{
       "Source": "dinamina",
       "Timestamp": "August 28, 2023 1:50 am",
       "Headline": "කීර්ති එස්. කුමාරගේ කවි පොත් 3 නිකුතුව හෙට",
       "News Content": "ප්‍රතිභාපූර්ණ කවියකු, චිත්‍ර ශිල්පියකු හා පුවත්පත් කලාවේදියකු වන රඹුක්කන කීර්ති එස්. කුමාර මහතාගේ උඹට වඩා මං රතුයි, ඇඩ්‍රස් නෑ අම්මෙ අපට, මිනී කපන්නාගේ දියණිය යන කාව්‍ය සංග්‍රහ ත්‍රිත්වය හෙට (29) පස්වරු 2.30 ට කොළඹ 07 නිදහස් මාවතේ පිහිටි ශ්‍රී ලංකා ජාතික පුස්තකාල හා ප්‍රලේඛන සේවා මණ්ඩල ශ්‍රවණාගාරයේදී එළිදැක්වීමට කටයුතු යොදා ඇත.\n\nවසර 40ක නිහැඬියාවකින් පසු නිකුත් වන මේ ග්‍රන්ථ තුනට පෙරවදන් සපයා ඇත්තේ ප්‍රවීණ කිවියර හා ගේය පද රචක රත්න ශ්‍රී විජේසිංහ, ප්‍රවීණ කිවිඳියක හා ගේය පද රචිකාවක වන යමුනා මාලිනී පෙරේරා සහ ප්‍රවීණ ලේඛක චූලානන්ද සමරනායක මහත්ම මහත්මීහුය.\n\nඑහිදී බණ්ඩාර ඇහැළියගොඩ, චූලානන්ද සමරනායක, කුමාර සිරිවර්ධන, අනුර බී. සෙනෙවිරත්න, වසන්ත දුක්ගන්නාරාල, සුනිල් පොරමඬල යන මහත්වරුන් දේශන පැවැත්වීමට නියමිත අතර නිවේදනය ඉන්ද්‍රසිරි සුරවීරගෙනි. පහන් වැට නිර්මාණ කේන්ද්‍රය සංවිධානය කරන මේ අවස්ථාවේදී ධර්මසිරි ගමගේ උපහාර ගීයක් ගැයීමට හා එතුමන් වෙනුවෙන් පුෂ්පෝපහාරයක්ද සිදු කිරීමට නියමිතය.\n\nනෙත්මි පූජනී",
       "URL": "https://www.dinamina.lk/2023/08/28/local/17627/%e0%b6%9a%e0%b7%93%e0%b6%bb%e0%b7%8a%e0%b6%ad%e0%b7%92-%e0%b6%91%e0%b7%83%e0%b7%8a-%e0%b6%9a%e0%b7%94%e0%b6%b8%e0%b7%8f%e0%b6%bb%e0%b6%9c%e0%b7%9a-%e0%b6%9a%e0%b7%80%e0%b7%92-%e0%b6%b4%e0%b7%9c/",
       "Category": "local",
       "Parent URL": "https://www.dinamina.lk/category/local//page/183/"
}