{
       "Source": "dinamina",
       "Timestamp": "September 23, 2023 1:00 am",
       "Headline": "කොළඹ වානි­යා­වත්තේ   බෝග­සක් කඩා­වැටී වහල කැඩුණු  නිවාස 4ක වැසි­යන්ට ආධාර",
       "News Content": "මහ වැස්සත් සමඟ මැදකොළඹ මැතිවරණ කොට්ඨාසයට අයත් ජින්තුපිටිය නාගරික ආසනයේ පිහිටි ලොකු බෝගහවත්තේ (වානියාවත්තේ) බෝගසක දිරා ගිය අත්තක් නිවෙස් 4ක් මත කඩා වැටීමත් සමඟ නිවාස හතරේම වහළ කැඩී විනාශයට පත්ව ඇත.\n\nමේ අනතුරින් කිසිවකුටත් තුවාල සිදු නොවීය. මේ වත්තේ පදිංචිකාරියක් වන කාංචනා ප්‍රියදර්ශනී මහත්මිය ප්‍රදේශයේ හිටපු නාගරික මන්ත්‍රීවරයා වන තුෂාර හේමන්ත (මංජු) මහතාට දැනුම්දීමෙන් පසු මන්ත්‍රීවරයා එසැනින් නාගරික කොමසාරිස් භද්‍රානි ජයවර්ධන මහත්මියට දැනුම්දුන් වහාම බෝගහ කඩා වැටීමේ සිද්ධිය නරීක්ෂණයකට එක්විය.\n\nඅනතුරුව ප්‍රදේශයේ හිටපු මන්ත්‍රීවරයා සමඟ සාකච්ඡා කර කැඩි බිඳී ගිය නිවාස හතරේ සිව්දෙනා වන එම්.ඒ. ජෝසප් නිහාල්, ලියනා නවාස්, ආර්.ඒ. විජිතවංශ සහ ඩබ්ලිව්. ඉන්ද්‍රාවතී යන අයට නාගරික ආපදා අංශයෙන් මුදල් ගෙවීම කළේය.නාගරික කොමසාරිස් භද්‍රානි ජයවර්ධන මහත්මිය සිය කාර්යාලය වෙත කැඳවා මේ මුදල් ලබාදී තිබේ. ජින්තුපිටිය ප්‍රදේශයේ ග්‍රාමසේවා නිලධාරිනී ඩබ්ලිව්. එම්. ලෝචනී ජයරත්න මහත්මිය ද මේ අවස්ථාවට සහභාගි වූවාය.",
       "URL": "https://www.dinamina.lk/2023/09/23/local/24819/%e0%b6%9a%e0%b7%9c%e0%b7%85%e0%b6%b9-%e0%b7%80%e0%b7%8f%e0%b6%b1%e0%b7%92%e0%b6%ba%e0%b7%8f%e0%b7%80%e0%b6%ad%e0%b7%8a%e0%b6%ad%e0%b7%9a-%e0%b6%b6%e0%b7%9d%e0%b6%9c%e0%b7%83/",
       "Category": "local",
       "Parent URL": "https://www.dinamina.lk/category/local//page/81/"
}