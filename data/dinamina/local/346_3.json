{
       "Source": "dinamina",
       "Timestamp": "July 22, 2023 1:00 am",
       "Headline": "මියගිය පුතුගේ උපාධි උ‍ලෙළේදී අම්මා හඬා වැටෙයි",
       "News Content": "යාපනය විශ්ව විද්‍යාලයේ පෙරේදා (20) පැවැති උපාධි ප්‍රදානෝත්සවයේදී සිංහල මවක් මුළු සභා ශාලාවම කම්පාවට පත් කරමින් විලාප තබමින් තම පුතුගේ උපාධි සහතිකය ලබා ගත්තාය.\n\nඑවකට යාපනය විශ්වවිද්‍යාලයට අනුබද්ධව වවුනියාව විශ්වවිද්‍යාල මණ්ඩපය පැවැති කාලවකවානුවේදී මෙම මවගේ පුතා වන දිසානායක මුදියන්සේලාගේ හෂාන් සාගර දිසානායක නමැති අය උපාධි පරීක්ෂණයට පෙනී සිටීමෙන් අනතුරුව යතුරු පැදි අනතුරකින් මියගොස් තිබේ.\n\nඑම සිසුවා උපාධි පරීක්ෂණය සමත් වී තිබීම නිසා ඔහු වෙනුවෙන් ප්‍රදානය කළ උපාධි සහතිකය ලබා ගැනීමට මව පැමිණ සිටි අතර, සිසුවාගේ නම ප්‍රකාශයට පත් කිරීමත් සමඟ එම මව මෙසේ සංවේදී වී තිබේ.\n\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/07/22/local/8381/%e0%b6%b8%e0%b7%92%e0%b6%ba%e0%b6%9c%e0%b7%92%e0%b6%ba-%e0%b6%b4%e0%b7%94%e0%b6%ad%e0%b7%94%e0%b6%9c%e0%b7%9a-%e0%b6%8b%e0%b6%b4%e0%b7%8f%e0%b6%b0%e0%b7%92-%e0%b6%8b%e0%b6%bd%e0%b7%99/",
       "Category": "local",
       "Parent URL": "https://www.dinamina.lk/category/local//page/346/"
}