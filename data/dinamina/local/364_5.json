{
       "Source": "dinamina",
       "Timestamp": "July 19, 2023 1:00 am",
       "Headline": "කොළඹ සරසවිය – රජයේ ප්‍රවෘත්ති දෙපාර්තමේන්තුව අතර ගිවිසුමක්",
       "News Content": "ගුණාත්මක ජනමාධ්‍ය සංස්කෘතියක් ප්‍රවර්ධනය කිරීම සඳහා කොළඹ විශ්වවිද්‍යාලයේ ජනමාධ්‍ය අධ්‍යයනාංශය (ශ්‍රීපාලි මණ්ඩපය) සහ රජයේ ප්‍රවෘත්ති දෙපාර්තමේන්තුව අතර ඊයේ (18) පෙරවරුවේ ගිවිසුමකට අත්සන් තැබිණි. ප්‍රවාහන, මහාමාර්ග හා ජනමාධ්‍ය ඇමැති ආචාර්ය බන්දුල ගුණවර්ධන මහතාගේ ප්‍රධානත්වයෙන් මේ ගිවිසුම අත්සන් තැබූ අතර ජනමාධ්‍ය අමාත්‍යාංශ ලේකම් අනූෂ පැල්පිට, කොළඹ විශ්වවිද්‍යාලයේ උපකුලපති ජ්‍යෙෂ්ඨ මහාචාර්ය එච්.ඩී. කරුණාරත්න මහත්වරු අතර ගිවිසුම අත්සන් තැබිණි. රජයේ ප්‍රවෘත්ති අධ්‍යක්ෂ ජනරාල් දිනිත් චින්තක කරුණාරත්න, ශ්‍රීපාලි මණ්ඩපයේ මණ්ඩපාධිපති ආචාර්ය ප්‍රතිභා මහානාම හේවා මහත්වරු ඇතුළු පිරිසක් මේ අවස්ථාවට එක්ව සිටියහ.",
       "URL": "https://www.dinamina.lk/2023/07/19/local/7527/%e0%b6%9a%e0%b7%9c%e0%b7%85%e0%b6%b9-%e0%b7%83%e0%b6%bb%e0%b7%83%e0%b7%80%e0%b7%92%e0%b6%ba-%e0%b6%bb%e0%b6%a2%e0%b6%ba%e0%b7%9a-%e0%b6%b4%e0%b7%8a%e0%b6%bb%e0%b7%80%e0%b7%98%e0%b6%ad/",
       "Category": "local",
       "Parent URL": "https://www.dinamina.lk/category/local//page/364/"
}