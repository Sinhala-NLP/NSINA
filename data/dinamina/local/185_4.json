{
       "Source": "dinamina",
       "Timestamp": "August 28, 2023 1:13 am",
       "Headline": "දක්ෂිණ අධිවේගයේ පෙරළුණු ලොරියට දැඩි අලාභහානි",
       "News Content": "දක්ෂිණ අධිවේගී මාර්ගයේ පිවිසුම ආසන්නයේදී පිඩලි පැටවූ ලොරියක් මාර්ගයේ උඩුබැලි අතට පෙරළීමෙන් පෙරේදා (26) පස්වරුවේ අනතුරක් වූ බව අධිවේගී රථවාහන පොලිසිය කියයි.\n\nසීදුව පිවිසුමෙන් ඇතුළුවී ගැලනිගම පිවිසුමෙන් පිටවීමට\n\nමීගමුව බෝපිටිය සිට බණ්ඩාරගමට පිඩලි පැටවූ ලොරි රථය පැමිණීමේදී එහි පිටුපස දකුණු පස ටයරය පිපිරී යෑමත් සමඟම ලොරිය මාර්ගයේ උඩුබැලි අතට පෙරළී ඇතැයි පොලිසිය කියයි.\n\nඅනතුරින් ලොරි රථ රියැදුරුට හෝ සහායකයාට කිසිදු තුවාලයක් සිදු වී නැත. ලොරියට අලාභ සිදුවී ඇත.\n\nමේ අනතුර වීම හේතුවෙන් පැය දෙකකට පමණ අධික කාලයක් රථ වාහන ගමනාගමනයට බාධා ඇති විය.\n\nදක්ෂිණ අධිවේගී රථවාහන කොට්ඨාසයේ අධ්‍යක්ෂ ජ්‍යෙෂ්ඨ පොලිස් අධිකාරී මයුර පෙරේරා, සහකාර පොලිස් අධිකාරී වසන්ත කෝරළගේ, ස්ථානාධිපති ප්‍රධාන පොලිස් පරීක්ෂක අනුරුද්ධ චන්ද්‍රසේකර, ගැලනිගම රථවාහන පොලිසියේ ස්ථානාධිපති ප්‍රධාන පොලිස් පරීක්ෂක අශෝක කරුණාරත්න මහතාගේ මෙහෙයවීමෙන් පොලිස් සැරයන්වරුන් වන (40203) ජේ. එම්. අයි. පී. කේ. ජයසූරිය(13516) ඕ. එම්. ආර්. පත්මසිරි මහත්වරුන් පරීක්ෂණ පවත්වති.\n\nබණ්ඩාරගම – බිමල් ජයසිංහ",
       "URL": "https://www.dinamina.lk/2023/08/28/local/17574/%e0%b6%af%e0%b6%9a%e0%b7%8a%e0%b7%82%e0%b7%92%e0%b6%ab-%e0%b6%85%e0%b6%b0%e0%b7%92%e0%b7%80%e0%b7%9a%e0%b6%9c%e0%b6%ba%e0%b7%9a-%e0%b6%b4%e0%b7%99%e0%b6%bb%e0%b7%85%e0%b7%94%e0%b6%ab%e0%b7%94/",
       "Category": "local",
       "Parent URL": "https://www.dinamina.lk/category/local//page/185/"
}