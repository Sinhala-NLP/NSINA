{
       "Source": "dinamina",
       "Timestamp": "August 21, 2023 2:02 am",
       "Headline": "ආණ්ඩුව අක්කා පෙන්වා නංගි දීමේ ක්‍රියාවක",
       "News Content": "දහතුන් වැනි ආණ්ඩුක්‍රම ව්‍යවස්ථාව ක්‍රියාත්මක කරන බව අඟවමින් ජනතාව නොමඟ යවන්නට ආණ්ඩුව අක්කා පෙන්වා නංගි දීමේ ක්‍රියාවක නිරත වන බව ජනතා විමුක්ති පෙරමුණේ දේශපාලන මණ්ඩල සභික, පාර්ලිමේන්තු මන්ත්‍රී සුනිල් හඳුන්නෙත්ති මහතා පැවසීය.\nමේ මඟින් 13 පෙන්වා ත්‍රිකුණාමලය දිස්ත්‍රික්කය අදානිට පවරා දීමට කටයුතු කරමින් සිටින අයුරු පෙනී යන බවද ඒ මහතා කීවේය.\nතඹුත්තේගමදී පෙරේදා (19) පැවති ජාතික ජන බලවේගයේ ජාතික විද්වත් සභාව සංවිධාන කරන සම්මන්ත්‍රණයට සහභාගි වෙමින් ඒ මහතා මේ බව කීවේය.\nරටේ බදු ආදායම කඩා වැටිලා. දළ දේශීය නිෂ්පාදනය සියයට 7ක් වෙලා. රටේ ව්‍යාපෘති සඳහා රුපියල් බිලියන 8ක් ණය අරන් තිබෙනවා. මහා මාර්ග, නෙළුම් කුලුන, ආර්ථික මධ්‍යස්ථාන, ගුවන් තොටුපොළ, සම්මන්ත්‍රණ ශාලා, ක්‍රීඩා පිටි, මුහුද හාරා වරාය ඇතුළු මුහුද ගොඩ කොට නගර ආදිය හදලා තිබෙනවා. නමුත් ඒවායින් කිසිම ආදායමක් ලැබෙන්නේ නැහැ. මේවාට වියදම් කළ මුදල්වලින් අඩක්ම පිල්ලි ගහලා. මේවාට සාමාන්‍ය ජනතාවට බදු ගෙවීමට සිදුවී ඇති බවද කීය.\nතඹුත්තේගම –\nසී. එම්. ආරියපාල",
       "URL": "https://www.dinamina.lk/2023/08/21/local/15800/%e0%b6%86%e0%b6%ab%e0%b7%8a%e0%b6%a9%e0%b7%94%e0%b7%80-%e0%b6%85%e0%b6%9a%e0%b7%8a%e0%b6%9a%e0%b7%8f-%e0%b6%b4%e0%b7%99%e0%b6%b1%e0%b7%8a%e0%b7%80%e0%b7%8f-%e0%b6%b1%e0%b6%82%e0%b6%9c%e0%b7%92/",
       "Category": "local",
       "Parent URL": "https://www.dinamina.lk/category/local//page/216/"
}