{
       "Source": "dinamina",
       "Timestamp": "July 22, 2023 1:00 am",
       "Headline": "අමෙරිකා ජාත්‍යන්තර සෞඛ්‍ය සහන සංවිධානයෙන් ඇස් කන්නාඩි තොගයක්….",
       "News Content": "අමෙරිකාවේ ජාත්‍යන්තර සෞඛ්‍ය සහන සංවිධානය (Medical Help International ) මඟින් මහජන එක්සත් පෙරමුණ තරුණ සංවිධානය වෙත ඇස් කණ්ණාඩි තොගයක් ලබා දීම සිදු විය. එම සම්මේලනයට අනුබද්ධ ග්‍රාමීය තරුණ සංවිධාන මඟින් ජනතාවට බෙදා දීම සඳහා රුපියල් ලක්ෂ 08ක පමණ වටිනාකමක් සහිත මේ ඇස් කණ්ණාඩි බෙදා දුන් අතර, මේ අවස්ථාවට සංවිධානයේ අධ්‍යක්ෂ පැඩී දිසානායක මහතා ඇතුළු පිරිසක් සහභාගි වූහ. පාර්ලිමේන්තු මන්ත්‍රී යදාමිණි ගුණවර්ධන මහතාගේ ඉල්ලීමකට අනුව මේ ඇස් කණ්ණාඩි ලබා දී ඇත. මේ උපකරණ භාර ගැනීමට මහජන එක්සත් පෙරමුණු තරුණ සම්මේලනයේ උප සභාපති චන්දන ප්‍රේමදාස, ජාත්‍යන්තර ලේකම් දමිත සමරකෝන්, හිටපු සභාපති සමිත කවිරත්න, ප්‍රචාරක ලේකම් බුද්ධික රූපසිංහ මහත්වරු ඇතුළු පිරිසක් එක්ව සිටියහ.",
       "URL": "https://www.dinamina.lk/2023/07/22/local/8464/%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f-%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a%e0%b6%ad%e0%b6%bb-%e0%b7%83%e0%b7%9e%e0%b6%9b%e0%b7%8a/",
       "Category": "local",
       "Parent URL": "https://www.dinamina.lk/category/local//page/347/"
}