{
       "Source": "dinamina",
       "Timestamp": "July 22, 2023 1:00 am",
       "Headline": "‘ගිල්වෙල් සුහද හමුව’ කළුතර පොලිස් අභ්‍යාස විද්‍යාලයේදී",
       "News Content": "\n\nශ්‍රී ලංකා බාලදක්ෂ සංගමය සංවිධාන කළ ‘ගිල්වෙල් සුහද හමුව’ ශ්‍රී ලංකා බාලදක්ෂ සංගමයේ ප්‍රධාන බාලදක්ෂ කොමසාරිස්, නීතිඥ ජනප්‍රිත් ප්‍රනාන්දු මහතාගේ ප්‍රධානත්වයෙන් පසුගිය (15) සහ (16) දෙදින කළුතර පොලිස් අභ්‍යාස විද්‍යාලයේ දී පැවැත්විණි.\n\nදිවයින පුරා විසිරී සිටින ලී පදක්කම්ධාරීන් මේ හමුවට සහභාගි වූ අතර සිඟිති, පෝතක, බාලදක්ෂ සහ මානවක බාලදක්ෂ අංශ නියෝජනය කරමින් නායක නායිකාවන් 60කට අධික සංඛ්‍යාවක් මෙහිදී ලී පදක්කම් හිමිකර ගත්හ.\n\nමෙහිදී හිටපු ජාතික පුහුණු කිරීමේ කොමසාරිස් ගාමිණි සෝමතිලක මහතාගේ සේවය අගයමින් සමරු තිළිණයක් ප්‍රධාන බාලදක්ෂ කොමසාරිස්වරයා අතින් පිරිනැමූ අතර, ලී පදක්කම හිමිකරගත් ආචාර්යවරියකට ජාතික පුහුණු කිරීමේ කොමසාරිස් කර්නල් පද්මලාල් පෙරේරා මහතා ලී පදක්කම පැලඳූ අයුරු. ප්‍රධාන කොමසාරිස් එම්. එෆ්. එස්. මූහීඩ් මහතා ප්‍රමුඛ කොමසාරිස්වරුන් රැසක් මේ අවස්ථාවට එක්ව සිටියහ.\n\n\n\nනුවන් කොඩිකාර",
       "URL": "https://www.dinamina.lk/2023/07/22/local/8460/%e0%b6%9c%e0%b7%92%e0%b6%bd%e0%b7%8a%e0%b7%80%e0%b7%99%e0%b6%bd%e0%b7%8a-%e0%b7%83%e0%b7%94%e0%b7%84%e0%b6%af-%e0%b7%84%e0%b6%b8%e0%b7%94%e0%b7%80-%e0%b6%9a%e0%b7%85%e0%b7%94/",
       "Category": "local",
       "Parent URL": "https://www.dinamina.lk/category/local//page/346/"
}