{
       "Source": "dinamina",
       "Timestamp": "August 30, 2023 1:56 am",
       "Headline": "ශ්‍රී ලාංකික සිසුවියක් ඉන්දියාවේ රූපවාහිනී නාලිකාවක ගායන තරගාවලියකට",
       "News Content": "ප්‍රසිද්ධ ඉන්දියානු රූපවාහිනී නාලිකාවක ගායන තරගාවලියක් සඳහා මාර්ගගතව සුදුසුකම් ලබා මේ වන විට ඉන්දියාවේ චෙන්නායි නුවර පැවැත්වෙන එම තරගාවලියට සහභාගි වී සිටින නුවරඑළිය දිස්ත්‍රික්කයේ පුස්සැල්ලාව ප්‍රදේශයේ පාසලක නව වැනි ශ්‍රේණියේ අධ්‍යාපනය ලබන අසානි දැරියට තරග පැවැත්වෙන චෙන්නායි – මූදමල්ලී පිහිටි රූපවාහිනී නාලිකාවේ ස්ටුඩියෝව වෙත ගොස් සුබ පැතීමට ජාතික නිදහස් පෙරමුණේ නියෝජ්‍ය ලේකම්, නුවරඑළිය දිස්ත්‍රික් පාර්ලිමේන්තු මන්ත්‍රී නිමල් පියතිස්ස මහතා කටයුතු කළේය.\n\nවතු කම්කරු යුවළකගේ දියණියක වන අසානිට ආර්ථික අපහසුතා නිසා ඉන්දියාවේ චෙන්නායිහි පැවැත්වෙන රූපවාහිනී රියැලිටි තරගයට සහභාගි වීමට නොහැකිව තිබුණත් ඇයගේ සහජ ගායන කුසලතාව ගැන අවධානය යොමුකර ඇති එම විනිශ්චය මණ්ඩලයේ පරිත්‍යාගශීලියකු ඇයට එම තරගාවලියට සහභාගි වීමටත් පුහුණුවීම් සඳහාත් වියදම් දරමින් අවස්ථාව සලසා දී තිබේ. ඒ අනුව මේ වන විට පැවති පළමු වටයේ ගායන තරගයෙන් ජයගෙන ඇති ඇය ඉදිරි තරග වට සඳහා සුදුසුකම් ලබා ඇත.\nසුභාෂිණී සේනානායක",
       "URL": "https://www.dinamina.lk/2023/08/30/local/18081/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b7%8f%e0%b6%82%e0%b6%9a%e0%b7%92%e0%b6%9a-%e0%b7%83%e0%b7%92%e0%b7%83%e0%b7%94%e0%b7%80%e0%b7%92%e0%b6%ba%e0%b6%9a%e0%b7%8a-%e0%b6%89/",
       "Category": "local",
       "Parent URL": "https://www.dinamina.lk/category/local//page/174/"
}