{
       "Source": "dinamina",
       "Timestamp": "September 5, 2023 3:04 am",
       "Headline": "කුඩු සමඟ අසුවූ දෙදෙනා කඩ සාප්පු බිඳපු හැටිත් කියති",
       "News Content": "හෙරොයින් මත්කුඩු සමඟ අත්අඩංගුවට පත් පුද්ගලයකුගෙන් සිදු කළ ප්‍රශ්න කිරීමේදී තවත් පුද්ගලයකු සමඟ වෙළඳ ආයතන බිඳ රුපියල් ලක්ෂ 35කට පමණ ආසන්න දේපොළ සොරා ගැනීම සම්බන්ධයෙන් තොරතුරු අනාවරණය කරගත් බව අතුරුගිරිය පොලිසිය කියයි.\nමෙලෙස අත්අඩංගුවට ගනු ලැබ ඇත්තේ රාජගිරියේ කොත්තුවා සහ හෝකන්දර බයිෆාස් යන සැකකරුවන් දෙදෙනාය.\n\nඅතුරුගිරිය හෝකන්දර ප්‍රදේශයේදී හෙරොයින් මත්කුඩු ග්‍රෑම් හයයි මිලිගෑම් 500 ප්‍රමාණයක් සමඟ අත්අඩංගුවට ගනු ලැබූ සැකකරුවකුගෙන් සිදු කළ ප්‍රශ්න කිරීමේදී තවත් පුද්ගලයකු සමඟ එක්ව පිළියන්දල අතුරුගිරිය හා තලංගම පොලිස් වසම් වල පිහිටි සුපිරි ප්‍රදර්ශනාගාර බිඳ ලැප්ටොප් පරිගණක යන්ත්‍ර හතක්, ජංගම දුරකතන 17, ටැබ් යන්ත්‍ර පහක්, සවුන්ඩ් බාර් හතරක් පොලිස් භාරයට ගෙන ඇත.\n\nඅත්අඩංගුවට ගත් සැකකරුවෝ දෙදෙනා තදින් මත්ද්‍රව්‍යවලට ඇබ්බැහිවූවෝය.\nසොරාගත් දේපළ අතුරුගිරිය, කඩුවෙල ආදී ප්‍රදේශවලට අඩු මුදලට විකුණා තිබියදී පොලිසිය මඟින් සොයාගෙන ඇත. සැකකරුවෝ රාජගිරිය සහ හෝකන්දර පදිංචිකරුවෝය.\n\nඅතුරුගිරිය පොලීසියේ ස්ථානාධිපති ප්‍රධාන පොලිස් පරීක්ෂක ශාරද ප්‍රනාන්දු මහතාගේ උපදෙස් මත පරීක්ෂණ පැවැත්වේ.\n\nබණ්ඩාරගම – බිමල් ජයසිංහ",
       "URL": "https://www.dinamina.lk/2023/09/05/local/19643/%e0%b6%9a%e0%b7%94%e0%b6%a9%e0%b7%94-%e0%b7%83%e0%b6%b8%e0%b6%9f-%e0%b6%85%e0%b7%83%e0%b7%94%e0%b7%80%e0%b7%96-%e0%b6%af%e0%b7%99%e0%b6%af%e0%b7%99%e0%b6%b1%e0%b7%8f-%e0%b6%9a%e0%b6%a9-%e0%b7%83/",
       "Category": "local",
       "Parent URL": "https://www.dinamina.lk/category/local//page/152/"
}