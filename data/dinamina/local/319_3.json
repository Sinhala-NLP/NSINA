{
       "Source": "dinamina",
       "Timestamp": "July 28, 2023 1:00 am",
       "Headline": "සපරගමු සමන් දේවාලයේ මහ පෙරහර අද ඇරඹේ",
       "News Content": "සපරගමුව මහ සමන් දේවාලයේ 2023 වාර්ෂික ඇසළ මහ පෙරහර අද දින (28) ආරම්භ වීමට නියමිත අතර මහ පෙරහර අගෝස්තු 01 වැනිදා පවත්වා දිය කැපීමේ මංගල්‍යය අගෝස්තු මස 2 වැනිදා සිරිත් පරිදි ඓතිහාසික රතඹලඇල්ල ප්‍රදේශයේදී සිදුකර දහවල් පෙරහර පවත්වා ගෙට ගෙවදීමෙන් නිමාවට පත් කිරීමට සැලසුම් කර ඇති බව සබරගමුව මහ සමන් දේවාලයේ බස්නායක නිලමේවරයා වන මිගාර ජයසුන්දර බණ්ඩාර මහතා පවසයි.\n\nමෙවර පෙරහරේ සධාතුක කරඬුව වැඩමවීම කැලණිය රාජමහා විහාරයේ කණ්ඩුල හස්තියා විසින් සිදු කරන බවත් අලි ඇතුන් 20කට අධික සංඛ්‍යාවක් හා උඩරට හා පහතරට නැටුම් කණ්ඩායම් 35ක් පමණ මෙවර පෙරහර වෙනුවෙන් සහභාගී වීමට නියමිත බවත් බස්නායක නිලමේවරයා වැඩිදුරටත් පැවසීය.\n\n",
       "URL": "https://www.dinamina.lk/2023/07/28/local/9804/%e0%b7%83%e0%b6%b4%e0%b6%bb%e0%b6%9c%e0%b6%b8%e0%b7%94-%e0%b7%83%e0%b6%b8%e0%b6%b1%e0%b7%8a-%e0%b6%af%e0%b7%9a%e0%b7%80%e0%b7%8f%e0%b6%bd%e0%b6%ba%e0%b7%9a-%e0%b6%b8%e0%b7%84-%e0%b6%b4%e0%b7%99/",
       "Category": "local",
       "Parent URL": "https://www.dinamina.lk/category/local//page/319/"
}