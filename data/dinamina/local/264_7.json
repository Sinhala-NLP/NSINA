{
       "Source": "dinamina",
       "Timestamp": "August 10, 2023 1:23 am",
       "Headline": "කෙහෙලියට එරෙහි විශ්වාස භංග විවාදයට දින 3ක් වෙන් කරන්නම්",
       "News Content": "\n\nසෞඛ්‍ය අමාත්‍ය කෙහෙළිය රඹුක්වැල්ල මහතාට එරෙහිව ගෙන ඒමට නියමිත විශ්වාසභංග යෝජනාව විවාදයට ගැනීම සඳහා අද (10) හෙට (11) සහ සෙනසුරාදා වෙන්කරන්නට සූදානම් බව ජනාධිපති රනිල් වික්‍රමසිංහ මහතා පාර්ලිමේන්තුවේදී ඊයේ (09) ප්‍රකාශ කළේය. විපක්ෂ නායක සජිත් ප්‍රේමදාස මහතා පාර්ලිමේන්තුවේදී කළ ප්‍රකාශයකට පිළිතුරු දෙමින් ජනාධිපතිවරයා මේ බව කීය. විපක්ෂ නායක සජිත් ප්‍රේමදාස මහතා මෙහිදී සඳහන් කළේ කෙහෙළිය රඹුක්වැල්ල මහතාගේ විශ්වාසභංග යෝජනාව සඳහා දින තුනක්වත් විවාදයට අවශ්‍ය බවත් එය උඩින් පල්ලෙන් කිරීමට සූදානම් නොමැති බවයි.\nඑමෙන්ම ඉදිරි දින තුන තුළ පාර්ලිමේන්තුවේ පැවැත්වීමට නියමිත විවාද අත්හිටුවා සෞඛ්‍ය අමාත්‍ය කෙහෙළිය රඹුක්වැල්ල මහතාට එරෙහි විශ්වාසභංග යෝජනාව විවාදයට ගත හැකි බව ආණ්ඩු පක්ෂ ප්‍රධාන සංවිධායක, අමාත්‍ය ප්‍රසන්න රණතුංග මහතා ද පාර්ලිමේන්තුවේදී ප්‍රකාශ කළේය.\nස්වර්ණා විජේකෝන්, සන්ධ්‍යා කරුණාරත්න\n\n",
       "URL": "https://www.dinamina.lk/2023/08/10/local/13066/%e0%b6%9a%e0%b7%99%e0%b7%84%e0%b7%99%e0%b6%bd%e0%b7%92%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b7%80%e0%b7%92%e0%b7%81%e0%b7%8a%e0%b7%80%e0%b7%8f%e0%b7%83-%e0%b6%b7/",
       "Category": "local",
       "Parent URL": "https://www.dinamina.lk/category/local//page/264/"
}