{
       "Source": "dinamina",
       "Timestamp": "July 17, 2023 10:52 am",
       "Headline": "ලංකාවේ ණය ප්‍රතිව්‍යුහගතකරණය ගැන අමෙරිකාවෙන් ප්‍රකාශයක්",
       "News Content": "ශ්‍රී ලංකාවේ ණය ප්‍රතිව්‍යුහගතකරණය කඩිනමින් අවසන් කිරීමට හැකිවෙතැයි අමෙරිකානු භාණ්ඩාගාර ලේකම් ජැනට් යෙලන් මහත්මිය පැවසුවාය.\n\nඇය මේ බව ප්‍රකාශ කර ඇත්තේ ඉන්දියාවේ ඇරඹෙන G20 සමුළුවට පෙර පැවැති මාධ්‍ය හමුවකදීය.\n\nඑවිට ජාත්‍යන්තර මුල්‍ය අරමුදලේ ණය වැඩසටහනට සම්බන්ධ සමාලෝචනය නිසි පරිදි ඔවුන් කළ හැකි වෙතැයි ඇය පැවසුවාය.\n\nමෙම ක්‍රියාවලිය පිළිබඳව පැහැදිලි බවක් ලබා දීම සඳහා ණය ගන්නා රටවල් සහ අනෙකුත් පාර්ශවකරුවන් සඳහා ණය ප්‍රතිව්‍යුහගත කිරීමේ “පරිශීලක මාර්ගෝපදේශයක්” අවශ්‍ය බව ද ඇය එහිදී සදහන් කර ඇතැයි රොයිටර් පුවත් සේවය වාර්තා කරයි.",
       "URL": "https://www.dinamina.lk/2023/07/17/local/7066/janet-yellen/",
       "Category": "local",
       "Parent URL": "https://www.dinamina.lk/category/local//page/372/"
}