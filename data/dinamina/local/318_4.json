{
       "Source": "dinamina",
       "Timestamp": "July 28, 2023 1:00 am",
       "Headline": "ආරක්ෂක විශ්වවිද්‍යාලයේ මාධ්‍ය අධ්‍යයන මධ්‍යස්ථානය සිසු අයිතියට",
       "News Content": "ශ්‍රීමත් ජෝන් කොතලාවල ආරක්ෂක විශ්වවිද්‍යාලයේ සමාජීය විද්‍යා අධ්‍යයනාංශයට අනුබද්ධව ස්ථාපිත කරන ලද මාධ්‍ය අධ්‍යයනය සඳහා වූ මධ්‍යස්ථානය විශ්වවිද්‍යාලයේ උපකුලපති මේජර් ජනරාල් මිලින්ද පීරිස් මහතාගේ ප්‍රධානත්වයෙන් ඊයේ (26) විවෘත කෙරුණු අයුරු. විශ්වවිද්‍යාලයේ සන්නිවේදන විෂයය හදාරන සිසුසිසුවියන්ට න්‍යායික සහ ප්‍රායෝගික අත්දැකීම් ලබාගැනීමට හැකි වන පරිදි ශ්‍රව්‍ය දෘශ්‍ය මාධ්‍ය නිෂ්පාදන සාර්ථක අයුරින් සිදු කරගැනීමට අවශ්‍ය සියලු පහසුකම්වලින් සමන්විතව මේ අධ්‍යයන මධ්‍යස්ථානය ස්ථාපිත කර තිබේ. විශ්වවිද්‍යාලයේ නියෝජ්‍ය උපකුලපතිවරුන්, පීඨාධිපතිවරුන්, අධ්‍යයනාංශ ප්‍රධානීන් ඇතුළු පිරිසක් මේ අවස්ථාවට එක් වූහ.",
       "URL": "https://www.dinamina.lk/2023/07/28/local/9930/%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b7%80%e0%b7%92%e0%b7%81%e0%b7%8a%e0%b7%80%e0%b7%80%e0%b7%92%e0%b6%af%e0%b7%8a%e0%b6%ba%e0%b7%8f%e0%b6%bd%e0%b6%ba%e0%b7%9a-%e0%b6%b8/",
       "Category": "local",
       "Parent URL": "https://www.dinamina.lk/category/local//page/318/"
}