{
       "Source": "dinamina",
       "Timestamp": "August 15, 2023 2:40 am",
       "Headline": "නිර්වින්දන විශේෂඥ දොස්තර නැතිව හම්බන්තොට රෝහලේ සිසේරියන් සැත්කම් 11ක් වෙනත් ඔපරේෂන් 30කුත් කරලා",
       "News Content": "නිර්වින්දන විශේෂඥ වෛද්‍යවරයෙකු නොමැති වුවද හම්බන්තොට මහ රෝහලේදී සිසේරියන් සැත්කම් 11ක් සහ අනෙකුත් ශල්‍යකර්ම තිහකට ආසන්න සංඛ්‍යාවක් ඊයේ (14) සිදු කළ බව හම්බන්තොට මහ රෝහලේ අධ්‍යක්ෂ වෛද්‍ය සුරංග උබේසේකර මහතා කීය.\n\nමහ රෝහලේ දැනට සේවයේ නියුතු විශේෂඥ වෛද්‍යවරුන් හා ශල්‍යකර්ම නිර්වින්දන වෛද්‍යවරුන් යටතේ මෙම සියලුම සැත්කම් සිදුකළ බව රෝහල් අධ්‍යක්ෂවරයා සඳහන් කළේය. රෝහලේ සිටි එකම නිර්වින්දන විශේෂඥ වෛද්‍යවරයා හදිසියේ නොදන්වා විදෙස් ගත වුවද සේවයේ නියුතු අනිකුත් විශේෂඥ වෛද්‍යවරුන් යටතේ ඒ අයගේ පූර්ණ සහාය මත රෝගීන් වෙනුවෙන් අවශ්‍ය සේවාව සිදු කළ බවද හෙතෙම කීය.\nතවද සෞඛ්‍ය සේවා අධ්‍යක්ෂ ජනරාල්තුමා ඇතුළු සෞඛ්‍ය අමාත්‍යාංශයේ නිලධාරීන්ගේ මැදිහත්වී‍ෙමන් කඩිනමින් මෙම ගැටලුව විසඳන බවට දන්වා තිබෙන බවත් ඊයේ (14) දින නියෝජ්‍ය සෞඛ්‍ය සේවා අධ්‍යක්ෂවරයා රෝහලට පැමිණිමට නියමිතව තිබූ බවද රෝහල් අධ්‍යක්ෂවරයා සඳහන් කළේය.\nලුණම සමූහ – සනත් ගමගේ",
       "URL": "https://www.dinamina.lk/2023/08/15/local/14207/%e0%b6%b1%e0%b7%92%e0%b6%bb%e0%b7%8a%e0%b7%80%e0%b7%92%e0%b6%b1%e0%b7%8a%e0%b6%af%e0%b6%b1-%e0%b7%80%e0%b7%92%e0%b7%81%e0%b7%9a%e0%b7%82%e0%b6%a5-%e0%b6%af%e0%b7%9c%e0%b7%83%e0%b7%8a%e0%b6%ad%e0%b6%bb/",
       "Category": "local",
       "Parent URL": "https://www.dinamina.lk/category/local//page/245/"
}