{
       "Source": "dinamina",
       "Timestamp": "September 24, 2023 3:21 pm",
       "Headline": "ජනපති යළි දිවයිනට",
       "News Content": "කියුබාවේ හා අමෙරිකාවේ නිල සංචාරය නිම කරමින් ජනාධිපති රනිල් වික්‍රමසිංහ මහතා දිවයිනට පැමිණියේය.\n\nජනාධිපති රනිල් වික්‍රමසිංහ මහතා ප්‍රමුඛ දූත පිරිස කටුනායක ගුවන්තොටුපල වෙත අද(24) පෙරවරු 08.30 ට පමණ පැමිණ තිබේ.\n\nපසුගිය 15 සහ 16 දෙදින කියුබාවේ හවානා නුවර පැවති ජී 77 රාජ්‍ය නායක සමුළුවට ජනාධිපතිවරයා එක් විය.\n\nඉන් අනතුරුව ජනාධිපති රනිල් වික්‍රමසිංහ මහතා අමෙරිකාවේ පැවති එක්සත් ජාතීන්ගේ මහා මණ්ඩලයේ 78 වන වාර්ෂික සැසිවාරයේ රාජ්‍ය නායක සමුළුවට එක් විය.\n\nඑම සැසිවාරයට එක්වීමෙන් අනතුරු ජනාධිපති රනිල් වික්‍රමසිංහ මහතා අමෙරිකා ජනාධිපති ජෝ බයිඩ්න් මහතා ද හමු වුණි. එහිදී ශ්‍රී ලංකා ජනාධිපතිවරයා ඉතා මිත්‍රශීලීව පිළිගත් අමෙරිකා ජනාධිපතිවරයා සුහද කතා බහක ද නිරත විය.\n\nමේ අතර ජගත් මහලේකම් ඇන්ටෝනියෝ ගුටරෙස් මෙන්ම තවත් ඉහළ පෙලේ රාජ්‍ය නායකයින් කිහිප දෙනෙකු සමඟ ද සාකච්ඡා පැවැත්වීමට ජනාධිපති රනිල් වික්‍රමසිංහ මහතා මෙම කියුබා හා ඇමෙරිකා සංචාර දෙක අතර තුර කටයුතු කළේය.",
       "URL": "https://www.dinamina.lk/2023/09/24/%e0%b6%af%e0%b7%80%e0%b7%83%e0%b7%9a-%e0%b6%b4%e0%b7%94%e0%b7%80%e0%b6%ad%e0%b7%8a/24995/%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%ba%e0%b7%85%e0%b7%92-%e0%b6%af%e0%b7%92%e0%b7%80%e0%b6%ba%e0%b7%92%e0%b6%b1%e0%b6%a7/",
       "Category": "local",
       "Parent URL": "https://www.dinamina.lk/category/local//page/77/"
}