{
       "Source": "dinamina",
       "Timestamp": "July 26, 2023 1:00 am",
       "Headline": "තමිල්නාඩු කඳවුරුවල සිටින ශ්‍රී ලංකා දමිළ ජාතිකයන්ට පාස්පෝට්",
       "News Content": "ඉන්දියාවේ තමිල්නාඩුවේ මණ්ඩපම් සරණාගත කඳවුර ඇතුළුව කඳවුරු කීපයක ජීවත් වන ශ්‍රී ලාංකික දෙමළ ජාතිකයන් වෙනුවෙන් සියලු රටවලට ගමන් කළ හැකි ආකාරයට ගමන් බලපත්‍ර දීමට ශ්‍රී ලංකා රජය එකඟ වී තිබේ.\n\nමේ අනුව ඉන්දියාවේ කඳවුරුවල වෙසෙන දෙමළ වැසියන් 2678කට මෙම ගමන් බලපත්‍ර හිමි වෙයි.\n\n1992 වසරේදී යුද සමයේ මේ පිරිස සරණාගතයන් වශයෙන් උතුරු පළාතෙන් පලාගොස් ඉන්දියාවේ රැකවරණය පැතූ නමුත් ඒ යන අවස්ථාවේදී ඔවුන්ට අයත් උප්පැන්න සහතික ඇතුළු සහතික බොහොමයක් රැගෙන ගොස් නැත.\n\nමේ නිසා ගමන් බලපත්‍ර ලබා ගැනීමට ඇති අපහසුව ගැන සලකා ශ්‍රී ලංකා රජය ඔවුන්ට වෙනත් රටවලට යා හැකි වන පරිදි ගමන් බලපත්‍ර දීමට පියවර ගෙන ඇත.\n\nදෙමළ දේශපාලන පක්ෂ හා ජනාධිපතිවරයා අතර කොළඹදී පැවති විශේෂ සාකච්ඡාවේදී දෙමළ දේශපාලනඥයන් ජනාධිපතිවරයාගෙන් මේ සම්බන්ධයෙන් වැඩිදුර විස්තර විමසා ඇත.",
       "URL": "https://www.dinamina.lk/2023/07/26/local/9385/%e0%b6%ad%e0%b6%b8%e0%b7%92%e0%b6%bd%e0%b7%8a%e0%b6%b1%e0%b7%8f%e0%b6%a9%e0%b7%94-%e0%b6%9a%e0%b6%b3%e0%b7%80%e0%b7%94%e0%b6%bb%e0%b7%94%e0%b7%80%e0%b6%bd-%e0%b7%83%e0%b7%92%e0%b6%a7%e0%b7%92%e0%b6%b1/",
       "Category": "local",
       "Parent URL": "https://www.dinamina.lk/category/local//page/329/"
}