{
       "Source": "dinamina",
       "Timestamp": "July 12, 2023 1:00 am",
       "Headline": "ශ්‍රී ලංකාව සහ ඉන්දියාව අතර සත්ත්ව පාලනය සහයෝගිතාවට එකඟතාවක්",
       "News Content": "ඉන්දීය රජය සහ ශ්‍රී ලංකා රජය අතර සත්ත්ව පාලනය සහ කිරි නිෂ්පාදන ක්ෂේත්‍රයේ සහයෝගිතාව සඳහා ඒකාබද්ධ අභිප්‍රාය ප්‍රකාශයකට අත්සන් තැබීමට අදාළව ජනාධිපති රනිල් වික්‍රමසිංහ මහතා සහ කෘෂිකර්ම ඇමැති මහින්ද අමරවීර මහතා ඉදිරිපත් කළ යෝජනාවකට කැබිනට් අනුමැතිය හිමිව ඇත.\n\nශ්‍රී ලංකාවේ කිරි නිෂ්පාදනවල ගුණාත්මකභාවය වැඩි දියුණු කිරීම, කිරි නිෂ්පාදනයෙන් ස්වයංපෝෂිත කිරීම සහ කුඩා පරිමාණ කිරි ගොවීන්ගේ ආදායම ඉහළ නැංවීම යන ඉලක්ක සාක්ෂාත් කැර ගැනීම සඳහා එක්ව කටයුතු කිරීම සඳහා ඉන්දීය රජය සහ ශ්‍රී ලංකා රජය අතර සත්ත්ව පාලනය සහ කිරි නිෂ්පාදන ක්ෂේත්‍රයේ සහයෝගිතාව වෙනුවෙන් ඒකාබද්ධ අභිප්‍රාය ප්‍රකාශ කිරීම වෙනුවෙන් අත්සන් තැබීමට යෝජනා වී ඇත. ඒ සඳහා කෙටුම්පත් කර ඇති ඒකාබද්ධ අභිප්‍රාය ප්‍රකාශයට නීතිපතිවරයාගේ නිෂ්කාශනය ලැබී තිබේ.",
       "URL": "https://www.dinamina.lk/2023/07/12/local/5920/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80-%e0%b7%83%e0%b7%84-%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b6%85/",
       "Category": "local",
       "Parent URL": "https://www.dinamina.lk/category/local//page/391/"
}