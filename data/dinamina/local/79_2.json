{
       "Source": "dinamina",
       "Timestamp": "September 23, 2023 1:08 am",
       "Headline": "සබ­ර­ග­මුව ආණ්ඩු­කාර නවීන් පින්න­වල අලි අනා­ථා­ගා­රයේ    නිරී­ක්ෂණ චාරි­කා­වක…",
       "News Content": "සබරගමුව ආණ්ඩුකාර කෑගල්ල දිස්ත්‍රික් සම්බන්ධිකරණ කමිටුවේ සභාපති අධිනීතිඥ නවින් දිසානායක මහතා ඊයේ (22) දහවල් කෑගල්ල පින්නවල අලි අනාථාගාරයේ නිරීක්ෂණ චාරිකාවකට එක් විය. පින්නවල අලි අනාථාගාරයේ දැනට සෙවණ ලබන අලි ඇතුන්ගේ හා සේවකයන්ගේ ගැටලු සම්බන්ධයෙන් සොයා බැලීමටත් විදෙස් සංචාරකයන් පැමිණීමෙන් පසු දිනක්වත් ඔවුන් පින්නවල අවට රඳවා තබා ගැනීමට නව වැඩපිළිවෙළක් ඉදිරියේදී ක්‍රියාත්මක කිරීම සම්බන්ධයෙන් මූලික වටයේ සාකච්ඡාවක් සබරගමුව ආණ්ඩුකාර අධිනීතිඥ නවින් දිසානායක, සබරගමුව පළාත් ලේකම් මහින්ද එස් වීරසූරිය මහත්වරුන්ගේ ප්‍රධානත්වයෙන් පින්නවල දී ඊයේ(22) පැවැත්විණි. සාකච්ඡා අවසන් කිරීමෙන් පසු ආණ්ඩුකාරවරයා ඇතුළු පිරිසක් අලි ඇතුන් රඳවා සිටින ස්ථානයට ගොස් හිටපු එලටීටීඊ නායක ප්‍රභාකරන් විසින් හදා වඩා ගනිමින් සිටිය දී යුද හමුදාව භාරයට ගෙන පින්නවල අලි අනාථාගාරයට භාර දී තිබුණු මැණිකා කෙනරගේ සුව දුක් සොයා බැලීය. එහිදී ආණ්ඩුකාරවරයා මැණිකාගේ වයස හා ඇයට පැටව් සිටී ද යන්න ගැන ද ප්‍රධාන සත්ත්ව පාලක සංජීව කුමාර සෙනෙවිරත්න මහතාගෙන් විමසීය. එහිදී ප්‍රධාන සත්ත්ව පාලකවරයා කියා සිටියේ මැණිකාගේ වයස අවුරුදු 30ක් පමණ ඇති බවත් දරුවන් නැති බවත් පිරිමි අලි සමඟ සිටීමට කැමැත්තක් නොදක්වන බවත් වැඩිපුර මිනිසුන් අතරේ රැදී සිටීමට කැමැත්තක් දක්වන බවත් සංජය මහතා පැවසීය.මේ අවස්ථාවට පින්නවල අලි අනාථාගාරයේ සහකාර අධ්‍යක්ෂ නවොද් අබේසිංහ ප්‍රධාන සත්ත්ව පාලක සංජය කුමාර සෙනවිරත්න මහතා ඇතුළු සේවකයන් පිරිසක් එක්ව සිටියේය.\n\n",
       "URL": "https://www.dinamina.lk/2023/09/23/local/24826/%e0%b7%83%e0%b6%b6%e0%b6%bb%e0%b6%9c%e0%b6%b8%e0%b7%94%e0%b7%80-%e0%b6%86%e0%b6%ab%e0%b7%8a%e0%b6%a9%e0%b7%94%e0%b6%9a%e0%b7%8f%e0%b6%bb-%e0%b6%b1%e0%b7%80%e0%b7%93%e0%b6%b1/",
       "Category": "local",
       "Parent URL": "https://www.dinamina.lk/category/local//page/79/"
}