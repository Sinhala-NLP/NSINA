{
       "Source": "dinamina",
       "Timestamp": "August 12, 2023 1:00 am",
       "Headline": "පාර්ලිමේන්තුවේ තීරණය අධිකරණයේත් තීන්දුව වීම භයානකයි",
       "News Content": "දේශීය ණය ප්‍රතිව්‍යූහගත කිරීම අධිකරණයේදී අභියෝගයට ලක් කළ නොහැකි බවට කථානායකවරයාගේ ඉදිරිපත් කළ මතය අනුව පාර්ලිමේන්තුවේ තීරණය අධිකරණයේ තීන්දුව විය යුතු බවට ප්‍රකාශ කර ඇති බවත් එය භයානක තත්ත්වයක් බවත් විපක්ෂ නායක සජිත් ප්‍රේමදාස මහතා පාර්ලිමේන්තුවේදී ඊයේ (11) ප්‍රකාශ කළේය. විපක්ෂනායක සජිත් ප්‍රේමදාස මහතා මේ බව සඳහන් කළේ මේ සම්බන්ධයෙන් පාර්ලිමේන්තුවේදී ඊයේ පෙරවරුවේ ඇතිවූ අදහස් දැක්වීම්වලට එකතු වෙමිනි. එහිදි වැඩිදුරටත් අදහස් දැක්වූ විපක්ෂනායක සජිත් ප්‍රේමදාස මහතා “මොකද ආණ්ඩුක්‍රම ව්‍යවස්ථාවට අනුව රටේ ප්‍රධාන කුලුනු විධායක බලය. පාර්ලිමේන්තුව සහ අධිකරණය ස්වාධීන කුලුනු. කෙනකුට අනෙකාට වඩා අධිකාරි බලයක් යෙදිය නොහැකියි. මේක වැරදි ක්‍රමයක්. ඉතින් මේ ආණ්ඩුව තව වසරකින් හෝ එකහමාරකින් නියත වශයෙන්ම වෙනස් වෙනවා. ඒ නිසා මේ ආකාරයට කටයුතු කරන්න එපා කියා‌ ඉල්ලා සිටිනවා“ යැයිද පැවසීය.\n\nස්වර්ණා විජේකෝන්, සන්ධ්‍යා කරුණාරත්න",
       "URL": "https://www.dinamina.lk/2023/08/12/local/13586/%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94%e0%b7%80%e0%b7%9a-%e0%b6%ad%e0%b7%93%e0%b6%bb%e0%b6%ab%e0%b6%ba-%e0%b6%85%e0%b6%b0%e0%b7%92/",
       "Category": "local",
       "Parent URL": "https://www.dinamina.lk/category/local//page/254/"
}