{
       "Source": "dinamina",
       "Timestamp": "October 5, 2023 1:00 am",
       "Headline": "ලිට්‍රෝ 343න් ලාෆ් 150න් නඟී",
       "News Content": "ලිට්‍රෝ\n\n12.5Kg-රු.3470\n\n5Kg-රු.1393\n\n2.3Kg-රු.650\n\nලාෆ්\n\n12.5Kg-රු.3985\n\n5Kg-රු.1595\n\nකිලෝග්‍රෑම් 12.5 ගෘහස්ථ ලිට්‍රෝ ගෑස් සිලින්ඩරයක මිල රුපියල් 343කින් ඉහළ දැමීමට තීරණය කළ බව ලිට්‍රෝ සමාගමේ සභාපති මුදිත පීරිස් මහතා ‘දිනමිණට’ ඊයේ (04) පැවසීය.\n\nමේ මාසයට අදාළ මිල සංශෝධනයට අනුව ඊයේ (04) මධ්‍යම රාත්‍රියේ සිට බලපැවැත්වෙන පරිදි මේ මිල වැඩි වීම ක්‍රියාත්මක කෙරේ.\n\nඒ අනුව කිලෝග්‍රෑම් 5ක සිලින්ඩරයක මිල රුපියල් 137කින් ද කිලෝග්‍රෑම් 2.3ක සිලින්ඩරයක මිල රුපියල් 63කින් ද ඉහළ දැමූ බවත් නව මිල ඊයේ (04) මධ්‍යම රාත්‍රියේ සිට ක්‍රියාත්මක වන බවත් මුදිත පිරිස් මහතා කීය.\n\nඑම මිල ඉහළ දැමීමත් සමඟ කිලෝග්‍රෑම් 12.5ක සිලින්ඩරයක මිල රුපියල් 3470ක් දක්වා ද කිලෝග්‍රෑම් 5ක සිලින්ඩරයක මිල රුපියල් 1393ක් දක්වා ද කිලෝග්‍රෑම් 2.3ක සිලින්ඩරයක මිල රුපියල් 650ක් දක්වා ද වැඩි වූ බවත් මුදිත පීරිස් මහතා වැඩිදුරටත් සඳහන් කළේය.\n\nලිට්‍රෝ ගෑස් කිලෝග්‍රෑම් 12.5ක සිලින්ඩරයක මිල රුපියල් 3,127ක් ද කිලෝග්‍රෑම් 5ක සිලින්ඩරයක මිල රුපියල් 1,256ක් ද කිලෝග්‍රෑම් 2.3ක සිලින්ඩරයක මිල රුපියල් 587ක් ලෙසද පැවතුණි.\n\nඑසේම ඊයේ (04) මධ්‍යම රාත්‍රියේ සිට ලාෆ් ගෑස් මිල ද ඉහළ ගොස් තිබේ.\n\nඒ අනුව කිලෝග්‍රෑම් 12.5ක ගෑස් සිල්නඩරය රුපියල් 150කින් ඉහළ ගොස් ඇති අතර නව මිල රුපියල් 3985ක් වේ.\n\nකිලෝග්‍රෑම් 5ක ගෑස් සිලන්ඩරය රුපියල් 60කින් ඉහළ දමා ඇති අතර නව මිල රු.1595ක් වේ.",
       "URL": "https://www.dinamina.lk/2023/10/05/local/28036/%e0%b6%bd%e0%b7%92%e0%b6%a7%e0%b7%8a%e0%b6%bb%e0%b7%9d-343%e0%b6%b1%e0%b7%8a-%e0%b6%bd%e0%b7%8f%e0%b7%86%e0%b7%8a-150%e0%b6%b1%e0%b7%8a-%e0%b6%b1%e0%b6%9f%e0%b7%93/",
       "Category": "local",
       "Parent URL": "https://www.dinamina.lk/category/local//page/31/"
}