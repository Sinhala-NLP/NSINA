{
       "Source": "dinamina",
       "Timestamp": "September 20, 2023 1:00 am",
       "Headline": "කොළඹ වරාය නගරයට දී තිබෙන විශේෂ බදු සහනවලින් වාණිජ ගැටලු ඇතිවිය හැකියි",
       "News Content": "කොළඹ වරාය නගරයට ලබාදී ඇති විශේෂ බදු සහනය තුළින් වාණිජ නගරයක් ලෙස ඉදිරියේදී විශාල ගැටලු ඇතිවිය හැකි බව කොළඹ දිස්ත්‍රික් පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා පාර්ලිමේන්තුවේදී ඊයේ (19) ප්‍රකාශ කළේය.\n\nඑමෙන්ම බංකොලොත් රටක මූල්‍ය මධ්‍යස්ථානයක් ආරම්භ කරන බව සඳහන් කිරීම විහිළු සහගත බව ද හර්ෂ ද සිල්වා මහතා පැවසීය.\n\nකොළඹ පෝට් සිටි හෙවත් වරාය නගරයේ නම කොළඹ මූල්‍ය නගරය (colombo financial city) කියා වෙනස් කරන බව සඳහන් කළ ද එය සිදුනොකළ යුතු බව තම අදහස බව ද හෙතෙම පැවසීය. සිංගප්පූරුව, ඩුබායි වැනි රටවල මෙවැනි මූල්‍ය නගර පිහිටා තිබෙන බව ද එවැනි නගර දෙකක් මැද්දේ තවත් මූල්‍ය නගරයක් ක්‍රියාත්මක වීම කිරීම පහසු නොවන බව ද හෙතෙම පැවසීය. වරාය නගරය තුළ මූල්‍ය මධ්‍යස්ථානයක් ඇතිකරනවාට වඩා දැනුම් මධ්‍යස්ථානයක් (Knowledge Center) පිහිටුවීම උචිත බවට යෝජනා කරන බව ද මන්ත්‍රීවරයා පැවසීය.\n\nපාර්ලිමේන්තු මන්ත්‍රී ආචාර්ය හර්ෂ ද සිල්වා මහතා මේ බව සඳහන් කළේ වරාය නගර ආර්ථික කොමිෂන් සභා පනත යටතේ නියෝග පිළිබඳ විවාදයට එක් වෙමිනි.\n\nවැඩිදුරටත් අදහස් දැක්වූ ආචාර්ය හර්ෂ ද සිල්වා මහතා මෙසේ ද පැවසීය.\n\nයහපාලන රජය දේශපාලන අවශ්‍යතා මත කොළඹ වරාය නගරයේ මෙහෙයුම් ප්‍රමාද කර ඇති බවට අමාත්‍ය මණ්ඩලයේ සඳහන් වූ දේවල් නිවැරදි කළ යුතුයි.",
       "URL": "https://www.dinamina.lk/2023/09/20/local/23746/%e0%b6%9a%e0%b7%9c%e0%b7%85%e0%b6%b9-%e0%b7%80%e0%b6%bb%e0%b7%8f%e0%b6%ba-%e0%b6%b1%e0%b6%9c%e0%b6%bb%e0%b6%ba%e0%b6%a7-%e0%b6%af%e0%b7%93-%e0%b6%ad%e0%b7%92%e0%b6%b6%e0%b7%99%e0%b6%b1-%e0%b7%80/",
       "Category": "local",
       "Parent URL": "https://www.dinamina.lk/category/local//page/94/"
}