{
       "Source": "dinamina",
       "Timestamp": "September 23, 2023 1:23 am",
       "Headline": "රන් සහ ජංගම දුර­ක­තන නීති විරෝ­ධීව ගෙන ආ මන්ත්‍රී අලි රහීම්  පාර්ලි­මේ­න්තුවේ  සියලු කමි­ටු­ව­ලින් ඉව­තට",
       "News Content": "රු\nපියල් කෝටි අටක් වටිනා රන් සහ ජංගම දුරකතන තොගයක් නීති විරෝධී ලෙස මෙරටට රැගෙන ඒමේ සිද්ධිය සම්බන්ධයෙන් රුපියල් ලක්ෂ 75ක දඩ මුදලක් නියම වූ පුත්තලම දිස්ත්‍රික් පාර්ලිමේන්තු මන්ත්‍රී අලි රහීම් මහතා පාර්ලිමේන්තුවේ සියලු කමිටුවලින් ඉවත් කරන ලෙස සඳහන් වූ  යෝජනාවක් විපක්ෂ නායක සජිත් ප්‍රේමදාස මහතා පාර්ලිමේන්තුවට ඊයේ (22) ඉදිරිපත් කළ අතර, එම යෝජනාව සම්මත වී ඇත.\n\nඑම වංචනික ක්‍රියාව වෙනුවෙන් අලි සබ්‍රි රහීම් මන්ත්‍රීවරයාට නියම කර ඇත්තේ රුපියල් ලක්ෂ 75ක දඩයක් පමණක් බවත් රත්රන් කිලෝ හතරක් ගෙනා ප්‍රංශ ජාතිකයකුට කෝටි 7ක දඩයක් නියම කෙරුණු බවත් විපක්ෂනායකවරයා පැවසීය.\n\nදඩය නියම කිරීමේදී යම්කිසි බලපෑමක් සිදුවී ඇති බව පෙනී යන බවත් මේ සම්බන්ධයෙන් සොයා බලන ලෙස කථානායකවරයාගෙන් ඉල්ලා සිටින බවත් විපක්ෂනායකවරයා පැවසීය.\n\nමෙම සිදුවීම 225ටම බලපාන බැවින් මේ පිළිබඳව සොයා බලා කටයුතු කරන ලෙසත් මෙම යෝජනාව හරහා 225 දෙනාටම බලපෑමක් සිදු වන බව ද හෙතෙම පැවසීය. එමෙන්ම මන්ත්‍රීවරයාට එල්ලවන චෝදනා ඔප්පු වුවහොත් අදාළ මන්ත්‍රීවරයා පාර්ලිමේන්තුවෙන් වුවද නෙරපිය යුතු බව ද වැඩිදුරටත් පැවසීය.",
       "URL": "https://www.dinamina.lk/2023/09/23/local/24908/%e0%b6%bb%e0%b6%b1%e0%b7%8a-%e0%b7%83%e0%b7%84-%e0%b6%a2%e0%b6%82%e0%b6%9c%e0%b6%b8-%e0%b6%af%e0%b7%94%e0%b6%bb%e0%b6%9a%e0%b6%ad%e0%b6%b1-%e0%b6%b1%e0%b7%93%e0%b6%ad%e0%b7%92-%e0%b7%80/",
       "Category": "local",
       "Parent URL": "https://www.dinamina.lk/category/local//page/78/"
}