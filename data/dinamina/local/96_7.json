{
       "Source": "dinamina",
       "Timestamp": "September 20, 2023 1:00 am",
       "Headline": "උ/පෙළ නොවැ.27 තියෙනවාද? කල් දානවාද? තීරක බලය විභාග කොමසාරිස්ට",
       "News Content": "එළැඹෙන නොවැම්බර් මස 27 වැනිදා පැවැත්වීමට නියමිත උසස් පෙළ විභාගය එදිනම පවත්වන්නේ ද කල් දමන්නේ ද යන්න සම්බන්ධයෙන් තීරණයක් ගැනීමට විභාග කොමසාරිස්වරයාට බලය පවරා ඇතැයි අධ්‍යාපන ඇමැති, ආචාර්ය සුසිල් ප්‍රේමජයන්ත මහතා පාර්ලිමේන්තුවේදී ඊයේ (19) පැවසීය.\n\nසමඟි ජන බලවේගයේ මාතලේ දිස්ත්‍රික් මන්ත්‍රී රෝහිණී විජේරත්න මහත්මිය ඉදිරිපත් කළ යෝජනාවට පිළිතුරු දෙමින් ඇමැතිවරයා මේ බව කියා සිටියේය.\n\nවිභාග කාලසටහන යාවත්කාලීන කිරීමට කියා දරුවන්ගේ අයිතිවාසිකම් නැති කිරීම අසාධාරණ බවත් උතුරු නැඟෙනහිර ඇතුළු දුෂ්කර පළාත්වල ඇතැම් පාසල්වල විෂය නිර්දේශ අවසන් කර නැති බවත් ප්‍රකාශ කළ ඇය යෝජනා කළේ පාසල් තෙවැනි වාරය මේ වර්ෂයේ ඔක්තෝබර් 30 වැනිදා සිට දෙසැම්බර් 22 වැනිදා දක්වා සති 8කුත් 2024 වසරේ ජනවාරි 01 වැනිදා සිට ජනවාරි 19 දක්වා සති 3කුත් ලෙස පළමු ශ්‍රේණියේ සිට 12 වැනි ශ්‍රේණිය දක්වා ක්‍රියාත්මක කළ යුතු බවය.",
       "URL": "https://www.dinamina.lk/2023/09/20/local/23880/%e0%b6%8b-%e0%b6%b4%e0%b7%99%e0%b7%85-%e0%b6%b1%e0%b7%9c%e0%b7%80%e0%b7%90-27-%e0%b6%ad%e0%b7%92%e0%b6%ba%e0%b7%99%e0%b6%b1%e0%b7%80%e0%b7%8f%e0%b6%af-%e0%b6%9a%e0%b6%bd%e0%b7%8a-%e0%b6%af/",
       "Category": "local",
       "Parent URL": "https://www.dinamina.lk/category/local//page/96/"
}