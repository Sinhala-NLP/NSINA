{
       "Source": "dinamina",
       "Timestamp": "July 7, 2023 10:34 am",
       "Headline": "යුද්ධ හමුදා ඇදුම් කට්ටල තොගයක් ඌරගස්මන්හංදිය නිවසකින් හමුවෙයි",
       "News Content": "යුද්ධ හමුදා බුද්ධි අංශයට ලද තොරතුරු අනුව ඌරගස්මන්හංදිය, බෝගහවෙල ප්‍රදේශයේ පාළු නිවසක් පරික්‍ෂා කල පොලිස් විශේෂ කාර්ය බලකා නිලධාරින් විසින් යුද්ධ හමුදා ඇදුම් කට්ටල කිහිපයක් සොයාගෙන ඇත\n\nනීති විරෝධි මත්ද්‍රව්‍ය අළෙවි කරන බවට යුධ හමුදා බුද්ධි අංශයට ලද තොරතුරක් මත පොලිස් විශේෂ කාර්ය බලකායේ නිලධාරින් සමඟ එක්ව ඌරගස්මංහන්දිය, බෝගහවෙල ප්‍රදේශයේ පාළු නිවසක් පරික්‍ෂා කිරීම සිදුකර ඇත.\n\nඑහිදි සැකකරු නිවසේ රැදි නොසිටි අතර, එම නිවසේ තිබී යුද්ධ හමුදා ඇදුම් කට්ටල (යුද්ධ හමුදා නිල ඇදුම් (සංග්‍රාමික) කට්ටල 02 යි, OG නිල ඇදුම් කට්ටල 01 යි, රට වෙරළු පැහැති බැනියම් 01 ක්) සොයා ගැනීමට පොලිස් විශේෂ කාර්ය බලකායේ නිලධාරින්ට හා යුද්ධ හමුදා බුද්ධි අංශ නිලධාරින් හට හැකි වී තිබෙයි.\n\nමේ පිළිබඳ යුද්ධ හමුදා බුද්ධි අංශ නිලධාරින් වැඩිදුරටත් සොයා බැලීමේදී එම නිවසේ තාවකාලිකව වාසය කල පුද්ගලයා ශ්‍රී ලංකා යුද්ධ හමුදාවෙන් පැනගිය සෙබලෙකු වන බවට හදුනාගෙන ඇති අතර, ඔහු ප්‍රදේශයෙන් බැහැරව ධීවර කටයුතු සඳහා පිටත්ව ගොස් ඇති බවට තොරතුරු ලැබී ඇත.\n\nඉහත අත්අඩංගුවට ගනු ලැබූ යුද්ධ හමුදා ඇදුම් කට්ටල ඌරගස්මංහන්දිය පොලිස් ස්ථානය වෙත භාරදීමෙන් පසු වැඩිදුර පරික්‍ෂණ කටයුතු ආරම්භ කර ඇත.\n\nමේදින වල පොලිස් විශේෂ කාර්ය බලකාය මගින් ගාල්ල දිස්ත්‍රික්කය මූලික කර ගනිමින් පාතාල සම්බන්ධව ක්‍රියාකාරකම් මර්ධනය කිරීම සඳහා විශේෂ මෙහෙයුම් සිදුකරනු ලබන අතර, ඒ සඳහා යුද්ධ හමුදා බුද්ධි අංශ සාමාජිකයින්ගේද සහයෝගය නොමදව ලැබීම හරහා මෙවැනි සෝදිසි කිරීම් තව දුරයත් සිදුකරමින් පවතන බව පොලිස් විශේෂ කාර්ය බලකාය පවසයි.",
       "URL": "https://www.dinamina.lk/2023/07/07/local/4905/army-uniform/",
       "Category": "local",
       "Parent URL": "https://www.dinamina.lk/category/local//page/406/"
}