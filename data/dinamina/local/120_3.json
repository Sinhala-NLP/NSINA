{
       "Source": "dinamina",
       "Timestamp": "September 13, 2023 10:13 am",
       "Headline": "කාර්යාල දුම්රිය ගමන් වාර 40ක් ධාවන කරයි",
       "News Content": "අද (13) උදෑසන කාර්යාල දුම්රිය ගමන් වාර 40ක් පමණ ධාවනය කිරීමට දුම්රිය දෙපාර්තමේන්තුව සැලසුම් කර තිබේ.\n\nකොළඹ කොටුව දක්වා උදෑසන දුම්රිය ගමන් වාර 15ක් සහ පුත්තලම් මාර්ගයේ සිට කොළඹ දක්වා උදෑසන දුම්රිය ගමන්වාර 04ක් ද ධාවනය කිරීමට නියමිතය.\n\nකැලණිවැලි මාර්ගයේ සිට කොළඹ කොටුව දක්වා දුම්රිය ගමන් වාර 4ක් සහ මුහුදුබඩ මාර්ගයේ දුම්රිය ගමන් වාර 17ක් ධාවන කෙරෙනු ඇත.\n\nදුර පළාත්වල සිට කොළඹ කොටුව බලා ධාවනය වන රාත්‍රී තැපැල් දුම්රිය ද සහිතව කාර්යාල සේවය සඳහා ගමන් ගන්නා මගීන් වෙත ගමන් වාර යෙදවීමට ද සැලසුම් කර ඇති බව දුම්රිය දෙපාර්තමේන්තුව සඳහන් කළේය.\n\nමේ අතර ජනාධිපති රනිල් වික්‍රමසිංහ මහතාගේ නියමය පරිදි දුම්රිය සේවය අත්‍යවශ්‍ය සේවාවක් බවට සඳහන් කරමින් ඊයේ පස්වරුවේ අතිවිශේෂ ගැසට් පත්‍රයක්ද නිකුත් කෙරුණි.",
       "URL": "https://www.dinamina.lk/2023/09/13/breaking-news/21878/%e0%b6%9a%e0%b7%8f%e0%b6%bb%e0%b7%8a%e0%b6%ba%e0%b7%8f%e0%b6%bd-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b6%9c%e0%b6%b8%e0%b6%b1%e0%b7%8a-%e0%b7%80%e0%b7%8f%e0%b6%bb-40/",
       "Category": "local",
       "Parent URL": "https://www.dinamina.lk/category/local//page/120/"
}