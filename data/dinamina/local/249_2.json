{
       "Source": "dinamina",
       "Timestamp": "August 14, 2023 2:45 am",
       "Headline": "තෝරාගත් වාහනවලට ලබන සතියේ සිට ආනයන සීමා ලිහිල් කෙරේ",
       "News Content": "ආර්ථික අර්බුදය හේතුවෙන් රථ වාහන ආනයනය කිරීම මේ වන විට නවතා දමා තිබුණද, ඉදිරි සතිය ඇතුළත පොදු ප්‍රවාහන සේවා සහ භාණ්ඩ ප්‍රවාහන සඳහා යොදාගන්නා තෝරාගත් වාහන සඳහා ආනයන සීමා ලිහිල් කිරීමට කටයුතු කරන බව මුදල් රාජ්‍ය ඇමැති ආචාර්ය රංජිත් සියඹලාපිටිය මහතා දිනමිණට ඊයේ (13) පැවැසීය.\nආර්ථිකය යථා තත්ත්වයට පත්වෙමින් පවතින අවස්ථාවේ ජනතාවට හැකි උපරිම සහන සැලසීම රජයේ අපේක්ෂාව බවද රාජ්‍ය ඇමැතිවරයා කීවේය.\nඉදිරියේ දී ද හැකි පළමු අවස්ථාවේ දී ආනයන සීමා ලිහිල් කිරීමට කටයුතු කරන බව ද හෙතෙම කියා සිටියේය.",
       "URL": "https://www.dinamina.lk/2023/08/14/local/13920/%e0%b6%ad%e0%b7%9d%e0%b6%bb%e0%b7%8f%e0%b6%9c%e0%b6%ad%e0%b7%8a-%e0%b7%80%e0%b7%8f%e0%b7%84%e0%b6%b1%e0%b7%80%e0%b6%bd%e0%b6%a7-%e0%b6%bd%e0%b6%b6%e0%b6%b1-%e0%b7%83%e0%b6%ad%e0%b7%92%e0%b6%ba/",
       "Category": "local",
       "Parent URL": "https://www.dinamina.lk/category/local//page/249/"
}