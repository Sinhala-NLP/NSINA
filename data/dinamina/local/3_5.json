{
       "Source": "dinamina",
       "Timestamp": "October 12, 2023 1:00 am",
       "Headline": "අහුන්ගල්ල කටුවිලදී දෙපිරිසක් යුද වැදිලා",
       "News Content": "අහුන්ගල්ල පතිරාජගම කටුවිලදී දෙපිරිසක් අතර ඊයේ දහවල් ඇතිවූ ගැටුමකින් ඇසිඩ් ප්‍රහාර වැදීමෙන් සහ තියුණු ආයුධවලින් පහර දීම නිසා තුවාල ලබා 8 දෙනකු රෝහල්ගත කර ඇති බව අහුන්ගල්ල පොලිසිය කියයි.\nඅහුන්ගල්ල පොලිස් වසමේ පතිරාජගම කටුවිල ප්‍රදේශයේ ඊයේ දහවල් අසල්වාසි පවුල් දෙකක් අතර ආරවුලක් ගැටුමට හේතු වී තිබේ. ගැටුමේදී ඇසිඩ් හා තියුණු ආයුධ පහරදීම් සඳහා යොදා ගැනුණු බවද වාර්තාවේ. පහරදීම් හේතුවෙන් දෙපාර්ශ්වයේම අය තුවාල‍ ලබා තිබෙන අතර, පිරිමි හතර දෙනකු සහ කාන්තාවන් හතර දෙනකු ඇතුළු අට දෙනෙක් පිලිස්සුම් සහ කැපීම් තුවාල ලබා බලපිටිය මූලික රෝහලට ඇතුළත් කරනු ලැබූහ. මෙහිදී එක පවුලක මව, දුව සහ පුතා මෙන්ම අනෙක් පවුලේ පියා, මව, දුව සහ පුතුන් දෙදෙනකු ඇසිඩ් ප්‍රහාරයෙන් තුවාල ලබා ඇත. සිද්ධිය සම්බන්ධයෙන් අහුන්ගල්ල පොලිසිය පරීක්ෂණ පවත්වයි.\n\nකරන්දෙණිය සමූහ අනුරාධ ප්‍රියදර්ශන",
       "URL": "https://www.dinamina.lk/2023/10/12/local/30007/%e0%b6%85%e0%b7%84%e0%b7%94%e0%b6%b1%e0%b7%8a%e0%b6%9c%e0%b6%bd%e0%b7%8a%e0%b6%bd-%e0%b6%9a%e0%b6%a7%e0%b7%94%e0%b7%80%e0%b7%92%e0%b6%bd%e0%b6%af%e0%b7%93-%e0%b6%af%e0%b7%99%e0%b6%b4%e0%b7%92%e0%b6%bb/",
       "Category": "local",
       "Parent URL": "https://www.dinamina.lk/category/local//page/3/"
}