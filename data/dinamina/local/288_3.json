{
       "Source": "dinamina",
       "Timestamp": "August 4, 2023 1:00 am",
       "Headline": "ජල බිල 50%කින් වැඩි කිරීම ජන පීඩක අත්තනෝමතික ක්‍රියාවක්",
       "News Content": "අමාරුවේ වැටුණු රට ගොඩ ගන්නවා කියමින් රටේ ජල ගාස්තුව පවා වැඩි කර ඇතැයි විපක්ෂ නායක සජිත් ප්‍රේමදාස මහතා පවසයි. ඔහු මේ බව පැවසුවේ\n\nඊයේ (3) විපක්ෂ නායක කාර්යාලයේදී මාධ්‍ය හමුවේ අදහස් දක්වමිනි. රටේ ජනතාව යම් කිසි ප්‍රේඩාවකින් රවටා මෙසේ ජල බිල 50%කින් වැඩි කිරීම ජන පීඩක අත්තනෝමතික ක්‍රියාවක් ලෙස එහිදී පෙන්වා දුන් විපක්ෂ නායකවරයා ජනතාවගේ කරපිට බර පටවා රට ගොඩ ගත හැක්කේ කෙසේද කියා ප්‍රශ්න කළේය. හෙට අනිද්දා ගෑස් මිලත් වැඩි වූ පසු ජනතාව කබලෙන් ළිපට වැටෙන බවත්, රජයට ජනතාව ගැන කිසිදු හැඟීමක් රජයට නැති බවත් ජනතාවගේ ජීවත් වීමේ අයිතිය පවා රජය උල්ලංඝනය කර ඇති බවත් විපක්ෂ නායකවරයා මෙහිදී පැවසීය. මෙය ජනතා විරෝධි ජන ඝාතක ආණ්ඩුවක් දැයි සැකයක් මතු වන බවත්, මෙසේ වැඩි කළ ජල බිල වහාම අඩු කළ යුතු බවත් විපක්ෂ නායකවරයා මෙහිදී වැඩිදුරටත් සඳහන් කළේය.",
       "URL": "https://www.dinamina.lk/2023/08/04/local/11657/%e0%b6%a2%e0%b6%bd-%e0%b6%b6%e0%b7%92%e0%b6%bd-50%e0%b6%9a%e0%b7%92%e0%b6%b1%e0%b7%8a-%e0%b7%80%e0%b7%90%e0%b6%a9%e0%b7%92-%e0%b6%9a%e0%b7%92%e0%b6%bb%e0%b7%93%e0%b6%b8-%e0%b6%a2%e0%b6%b1/",
       "Category": "local",
       "Parent URL": "https://www.dinamina.lk/category/local//page/288/"
}