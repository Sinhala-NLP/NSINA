{
       "Source": "dinamina",
       "Timestamp": "September 27, 2023 1:00 am",
       "Headline": "උණවටුන නිල් ධජ සංචාරක සැලසුම ක්‍රියාත්මක කිරීමට මා දුන් කෝටි එකහමාරට මොකද වුණේ?",
       "News Content": "ගාල්ල, උණවටුන සංචාරක පුරයේ නිල් ධජ සංචාරක සැලසුම ක්‍රියාත්මක කිරීමට තමා විසින් දෙනු ලැබූ රුපියල් කෝටි එකහමාරක මුදලට සිදු වූයේ කුමක්දැයි අරලිය ව්‍යාපාරයේ අධිපති ඩඩ්ලි සිරිසේන මහතා විමසයි.\n\nයද්දෙහිමුල්ල සංචාරක පුරය සඳහා නව සංචාරක සැලසුමක් ඉදරිපත් කිරීම සඳහා නාගරික සංවර්ධන අධිකාරියේ දකුණු පළාත් කාර්යාලය විසින් යද්දෙහිමුල්ල පංසලමි සංවිධානය කරනු ලැබූ මහජන හමුවකට එක් වෙමින් ඒ මහතා මෙසේ ප්‍රශ්න කර සිටියේය.\n\nමෙහිදී මේ සම්බන්ධයෙන් අදහස් දැක් වූ මේ ව්‍යාපෘතියේ නිලධාරින් පවසා සිටියේ එම ව්‍යාපාරයට කාර්යාලයක් මෙහි ස්ථාපිත කිරීමට කටයුතු කරන බවයි.\n\nමෙහිදී සිරිසේන මහතා මෙසේද පැවසීය.\n\nකාර්යාල නොව මේ මුදල් නිශ්චිතව මේ ව්‍යාපෘතියට යොදවා ගැනීම සඳහා දැනට එය ක්‍රියාත්මක කිරීමට අපහසු නම් මේ සංචාරක පුරයේ ඇති කඩිනමින් ඉටුකළ යුතු යම් යම් කටයුතු තිබේ නම් මේ මුදල් ඒ සඳහා යොදවන ලෙස ඉල්ලා සිටියේය.\n\nමේ නිල් ධජ ව්‍යාපෘතිය ගැන ජනතාව දැනුවත් කිරීමට රුපියල් තිස්දහසක් වැය කර මුද්‍රණය කළ දැන්වීම් කොහේදැයි ද විමසීය.\n\nමේ හමුවට නාගරික සංවර්ධන අධිකාරියේ දකුණු පළාතේ අධ්‍යක්ෂවරයා ඇතුළු නිලධාරින් පිරිසක් හා හබරාදුව ප්‍රාදේශීය ලේකම් ඇතුළු නිලධාරින් රැසක් එක් වී සිටියහ.",
       "URL": "https://www.dinamina.lk/2023/09/27/local/25630/%e0%b6%8b%e0%b6%ab%e0%b7%80%e0%b6%a7%e0%b7%94%e0%b6%b1-%e0%b6%b1%e0%b7%92%e0%b6%bd%e0%b7%8a-%e0%b6%b0%e0%b6%a2-%e0%b7%83%e0%b6%82%e0%b6%a0%e0%b7%8f%e0%b6%bb%e0%b6%9a-%e0%b7%83%e0%b7%90%e0%b6%bd/",
       "Category": "local",
       "Parent URL": "https://www.dinamina.lk/category/local//page/64/"
}