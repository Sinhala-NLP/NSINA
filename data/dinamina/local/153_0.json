{
       "Source": "dinamina",
       "Timestamp": "September 5, 2023 2:45 am",
       "Headline": "ජ්‍යෙෂ්ඨ පුරවැසි නිවාස සඳහා වැඩමුළුවක් බෞද්ධ මහා සම්මේලන ශාලාවේදී",
       "News Content": "ජ්‍යෙෂ්ඨ පුරවැසි නිවාස සඳහා වැඩමුළුවක් පසුගිය 27 වැනිදා බෞද්ධ මහා සම්මේලන ශාලාවේදී සභාපති චන්ද්‍ර නිමල් වාකිෂ්ඨ මහතාගේ ප්‍රධානත්වයෙන් පවත්වනු ලැබීය.\n\nසමස්ත ලංකා බෞද්ධ මහා සම්මේලනයේ ජාතික සමාජ සේවා මණ්ඩලය මඟින් පාලනය කරන ජ්‍යෙෂ්ඨ පුරවැසි නිවාසවල සිටින පාලක සභා නිලධාරීන් සහ සාමාජිකයන් උදෙසා අරමුදල් රැස් කිරීම්, සේවා කටයුතු ප්‍රවර්ධනය කිරීම් ඇතුළු අලෙවිකරණ මූලධර්ම පිළිබඳව මෙහිදී සාකච්ඡා කෙරිණි. මේ වැඩසටහන ජාතික සමාජ සේවා මණ්ඩලයේ සභාපති වසන්ත ද සිල්වා මහතාගේ සංකල්පයක් අනුව මණ්ඩලයේ නිලධාරීන්ගේ මූලිකත්වයෙන් සංවිධාන කෙරිණි.\n\nඑහිදී ආචාර්ය සුනිල් ජයන්ත නවරත්න, අලෙවිකරණ දේශක පී.පී. පෙරේරා, විශ්‍රාමලත් විගණකාධිපති ගාමිණී විජේසිංහ, මහජන බැංකු නියෝජ්‍ය සාමාන්‍යාධිකාරී (විශ්‍රාමික) වසන්ත සිල්වා, හිටපු මහාධිකරණ විනිසුරු සහ වර්තමාන මහා භාරකාර නීතිඥ ගිහාන් පිලපිටිය මහත්වරු දේශන පැවැත්වූහ.\n\nමෙහිදී සම්මේලනය මඟින් සංස්කරණය කරන ලද නව පාලක සභා රෙගුලාසි ග්‍රන්ථය ජ්‍යෙෂ්ඨ පුරවැසි නිවාස පාලක සභා වෙත ලබාදීමද සිදු කෙරිණි.\n\nනෙත්මි පූජනී",
       "URL": "https://www.dinamina.lk/2023/09/05/local/19537/%e0%b6%a2%e0%b7%8a%e0%b6%ba%e0%b7%99%e0%b7%82%e0%b7%8a%e0%b6%a8-%e0%b6%b4%e0%b7%94%e0%b6%bb%e0%b7%80%e0%b7%90%e0%b7%83%e0%b7%92-%e0%b6%b1%e0%b7%92%e0%b7%80%e0%b7%8f%e0%b7%83-%e0%b7%83/",
       "Category": "local",
       "Parent URL": "https://www.dinamina.lk/category/local//page/153/"
}