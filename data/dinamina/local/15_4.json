{
       "Source": "dinamina",
       "Timestamp": "October 9, 2023 11:16 am",
       "Headline": "ටික් ටොක් සංදර්ශනයට ගිය ඔරුව පෙරලී දෙදෙනෙකු මරුට",
       "News Content": "මඩකලපුව, කාත්තාන්කුඩි පොලිස් වසමට අයත් නාවලඩි ප්‍රදේශයේ ටික් ටොක් සංදර්ශනය සඳහා පටිගත කිරීමට ඔරුවක ගමන් කළ පුද්ගලයින් ඔරුව පෙරලීමෙන් අනතුරට ලක් වී තිබෙයි.\n\nමෙම අනතුර වන විට ඔරුව තුළ පුද්ගලයින් 06 දෙනෙකු ගමන් කර ඇති අතර ඉන් දෙදෙනෙකුගේ මරණයට පත් වී ඇත.\n\nඅනතුරින් 04 දෙනෙකු දිවි බේරාගෙන ඇත.\n\nමෙලෙස මිය ගොස් ඇත්තේ මඩකලපුව ප්‍රදේශයේ පදිංචි 20 හැවිරිදි තරුණයන් වන අතර ඔවුන් ටික් ටොක් සංදර්ශනයක් නිෂ්පාදනය කිරීම සඳහා ඔරුවකින් ගමන් කරමින් සිටිය තිබෙයි\n\nකාත්තාන්කුඩි පොලිසිය වැඩිදුර පරීක්ෂණ පවත්වයි\n\n",
       "URL": "https://www.dinamina.lk/2023/10/09/breaking-news/29202/%e0%b6%a7%e0%b7%92%e0%b6%9a%e0%b7%8a-%e0%b6%a7%e0%b7%9c%e0%b6%9a%e0%b7%8a-%e0%b7%83%e0%b6%82%e0%b6%af%e0%b6%bb%e0%b7%8a%e0%b7%81%e0%b6%b1%e0%b6%ba%e0%b6%a7-%e0%b6%9c%e0%b7%92%e0%b6%ba-%e0%b6%94/",
       "Category": "local",
       "Parent URL": "https://www.dinamina.lk/category/local//page/15/"
}