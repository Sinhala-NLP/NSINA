{
       "Source": "dinamina",
       "Timestamp": "October 3, 2023 1:00 am",
       "Headline": "කාසල්රි – මවුස්සාකැලේ ජලාශ පිටාර මට්ටමේ",
       "News Content": "කාසල්රි සහ මවුස්සාකැලේ ඉහළ ජල පෝෂක ප්‍රදේශවලට තවදුරටත් ඇද හැලෙන අධික වර්ෂාව හේතුවෙන් එම ජලාශ දෙකෙහි ජල මට්ටම පිටාර මට්ටමට ඉතා ආසන්න වෙමින් පවතින බව ජලාශ භාර ඉංජිනේරුවරු පවසති.\n\nකාසල්රි ජලාශයේ ජලාශ වේල්ලේ උස අඩි 155ක් වන අතර, ඊයේ (02) උදෑසන වන විට එම ජලාශයේ ජල මට්ටම අඩි 140 දක්වා ඉහළ ගොස් ඇති බවත්, මවුස්සාකැලේ ජලාශයේ ජලාශ වේල්ලේ උස අඩි 120ක් වන අතර, එම ජලාශයේ ජල මට්ටම අඩි 108 දක්වා ඉහළල ගොස් ඇති බවත් ජලාශ භාර ඉංජිනේරුවරු කියා සිටියහ.\n\nජලාශ දෙකේම ජල ධාරිතාව 90% දක්වා ඉහළ ගොස් ඇති නිසා විමලසුරේන්ද්‍ර, ලක්ෂප, නව ලක්ෂපාන, පොල්පිටිය සහ කැනියොන් ජල විදුලි බලාගාරවල විදුලි උත්පාදනය උපරිම ධාරිතාවෙන් සිදු කරන බවත්, පවතින අධික වර්ෂාව තව දින කිහිපයක් පැවතියොත් එම ජලාශ දෙකේම ජල ධාරිතාව පිටාර මට්ටමට පැමිණිය හැකි බවත් ජලාශ භාර ඉංජිනේරු වැඩිදුරටත් පැවැසූහ.\n\n",
       "URL": "https://www.dinamina.lk/2023/10/03/local/27163/%e0%b6%9a%e0%b7%8f%e0%b7%83%e0%b6%bd%e0%b7%8a%e0%b6%bb%e0%b7%92-%e0%b6%b8%e0%b7%80%e0%b7%94%e0%b7%83%e0%b7%8a%e0%b7%83%e0%b7%8f%e0%b6%9a%e0%b7%90%e0%b6%bd%e0%b7%9a-%e0%b6%a2%e0%b6%bd%e0%b7%8f/",
       "Category": "local",
       "Parent URL": "https://www.dinamina.lk/category/local//page/42/"
}