{
       "Source": "dinamina",
       "Timestamp": "July 10, 2023 1:38 am",
       "Headline": "ඊයේ රාත්‍රිෙය් මනම්පිටිය කොටලීය පාලමෙන්  බසය පෙරළී 11ක් මරුට",
       "News Content": "අධික වේගයෙන් පැමිණියාද ? පාලම උඩදී ටයරයක් පිපුරුවාද ? පොලිසියෙන් පරීක්ෂණ\n\nරියැදුරු අත්අඩංගුවට\n\nතවත් සිරුරු ඇත්දැයි සොයන්න නාවික හමුදාවෙන් අද විශේෂ මෙහෙයුමක්\n\nපොළොන්නරුව මනම්පිටිය කොටලීය පාලම අසලදී බස් රථයක් ඔයට පෙරලීමෙන් 11 දෙනකු ජීවිතක්ෂයට පත්ව තිබේ.\n\nමෙම අනතුරින් පුද්ගලයන් 35කට අධික පිරිසක් තුවාල ලබා ඇති අතර එම පිරිස මනම්පිටිය සහ පොලොන්නරුව රෝහල්වලට ඇතුළත් කර ඇත. මියගිය පුද්ගලයන් අතර අවුරුදු 17 ළමයෙක් සහ කාන්තාවක් සිටින බව පොලිසිය පවසයි.\n\nබස් රථයේ රියැදුරු අත්අඩංගුවට ගෙන ඇති අතර තවත් සිරුරු අත්දැයි සොයා බැලීමට නාවික හමුදාවේ සහාය ලබාගැනීමට නියමිතය. බස්රථය පාලම මතින් 75%ක දුරක් ධවනය කර ඇති අතර ඉන් පසු ඔයට පෙරලී ඇති අතර පාලමට ආසන්න කැලෑබද ප්‍රදේශයේදී බසය අධික වේගයෙන් ධාවනය වී ඇති බව මගීහු පවසති. තවත් තුවාලකරුවන් රෝහල්ට ගෙන එමින් තිබූ බව ‘දිනමිණ‘ සිදු කළ විමසීමකට පිළිතුරු දෙමින් පොළොන්නරුව රෝහල් අධ්‍යක්ෂවරයා පැවැසීය.\n\nබසය අධික වේගයෙන් පැමිණියාද පාලම උඩදී ටයරයක් පිපුරුවාද යන්න පිළබඳව පොලිස් පරීක්ෂණ සිදු කෙරේ.\n\nකදුරුවෙල සිට අක්කරෙයිපත්තු බලා ධාවනය වෙමින් තිබූ පෞද්ගලික බස් රථයක් මෙලෙස ඔයට පෙරලීමෙන් මෙම අනතුර සිදුව තිබේ.\n\nමනම්පිටිය – නිමල් ජයරත්න, ඇළහැර – සරත් වෙලගෙදර, බණ්ඩාරගම – බිමල් ජයසිංහ",
       "URL": "https://www.dinamina.lk/2023/07/10/local/5434/%e0%b6%8a%e0%b6%ba%e0%b7%9a-%e0%b6%bb%e0%b7%8f%e0%b6%ad%e0%b7%8a%e0%b6%bb%e0%b7%92%e0%b7%99%e0%b6%ba%e0%b7%8a-%e0%b6%b8%e0%b6%b1%e0%b6%b8%e0%b7%8a%e0%b6%b4%e0%b7%92%e0%b6%a7%e0%b7%92%e0%b6%ba/",
       "Category": "local",
       "Parent URL": "https://www.dinamina.lk/category/local//page/397/"
}