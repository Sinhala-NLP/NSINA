{
       "Source": "dinamina",
       "Timestamp": "July 29, 2023 1:00 am",
       "Headline": "ගුවන් හමුදාවේ මියගිය රණවිරුවන් අනුස්මරණ හින්දු ආගමික පූජෝත්සවයක්",
       "News Content": "ගුවන් හමුදා සේවයේ යෙදී සිටිය දී මියගිය රණවිරුවන් අනුස්මරණය කිරීමේ හින්දු ආගමික පූජෝත්සවය, ගුවන් හමුදාපති එයාර් මාර්ෂල් උදේනි රාජපක්ෂ මහතාගේ ප්‍රධානත්වයෙන් කොළඹ 10, කැප්ටන් ගාර්ඩ්න් ශ්‍රී කයිලාසනාදර් ස්වාමි කෝවිලේ දී පැවැත්විණි.\n\nගුවන් හමුදාව වාර්ෂිකව සංවිධාන කරන මේ හින්දු ආගමික පූජෝත්සවය මඟින් පසුගිය යුද සමයේ මාතෘභූමිය වෙනුවෙන් දිවිපිදූ ගුවන් හමුදා සාමාජිකයන් මෙන්ම සේවයේ යෙදී සිටිය දී මියගිය ගුවන් හමුදා සාමාජිකයන් සිහිපත් කිරීම, සක්‍රිය සේවයේ යෙදී සිටින රණවිරුවන් සහ ඔවුන්ගේ පවුල්වල සාමාජිකයන් වෙනුවෙන් මෙන්ම කඳවුරු ඒකක වෙත ආශීර්වාද කිරීම ද සිදුවිය. ගුවන් හමුදා සේවා වනිතා ඒකකයේ සභාපතිනී ඉනෝකා රාජපක්ෂ මහත්මිය සහ ගුවන් හමුදා මාණ්ඩලික ප්‍රධානී ඇතුළු ගුවන් හමුදා අධ්‍යක්ෂ මණ්ඩලයේ සාමාජිකයන්, ගුවන් හමුදා ජ්‍යෙෂ්ඨ නිලධාරීන් හා සෙසු නිලයන් ඇතුළු පිරිසක් මේ පූජෝත්සවයට එක්වූහ.\n\nමහින්ද අලුත්ගෙදර",
       "URL": "https://www.dinamina.lk/2023/07/29/local/10081/%e0%b6%9c%e0%b7%94%e0%b7%80%e0%b6%b1%e0%b7%8a-%e0%b7%84%e0%b6%b8%e0%b7%94%e0%b6%af%e0%b7%8f%e0%b7%80%e0%b7%9a-%e0%b6%b8%e0%b7%92%e0%b6%ba%e0%b6%9c%e0%b7%92%e0%b6%ba-%e0%b6%bb%e0%b6%ab%e0%b7%80/",
       "Category": "local",
       "Parent URL": "https://www.dinamina.lk/category/local//page/315/"
}