{
       "Source": "dinamina",
       "Timestamp": "August 2, 2023 1:00 am",
       "Headline": "කුවේටයේදී මරණ දඬුවම ලැබූ  ශ්‍රී ලාංකිකයාගේ දේහය  සහෝදරයෙක් භාර ගනී",
       "News Content": "මත්ද්‍රව්‍ය ජාවාරමක් සම්බන්ධයෙන් වරදකරු වී කුවේට්හිදී මරණ දණ්ඩනයට ලක් වූ ශ්‍රී ලාංකිකයාගේ දේහය අවමංගල්‍ය කටයුතු සඳහා ඊයේ (1) දහවල් වන විට ඔහුගේ සහෝදරයකු භාර ගත් බව විදේස් සේවා නියුක්ති කාර්යාංශයේ ජ්‍යෙෂ්ඨ නිලධාරියෙක් තහවුරු කළේය.\n\nහල්මිල්ලෑව අධිරාණිගම ප්‍රදේශයේ පදිංචි ජූඩ් රවීන්ද්‍ර කූපර් (43) නමැති විදේශගත සේවකයා අයිස් කිලෝ ග්‍රෑම් එකහාමාරක් හා හෙරොයින් ග්රෑම් 500ක් ළඟ තබාගෙන ජවාරම් කිරීමේ චෝදනාවට වරදකරු වී මරණ දණ්ඩනය ලැබීය. මේ අය 2016දී පමණ විදේශ සේවා නියුක්ති කාර්යාංශයේ ලියාපදිංචි වී රැකියාවක් සඳහා කුවේට් රටට ගොස් තිබෙන බවද එම කාර්යාංශයේ ප්‍රකාශකයා වැඩිදුරටත් කියා සිටියේය.\n\nඅනුර ප්‍රේමලාල්",
       "URL": "https://www.dinamina.lk/2023/08/02/local/10983/%e0%b6%9a%e0%b7%94%e0%b7%80%e0%b7%9a%e0%b6%a7%e0%b6%ba%e0%b7%9a%e0%b6%af%e0%b7%93-%e0%b6%b8%e0%b6%bb%e0%b6%ab-%e0%b6%af%e0%b6%ac%e0%b7%94%e0%b7%80%e0%b6%b8-%e0%b6%bd%e0%b7%90%e0%b6%b6%e0%b7%96/",
       "Category": "local",
       "Parent URL": "https://www.dinamina.lk/category/local//page/299/"
}