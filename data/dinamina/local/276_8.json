{
       "Source": "dinamina",
       "Timestamp": "August 7, 2023 10:22 am",
       "Headline": "කඳන වෙඩි තැබීමේ ප්‍රධාන සැකකරු අත්අඩංගුවට",
       "News Content": "කදාන ප්‍රදේශයේ ව්‍යාපාරියකුගේ නිවසට පසුගිය දා වෙඩි ප්‍රහාරයක් එල්ල කිරීමේ සිද්ධියේ ප්‍රධාන සැකකරුවකු අයිස් මත්ද්‍රව්‍ය සමඟ අත්අඩංගුවට ගත් බව පොලිස් විශේෂ කර්ය බලකාය ප්‍රකාශ කරයි.\n\nමෙසේ අත්අඩංගුවට ගැනුණු 26 හැවිරිදි සැකකරු දැනට විදේශගතව සිටින සංවිධානාත්මක අපරාධ කරුවෙකු හා මත්ද්‍රව්‍ය ජාවාරම්කරුවකු බවට සැලකෙන රසික චමෝද් නොහොත් චූටි මල්ලිගේසමීපතම පුද්ගලයෙකු බව හෙළි වී ඇත.\n\nසැකකරු සතුව තිබී අයිස් ග්‍රෑම් දෙකයි මිලි ගෑම් 350 ක ප්‍රමාණයක් අත්අඩංගුවට ගත් බව විශේෂ කාර්ය බළකාය කියයි.\n\nපසුගිය 4,දා කඳාන පියුම් මාවතේ ව්‍යාපාරිකයකුගේ නිවසට වෙඩි ප්‍රහාරයක් එල්ල කිරීමේ සිද්ධියට ආධාර හා අනුබල දී ඇති ප්‍රධාන සැකකරුවකු බවද හෙළි වී ඇත .\n\nසැකකරු වැඩිදුර විමර්ශන කටයුතු සඳහා කදාන පොලිස් ස්ථානය වෙත භාර දී ඇත.",
       "URL": "https://www.dinamina.lk/2023/08/07/local/12280/%e0%b6%9a%e0%b6%b3%e0%b6%b1-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b7%9a-%e0%b6%b4%e0%b7%8a%e0%b6%bb%e0%b6%b0%e0%b7%8f%e0%b6%b1-%e0%b7%83/",
       "Category": "local",
       "Parent URL": "https://www.dinamina.lk/category/local//page/276/"
}