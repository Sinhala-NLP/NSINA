{
       "Source": "dinamina",
       "Timestamp": "August 2, 2023 1:02 am",
       "Headline": "නාගොඩින් එවා ළමා රෝහලේදී මිය ගිය දරුවා සම්බන්ධයෙන් වහාම වාර්තාවක් දෙන්න සෞඛ්‍ය ඇමැතිගෙන් කමිටුවට උපදෙස්",
       "News Content": "කළුතර නාගොඩ රෝහලෙන් ප්‍රතිකාර ලබමින් සිටියදී බොරැල්ල රිජ්වේ ආර්යා රෝහල වෙත මාරු කර එවීමෙන් පසුව මිය ගිය දරුවා සම්බන්ධයෙන් පරීක්ෂණයක් කර වාර්තා කරන ලෙස ඒ සම්බන්ධයෙන් පත් කර ඇති විශේෂ විද්වත් කමිටුවට උපදෙස් දුන් බව සෞඛ්‍ය ඇමැති කෙහෙලිය රඹුක්වැල්ල මහතා පැවසීය. පසුගිය 28 දා පාසල් ගොස් පැමිණිමෙන් අනතුරුව රෝගී වූ මෙවර ශිෂ්‍යත්ව විභාගයට මුහුණ දීමට සිටි දර්ගා නගරයේ ශ්‍රී ඥානෝදය විද්‍යාලයේ ඉගෙනුම ලබමින් සිටි දස හැවිරිදි අදීශ හංසන නමැති දරුවාගේ මරණය සම්බන්ධයෙන් දිනමිණ සිදු කළ විමසීමකට පිළිතුරු දෙමින් අමාත්‍යවරයා මේ බව කියා සිටියේය.\nමෙලෙස සිදු වන හදිසි සැක සහිත මරණ සම්බන්ධයෙන් තොරතුරු සොයා බැලීමට සෞඛ්‍ය ක්ෂේත්‍රයේ සිටින විද්වතුන්ගෙන් සැදුම් ලත් ස්වාධීන කමිටුවක් පත් කර ඇති අතර, එම කමිටුව සඳහා මෙවැනි සැක සහිත මරණ ගැන දැනුම් දිය හැකි බවත් ඒ කමිටුව අද (2) පේරාදෙණිය රෝහලේ සහ කෑගල්ල රෝහල්වල සිදුව ඇති මරණ සම්බන්ධයෙන් සාකච්ඡා කිරිමට රැස් වන බවත් ඇමැතිවරයා කීවේය.\nසුභාෂිණී සේනානායක",
       "URL": "https://www.dinamina.lk/2023/08/02/local/10989/%e0%b6%b1%e0%b7%8f%e0%b6%9c%e0%b7%9c%e0%b6%a9%e0%b7%92%e0%b6%b1%e0%b7%8a-%e0%b6%91%e0%b7%80%e0%b7%8f-%e0%b7%85%e0%b6%b8%e0%b7%8f-%e0%b6%bb%e0%b7%9d%e0%b7%84%e0%b6%bd%e0%b7%9a%e0%b6%af%e0%b7%93/",
       "Category": "local",
       "Parent URL": "https://www.dinamina.lk/category/local//page/298/"
}