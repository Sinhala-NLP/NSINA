{
       "Source": "dinamina",
       "Timestamp": "August 16, 2023 12:58 am",
       "Headline": "මාතර කුඩාවැල්ලේ හා දික්වැල්ලේ ඝාතන දෙකක්",
       "News Content": "මාතර කුඩාවැල්ල සහ මාතර දික්වැල්ල යන ප්‍රදේශවල ඊයේ රාත්‍රියේ සිදු වූ වෙඩි තැබීම් දෙකකින් පුද්ගලයන් දෙදෙනෙකු ඝාතනය වී තිබේ.\n\nකුඩාවැල්ලේ දී ඝාතනය වී ඇත්තේ බහුදින යාත්‍රාවක ස්කීපර්වරයෙකි.\n\nතංගල්ලේ කුඩාවැල්ලේ පදිංචිකරුවෙකු වන තිස් පස් හැවිරිදි එම පුද්ගලයා මිතුරන් කිහිප දෙනෙකු සමග කතා බහක නිරතවෙමින් සිටියදී එම ස්ථානය අසලට යතුරුපැදියකින් දෙදෙනෙක් පැමිණ ඇතැයි පොලිසිය කියයි. ඔවුන් දෙදෙනා ඝාතනයට ලක්වූ ලක් වූ පුද්ගලයාගේ නම කියා කතා කර ඇති බවත් ඒ අනුව එම පුද්ගලයා යතුරුපැදිය අසලට ගිය අවස්ථාවේදී වෙඩි තබා ඇති බවත් පොලිසිය කියයි.\n\nදික්වැල්ලේ වෙඩි තැබීම සිදුව ඇත්තේ පන්සල් වත්ත නමැති පාළු ඉඩමකදීය. පුද්ගලයෙකු එම ස්ථානයට රැගෙනවිත් වෙඩි තබා ඝාතනය කර මළ සිරුර එහි දමා ගොස් ඇතැයි පොලිසිය කියයි. එම පුද්ගලයාගේ සිරුර මුනින් අතට වැටී ඇති බවත් යතුරු පැදි හිස් ආවරණයක් පැළඳ සිටින බවත් පොලිසිය කියයි. එම වත්ත දෙසින් වෙඩි හඬ කිහිපයක් ඇසුණු බව ප්‍රදේශවාසීන් පොලිසියට පවසා ඇත.",
       "URL": "https://www.dinamina.lk/2023/08/16/local/14461/%e0%b6%b8%e0%b7%8f%e0%b6%ad%e0%b6%bb-%e0%b6%9a%e0%b7%94%e0%b6%a9%e0%b7%8f%e0%b7%80%e0%b7%90%e0%b6%bd%e0%b7%8a%e0%b6%bd%e0%b7%9a-%e0%b7%84%e0%b7%8f-%e0%b6%af%e0%b7%92%e0%b6%9a%e0%b7%8a%e0%b7%80/",
       "Category": "local",
       "Parent URL": "https://www.dinamina.lk/category/local//page/239/"
}