{
       "Source": "dinamina",
       "Timestamp": "August 30, 2023 1:25 am",
       "Headline": "දරුණු තැලසීමියා රෝගයකින් පීඩා විඳින ප්‍රභාෂ්වරට පිහිට වන්න",
       "News Content": "නොච්චියාගම, අඹගහවැව පදිංචි දස හැවිරිදි අසේල ප්‍රභාෂ්වර සරත්චන්ද්‍ර දරුවා දරුණු තැලසීමියා රෝගයට ලක්ව මේ වන විට ප්‍රතිකාර ලබයි. 2013. 04. 23 වැනි දින උපත ලබා ඇති ප්‍රභාෂ්වර දැනට පහ වසරේ අධ්‍යාපනය ලබයි. ඔහු සුවපත් කිරීමට ඇටමිදුලු බද්ධ කිරීමක් සිදු කළ යුතු බවත්, ඒ සඳහා රුපියල් ලක්ෂ 130ක් අවශ්‍ය වන බවත්, මාස දෙකක් ඇතුළත මේ ශල්‍යකර්මය සිදු කළ යුතු බවත් විශේෂඥ වෛද්‍ය මතය වී ඇත.\n\nඑනිසා මෙතරම් විශාල මුදලක් සොයා ගැනීම ප්‍රභාෂ්වරගේ මවුපියන්ට දුෂ්කර කාර්යයක් වී ඇති නිසා පරිත්‍යාගශීලීන්ගෙන් උපකාර බලාපොරොත්තුවේ. ප්‍රභාෂ්වරගේ මව වන සුරංජි කුසුම්මාලී මහත්මිය පවසන්නේ තම බාල දරුවා ද මේ රෝගයට ගොදුරුව වසර එක හමාරකට පෙර මිය ගිය බවත්, දැනට සිටින එකම දරවා වන ප්‍රභාෂ්වරගේ ජීවිතය රැකගැනීමට උපකාර කරන ලෙසත්ය.\n\nමේ සඳහා උපකාර කළ හැකි අය වේ නම් යු. එස්. පී. පී. කේ. සරත්චන්ද්‍ර නමින් නොච්චියාගම මහජන බැංකුව ශාඛාවේ 171200130106749 ගිණුම් අංකයට හෝ නොච්චියාගම ලංකා බැංකුව ශාඛාවේ 72787581 ගිණුම් අංකයට මුදල් බැර කළ හැකි අතර, වැඩි විස්තර 071-3285790 හෝ 070- 4638159 දුරකතන අංකයෙන් විමසිය හැකිය.\n\nතලාව සමූහ – ධර්මකීර්ති",
       "URL": "https://www.dinamina.lk/2023/08/30/local/18065/%e0%b6%af%e0%b6%bb%e0%b7%94%e0%b6%ab%e0%b7%94-%e0%b6%ad%e0%b7%90%e0%b6%bd%e0%b7%83%e0%b7%93%e0%b6%b8%e0%b7%92%e0%b6%ba%e0%b7%8f-%e0%b6%bb%e0%b7%9d%e0%b6%9c%e0%b6%ba%e0%b6%9a%e0%b7%92%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/175/"
}