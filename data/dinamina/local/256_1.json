{
       "Source": "dinamina",
       "Timestamp": "August 12, 2023 1:00 am",
       "Headline": "කෙහෙලියට එරෙහි විශ්වාසභංගය සැප්: මුල විවාදයට",
       "News Content": "ක්‍රිකට් ආයතන විවාදය අගෝ: 24\n\nශ්‍රී ලංකා ක්‍රිකට් ආයතනය සම්බන්ධයෙන් සභාව කල් තැබීමේ විවාදයක් ලබන පාර්ලිමේන්තු සතියේ අගෝස්තු 24 දා පැවැත්වීමටත්, සෞඛ්‍ය ඇමැති කෙහෙලිය රඹුක්වැල්ල මහතාට එරෙහිව විපක්ෂය විසින් ගෙන ඒමට නියමිත විශ්වාසභංග යෝජනාව සැප්තැම්බර් පළමු පාර්ලිමේන්තු සතියේ දින තුනක් විවාදයට ගැනීමටත් පාර්ලිමේන්තු කටයුතු පිළිබඳ කාරක සභාවේදී තීරණය කර ඇත.\n\nකථානායක මහින්ද යාපා අබේවර්ධන මහතාගේ ප්‍රධානත්වයෙන් ඊයේ (11) පැවති පාර්ලිමේන්තු කටයුතු පිළිබඳ කාරක සභාවේදී මේ තීරණය ගෙන තිබේ. ලබන පාර්ලිමේන්තු සතිය අගෝස්තු 22 සිට 25 දක්වා පැවැත්වේ.\n\nස්වර්ණා විජේකෝන්, සන්ධ්‍යා කරුණාරත්න",
       "URL": "https://www.dinamina.lk/2023/08/12/local/13591/%e0%b6%9a%e0%b7%99%e0%b7%84%e0%b7%99%e0%b6%bd%e0%b7%92%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b7%80%e0%b7%92%e0%b7%81%e0%b7%8a%e0%b7%80%e0%b7%8f%e0%b7%83%e0%b6%b7%e0%b6%82/",
       "Category": "local",
       "Parent URL": "https://www.dinamina.lk/category/local//page/256/"
}