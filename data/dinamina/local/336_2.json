{
       "Source": "dinamina",
       "Timestamp": "July 25, 2023 1:00 am",
       "Headline": "කෘෂිකර්මයේ බීජවලට ඉහළ ඉල්ලුමක්",
       "News Content": "කෘෂිකර්ම දෙපාර්තමේන්තුව බීජ හා රෝපණ ද්‍රව්‍ය අලෙවිය තුළින් පසුගිය වසරේදී (2022) රුපියල් බිලියන 1.65ක ආදායමක් උපයා තිබේ.\n\nකෘෂිකර්ම දෙපාර්තමේන්තුවේ පසුගිය වසර තුළ ක්‍රියාකාරකම් පිළිබඳව කෘෂිකර්ම ඇමැති මහින්ද අමරවීර මහතා විසින් වෙත ලබා දුන් වාර්තාවකින් මේ බැව් අනාවරණය වී ඇත.\n\nඅප රටට අවශ්‍ය වී, එළවළු, අල වර්ග හා පලතුරු බීජ අප රට තුළම නිපදවා ගැනීම සඳහා කෘෂිකර්ම ඇමැති මහින්ද අමරවීර මහතාගේ උපදේශකත්වයෙන් ආරම්භ කළ තිරසර වැඩපිළිවෙළ යටතේ කෘෂිකර්ම දෙපාර්තමේන්තුව විසින් නිපදවන ලද බීජ හා රෝපණ ද්‍රව්‍ය සඳහා ගොවීන් අතර, ඉහළ ඉල්ලුමක් පවතී. විශේෂයෙන් මිරිස් වගාව සඳහා හඳුන්වා දී ඇති MICH-1, MICH -2 මිරිස් වර්ග දෙක සඳහා ඉහළ ඉල්ලුමක් ඇති බව එම දෙපාර්තමේන්තුව පවසයි.\n\n",
       "URL": "https://www.dinamina.lk/2023/07/25/local/9038/%e0%b6%9a%e0%b7%98%e0%b7%82%e0%b7%92%e0%b6%9a%e0%b6%bb%e0%b7%8a%e0%b6%b8%e0%b6%ba%e0%b7%9a-%e0%b6%b6%e0%b7%93%e0%b6%a2%e0%b7%80%e0%b6%bd%e0%b6%a7-%e0%b6%89%e0%b7%84%e0%b7%85-%e0%b6%89%e0%b6%bd/",
       "Category": "local",
       "Parent URL": "https://www.dinamina.lk/category/local//page/336/"
}