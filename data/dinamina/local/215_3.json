{
       "Source": "dinamina",
       "Timestamp": "August 21, 2023 2:24 am",
       "Headline": "ක්වාලාලම්පූර් ධම්මජෝති හිමිට සාහිත්‍ය චක්‍රවර්තී ගෞරවෝපාධිය",
       "News Content": "සම්මානිත මහාචාර්ය ක්වාලාලම්පූර් ධම්මජෝති (පොයි චෙංග් ලිම්) හිමි වෙත කැලණිය විශ්වවිද්‍යාලය මඟින් සාහිත්‍ය චක්‍රවර්තී ගෞරව උපාධියක් පිරිනැමිණි. කැලණිය විශ්වවිද්‍යාලයීය කුලපති, කැලණිය රාජමහා විහාරාධිපති මහාචාර්ය කොල්ලු‍පිටියේ මහින්ද සංඝරක්ඛිත නාහිමියන් විසින් බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පසුගියදා (18) පැවති කැලණිය විශ්වවිද්‍යාලයීය 137 වැනි උපාධි ප්‍රදානෝත්සවයේදී සම්මානිත හිමි වෙත මේ ගෞරව උපාධිය පිරිනැමූ අයුරු සේයාරුවෙන් දැක්වේ.\n\nසම්මානිත මහාචාර්ය පූජ්‍ය ක්වාලාලම්පූර් ධම්මජෝති හිමි බෞද්ධ අධ්‍යයනය පිළිබඳ ආචාර්ය උපාධිධරයකු වන අතර, කැලණිය විශ්වවිද්‍යාලයේ පාලි හා බෞද්ධ පශ්චාද් උපාධි ආයතනයෙහි ප්‍රථම ආචාර්ය උපාධිලාභියාද වෙයි. ශාස්ත්‍රීය සේවාවන් හේතුවෙන් උන් වහන්සේ ලොව පුරා පිළිගැනීමට ලක්ව ඇති අතර, ප්‍රදානයන් කිහිපයකටම හිමිකම් කියන්නෙක්ද වෙති.",
       "URL": "https://www.dinamina.lk/2023/08/21/local/15749/%e0%b6%9a%e0%b7%8a%e0%b7%80%e0%b7%8f%e0%b6%bd%e0%b7%8f%e0%b6%bd%e0%b6%b8%e0%b7%8a%e0%b6%b4%e0%b7%96%e0%b6%bb%e0%b7%8a-%e0%b6%b0%e0%b6%b8%e0%b7%8a%e0%b6%b8%e0%b6%a2%e0%b7%9d%e0%b6%ad%e0%b7%92-%e0%b7%84/",
       "Category": "local",
       "Parent URL": "https://www.dinamina.lk/category/local//page/215/"
}