{
       "Source": "dinamina",
       "Timestamp": "August 23, 2023 1:00 am",
       "Headline": "රත්වත්තේ වතුයායේ කම්කරුවකුගේ නිවෙස කඩා ඉවත් කිරීමට එරෙහිව නීතිය දැඩිව ක්‍රියාත්මක කරනවා",
       "News Content": "මාතලේ ඇල්කඩුව, රත්වත්ත වතුයායේ කම්කරුවකු තාවකාලිකව පදිංචිව සිටි නිවෙස කඩා ඉවත් කිරීමට එරෙහිව දැඩි නීතිමය පියවර ගන්නා බව වැවිලි කර්මාන්ත හා කර්මාන්ත ඇමැති රමේෂ් පතිරණ මහතා පාර්ලිමේන්තුවේ දී ඊයේ (22) පැවසුවේය.\n\nමේ සිද්ධිය සම්බන්ධයෙන් පාර්ලිමේන්තුවේ කරුණු ප්‍රකාශ කිරීමේ අවස්ථාවට සහභාගි වෙමින් ඇමැතිවරයා මේ බව පැවසීය.\n\nතවදුරටත් ඇමැතිවරයා මෙසේද පැවසීය.\n\nමේ සිද්ධිය සිදු වූ පළමු පැය 24 තුළදී මේ ස්ථානයට ජීවන් තොණ්ඩමාන් ඇමැතිවරයා සහ වැවිලි සමාගමේ සභාපතිවරයා ඇතුළු අදාළ නිලධාරීන් ගොස් මැදිහත්ව ගැටලුව විසඳීමට පියවර ගත්තා.\n\nවතු ජනතාවට වතු අයිතිය අහිමි කිරීම බලවත් ගැටලුවක්. වතු කම්කරු ජනතාවට විධිමත් ආකාරයට පර්චස් 10 ක් ලබා දිය යුතු බවට පාර්ලිමේන්තුවේ සාකච්ඡා කළා.\n\nවතු පවුල්වල අය ඉවත් කිරීමට සහකාර කළමනාකාරවරයා සෘජුව මැදිහත් වුණා. ඔහු වහාම අනිවාර්ය නිවාඩු යවා පරීක්ෂණයක් කළ යුතු බවට මම නියෝග කළා.\n\nසිද්ධියට සම්බන්ධ අදාළ නිලධාරියා අනිවාර්ය නිවාඩු යැවීමට පියවර ගත් බවත් වතු ජනතාවගේ අයිතිවාසිකම් අහිමි කිරීම ගැටලුකාරී වෙනවා.",
       "URL": "https://www.dinamina.lk/2023/08/23/local/16436/%e0%b6%bb%e0%b6%ad%e0%b7%8a%e0%b7%80%e0%b6%ad%e0%b7%8a%e0%b6%ad%e0%b7%9a-%e0%b7%80%e0%b6%ad%e0%b7%94%e0%b6%ba%e0%b7%8f%e0%b6%ba%e0%b7%9a-%e0%b6%9a%e0%b6%b8%e0%b7%8a%e0%b6%9a%e0%b6%bb%e0%b7%94%e0%b7%80/",
       "Category": "local",
       "Parent URL": "https://www.dinamina.lk/category/local//page/205/"
}