{
       "Source": "dinamina",
       "Timestamp": "October 6, 2023 1:24 am",
       "Headline": "2024 අය-වැය   විස­ර්ජන කෙටු­ම්පත   පාර්ලි­මේ­න්තු­වට",
       "News Content": "රු\nපියල් බිලියන 3,860ක රජයේ වියදම් ඇතුළත් 2024 විසර්ජන පනත් කෙටුම්පත සභානායක, අමාත්‍ය සුසිල් ප්‍රේමජයන්ත මහතා විසින් පාර්ලිමේන්තුවට ඊයේ (05) ඉදිරිපත් කළේය.\n\nමෙහි රුපියල් බිලියන 2,651ක මුදලක් පුනරාවර්තන වියදම් ලෙස වෙන් කර ඇත.\n\nමෙවර රුපියල් බිලියන 886.1ක් ලෙස වැඩිම මුදල වෙන් කර ඇත්තේ රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශයට වේ.\n\nමුදල්, ආර්ථික ස්ථායීකරණ සහ ජාතික ප්‍රතිපත්ති අමාත්‍යාංශයට රුපියල් බිලියන 723.4ක් ද ආරක්ෂක අමාත්‍යාංශයට රුපියල් බිලියන 423.7ක් ද සෞඛ්‍ය අමාත්‍යාංශයට රුපියල් බිලයන 410.2ක් ද ප්‍රවාහන හා මහාමාර්ග අමාත්‍යාංශයට රුපියල් බිලියන 403.6ක් ද සහ මහජන ආරක්ෂක අමාත්‍යාංශයට රුපියල් බිලියන 140.7ක් ද විසර්ජන පනත් කෙටුම්පත මඟින් වෙන් කර ඇත.\n\nමේ අතර ජනාධිපතිවරයාගේ වැය ශීර්ෂය ලෙස රුපියල් බිලියන 6.60ක් සහ අග්‍රාමාත්‍ය කාර්යාලයට රුපියල් බිලියන 1.15ක් වෙන් කර තිබේ.\n\nඑමෙන්ම බුද්ධශාසන, ආගමික සහ සංස්කෘතික කටයුතු අමාත්‍යාංශය සඳහා රුපියල් බිලියන 10.6ක්, මුදල්, ආර්ථික ස්ථායීකරණ සහ ජාතික ප්‍රතිපත්ති අමාත්‍යාංශයට රුපියල් බිලියන 723.4ක් වෙන් කර ඇත. ජනමාධ්‍ය අමාත්‍යාංශය සඳහා රුපියල් බිලියන 25.5ක්, අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍යාංශය සඳහා රුපියල් බිලියන 41.2ක් වශයෙන් වෙන් කර ඇත.\n\nඑමෙන්ම සෞඛ්‍ය අමාත්‍යාංශය සඳහා රුපියල් බිලියන 410.2ක් විදේශ කටයුතු අමාත්‍යාංශය සඳහා රුපියල් බිලියන 19.6ක්, වෙළෙඳ, වාණිජ හා ආහාර සුරක්ෂිතතා අමාත්‍යාංශය සඳහා රුපියල් බිලියන 2.2ක් වෙන් කර ඇත. ප්‍රවාහන හා මහාමාර්ග අමාත්‍යාංශය සඳහා රුපියල් බිලියන 403.6ක් ද කෘෂිකර්ම අමාත්‍යාංශය සඳහා රුපියල් බිලියන 100.4ක් ද වෙන් කර ඇත.\n\nඑමෙන්ම 2024 වසර වෙනුවෙන් එක් එක් අමාත්‍යාංශය සඳහා පහත පරිදි වෙන් කිරීම් සිදු කර ඇත.\n\nවිදුලිබල හා බලශක්ති අමාත්‍යාංශය රුපියල් බිලියන 42.9ක්, සංචාරක හා ඉඩම් අමාත්‍යාංශය – රුපියල් බිලියන 19.1ක්, නාගරික සංවර්ධන හා නිවාස අමාත්‍යාංශය – රුපියල් බිලියන 42.4ක්, අධ්‍යාපන අමාත්‍යාංශය – රුපියල් බිලියන 237ක්, රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශය – රුපියල් බිලියන 886.1ක් වශයෙන් වෙන් කර ඇත. වැවිලි කර්මාන්ත අමාත්‍යාංශය – රුපියල් බිලියන 10ක්, කර්මාන්ත අමාත්‍යාංශය – රුපියල් බිලියන 9.10ක්,\n\nධීවර අමාත්‍යාංශය – රුපියල් බිලියන 7.0ක්, පරිසර අමාත්‍යාංශය – රුපියල් බිලියන 2.13ක්, වනජීවී හා වන සම්පත් සංරක්ෂණ අමාත්‍යාංශය – රුපියල් බිලියන 8.71ක් ලෙස වෙන් කර තිබේ.\n\nජලසම්පාදන සහ වතු යටිතල පහසුකම් සංවර්ධන අමාත්‍යාංශය – රුපියල් බිලියන 72.6ක්, කාන්තා, ළමා කටයුතු හා සමාජ සවිබලගැන්වීමේ අමාත්‍යාංශය රුපියල් බිලියන 74.5ක්, වරාය, නාවික හා ගුවන් සේවා අමාත්‍යාංශය – රුපියල් බිලියන 7.07ක්, තාක්ෂණ අමාත්‍යාංශය – රුපියල් බිලියන 5.42ක්, ආයෝජන ප්‍රවර්ධන අමාත්‍යාංශය – රුපියල් බිලියන 3.39ක්, මහජන ආරක්ෂක අමාත්‍යාංශය – රුපියල් බිලියන 140.7ක්, කම්කරු හා විදේශ රුකියා අමාත්‍යාංශය – රුපියල් බිලියන 6.89ක්, ක්‍රීඩා හා යෞවන කටයුතු අමාත්‍යාංශය – රුපියල් බිලියන 10.5ක්, වාරිමාර්ග අමාත්‍යාංශය – රුපියල් බිලියන 84ක් වශයෙන් වෙන් කර ඇත.",
       "URL": "https://www.dinamina.lk/2023/10/06/breaking-news/28501/2024-%e0%b6%85%e0%b6%ba-%e0%b7%80%e0%b7%90%e0%b6%ba-%e0%b7%80%e0%b7%92%e0%b7%83%e0%b6%bb%e0%b7%8a%e0%b6%a2%e0%b6%b1-%e0%b6%9a%e0%b7%99%e0%b6%a7%e0%b7%94%e0%b6%b8%e0%b7%8a%e0%b6%b4/",
       "Category": "local",
       "Parent URL": "https://www.dinamina.lk/category/local//page/25/"
}