{
       "Source": "dinamina",
       "Timestamp": "October 3, 2023 1:00 am",
       "Headline": "මාතර දිස්ත්‍රික්කයේ පවුල් 828ක පුද්ගලයෝ 3280ක් පීඩාවට",
       "News Content": "නොකඩවා ඇද හැලෙන වර්ෂාපතනය හේතුවෙන් මාතර දිස්ත්‍රික්කයේ පවුල් 828ක පුද්ගලයන් 3280 දෙනකු පීඩාවට පත්වී නිවාස අර්ධ හානි 100ක් සහ වෙනත් දේපොළ හානි 20ක් වාර්තා වන බව මාතර දිස්ත්‍රික් ලේකම් දිසාපති, නීතිඥ වයි. වික්‍රමසිරි මහතා පවසයි.\n\nමේ පිළිබඳව වැඩිදුරටත් අදහස් දැක්වූ ඒ මහතා මෙලෙද ද පැවැසීය.\n\n“තද වැසි සමඟ ඇති වූ ගංවතුර තත්ත්වය හේතුවෙන් අකුරැස්ස ප්‍රාදේශීය ලේකම් කොට්ඨාසයේ පරදුව දකුණ සහ යාකබැද්ද ග්‍රාම නිලධාරී කොට්ඨාසවල පවුල් 166ක පුද්ගලයන් 686 දෙනෙක් පීඩාවට පත්ව සිටිනවා. නිවාස අර්ධ හානි 05ක් සහ වෙනත් දේපොළ හානි 16ක් සිදුව තිබෙනවා.\n\nගංවතුර තත්ත්වය හේතුවෙන් තිහගොඩ ප්‍රාදේශීය ලේකම් කොට්ඨාසයේ වටගෙදර සහ වැල්ලේතොට ග්‍රාම නිලධාරී කොට්ඨාසවල පවුල් 134ක පුද්ගලයන් 500 දෙනෙක් පීඩාවට පත්ව සිටිනවා. නිවාස අර්ධ හානි 32ක් වාර්තා වෙනවා. මාලිම්බඩ ප්‍රාදේශීය ලේකම් කොට්ඨාසයේ මාලිම්බඩ දකුණ සහ පහළ කියාඬුව ග්‍රාම නිලධාරී කොට්ඨාසවල පවුල් 34ක පුද්ගලයන් 235 දෙනෙක් පීඩාවට පත්ව සිටිනවා. නිවාස අර්ධ හානි 03ක් වාර්තා වෙනවා.\n\nදෙවිනුවර ප්‍රාදේශීය ලේකම් කොට්ඨාසයේ තලල්ල දකුණ සහ උඩ අපරැක්ක ග්‍රාම නිලධාරී කොට්ඨාසවල පවුල් 14ක පුද්ගලයන් 52 දෙනෙක් පීඩාවට පත්ව සිටිනවා. නිවාස අර්ධ හානි 03ක් වාර්තා වෙනවා. එමෙන්ම වැලිගම ප්‍රාදේශීය ලේකම් කොට්ඨාසයේ ගුරුබැබිල සහ පොල්වත්ත ග්‍රාම නිලධාරී කොට්ඨාසවල පවුල් 16ක පුද්ගලයන් 64 දෙනෙක් පීඩාවට පත්ව සිටිනවා. නිවාස අර්ධ හානි 04ක් සිදුව තිබෙනවා.\n\nකඹුරුපිටිය ප්‍රාදේශීය ලේකම් කොට්ඨාසයේ කරගොඩ උයන්ගොඩ සහ ගතාර උතුර ග්‍රාම නිලධාරී කොට්ඨාසවල පවුල් 212ක පුද්ගලයන් 849 දෙනෙක් පීඩාවට පත්ව සිටිනවා. නිවාස අර්ධ හානි 04ක් වාර්තා වෙනවා. අතුරලිය ප්‍රාදේශීය ලේකම් කොට්ඨාසයේ වේනගම, හවුපේ සහ ගොඩපිටිය ග්‍රාම නිලධාරී කොට්ඨාසවල පවුල් 143ක පුද්ගලයන් 472 දෙනෙක් පීඩාවට පත්ව සිටිනවා. නිවාස අර්ධ හානි 04ක් වාර්තා වෙනවා.\n\nකිරින්ද පුහුල්වැල්ල ප්‍රාදේශීය ලේකම් කොට්ඨාසයේ හෙට්ටියාවල බටහිර ග්‍රාම නිලධාරී කොට්ඨාසයේ පවුල් 04ක පුද්ගලයන් 13 දෙනෙක් පීඩාවට පත්ව සිටිනවා. නිවාස අර්ධ හානි 04යි. පස්ගොඩ ප්‍රාදේශීය ලේකම් කොට්ඨාසයේ පස්ගොඩ ග්‍රාම නිලධාරී කොට්ඨාසයේ පවුල් 07ක පුද්ගලයන් 25 දෙනෙක් පීඩාවට පත්ව සිටිනවා. නිවාස අර්ධ හානි 07ක් වාර්තා වෙනවා. තද වැසි සමඟ ඇති වූ ගංවතුර තත්ත්වය හේතුවෙන් හක්මන ප්‍රාදේශීය ලේකම් කොට්ඨාසයේ හක්මන ග්‍රාම නිලධාරී කොට්ඨාසවල පවුල් 03ක පුද්ගලයන් 08 දෙනෙක් පීඩාවට පත්ව සිටිනවා. නිවාස අර්ධ හානි 03ක් වාර්තා වෙනවා.\n\nමාතර කඩවත් සතර ප්‍රාදේශීය ලේකම් කොට්ඨාසයේ වේරදුව සහ ගොඩගම ග්‍රාම නිලධාරී කොට්ඨාසවල පවුල් 71ක පුද්ගලයන් 271 දෙනෙක් පීඩාවට පත්ව සිටිනවා. නිවාස අර්ධ හානි 10ක් සහ වෙනත් දේපොළ හානි 03ක් වාර්තා වෙනවා. පිටබැද්දර ප්‍රාදේශීය ලේකම් කොට්ඨාසයේ කොටගල සහ කළුබෝවිටියන ග්‍රාම නිලධාරී කොට්ඨාසවල පවුල් 05ක පුද්ගලයන් 21 දෙනෙක් පීඩාවට පත්ව සිටිනවා. නිවාස අර්ධ හානි 05ක් වාර්තා වෙනවා.\n\nමුලටියන ප්‍රාදේශීය ලේකම් කොට්ඨාසයේ කුඩාපාන සහ මාකඳුර බටහිර ග්‍රාම නිලධාරී කොට්ඨාසවල පවුල් 08ක පුද්ගලයන් 34 දෙනෙක් පීඩාවට පත්ව සිටිනවා. නිවාස අර්ධ හානි 07ක් සහ වෙනත් දේපොළ හානි 01ක් වාර්තා වෙනවා. කොටපොළ ප්‍රාදේශීය ලේකම් කොට්ඨාසයේ කොටපොළ උතුර සහ කන්දිල්පාන ග්‍රාම නිලධාරී කොට්ඨාසවල පවුල් 06ක පුද්ගලයන් 34 දෙනෙක් පීඩාවට පත්ව සිටිනවා. නිවාස අර්ධ හානි 04ක් සිදුව තිබෙනවා.\n\nමීට අමතරව දික්වැල්ල ප්‍රාදේශීය ලේකම් කොට්ඨාසයේ බඹරැන්ද උතුර ග්‍රාම නිලධාරී කොට්ඨාසයේ පවුල් 03ක පුද්ගලයන් 09 දෙනෙක් පීඩාවට පත්ව සිටිනවා. නිවාස අර්ධ හානි 03ක් වාර්තා වෙනවා. වැලිපිටිය ප්‍රාදේශීය ලේකම් කොට්ඨාසයේ දෙනිපිටිය සහ වාහල කනංකේ ග්‍රාම නිලධාරී කොට්ඨාසවල පවුල් 02ක පුද්ගලයන් 07 දෙනෙක් පීඩාවට පත්ව සිටිනවා. නිවාස අර්ධ හානි 02ක් වාර්තා වෙනවා.”\n\nජයසිරි පේදුරුආරච්චි – ගන්දර සමූහ",
       "URL": "https://www.dinamina.lk/2023/10/03/local/27166/%e0%b6%b8%e0%b7%8f%e0%b6%ad%e0%b6%bb-%e0%b6%af%e0%b7%92%e0%b7%83%e0%b7%8a%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%8a%e0%b6%9a%e0%b6%ba%e0%b7%9a-%e0%b6%b4%e0%b7%80%e0%b7%94%e0%b6%bd/",
       "Category": "local",
       "Parent URL": "https://www.dinamina.lk/category/local//page/43/"
}