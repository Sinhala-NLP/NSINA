{
       "Source": "dinamina",
       "Timestamp": "September 13, 2023 1:00 am",
       "Headline": "ජාතික කාන්තා කොමිසම නමින් ස්වාධීන කොමිසමක්",
       "News Content": "කාන්තා අයිතිවාසිකම් හා ස්ත්‍රී පුරුෂ සමාජභාවීය සමානාත්මතාව යන කටයුතු සඳහා නායකත්වය ලබා දීමට සහ ස්ත්‍රී පුරුෂ සමාජභාවය සම සාධාරණත්වය සහ සම සමානත්වය සම්බන්ධයෙන් වන ගැටලු සඳහා මැදිහත් වීමට විෂය භාර අමාත්‍යවරයා මඟින් පාර්ලිමේන්තුව වෙත අවකාශ නිර්දේශ ලබා දීමට හැකිවන පරිදි ජාතික කාන්තා කොමිසම නමින් ස්වාධීන කොමිසමක් පාර්ලිමේන්තු පනතක් මඟින් ස්ථාපිත කිරීම සඳහා ඇමැති මණ්ඩල අනුමැතිය හිමිව තිබේ.\n\nඒ අනුව නීති කෙටුම්පත් සම්පාදක විසින් සකස් කරනු ලැබ ඇති එකී කෙටුම්පත කාන්තා ළමා කටයුතු හා සමාජ සවිබල ගැන්වීමේ ඇමැතිවරයා ලෙස ජනාධිපති රනිල් වික්‍රමසිංහ මහතා විසින් ඇමැති මණ්ඩලයට ඉදිරිපත් කෙරුණු අතර ඊට ඇමැති මණ්ඩල එකඟතාව ලැබී ඇත.",
       "URL": "https://www.dinamina.lk/2023/09/13/local/21747/%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b6%9a%e0%b7%9c%e0%b6%b8%e0%b7%92%e0%b7%83%e0%b6%b8-%e0%b6%b1%e0%b6%b8%e0%b7%92%e0%b6%b1/",
       "Category": "local",
       "Parent URL": "https://www.dinamina.lk/category/local//page/123/"
}