{
       "Source": "dinamina",
       "Timestamp": "September 8, 2023 10:22 am",
       "Headline": "උඩරට දුම්රිය මාර්ගයේ ද ගමනාගමනයට බාධා",
       "News Content": "උඩරට දුම්රිය මාර්ගයේ ඔහිය හා ඉදල්ගස්හින්න දුම්රිය ස්ථානයන් අතර මාර්ගයට  අද අළුයම (08) සිදුවු පස් කඳු හා ගල් කඩා වැටිමක්  නිසා දුම්රිය ගමනාගමනයට බාධා ඇතිවි ඇතැයි දුම්රිය දෙපාර්තමේන්තුව පවසයි.\n\nඑම දුම්රිය ස්ථාන දෙක අතර පිහිටි අංක 30 සහ 31 උමං මාර්ග අසල දුම්රිය මාර්ගය ස්ථාන දෙකකින්   අවහිර වි ඇති බවද වාර්තාවේ .\n\nඅද උදෑසන බදුල්ලේ සිට කොළඹ බලා ගමන් කල පොඩි මැනිකේ දුම්රිය හපුතලේ දුම්රිය ස්ථානයේ නවතා ඇති අතර ඇල්ල ඕඩිසි දුම්රියද අතරමග නවතා ඇති බවද බදුල්ල දුම්රිය ස්ථානයේ ප්‍රකාශකයෙකු පැවසිය\n\nමේ වනවිටත් දුම්රිය දෙපාර්තමේන්තුවේ සේවකයින් දුම්රිය මාර්ගයට වැටි ඇති පස් හා ගල් ඉවත් කරමින් මාර්ගය යථා තත්ත්වයට ගැනිමට කටයුතු කරමින් සිටින අතර මාර්ගය ඉතා ඉක්මනින් යථා තත්ත්වයට පත්කිරිමට අවශ්‍ය පියවර ගනිමින් සිටින බවද දුම්රිය දෙපාර්තමේන්තුව සදහන් කලේය.\n\n",
       "URL": "https://www.dinamina.lk/2023/09/08/breaking-news/20727/%e0%b6%8b%e0%b6%a9%e0%b6%bb%e0%b6%a7-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%ba%e0%b7%9a-%e0%b6%af-%e0%b6%9c%e0%b6%b8/",
       "Category": "local",
       "Parent URL": "https://www.dinamina.lk/category/local//page/135/"
}