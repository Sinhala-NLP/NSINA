{
       "Source": "dinamina",
       "Timestamp": "July 31, 2023 11:40 am",
       "Headline": "ලංගම බස් වර්ජනයක්",
       "News Content": "පහරදීමක් මුල් කරගනිමින් රජරට ප්‍රදේශයේ, ඩිපෝ කිහිපයකට අයත් ලංගම බස් රථ වර්ජනයක් ආරම්භ කර තිබෙයි.\n\nහොරොව්පතාන ඩිපෝවේ රියදුරුවරයෙකුට හා කොන්දොස්තරවරයෙකුට පෞද්ගලික බස් රථ සේවකයින් සිදුකළ පහරදීමකට විරෝධය පළකරමින් ඩිපෝ 7ක සේවකයින් ධාවන කටයුතුවලින් ඉවත්ව මෙම වර්ජනයට එක්ව සිටියි.\n\nමෙම වර්ජනයක් ආරම්භ කර ඇත්තේ, දඹුල්ල, අනුරාධපුර, කැකිරාව, හොරොව්පතාන, පොලොන්නරුව, කැබිතිගොල්ලෑව සහ කන්තලේ ඩිපෝවලට අයත් ලංගම බස් රථයි.\n\nසාධාරණ පරික්ෂණයක් සිදුකර සැකකරුවන්ට එරෙහිව නීතිය ක්‍රියාත්මක නොකරන්නේ නම් වර්ජනය අඛණ්ඩව සිදුකරන බව කටහගස්දිගිලිය ඩිපෝ කළමනාකරු ප්‍රකාශ කර සිටියි",
       "URL": "https://www.dinamina.lk/2023/07/31/local/10488/%e0%b6%bd%e0%b6%82%e0%b6%9c%e0%b6%b8-%e0%b6%b6%e0%b7%83%e0%b7%8a-%e0%b7%80%e0%b6%bb%e0%b7%8a%e0%b6%a2%e0%b6%b1%e0%b6%ba%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/308/"
}