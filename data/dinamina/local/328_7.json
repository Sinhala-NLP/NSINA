{
       "Source": "dinamina",
       "Timestamp": "July 26, 2023 1:00 am",
       "Headline": "පුද්ගල‍ෙයකු පැහැරගෙන ගොස් පහර දුන් කොස්තාපල් ඇතුළු පහක් අත්අඩංගුවට",
       "News Content": "පුද්ගල‍ෙයකු පැහැරගෙන ගොස් සිරකර පහරදීම සම්බන්ධයෙන් හම්බන්තොට අධිවේගී සංචාරක මාර්ග ආරක්ෂක කොට්ඨාසයේ සේවයේ නිරතව සිටි පොලිස් කොස්තාපල්වරයකු ඇතුළු පස් දෙනෙක් ලුණුගම්වෙහෙර පොලිසියේ නිලධාරීන් විසින් පෙරේදා (24) අත්අඩංගුවට ගනු ලැබූහ.\n\nමෙම පැහැරගැනීම හා පහරදීම සිදුව ඇත්තේ පසුගිය 09 වෙනිදාය. පුද්ගලික ආරවුලක් මත මෙම පහරදීම සිදුව ඇති බවත් එම පහරදීමෙන් පසු පොලිසිය ඔහු අත්අඩංගුවට ගැනීමට සොයමින් සිටියදී සේවයට වාර්තා නොකර සැඟවී සිට ඇති බවත් පොලිසිය කියයි.\n\nසේවයට වාර්තා නොකිරීම හේතුවෙන් පසුගිය 11 වැනිදා පොලිස් කොස්තාපල්වරයාට එරෙහිව සිය තනතුර අතහැර යාමේ නියෝගයක් පවා නිකුත්කර තිබී ඇත.\n\nඅත්අඩංගුවටගත් මෙම නිලධාරියා ඇතුළු සැකකරුවන් පස් දෙනා අධිකරණයට ඉදිරිපත් කිරීමට නියමිතව තිබුණි.",
       "URL": "https://www.dinamina.lk/2023/07/26/local/9282/%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd%e0%b7%99%e0%b6%ba%e0%b6%9a%e0%b7%94-%e0%b6%b4%e0%b7%90%e0%b7%84%e0%b7%90%e0%b6%bb%e0%b6%9c%e0%b7%99%e0%b6%b1-%e0%b6%9c%e0%b7%9c%e0%b7%83/",
       "Category": "local",
       "Parent URL": "https://www.dinamina.lk/category/local//page/328/"
}