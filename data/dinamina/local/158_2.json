{
       "Source": "dinamina",
       "Timestamp": "September 4, 2023 2:05 am",
       "Headline": "බිලියන 207ක පළුදු වූ නෝට්ටු විනාශ කරයි",
       "News Content": "පිරිසිදු මුදල් නෝට්ටු භාවිතය තහවුරු කිරීම සඳහා ඉකුත් වසරේදී (2022) දී රුපියල් බිලියන 207.3ක් වටිනා පලුදු වූ මුදල් නෝට්ටු මිලියන 238.5ක් විනාශ කළ බව ශ්‍රී ලංකා මහ බැංකුව කියයි. රටෙහි මුදල් සංසරණය තුළ ගුණාත්මක තත්ත්වයේ ව්‍යවහාර මුදල් නෝට්ටු පැවතීම තහවුරු කිරීම මහ බැංකුවේ අරමුණයි.\nඒ අනුව ව්‍යවහාර මුදල් දෙපාර්තමේන්තුව විසින් මෙසේ සේවා අනිසි ව්‍යවහාර මුදල් නෝට්ටු විනාශ කළ බව එම දෙපාර්තමේන්තුවේ අධිකාරී පී.ඩී.ආර්. දයානන්ද මහතා පැවසීය. වසර 2018දී පලුදු නෝට්ටු මිලියන 343.8ක් විනාශ කරන ලදී. එහි වටිනාකම රුපියල් බිලියන 252.2කි. 2019දී විනාශ කළ මුදල් නෝට්ටු ප්‍රමාණය මිලියන 235කි. එහි වටිනාකම රුපියල් බිලියන 139.8කි. වසර 2020 රුපියල් බිලියන 62.2ක් වටිනා මුදල් නෝට්ටු මිලියන 127.3ක් විනාශ කළ අතර, 2021දී රුපියල් බිලියන 44.3ක් වටිනා නෝට්ටු මිලියන 108.2ක් විනාශ කර ඇත.\nජයසිරි මුණසිංහ",
       "URL": "https://www.dinamina.lk/2023/09/04/local/19364/%e0%b6%b6%e0%b7%92%e0%b6%bd%e0%b7%92%e0%b6%ba%e0%b6%b1-207%e0%b6%9a-%e0%b6%b4%e0%b7%85%e0%b7%94%e0%b6%af%e0%b7%94-%e0%b7%80%e0%b7%96-%e0%b6%b1%e0%b7%9d%e0%b6%a7%e0%b7%8a%e0%b6%a7%e0%b7%94-%e0%b7%80/",
       "Category": "local",
       "Parent URL": "https://www.dinamina.lk/category/local//page/158/"
}