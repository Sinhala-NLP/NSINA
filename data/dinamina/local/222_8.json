{
       "Source": "dinamina",
       "Timestamp": "August 18, 2023 10:10 am",
       "Headline": "ක්‍රීඩා තරඟ අතරේ වලක වැටී සිසුන් දෙදෙනෙකු මරුට",
       "News Content": "වවුනියාව දිස්ත්‍රික්කයේ කලාප ක්‍රීඩා තරඟවලට සහභාගි වු පාසල් දරුවන් දෙදෛනකු ක්‍රීඩා තරඟ පැවැත්වු ක්‍රීඩාංගනය අසළ වතුර වළකට වැටීමෙන්  ඊයේ (17) සවස ජිවිතක්ෂයට පත්ව ඇති බව වවුනියාව පූවරසන්කුලම පොලිසිය පවසයි.\n\nපොලිසිය පැවසූවේ වවුනියාව විශ්ව විද්‍යාලීය ක්‍රීඩා පිටිය සකස් කිරීමට පස් ලබා ගැනීමට පස් කැපු වතුර වළට වැටී දරුවන් දෙදෙනා ජිවිතක්ෂයට පත්ව ඇති බවයි.\n\nවවුනියාව මුස්ලිම් මහා විද්‍යාලයට අයත් වයස අවුරුදු 14 ක් හා 15 ක් වන දරුවන් දෙදෙනෙකු එලෙස ජිවිතක්ෂයට පත්ව ඇති බවද පොලිසිය පැවසීය.\n\nපොලිසිය පැවසූවේ ක්‍රිඩා තරඟය අවසන් වීමෙන් පසු අදාළ දරුවන් ක්‍රීඩාංගනය අසළ වු වතුර වළ නැරඹීමට ගිය අවස්ථාවේ වතුර වළට වැටී ඇති බවයි.\n\nමියගිය දරුවන්ගේ දේහයන් වවුනියාව රෝහල් මෘත ශරීරාගාරයට යොමුකොට ඇති අතර, සිද්ධිය සම්බන්ධයෙන් පූවරසන්කුලම පොලිසිය වැඩිදුර පරීක්ෂණ මෙහෙයවයි.\n\n",
       "URL": "https://www.dinamina.lk/2023/08/18/local/15353/%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f-%e0%b6%ad%e0%b6%bb%e0%b6%9f-%e0%b6%85%e0%b6%ad%e0%b6%bb%e0%b7%9a-%e0%b7%80%e0%b6%bd%e0%b6%9a-%e0%b7%80%e0%b7%90%e0%b6%a7%e0%b7%93/",
       "Category": "local",
       "Parent URL": "https://www.dinamina.lk/category/local//page/222/"
}