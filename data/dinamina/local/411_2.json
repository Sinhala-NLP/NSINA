{
       "Source": "dinamina",
       "Timestamp": "July 6, 2023 12:30 pm",
       "Headline": "ත්‍රිරෝද හා බස් රථයක් ගැටී දෙදෙනෙකුට බරපතල තුවාල",
       "News Content": "ත්‍රිරෝද රථයක් සහ පෞද්ගලික බස් රථයක් මුහුණට මුහුණලා ගැටිමෙන් ත්‍රිරෝද රථයේ රියදුරා සහ ත්‍රිරෝද රථයේ ගමන් ගත් කාන්තාවක් බරපතල ලෙස තුවාල ලබා දික්ඔය මුලික රෝහල වෙත ඇතුලත් කර ඇති බව නොර්වුඩ් පොලිසිය පවසයි\n\nඅද (06)මෙම අනතුර සිදු වි ඇත්තේ හැටන් මස්කෙලිය ප්‍රධාන මාර්ගයේ නොර්වුඩ් දියසිරිගම ප්‍රදේශයේදිය.\n\nහැටන් සිට මස්කෙලිය දක්වා ධාවනය වු පෞද්ගලික බස් රථයට නොර්වුඩ් සිට හැටන් දක්වා ප්‍රතිවිරුද්ධ දිශාවෙන් ධාවනය වු ත්‍රිරෝද රථය පැවති අධික වර්ෂාවත් සමග ලිස්සාගොස් බස් රථයේ ගැටි මෙම අනතුර සිදු වි ඇති බවයි අනතුර පිලිබදව පරික්ෂණ පවත්වන නොර්වුඩ් පොලිසිය කියා සිටියි.\n\n\n\nනොර්වුඩ් පොලිසිය විසින් පෞද්ගලික බස් රථය සහ රියදුරා සැකපිට අත්අඩංගුවට ගෙන ඇති අතර අනතුර සම්බන්ධයෙන් නොර්වුඩ් පොලිසිය පරික්ෂණ පවත්වයි.",
       "URL": "https://www.dinamina.lk/2023/07/06/local/4608/%e0%b6%ad%e0%b7%8a%e0%b6%bb%e0%b7%92%e0%b6%bb%e0%b7%9d%e0%b6%af-%e0%b7%84%e0%b7%8f-%e0%b6%b6%e0%b7%83%e0%b7%8a-%e0%b6%bb%e0%b6%ae%e0%b6%ba%e0%b6%9a%e0%b7%8a-%e0%b6%9c%e0%b7%90%e0%b6%a7/",
       "Category": "local",
       "Parent URL": "https://www.dinamina.lk/category/local//page/411/"
}