{
       "Source": "dinamina",
       "Timestamp": "July 24, 2023 1:00 am",
       "Headline": "මරදන්කඩවල  ගොවි බිමක  ගින්නක්",
       "News Content": "\n\nමරදන්කඩවල ගම්වැසියන් විසින් වගා කටයුතු සඳහා භාවිත කරන ඉඩමක් පෙරේදා (22) ගිනි ගැනීමට ලක්ව අක්කර 400ක භූමි ප්‍රමාණයක් දක්වා ගින්න ව්‍යාප්ත වී තිබුණු බව හොරොව්පොතාන පොලිසිය සඳහන් කළේය.\n\nමෙම ඉඩම පිහිටා ඇත්තේ අංක 133 මරදන්කඩවල ග්‍රාම සේවා වසමේ බවත් ගම්වැසියන් රැසක් මෙම ඉඩමේ ගොවිතැන් කරන බවත් පොලිසිය සඳහන් කළේය. ගිනි ගැනීමට ලක්වන විට ගොවිතැන් කටයුතු කිසිවක් මෙහි කර නැති බැවින් වගා හානියක් වී නැති බවත් මාන පදුරු වැවී තිබුණු බැවින් සුළඟත් සමඟ ගින්න පැතිර ගොස් ඇති බවත් පොලිසිය කියයි.\n\nමෙම ගින්නෙන් වගා කටයුතු සඳහා ජලය ලබා ගැනීමට තිබුණු වතර මෝටර කිහිපයක් සහ ජල නළ රැසක් විනාශ වී ඇති බව හෙරොව්පොතාන පොලිසියේ උසස් නිලධාරියෙක් පැවසීය.\n\nගයාන් කුමාර වීරසිංහ",
       "URL": "https://www.dinamina.lk/2023/07/24/local/8672/%e0%b6%b8%e0%b6%bb%e0%b6%af%e0%b6%b1%e0%b7%8a%e0%b6%9a%e0%b6%a9%e0%b7%80%e0%b6%bd-%e0%b6%9c%e0%b7%9c%e0%b7%80%e0%b7%92-%e0%b6%b6%e0%b7%92%e0%b6%b8%e0%b6%9a-%e0%b6%9c%e0%b7%92%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/339/"
}