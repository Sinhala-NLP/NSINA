{
       "Source": "dinamina",
       "Timestamp": "August 17, 2023 2:00 am",
       "Headline": "විද්‍යෝදය සාහිත්‍ය සම්මාන ප්‍රදානය අවසන් වටයට නිර්දේශිත පද්‍ය කාව්‍ය සංග්‍රහ",
       "News Content": "ශ්‍රී ජයවර්ධනපුර විශ්වවිද්‍යාලයේ මානව ශාස්ත්‍ර හා සමාජීය විද්‍යා පීඨයෙන් සංවිධාන කරන විද්‍යෝදය සාහිත්‍ය සම්මාන ප්‍රදානයෙහි (2023) වසරේ විශිෂ්ටතම පද්‍ය කාව්‍ය සංග්‍රහය තරග අංශයට අදාළව අවසන් වටයට නිර්දේශිත කෘති ප්‍රකාශයට පත් කර ඇත.\nඒ අනුව මෙවර සම්මාන ප්‍රදානයට අනුරාධා නිල්මිණි විසින් රචිත ඉර්තු – ෆාස්ට් පබ්ලිෂින් (ප්‍රයිවට්) ලිමිටඩ් – සුරස ප්‍රකාශන, පවන් අංජන විසින් රචිත වලාකුළු නිම්නයට එන්න – ඇස්. ගොඩගේ සහ සහෝදරයෝ, කෞශල්‍යා ජයලත් විසින් රචිත සහස් කඳු තරණ මංපෙත් – ඇස්. ගොඩගේ සහ සහෝදරයෝ, ලක්ශාන්ත අතුකෝරල විසින් රචිත හැඟුම් ගඟෙහි හැංගිලා – විදර්ශන ප්‍රකාශන සහ අසංක රුවන් සාගරගේ හීතල හී තල – කේ. බුක්ස් ප්‍රකාශන යන කෘති නිර්දේශ වී ඇත. මේ කෘති අතුරින් එක් කෘතියක් 2023 සැප්තැම්බර් 01 වැනිදා පැවැත්වෙන විද්‍යෝදය සාහිත්‍ය සම්මාන ප්‍රදානයේදී වසරේ විශිෂ්ටතම පද්‍ය කාව්‍ය සංග්‍රහය ලෙස සම්මානයට පාත්‍රවනු ඇත.\n\n",
       "URL": "https://www.dinamina.lk/2023/08/17/local/14787/%e0%b7%80%e0%b7%92%e0%b6%af%e0%b7%8a%e0%b6%ba%e0%b7%9d%e0%b6%af%e0%b6%ba-%e0%b7%83%e0%b7%8f%e0%b7%84%e0%b7%92%e0%b6%ad%e0%b7%8a%e0%b6%ba-%e0%b7%83%e0%b6%b8%e0%b7%8a%e0%b6%b8%e0%b7%8f/",
       "Category": "local",
       "Parent URL": "https://www.dinamina.lk/category/local//page/233/"
}