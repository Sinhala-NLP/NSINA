{
       "Source": "dinamina",
       "Timestamp": "September 6, 2023 1:00 am",
       "Headline": "උසස් පෙළ විභාගය ඉදිරියට ගැනීමට ආණ්ඩුව කටයුතු කළේ ඇයි",
       "News Content": "ලබන වසරේ (2024) මාර්තු මස පැවැත්වීමට නියමිතව තිබූ මෙවර උසස් පෙළ විභාගය ඉදිරියට ගැනීමට ආණ්ඩුව තීරණය කළේ කවර හේතුවක් නිසාදැයි විපක්ෂ නායක සජිත් ප්‍රේමදාස මහතා පාර්ලිමේන්තුවේදී ඊයේ (05) ප්‍රකාශ කෙළේය.\n\nවිපක්ෂ නායක සජිත් ප්‍රේමදාස මහතා මේ බව සඳහන් කෙළේ ස්ථාවර නියෝග 27/2 යටතේ ප්‍රශ්නයක් මතු කරමිනි.\n\nතවදුරටත් විපක්ෂ නායකවරයා මෙසේද පැවසීය.\n\nආර්ථික අර්බුදය තුළින් පීඩාවට පත්වුවද කෙසේ හෝ ධෛර්යෙන් සිය අධ්‍යාපන කටයුතු සිදු කළ දරුවන්ට මෙමඟින් දැඩි අසාධාරණයක් සිදු වෙනවා. මෙවර උසස් පෙළ විභාගය සඳහා ඉදිරිපත් වන සිසුන් වෙනුවෙන් නිසි පරිදි වාර විභාග පවා පවත්වා නැහැ.\n\nඑබැවින් මේ සම්බන්ධයෙන් ආණ්ඩුව දැඩි අවධානය යොමුකළ යුතු බවද විපක්ෂ නායකවරයා පැවසීය.",
       "URL": "https://www.dinamina.lk/2023/09/06/local/19843/%e0%b6%8b%e0%b7%83%e0%b7%83%e0%b7%8a-%e0%b6%b4%e0%b7%99%e0%b7%85-%e0%b7%80%e0%b7%92%e0%b6%b7%e0%b7%8f%e0%b6%9c%e0%b6%ba-%e0%b6%89%e0%b6%af%e0%b7%92%e0%b6%bb%e0%b7%92%e0%b6%ba%e0%b6%a7-%e0%b6%9c/",
       "Category": "local",
       "Parent URL": "https://www.dinamina.lk/category/local//page/147/"
}