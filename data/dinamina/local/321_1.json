{
       "Source": "dinamina",
       "Timestamp": "July 27, 2023 9:08 am",
       "Headline": "වැලිපැන්නේ  ගව ඝාතකාගාරයක් වටලයි",
       "News Content": "වැලිපැන්න පොලිස් වසමේ වැලිපැන්න මුස්ලිම් පාරේ පවත්වාගෙන ගිය ගව ඝාතකාගාරයක් වටලා ඝාතනයට රැගෙන විත් තිබු මී ගවයන් 09 ක් වලාන දුෂණ මර්ධන ප්‍රහාරක ඒකකයේ නිලධාරීන් විසින් ඊයේ ( 26 )  සවස අත්අඩංගුවට ගෙන ඇත.\n\nවලාන දුෂණ මර්ධන ප්‍රහාරක ඒකකයේ නිලධාරීන්ට ලැබුණු තොරතුරක් අනුව සිදුකල මෙම වැටලීමේදී එළ ගවමස් ලෙස මී ගවයන් ඝාතනය කර විකිණීම සඳහා මෙම මී ගවයන් ගෙනවිත් තිබු අතර එම මී ගවයන් 09 දෙනා සමග ගව ඝාතනය සඳහා භාවිතා කරන මන්නා පිහි 09 ක් ,පොරෝ 01 ක් ,සහ යකඩ කූරු 03 ක් සමග සැකකරුවන් තිදෙනෙකු පොලිස් අත්අඩංගුවට ගෙන ඇත.\n\nදර්ගානගරය මාර්කට් පාරේ පදිංචි එක සැකකරුවෙක්ද,දර්ගානගරය මරික්කාර් පාරේ පදිංචි සැකකරුවන් දෙදෙනෙකු ද මෙහිදී අත්අඩංගුවට ගෙන අධිකරණයට ඉදිරිපත් කිරීම සඳහා වැලිපැන්න පොලිසියට භාර දී ඇත.\n\n",
       "URL": "https://www.dinamina.lk/2023/07/27/local/9736/%e0%b7%80%e0%b7%90%e0%b6%bd%e0%b7%92%e0%b6%b4%e0%b7%90%e0%b6%b1%e0%b7%8a%e0%b6%b1-%e0%b6%9c%e0%b7%80-%e0%b6%9d%e0%b7%8f%e0%b6%ad%e0%b6%9a%e0%b7%8f%e0%b6%9c%e0%b7%8f%e0%b6%bb%e0%b6%ba%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/321/"
}