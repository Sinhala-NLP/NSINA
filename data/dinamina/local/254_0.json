{
       "Source": "dinamina",
       "Timestamp": "August 12, 2023 1:00 am",
       "Headline": "ණය ප්‍රතිව්‍යූහගත කිරීම ගැන මගේ තීන්දුවේ වෙනසක් නෑ",
       "News Content": "දේශීය ණය ප්‍රතිව්‍යූහගතකරණයට අදාළව පාර්ලිමේන්තුවට පසුගිය දිනක ඉදිරිපත් කරන ලද යෝජනාව සම්බන්ධයෙන් කථානායකවරයා ලෙස තමා ඉදිරිපත් කළ තීන්දුවෙහි වෙනසක් නැති බව කථානායක මහින්ද යාපා අබේවර්ධන මහතා පාර්ලිමේන්තුවේදී ඊයේ (11) ප්‍රකාශ කළේය.\n\nඅදාළ තීන්දුව තමා තනිව ගත් තීන්දුවක් නොවන බවත්, නිසි පරිදි නීති උපදෙස් ගෙන සාකච්ඡා කිරීමෙන් පසු අදාළ තීන්දුව ගත් බවත් කථානායකවරයා පැවසීය. එමෙන්ම අදාළ තීන්දුව මඟින් උසාවි නඩු පිළිබඳ කිසිදු ස්ථානයක සඳහන් නොවන බවද කථානායකවරයා පැවසීය.\n\nකථානායක මහින්ද යාපා අබේවර්ධන මහතා මේ බව සඳහන් කළේ පසුගිය දිනක කථානායකවරයා විසින් දුන් තීන්දුවක් සම්බන්ධයෙන් පාර්ලිමේන්තුවේදී ඊයේ (11) පෙරවරුවේ ඇති වූ සංවාදයෙන් පසු සිය මතය ඉදිරිපත් කරමිනි.\n\n\n\n",
       "URL": "https://www.dinamina.lk/2023/08/12/local/13589/%e0%b6%ab%e0%b6%ba-%e0%b6%b4%e0%b7%8a%e0%b6%bb%e0%b6%ad%e0%b7%92%e0%b7%80%e0%b7%8a%e0%b6%ba%e0%b7%96%e0%b7%84%e0%b6%9c%e0%b6%ad-%e0%b6%9a%e0%b7%92%e0%b6%bb%e0%b7%93%e0%b6%b8/",
       "Category": "local",
       "Parent URL": "https://www.dinamina.lk/category/local//page/254/"
}