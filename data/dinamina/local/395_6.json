{
       "Source": "dinamina",
       "Timestamp": "July 11, 2023 1:00 am",
       "Headline": "ජනතා සේවයට ජනපතිට සහාය දුන්නා",
       "News Content": "ඇමැති නිමල් සිරිපාල ද සිල්වා\n\n“අපේ පක්ෂයෙන් අපට ආණ්ඩුවට යන්න එපා කියද්දීත් අපි ආණ්ඩුවට ගිහින් රනිල් වික්‍රමසිංහ මහතාට සහාය දුන්නා. අපි එසේ කළේ අපට යමක් කරගන්න නෙවෙයි, බදුල්ලට බදුල්ලේ ජනතාවට යමක් කරන්න.” යැයි වරාය හා ගුවන් සේවා ඇමැති නිමල් සිරිපාල ද සිල්වා මහතා පැවැසීය.\nඇමැතිවරයා මේ බව ප්‍රකාශ කළේ හාලිඇළ නගරයේ සතිපොළ විවෘත කිරීමෙන් පසු පැවති ජන හමුවේදීය.\nඑහිදී වැඩිදුරටත් අදහස් දැක් වූ ඇමැතිවරයා මෙසේ ද කීවේය.\n“දේශපාලනය කියන්නේ අභියෝගවලට මුහුණ දීමක්. අපි හැමදාම එවන් අභියෝගවලට මුහුණ දෙනවා. සජිත්ට අගමැතිකම දෙන්න ගියා. භාර ගත්තේ නෑ. එයා බයයි. ඉරිසියයි. කුහකයි. දැන් එයා අඬනවා. අන්තිමට මේ රට භාරගෙන ඉදිරියට ගෙන යන්න පුළුවන් රනිල් වික්‍රමසිංහ මහතාට අපි සහාය දුන්නා. එතුමා රට ඉදිරියට කරගෙන යනවා.\nජනතා විමුක්ති පෙරමුණ සහ පෙරටුගාමීන් මේ රටේ උද්ඝෝෂණ තියෙනවාට කැමතියි. බෙහෙත් නැතිව, ගෑස් ඉන්ධන පෝලිම් තියෙනවා නම් හරිම සතුටුයි. ඒත් ජනාධිපතිවරයා අද වෙද්දී රටේ තිබුණ ජීවන බර ලිහිල් කර තිබෙනවා. ඉදිරියේදී මෙය තවත් අඩු කරනවා. ජනාධිපතිවරයා ජනප්‍රිය තීන්දු වෙනුවට ගන්නේ නිවැරදි තීන්දු.”\nඌව පළාත් සමූහ ප්‍රසන්න පත්මසිරි\n\n",
       "URL": "https://www.dinamina.lk/2023/07/11/local/5562/%e0%b6%a2%e0%b6%b1%e0%b6%ad%e0%b7%8f-%e0%b7%83%e0%b7%9a%e0%b7%80%e0%b6%ba%e0%b6%a7-%e0%b6%a2%e0%b6%b1%e0%b6%b4%e0%b6%ad%e0%b7%92%e0%b6%a7-%e0%b7%83%e0%b7%84%e0%b7%8f%e0%b6%ba-%e0%b6%af%e0%b7%94/",
       "Category": "local",
       "Parent URL": "https://www.dinamina.lk/category/local//page/395/"
}