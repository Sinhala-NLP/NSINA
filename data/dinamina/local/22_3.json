{
       "Source": "dinamina",
       "Timestamp": "October 7, 2023 12:59 am",
       "Headline": "ඊ-මෝටරින් වැඩපිළිවෙළ මෙට්‍රොපොලිටන් ආයතනයට",
       "News Content": "නව රියැදුරු බලපත්‍ර හෙවත් ඊ-මෝටරින් වැඩපිළිවෙළට අනුව මෝටර් රථ ක්ෂේත්‍රයම ඩිජිටල්ගතකරණය වන ව්‍යාපෘතිය මෙට්‍රොපොලිටන් ආයතනය මඟින් සිදු කරන බව ආයෝජන ප්‍රවර්ධන රාජ්‍ය ඇමැති දිලුම් අමුණුගම මහතා පාර්ලිමේන්තුවේ දී ඊයේ (6) පැවසීය. රියැදුරු බලපත්‍ර මුද්‍රණය කිරීම සම්බන්ධයෙන් වාචික පිළිතුරු අපේක්ෂාවෙන් ශ්‍රී ලංකා පොදුජන පෙරමුණේ මහනුවර දිස්ත්‍රික් මන්ත්‍රී වසන්ත යාපා බණ්ඩාර මහතා ඇසූ ප්‍රශ්නයට පිළිතුරු දෙමින් රාජ්‍ය ඇමැතිවරයා මේ බව කියා සිටියේය.\n\nඊ-මෝටරින් වැඩපිළිවෙළ ප්‍රවාහන ඇමැතිවරයාව සිටියදී තමා ගත් තීන්දුවක් බවත්, මේ සම්බන්ධයෙන් මෙට්‍රොපොලිටන් ආයතනයට කිසිදු දූෂිත ගනුදෙනුවක් නොතිබූ අතර වසර පහක කාලයකට අත්සන් කර තිබූ ඔවුන්ගේ ගිවිසුම අවසන්ව තිබූ බවත් රාජ්‍ය ඇමැතිවරයා මෙහිදී පැවසුවේය.\n\n",
       "URL": "https://www.dinamina.lk/2023/10/07/local/28791/%e0%b6%8a-%e0%b6%b8%e0%b7%9d%e0%b6%a7%e0%b6%bb%e0%b7%92%e0%b6%b1%e0%b7%8a-%e0%b7%80%e0%b7%90%e0%b6%a9%e0%b6%b4%e0%b7%92%e0%b7%85%e0%b7%92%e0%b7%80%e0%b7%99%e0%b7%85-%e0%b6%b8%e0%b7%99%e0%b6%a7/",
       "Category": "local",
       "Parent URL": "https://www.dinamina.lk/category/local//page/22/"
}