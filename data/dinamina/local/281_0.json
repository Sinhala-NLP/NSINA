{
       "Source": "dinamina",
       "Timestamp": "August 7, 2023 12:24 am",
       "Headline": "‘ආවා’ කල්ලියේ සාමාජිකයෙක් කඩු 2ක් එක්ක මාට්ටු",
       "News Content": "යාපනය බියට පත් කළ ‘ආවා’ කල්ලියේ සාමාජිකයෙක් කඩු දෙකක් සමඟ පෙරේදා (05) කෝපායි කොණ්ඩාවිල් කාලි කෝවිල අසලදී පොලිස් විශේෂ කාර්ය බළකායේ නිලධාරීන් පිරිසක් විසින් අත්අඩංගුවට ගෙන තිබේ.\nපොලිස් විශේෂ කාර්ය බළකායේ නිලධාරීන්ට ලද තොරතුරක් මත කෝපායි පොලිස් වසමේ ස්ටේෂන් පාර, කොණ්ඩාවිල්, බටහිර කොණ්ඩාවිල් කාලි කෝවිල අසලදී වැටලීමක් සිදු කර ඇත.\nඑහිදී මීට පෙර ආවා කණ්ඩායමට සම්බන්ධව සිටි කාලි කෝවිල අසල, කොණ්ඩාවිල් බටහිර ප්‍රදේශයේ පදිංචි වයස අවුරුදු 34ක පුද්ගලයකු නීති විරෝධී තහනම් කඩු දෙකක් සන්තකයේ තබාගෙන සිටියදී අත්අඩංගුවට ගෙන තිබේ.\nසැකකරු වැඩිදුර විමර්ශන කටයුතු සඳහා කෝපායි පොලිස් ස්ථානයට භාර දී ඇත.\nඅත්අඩංගුවට ගෙන ඇති සැකකරුට විරුද්ධව යාපනය මහේස්ත්‍රාත් අධිකරණයේ නඩුවක් විභාග වී ඇති අතර, එම නඩුව මේ වන විට අවසන්ව ඇති බවට කරුණු අනාවරණය වී ඇති බව පොලිසිය පවසයි.\nරක්ෂණ ශ්‍රියන්ත",
       "URL": "https://www.dinamina.lk/2023/08/07/local/12179/%e0%b6%86%e0%b7%80%e0%b7%8f-%e0%b6%9a%e0%b6%bd%e0%b7%8a%e0%b6%bd%e0%b7%92%e0%b6%ba%e0%b7%9a-%e0%b7%83%e0%b7%8f%e0%b6%b8%e0%b7%8f%e0%b6%a2%e0%b7%92%e0%b6%9a%e0%b6%ba%e0%b7%99%e0%b6%9a/",
       "Category": "local",
       "Parent URL": "https://www.dinamina.lk/category/local//page/281/"
}