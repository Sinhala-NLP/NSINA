{
       "Source": "dinamina",
       "Timestamp": "July 9, 2023 6:00 pm",
       "Headline": "තලවකැලේ බස් රථයක් පෙරළෙයි – 26කට තුවාල",
       "News Content": "තලවකැලේ, වටගොඩ සිට මඩකුඹුර වත්ත දක්වා ගමන් ගත් පුද්ගලික බස් රථයක් අද (09) පස්වරුවේ දුනුකේදෙණිය, කිරිදිකැටිය ප්‍රදේශයේදී මාර්ගයෙන් ඉවතට පැන පෙරළී යාමෙන් එහි ගමන් ගත් පුද්ගලයන් 26 දෙනෙකු තුවාල ලබා ඇත.\n\nබස් රථයේ හදිසියේ ඇති වු කාර්මික දෝෂයක් අනතුරට හේතුව වී ඇති බව පුඩළුඔය පොලීසිය කියා සිටියේය.\n\nබස් රථය අනතුරුට පත් වන අවස්ථාවේ එහි පුද්ගලයන් 34දෙනෙකු පමණ ගමන් කරමින් සිට ඇතැයි පුඩළුඔය පොලිසිය පවසයි.\n\nතුවාල ලැබු පිරිස කොත්මලේ ප්‍රාදේශීය රෝහලට ඇතුළත් කර තිබේ.\n\nවටගොඩ වතුයායේ වැඩ කිරීම සඳහා වැවහේන ප්‍රදේශයේ පිරිසක් රැගෙන ගොස් ආපසු පැමිණෙමින් සිටියදී මෙලෙස බස් රථය අනතුරට ලක්ව ඇත.",
       "URL": "https://www.dinamina.lk/2023/07/09/local/5208/%e0%b6%ad%e0%b6%bd%e0%b7%80%e0%b6%9a%e0%b7%90%e0%b6%bd%e0%b7%9a-%e0%b6%b6%e0%b7%83%e0%b7%8a-%e0%b6%bb%e0%b6%ae%e0%b6%ba%e0%b6%9a%e0%b7%8a-%e0%b6%b4%e0%b7%99%e0%b6%bb%e0%b7%85%e0%b7%99%e0%b6%ba/",
       "Category": "local",
       "Parent URL": "https://www.dinamina.lk/category/local//page/401/"
}