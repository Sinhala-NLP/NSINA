{
       "Source": "dinamina",
       "Timestamp": "August 4, 2023 1:00 am",
       "Headline": "ගන්නොරුව කෘෂි තාක්ෂණ උද්‍යානය හෙට දක්වා ප්‍රදර්ශනයට",
       "News Content": "ගන්නොරුව කෘෂි තාක්ෂණ උද්‍යානය හෙට (5) දක්වා මහජන ප්‍රදර්ශනය සඳහා විවෘතව තැබීමට කෘෂිකර්ම දෙපාර්තමේන්තුව පියවර ගෙන ඇත. ඊයේ (3) පෙරවරුවේ කෘෂිකර්ම ඇමැති මහින්ද අමරවීර මහතා අතින් මේ ප්‍රදර්ශන භූමිය විවෘත වූ අතර, විශාල පිරිසක් එය නැරඹීම සඳහා පැමිණ සිටියහ.\n\nවිශේෂයෙන් ගොවිජනතාවට සහ පාසල් දරුවන්ට නව කෘෂි තාක්ෂණය සම්බන්ධව පුළුල් අවබෝධයක් ලද හැකි වන පරිදි මේ කෘෂි තාක්ෂණ උද්‍යාන ප්‍රදර්ශන භූමියේ කටයුතු සංවිධානය කර ඇත. කෘෂිකර්මාන්තය පිළිබඳ ඉහළ දැනුමක් ගැනීමට හැකි වන පරිදි සකස් කර ඇති මේ කෘෂි තාක්ෂණ උද්‍යානය එළඹෙන සෙනසුරාදා (5) දක්වා විවෘතව තැබීමට ඇමැති අමරවීර මහතා උපදෙස් දී ඇත.",
       "URL": "https://www.dinamina.lk/2023/08/04/local/11663/%e0%b6%9c%e0%b6%b1%e0%b7%8a%e0%b6%b1%e0%b7%9c%e0%b6%bb%e0%b7%94%e0%b7%80-%e0%b6%9a%e0%b7%98%e0%b7%82%e0%b7%92-%e0%b6%ad%e0%b7%8f%e0%b6%9a%e0%b7%8a%e0%b7%82%e0%b6%ab-%e0%b6%8b%e0%b6%af%e0%b7%8a/",
       "Category": "local",
       "Parent URL": "https://www.dinamina.lk/category/local//page/288/"
}