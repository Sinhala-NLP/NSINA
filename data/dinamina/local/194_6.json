{
       "Source": "dinamina",
       "Timestamp": "August 25, 2023 1:00 am",
       "Headline": "පාසල්වල ගුරු පුරප්පාඩු තිබියදී හොඳ ප්‍රතිඵල ලැබෙන්නේ නෑ",
       "News Content": "පාසල්වල ගුරු පුරප්පාඩු තිබියදී දරුවන්ගෙන් අපේක්ෂිත සාමාන්‍ය පෙළ, උසස් පෙළ ඉහළ ප්‍රතිඵල ලබා ගැනීම කළ නොහැකි දෙයක් බව සමඟි ජන බලවේගයේ මාතලේ දිස්ත්‍රික් මන්ත්‍රිනී රෝහිණී කවිරත්න මහත්මිය පාර්ලිමේන්තුවේදී ඊයේ (24) පැවසුවාය.\n\nවාචික පිළිතුරු අපේක්ෂාවෙන් අධ්‍යාපන ඇමැති ආචාර්ය සුසිල් ප්‍රේමජයන්ත මහතා වෙත ප්‍රශ්නයක් යොමු කරමින් ඇමැතිවරිය මේ බව පැවසීය.\n\nසාමාන්‍ය පෙළ විභාගයේ ප්‍රතිඵල අඩු නම් විදුහල්පතිවරයාට වැටුප් වැඩි නොකරන බවට සඳහන් කරමින් මධ්‍යම පළාතේ අධ්‍යාපන අධ්‍යක්ෂවරයා චක්‍රලේඛයක් නිකුත් කිරීම අනීතික ක්‍රියාවක්. එය වහාම අත්හිටුවීමට අධ්‍යාපන ඇමැතිවරයා පියවර ගත යුතුයි. මධ්‍යම පළාත තුළ ගුරු පුරප්පාඩු 5878ක් පවතින බව මතක් කරන්න කැමතියි.",
       "URL": "https://www.dinamina.lk/2023/08/25/local/17108/%e0%b6%b4%e0%b7%8f%e0%b7%83%e0%b6%bd%e0%b7%8a%e0%b7%80%e0%b6%bd-%e0%b6%9c%e0%b7%94%e0%b6%bb%e0%b7%94-%e0%b6%b4%e0%b7%94%e0%b6%bb%e0%b6%b4%e0%b7%8a%e0%b6%b4%e0%b7%8f%e0%b6%a9%e0%b7%94-%e0%b6%ad/",
       "Category": "local",
       "Parent URL": "https://www.dinamina.lk/category/local//page/194/"
}