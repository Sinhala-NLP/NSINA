{
       "Source": "dinamina",
       "Timestamp": "October 11, 2023 1:00 am",
       "Headline": "යල කන්නයේ වගා හානිවලට වන්දි දෙන්න කැබිනට් අනුමැතිය",
       "News Content": "අයහපත් කාලගුණ තත්ත්වය හේතුවෙන් ප්‍රමාණවත් පරිදි ජලය සම්පාදනය කර ගැනීමට නොහැකි වීම නිසා 2023 යල කන්නයේ සිදු වූ වගා හානි සඳහා වන්දි ගෙවීමට ඇමැති මණ්ඩලයේ අනුමැතිය හිමිව තිබේ.\n\nඑලෙස හානි වූ අක්කර 58,770ක පමණ වී සහ වෙනත් භෝග වගා හානි සිදුව ඇති අතර ඒ හේතුවෙන් ගොවීන් 53,965ක් පමණ බලපෑමට ලක්ව ඇත.\n\nඑලෙස බලපෑමට ලක් වූ ගොවීන්ට වන්දි ගෙවීම සම්බන්ධයෙන් කෘෂිකර්ම ඇමැති මහින්ද අමරවීර මහතා ඉදිරිපත් කරන ලද යෝජනාවක් සැලකිල්ලට ගෙන, රජය මුහුණ පා ඇති අති දුෂ්කර මූල්‍ය තත්ත්වය යටතේ වුව ද දැනට ක්‍රියාත්මකව පවතින වගා රක්ෂණ යෝජනා ක්‍රමය යටතේ බලපෑමට ලක් වී ඇති ගොවීන්ට වන්දි ගෙවීමට අවශ්‍ය ප්‍රතිපාදන වෙන්කර දීමට ඇමැති මණ්ඩලය තීරණය කර තිබේ.",
       "URL": "https://www.dinamina.lk/2023/10/11/local/29735/%e0%b6%ba%e0%b6%bd-%e0%b6%9a%e0%b6%b1%e0%b7%8a%e0%b6%b1%e0%b6%ba%e0%b7%9a-%e0%b7%80%e0%b6%9c%e0%b7%8f-%e0%b7%84%e0%b7%8f%e0%b6%b1%e0%b7%92%e0%b7%80%e0%b6%bd%e0%b6%a7-%e0%b7%80%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/7/"
}