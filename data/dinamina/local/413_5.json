{
       "Source": "dinamina",
       "Timestamp": "July 5, 2023 8:51 am",
       "Headline": "කෝටි 10ක රත්රන් ජෙල් කටුනායකින් පන්නන්න ගිය ඩියුටි ෆ්‍රී සේවිකාව අත්අඩංගුවට",
       "News Content": "රුපියල් කෝටි දහයකට අධික වටිනාකමක් සහිත රත්තරන් ජෙල් ද්‍රාවණයක් අඩංගු පාර්සල් 04ක් සිරුරේ රහස් ප්‍රදේශයේ සඟවාගෙන කටුනායක ගුවන්තොටුපොළෙන් පිට කිරීමට උත්සාහ ගත් ගුවන්තොටුපොළ තීරුබදු රහිත සාප්පු සංකීර්ණයේ සේවිකාවක එහි ආරක්ෂක අංශයේ නිලධාරින් පිරිසක් විසින් ඊයේ (04) අත්අඩංගුවට ගෙන තිබේ.\n\nමෙසේ අත්අඩංගුවට පත් වූයේ තීරුබදු රහිත සාප්පු සංකීර්ණයේ රූපලාවණ්‍ය භාණ්ඩ අලෙවි කරන සාප්පුවේ සේවය කළ 24 හැවිරිදි තරුණියකි. ඇය මෙම කිලෝග්‍රෑම් 05කට අධික බරකින් යුත් රත්තරන් ජෙල් අඩංගු පාර්සල් 04ක් සිය සිරුරේ රහස් ප්‍රදේශයේ සඟවාගෙන කටුනායක ගුවන්තොටුපොළෙන් ඊයේ (04) උදෑසන 08.45ට පමණ පිටතට යමින් සිටියදී සැක සිතූ ගුවන්තොටුපොළ ආරක්ෂක නිලධාරීන් පිරිසක් ආරක්ෂක කැමරා පද්ධතියෙන් නිරීක්ෂණය කිරීමෙන් පසු ඇය අත්අඩංගුවට ගෙන තිබේ.\n\nසුභාෂිණී සේනානායක, කටුනායක – ටී.කේ.ජී. කපිල\n\n",
       "URL": "https://www.dinamina.lk/2023/07/05/local/4308/%e0%b6%9a%e0%b7%9d%e0%b6%a7%e0%b7%92-10%e0%b6%9a-%e0%b6%bb%e0%b6%ad%e0%b7%8a%e0%b6%bb%e0%b6%b1%e0%b7%8a-%e0%b6%a2%e0%b7%99%e0%b6%bd%e0%b7%8a-%e0%b6%9a%e0%b6%a7%e0%b7%94%e0%b6%b1%e0%b7%8f%e0%b6%ba/",
       "Category": "local",
       "Parent URL": "https://www.dinamina.lk/category/local//page/413/"
}