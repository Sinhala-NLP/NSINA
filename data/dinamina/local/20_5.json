{
       "Source": "dinamina",
       "Timestamp": "October 7, 2023 1:52 pm",
       "Headline": "නිල්වලා ගඟ දෙපස ජනතාවට දැනුම් දීමක්",
       "News Content": "නිල්වලා ගඟ ආශ්‍රිත පහත් බිම්වල විශාල ගංවතුර තත්වයක් ඇතිවීමේ අවදානමක් තවදුරටත් පවතින බව වාරිමාර්ග දෙපාර්තමේන්තුව පවසයි.\n\nඑම දෙපාර්තමේන්තුව ජල විද්‍යා ඒකකයේ අධ්‍යක්ෂ එස්.පී.සී සුගීෂ්වර මහතා සඳහන් කළේ ඒ අවට පදිංචි ජනතාව ඒ පිළිබඳ විශේෂ අවධානයක් යොමු කළ යුතු බවය.\n\nමේ හේතුවෙන් මාතර, තිහගොඩ, කඹුරුපිටිය, අකුරැස්ස, මාලිම්බඩ සහ අතුරලිය යන ප්‍රාදේශීය ලේකම් කොට්ඨාශවල පහත් බිම් ප්‍රදේශවල සිටින ජනතාව ඒ පිළිබඳ දැඩි අවධානයෙන් සිටිය යුතු බවද ඔහු කියා සිටියි.\n\nනිල්වලා ගඟ පිටාර ගැලීමෙන් අකුරැස්ස නගරය තවදුරටත් ජලයෙන් යට වී පවතී. ඒ අවට පහත්බිම් හා නිවාස ජලයෙන් යටවී තිබෙන අතර මේ වනවිට දෛනික ජන ජීවිතය මුළුමනින්ම අඩාල වී තිබේ. අකුරැස්ස බටගොඩ, අතුරලිය, පරදූව වැනි ප්‍රදේශවලත් තවමත් ජලය රැඳී පවති.\n\n\n\n",
       "URL": "https://www.dinamina.lk/2023/10/07/breaking-news/28851/%e0%b6%b1%e0%b7%92%e0%b6%bd%e0%b7%8a%e0%b7%80%e0%b6%bd%e0%b7%8f-%e0%b6%9c%e0%b6%9f-%e0%b6%af%e0%b7%99%e0%b6%b4%e0%b7%83-%e0%b6%a2%e0%b6%b1%e0%b6%ad%e0%b7%8f%e0%b7%80%e0%b6%a7-%e0%b6%af%e0%b7%90/",
       "Category": "local",
       "Parent URL": "https://www.dinamina.lk/category/local//page/20/"
}