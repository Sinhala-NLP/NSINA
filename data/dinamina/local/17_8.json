{
       "Source": "dinamina",
       "Timestamp": "October 9, 2023 1:00 am",
       "Headline": "කොල්ලුපිටිය අනතුරෙන් පසුඅනතුරුදායක ගස්  3ක් කපා දමයි  – ට්‍රී ස්කෑනරය නිකන් දිරනවා",
       "News Content": "කොල්ලු­පි­ටිය ලිබර්ටි වට­ර­වුම ආස­න්නයේ ඩුප්ලි­කේ­ෂන් මාර්ග­යේදී බස් රථ­යක් මතට ගසක් කඩා වැටී­මෙන් සිදු වූ අන­තු­රෙන් පසුව ඊයේ දිනයේ පම­ණක් කොළඹ තදා­සන්න ප්‍රදේ­ශ­වල ඇති විශාල ගස් තුනක් ඉවත් කිරී­මට කොළඹ නගර සභාව පිය­වර ගෙන තිබේ.\nකොළඹ විශ්ව­වි­ද්‍යා­ලයේ තර්ස්ටන් පාරේ පිහිටි මහ­ජන බැංකුව මතට ඇල වී තිබූ විශාල වෘක්ෂය, හෝර්ටන් පෙදෙසේ සහ කන්න­න්ගර මාවතේ පිහිටි අනා­ර­ක්ෂි­තව තිබූ විශාල වෘක්ෂ­යන් දෙකක් මෙලෙස ඉවත් කළ බව කොළඹ මහ නගර සභාවේ කර්මාන්ත පරි­පා­ලක සුජීව පර­ග­ස්තැන්න මහතා දින­මි­ණට පැවැ­සීය.\n\nඊයේ (08) පෙර­ව­රුව වන­විට තර්ස්ටන් මාවතේ පිහිටි විශාල මාර වෘක්ෂය කඳින් වෙන් කර බිම පතිත කර තිබුණි.\nඑමෙන්ම ඔක්තෝ­බර් මස පළ­මු­වැ­නිදා සිටි ඊයේ (08) දක්වා ගත වූ දින 08 තුළ පම­ණක් කොළඹ නගර සභාව විසින් අනා­ර­ක්ෂිත සහ අන­තු­රු­දා­යක ගස් 20ක් පමණ ඉවත් කළ බව ද හෙතෙම අව­ධා­ර­ණය කළේය.\n\nවිහා­ර­ම­හා­දේවී උද්‍යා­නය තුළ කඩා වැටී තිබූ විශාල ගස් 06ක්, කොළඹ බණ්ඩා­ර­නා­යක අනු­ස්ම­රණ ජාත්‍ය­න්තර සම්ම­න්ත්‍රණ ශාලා භූමියේ කඩා වැටුණු ගස්, යුනි­යන් පෙදෙස, ඩෙන්සිල් කොබ්බෑ­ක­ඩුව මාවත, ඉසි­ප­තන මාවත ඇතුළු ප්‍රදේශ ගණ­නා­වක කඩා වැටුණු සහ අනා­ර­ක්ෂිත ගස් මෙලෙස ඉවත් කළ බවද හෙතෙම පැවැ­සීය.\nඅන්ත­රා­දා­යක ගස්වල අතු කපා ඉවත් කිරී­ම­ටත්, වීථි ලාම්පු රථ­වා­හන ලාම්පු­ව­ලට අව­හිර වන ගස් ඉවත් කරන බවත් කීවේය.\nඑමෙන්ම සඳුදා හැර අනෙ­කුත් සියලු දින­වල ගස්වල අතු කප්පාදු කිරී­මට කට­යුතු කරන බව කියා සිටි ඒ මහතා ගස් සම්බ­න්ධ­යෙන් තොර­තරු ලැබූ වහාම කොළඹ නගර සභාවේ ඉංජි­නේ­රු­ව­රයා සිදු කරන ක්ෂේත්‍ර පරී­ක්ෂ­ණ­ය­කින් අන­තු­රුව අවශ්‍ය පිය­වර ගන්නා බවත් කීවේය.\n\nපාසල්, රෝහල්, කොවිල්, පන්සල්, අමා­ත්‍යාංශ, රජයේ ආය­තන මංමා­ව­ත්වල, රක්ෂි­ත­වල පිහිටා ඇති අනා­ර­ක්ෂිත ගස් සම්බ­න්ධ­යෙන් එම ස්ථාන පරීක්ෂා කර බලා ඒවා ඉවත් කිරී­මට හෝ අතු කපා ගස බැලන්ස් කිරී­මට පිය­වර ගන්නා බවත් හෙතෙම පැවැ­සීය.\n\nමේ අතර කොළඹ මහ නගර සීමාවේ ඇති මහා වෘක්ෂ පරීක්ෂා කිරීම සඳහා 2015 වර්ෂ­යේදී රුපි­යල් ලක්ෂ 74ක් වැය කර ට්‍රී ස්කෑනර් යන්ත්‍රය මිලදී ගෙන ඇත්තේ නිසි අධ්‍ය­න­ය­කින් තොරව බවත් ඒ සඳහා වැය කළ මුදල් නාස්ති වී ඇති බවත් විග­ණ­කා­ධි­ප­ති­ව­රයා විසින් නිකුත් කළ වාර්තා­වක දක්වා ඇත.\nඑම යන්ත්‍රය භාවිත කිරී­මට හැකි මිනිස් සම්පත් සම්බ­න්ධ­යෙන් සොයා­බැ­ලී­ම­කින් තොරව අන­වශ්‍ය ලෙස මුදල් යොමු කර මේ යන්ත්‍රය මිලට ගෙන ඇතැයි ද එම වාර්තාවේ දැක්වේ.\n\nමේ සම්බ­න්ධ­යෙන් කොළඹ නාග­රික කොම­සා­රිස් භද්‍රානි ජය­ව­ර්ධන මහ­ත්මි­ය­ගෙන් ‘දින­මිණ‘ ඊයේ (08) කළ විම­සී­ම­කට පිළි­තුරු දෙමින් ඒ මහ­ත්මිය කියා සිටියේ වසර 9ක් තිස්සේ එම යන්ත්‍රය ක්‍රියා­ත්මක කර නැති බවය.\nයන්ත්‍රය මිලදී ගත් දින සිට යන්ත්‍රය කියා­ත්මක කර නැති බවද ඇය පැවැ­සු­වාය. 2015 වස­රේදී කොළඹ නග­රා­ධි­ප­ති­ව­රයා සහ මන්ත්‍රි­ව­රුන්ගේ නිර්දේශ මත මෙම යන්ත්‍රය ගෙන්වා ඇති බව කියා සිටි කොම­සා­රි­ස්ව­රිය යන්ත්‍රය ක්‍රියා­ත්මක කිරී­මට විශ්‍රා­මි­ක­යෙක් හෝ ගැනී­මට උත්සාහ කළද එයද ව්‍යර්ථ වී ඇති බවත් කීවාය.\nමේ වන­විට එම යන්ත්‍රය දිරා­ය­මින් පව­තින බවද ඇය වැඩි­දු­ර­ටත් කීවේය. මේ යන්ත්‍රය මගින් ඕනෑම ගසක ව්‍යුහය පරීක්ෂා කර­මින් ගසේ ආයු කාලය, එහි ස්වභා­වය පරීක්ෂා කිරී­මට හැකිය.",
       "URL": "https://www.dinamina.lk/2023/10/09/local/29151/%e0%b6%9a%e0%b7%9c%e0%b6%bd%e0%b7%8a%e0%b6%bd%e0%b7%94%e0%b6%b4%e0%b7%92%e0%b6%a7%e0%b7%92%e0%b6%ba-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%99%e0%b6%b1%e0%b7%8a-%e0%b6%b4%e0%b7%83%e0%b7%94/",
       "Category": "local",
       "Parent URL": "https://www.dinamina.lk/category/local//page/17/"
}