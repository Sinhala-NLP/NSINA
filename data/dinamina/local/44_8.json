{
       "Source": "dinamina",
       "Timestamp": "October 2, 2023 9:59 am",
       "Headline": "බඹර ප්‍රහාරයට ලක් වී පුද්ගලයෙක් මරුට",
       "News Content": "අම්බලන්තොට පොලිස් වසමේ හබරත්වල ප්‍රදේශයේ දී බඹරු දෂ්ඨ කිරීමෙන් පුද්ගලයෙක් ජීවිතක්ෂයට පත්ව ඇති බව පොලිස් මාධ්‍ය අංශය නිවේදනය කරයි.\n\nඊයේ (01) උදෑසන පුද්ගලයින් දෙදෙනෙකුට බඹරු දෂ්ඨ කර ඇති අතර ඉන් එක් අයෙක් මියගොස් ඇත\n\nඅනෙක් පුද්ගලයා ප්‍රතිකාර සඳහා සුරියවැව රෝහලට ඇතුළත් කර ඇත.\n\nඑලෙස මියගොස් ඇත්තේ අවුරුදු 57 හැවිරිදි විහාරගල, සූරියවැව ප්‍රදේශයේ පදිංචිකරුවෙකි.\n\nමරණකරු තවත් පුද්ගලයෙකු සමඟ ආඩිගම වැවේ මසුන් ඇල්ලීමට ගොස් ඒ සඳහා බිලී පිත්තක් සාදා ගැනීමට කැළයට ගොස් ඇති අතර එම අවස්ථාවේ මෙම බඹර ප්‍රහාරයට ලක් වී තිබෙයි.",
       "URL": "https://www.dinamina.lk/2023/10/02/breaking-news/27055/%e0%b6%b6%e0%b6%b9%e0%b6%bb-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb%e0%b6%ba%e0%b6%a7-%e0%b6%bd%e0%b6%9a%e0%b7%8a-%e0%b7%80%e0%b7%93-%e0%b6%b4%e0%b7%94%e0%b6%af%e0%b7%8a/",
       "Category": "local",
       "Parent URL": "https://www.dinamina.lk/category/local//page/44/"
}