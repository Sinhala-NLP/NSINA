{
       "Source": "dinamina",
       "Timestamp": "August 4, 2023 2:23 pm",
       "Headline": "ග්‍රේට්වෙස්ටන් වත්තේ කම්කරුවන්ට බඹර ප්‍රහාරයක්",
       "News Content": "තලවකැලේ, ග්‍රේට්වෙස්ටන් වත්තේ, ලුසා කොටසේ වතු කම්කරුවන් පිරිසකට බඹරුන් දෂ්ඨ කිරීම හේතුවෙන් තුවාල ලැබු තිදෙනෙකු ප්‍රතිකාර සඳහා ලිඳුල ප්‍රාදේශීය රෝහලට අද (04) ඇතුලත් කොට තිබේ.\n\nවත්තේ ගසක බැද තිබු බඹර කූඩුවක් කැඩී එහි සිටි බඹරුන් ඇවිස්සී මෙම පිරිසට දෂ්ඨ කොට ඇති බවත්, වතුයායේ සේවය කරමින් සිටි කම්කරුවන් දෙදෙනෙකු හා වතු මාර්ගයේ ගමන් කරමින් සිටි පුද්ගලයෙකු මෙසේ බඹර ප්‍රහාරයට ලක්ව ඇතැයි වතු නිලධාරීහු පවසති.\n\nබඹරුන් දෂ්ඨ කිරීම හේතුවෙන් තිදෙනෙකු රෝහලට ඇතුලත් කරන ලද බවත්, ඔවුන් සියලුම දෙනා නේවාසිකව ප්‍රතිකාර ලබන බව මේ පිළිබඳව කරන ලද විමසීමේදී ලිඳුල ප්‍රාදේශීය රෝහලේ ප්‍රධාන වෛද්‍ය නිලධාරී ඒ. ජේයරාජන් මහතා පැවැසීය.",
       "URL": "https://www.dinamina.lk/2023/08/04/local/11721/11721/",
       "Category": "local",
       "Parent URL": "https://www.dinamina.lk/category/local//page/287/"
}