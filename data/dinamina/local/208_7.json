{
       "Source": "dinamina",
       "Timestamp": "August 22, 2023 6:38 am",
       "Headline": "උද්ධමනය සියයට 50කින් පහළට",
       "News Content": "මේ වසරේ ජුනි මාසයේදී සියයට 10.8 ක් ලෙස වාර්තා වූ මෙරට උද්ධමනය ජූලි මාසයේදී සියයට 4.6 ක් දක්වා කැපී පෙනෙන ලෙස පහත වැටි ඇතැයි ජනලේඛන හා සංඛ්‍යාලේඛන දෙපාර්තමේන්තුව ඊයේ (21) ප්‍රකාශයට පත් කළේය.\nමේ අන්දමට කැපී පෙනෙන ලෙස මෙරට උද්ධමනය පහත වැටීමට ආහාර කාණ්ඩයේ සහ ආහාර නොවන කාණ්ඩයේ සහ කාණ්ඩ දෙකෙහිම උද්ධමනය පහත යාම හේතු වි ඇතැයි එම දෙපාර්තමේන්තුවේ අධ්‍යක්ෂ ජනරාල් පී.එම්.පි. අනුර කුමාර මහතා පැවසීය. මේ වසරේ ජුනි මාසයට වඩා ජූලි මාසයේ මෙරට උද්ධමනය පහත වැටී ඇැතයි විශ්ලේෂණාත්මකව කරුණු දක්වන අධ්‍යක්ෂ ජනරාල්වරයා, ආහාර කණ්ඩයේ ජුනි මස ලක්ෂ්‍යමය උද්දමනය සියයට 2.5 ක් වූ බව කීවෙය. එය ජුලි මාසයේදී සෘණ සියයට 2.5 ක් ලෙස පහත වැටී ඇත.\nජයසිරි මුණසිංහ",
       "URL": "https://www.dinamina.lk/2023/08/22/breaking-news/16124/%e0%b6%8b%e0%b6%af%e0%b7%8a%e0%b6%b0%e0%b6%b8%e0%b6%b1%e0%b6%ba-%e0%b7%83%e0%b7%92%e0%b6%ba%e0%b6%ba%e0%b6%a7-50%e0%b6%9a%e0%b7%92%e0%b6%b1%e0%b7%8a-%e0%b6%b4%e0%b7%84%e0%b7%85%e0%b6%a7/",
       "Category": "local",
       "Parent URL": "https://www.dinamina.lk/category/local//page/208/"
}