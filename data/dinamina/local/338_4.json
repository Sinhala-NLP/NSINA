{
       "Source": "dinamina",
       "Timestamp": "July 24, 2023 1:00 am",
       "Headline": "කාන්තාවෝ දෙදෙනෙක්  පුද්ගලයකුට පහරදී  රන් මුදල් කොල්ල කති",
       "News Content": "මින්නේරිය වැවේ දේවාලය අසලදී යතුරුපැදියකින් ගමන්කරමින් සිටි පුද්ගලයකුට පහරදී ඔහුගේ ගෙලබැඳි රන් මාලය සහ මුදල් ‍කොල්ලකෑ කාන්තාවන් දෙදෙනකු අත්අඩංගුවට ගැනීමට මින්නේරිය පොලිසිය පෙරේදා (22) සමත්ව ඇත.\n\nමෙම මංකොල්ලයට සම්බන්ධ පුද්ගලයන් තිදෙනෙක් අත්අඩංගුවට ගැනීමට විමර්ශන පවත්වෙන බව මින්නේරිය පොලිසිය කියයි.\n\nකොල්ලකෑ රන් මාලයේත් මුදල්වලත් වටිනාකම රුපියල් ලක්ෂ දෙකහාමාරක් වන බව පොලිසිය කියයි.\n\nඅත්අඩංගුවටගත් කාන්තාවන් දෙදෙනාත් අත්අඩංගුවට ගැනීමට සිටින පුද්ගලයන් තිදෙනාත් මින්නේරිය දේවාල පාරේ පදිංචිකරුවන්ය. ඔවුන් ධීවර රැකියාවේ නිරතව සිටින්නන් බවත් එකම පවුලේ සහෝදර සහෝරදරියන් සහ ඥාතීන් බවත් පොලීසිය කියයි.\n\nඅත්අඩංගුවට ගැනීමට සිටින පුද්ගලයකුගේ බිරියක් සමඟ මෙම පුද්ගලයා අනියම් සම්බන්ධයක් ඇතිකරගෙන සිටින බවත් ඔහු එම කාන්තාව මුණ ගැසීමට හිගුරක්ගොඩ සිට පැමිණි අවස්ථාවේදී සැමියා සහ ඔහුගේ සහෝදර සහෝදරියන් එක්ව මෙසේ පහරදී ඇති බවත් විමර්ශනයේදී පෙනී ගොස් ඇතැයි උසස් පොලිස් නිලධාරියෙක් සඳහන් කළේය.",
       "URL": "https://www.dinamina.lk/2023/07/24/local/8817/%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80%e0%b7%9d-%e0%b6%af%e0%b7%99%e0%b6%af%e0%b7%99%e0%b6%b1%e0%b7%99%e0%b6%9a%e0%b7%8a-%e0%b6%b4%e0%b7%94%e0%b6%af%e0%b7%8a%e0%b6%9c/",
       "Category": "local",
       "Parent URL": "https://www.dinamina.lk/category/local//page/338/"
}