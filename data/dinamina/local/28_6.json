{
       "Source": "dinamina",
       "Timestamp": "October 6, 2023 1:00 am",
       "Headline": "ලෝක ගුරු දිනය නිමි­ත්තෙන් තෝලං­ග­මුව  ඩඩ්ලි සේනා­නා­යක මධ්‍ය විද්‍යා­ලයේ වැඩ­ස­ට­හන් මාලාවක්",
       "News Content": "ලෝක ගුරු දිනය නිමිත්තෙන් තෝලංගමුව ඩඩ්ලි සේනානායක මධ්‍ය විද්‍යාලයේ විශේෂ වැඩසටහන් හතරක් අද (06) දවස පුරා විද්‍යාලයේදී පැවැත්වේ.\n\nවිද්‍යාලයීය ශිෂ්‍ය නායක මණ්ඩලය විසින් වත්මන් විදුහල්පති ප්‍රමුඛ ආචාර්ය මණ්ඩලයට උපහාර පුද කිරීමේ උත්සවයකින් වැඩසටහන ආරම්භ කෙරේ.\n\nවිද්‍යාලයෙන් බිහිවූ වෛද්‍යවරුන්ගේ සහභාගිත්වයෙන් ගුරු මණ්ඩලය, අනධ්‍යන කාර්ය මණ්ඩලය සහ විශ්‍රාමික ගුරුභවතුන් වෙනුවෙන් පවත්වන විශේෂ වෛද්‍ය කඳවුරක්, ලේ දන්දීමේ කඳවුරක් අද පැවැත්වේ.\n\nවිද්‍යාලයීය ආදි ශිෂ්‍යය සංගමය, ශ්‍රී ලංකා රතුකුරුස සංගමයේ කෑගල්ල දිස්ත්‍රික් රතුකුරුස සංගම් ශාඛාව, කෑගල්ල රෝහල සහ සුබ පතන්නන් මේ සඳහා දායකත්වය දී තිබේ. පිළිකා මර්දනය සඳහා එන්නතක් සොයා ගත් විද්‍යාලයෙන් බිහි වූ මහාචාර්ය සමීර සමරකෝන් මහතා 8, 9 ශ්‍රේණි දරුවන් සඳහා විශේෂ දේශනයක් පැවැත්වීම සිදු කරන බව විදුහල්පති ජේ. ඒ. අයි. යූ. ජයකොඩි මහතා ප්‍රකාශ කළේය.",
       "URL": "https://www.dinamina.lk/2023/10/06/local/28151/%e0%b6%bd%e0%b7%9d%e0%b6%9a-%e0%b6%9c%e0%b7%94%e0%b6%bb%e0%b7%94-%e0%b6%af%e0%b7%92%e0%b6%b1%e0%b6%ba-%e0%b6%b1%e0%b7%92%e0%b6%b8%e0%b7%92%e0%b6%ad%e0%b7%8a%e0%b6%ad%e0%b7%99%e0%b6%b1%e0%b7%8a/",
       "Category": "local",
       "Parent URL": "https://www.dinamina.lk/category/local//page/28/"
}