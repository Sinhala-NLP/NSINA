{
       "Source": "dinamina",
       "Timestamp": "August 5, 2023 1:00 am",
       "Headline": "මත්-පාතාල මර්දන සහායට ඇමැති අලස් නියෝගයෙන් කමිටුවක්",
       "News Content": "මහජන ආරක්ෂක ඇමැති ටිරාන් අලස් මහතාගේ නියෝග පරිදි පොලිස්පතිවරයා විසින් මත්ද්‍රව්‍ය හා පාතාල ක්‍රියාකාරකම් මැඬපැවැත්වීමට ගත හැකි ක්‍රියාමාර්ග සම්බන්ධව පොලිස් මූලස්ථානයට හා අමාත්‍යාංශයට වාර්තා කිරීම සඳහා බස්නාහිර පළාත්\n\nජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාගේ සභාපතිත්වයෙන් කමිටුවක් පත් කර තිබේ.\n\nඒ අනුව එම කමිටුව නියෝජනය වන්නේ ජ්‍යෙෂ්ඨ නියෝජ්‍ය පොලිස්පති – බස්නාහිර පළාත – ටී.එම්.ඩබ්.ඩී. තෙන්නකෝන්, ජ්‍යෙෂ්ඨ නියෝජ්‍ය පොලිස්පති – උතුරු පළාත – කේ.පී.එම්. ගුණරත්න ජ්‍යෙෂ්ඨ නියෝජ්‍ය පොලිස්පති – දකුණු පළාත – එස්.සී. මැදවත්ත අණ දෙන නිලධාරී – විශේෂ කාර්ය බළකාය – ඩබ්.එස්.ඊ. ජයසුන්දර, නියෝජ්‍ය පොලිස්පති – අපරාධ පරීක්ෂණ දෙපාර්තමේන්තුව – එස්.පී. රණසිංහ, නියෝජ්‍ය පොලිස්පති – මත්ද්‍රව්‍ය නාශක කාර්යාංශය – ඔෂාන් හේවාවිතාරණ, නියෝජ්‍ය පොලිස්පති – විශේෂ කාර්යාංශය – ටී.සී.ඒ. ධනපාල, අධ්‍යක්ෂක – කොළඹ අපරාධ කොට්ඨාසය – එන්. සිල්වා යන නිලධාරීන්ගෙනි.\n\nරක්ෂණ ශ්‍රියන්ත",
       "URL": "https://www.dinamina.lk/2023/08/05/local/11914/%e0%b6%b8%e0%b6%ad%e0%b7%8a-%e0%b6%b4%e0%b7%8f%e0%b6%ad%e0%b7%8f%e0%b6%bd-%e0%b6%b8%e0%b6%bb%e0%b7%8a%e0%b6%af%e0%b6%b1-%e0%b7%83%e0%b7%84%e0%b7%8f%e0%b6%ba%e0%b6%a7-%e0%b6%87%e0%b6%b8%e0%b7%90/",
       "Category": "local",
       "Parent URL": "https://www.dinamina.lk/category/local//page/285/"
}