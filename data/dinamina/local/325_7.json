{
       "Source": "dinamina",
       "Timestamp": "July 27, 2023 1:00 am",
       "Headline": "රැජිනිකාන්ත් යළිත් කටුනායකට",
       "News Content": "\n\nදකුණු ඉන්දීය ජනප්‍රිය සිනමා නළු රැජිනිකාන්ත් මහතා මාලදිවයිනේ සිට ඊයේ (26) දහවල් යළිත් කටුනායක ගුවන් තොටුපොළ වෙත පැමිණ තිබිණි. ඔහු ඉතා උසස් අන්දමින් පිළිගැනීමට කටුනායක ගුවන් තොටුපොළ සේවිකාවන් පියවර ගෙන තිබූ අතර, මඳ වේලාවකට පසු ඔහු ඉන්දියාවේ චෙන්නායි බලා කටුනායක ගුවන් තොටුපොළෙන් පිටත්ව ගියේය. රැජිනිකාන්ත් මහතා මීට පෙර ජූලි 14 දිනද මාලදිවයින බලා යන අතරතුර කටුනායක ගුවන් තොටුපොළ විශේෂ අමුත්තන්ගේ මැදිරියට පිවිස තිබිණි.\nකටුනායක – ටී.කේ.ජී. කපිල",
       "URL": "https://www.dinamina.lk/2023/07/27/local/9575/%e0%b6%bb%e0%b7%90%e0%b6%a2%e0%b7%92%e0%b6%b1%e0%b7%92%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8a-%e0%b6%ba%e0%b7%85%e0%b7%92%e0%b6%ad%e0%b7%8a-%e0%b6%9a%e0%b6%a7%e0%b7%94%e0%b6%b1%e0%b7%8f/",
       "Category": "local",
       "Parent URL": "https://www.dinamina.lk/category/local//page/325/"
}