{
       "Source": "dinamina",
       "Timestamp": "August 23, 2023 1:00 am",
       "Headline": "දැඩි හිරු රශ්මියෙන් ආරක්ෂා වෙන්න",
       "News Content": "උතුරු, උතුරු-මැද, නැගෙනහිර පළාත් සහ මොනරාගල දිස්ත්‍රික්කයේ ඇතැම් ස්ථානවල උෂ්ණත්වය අද(23) දිනයේ මිනිස් සිරුරට දැනෙන අවධානය යොමු කළ යුතු මට්ටමක පවති යැයි කාලගුණ විද්‍යා දෙපාර්තමේන්තුව අපේක්ෂා කෙරේ.\n\nමේ සම්බන්ධයෙන් ආරක්ෂාකාරී පියවර අනුගමනය කරන ලෙසත්, සෞඛ්‍ය උපදෙස් පිළිපදින ලෙසත් වැඩි විස්තර සඳහා 011 7446491 දුකතන අංකය අමතන ලෙසත් දෙපාර්තමේන්තුව ජනතාවගෙන් ඉල්ලා සිටී.\n\nපවතින වියලි කාලගුණ තත්ත්වය හේතුවෙන් ඊයේ(22) පස්වරුව වන විට දිස්ත්‍රික්ක 17 පවුල් 81035ක පුද්ගලයින් 279739 ක් පානීය ජල හිගයෙන් පීඩාවට පත් වී සිටි බව ආපදා කළමනාකරණ මධ්‍යෂ්ථානය නිවේදනයක් නිකුත් කරමින් කියා සිටී.\n\nරත්නපුර, කෑගල්ල, ත්‍රිකුණාමලය, මඩකලපුව, අම්පාර, පුත්තලම, කුරුණෑගල, යාපනය, වව්නියාව, මන්නාරම, මුලතිව්, බදුල්ල, මොනරාගල, හම්බන්තොට, ගම්පහ, මාතලේ, පොළොන්නරුව එම දිස්ත්‍රික්ක වේ. මොරටුව ප්‍රදේශිය ලේකම් කොට්ඨාශයේ තාවකාලික අනවසර ඉදිකිරීමක ඇති වූ ගිනි ගැනීමකින් ඊයේ(22) පුද්ගලයෙකු මියගොස් තිබේ. තවත් පුද්ගලයෙකු තුවාල ලබා තිබේ.\n\nඅද දිනයේ බස්නාහිර, සබරගමුව පළාත් වලත් ගාල්ල සහ මාතර දිස්ත්‍රික්ක වලත් වැසි ස්වල්පයක් ඇති වේ. ඌව සහ නැගෙනහිර පළාත් වලත් මුලතිව් දිස්ත්‍රික්කයේත් ස්ථාන ස්වල්පයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැක. උතුරු-මැද, වයඹ පළාත් වලත් හම්බන්තොට දිස්ත්‍රික්කයේත් විටින් විට පැ.කි.මී 40-45 ක පමණ තරමක තද සුළං ඇතිවිය හැක.",
       "URL": "https://www.dinamina.lk/2023/08/23/local/16555/%e0%b6%af%e0%b7%90%e0%b6%a9%e0%b7%92-%e0%b7%84%e0%b7%92%e0%b6%bb%e0%b7%94-%e0%b6%bb%e0%b7%81%e0%b7%8a%e0%b6%b8%e0%b7%92%e0%b6%ba%e0%b7%99%e0%b6%b1%e0%b7%8a-%e0%b6%86%e0%b6%bb%e0%b6%9a%e0%b7%8a/",
       "Category": "local",
       "Parent URL": "https://www.dinamina.lk/category/local//page/204/"
}