{
       "Source": "dinamina",
       "Timestamp": "July 20, 2023 1:00 am",
       "Headline": "දිනක් වයස කුකුළු පැටියකු  රු.1000ට විකුණන මාෆියාවක්",
       "News Content": "කුකුළු ගොවීන් සුරැකීමේ සංවිධානයේ කැඳවුම්කරු\n\n\n\nදිනක් වයසැති කුකුළු පැටියකු රුපියල් 1000 ඉක්මවා අලෙවි කරන මාෆියාවක් ක්‍රියාත්මක බව කුකුළු ගොවීන් සුරැකීමේ සංවිධානයේ කැඳවුම්කරු සංජීව කරුණාසාගර මහතා කුරුණෑගල පැවති මාධ්‍ය හමුවකදී පැවසීය.\n\nදවසේ කුකුළු පැටවකු රුපියල් 1000 ඉක්මවා යන මිලකට ගොවිපළවලට ලබා දෙන නිසා ඉදිරියේ එන උත්සව කාලයේ දී බිත්තරයක මිල රුපියල් 100 ඉක්මවා යා හැකි බව සංජීව කරුණාසාගර මහතා පවසයි.\n\nවැඩිදුරටත් අදහස් දක්වමින් හෙතෙම මෙසේ ද පැවසීය. ආණ්ඩුවේ සංඛ්‍යාලේඛන අනුව 2022 අවුරුද්දේ ආනයනය කරලා තියෙන්නේ කුකුළු පැටවුන් 27000 පමණයි. අවුරුද්දකට ලංකාවේ බිත්තර අවශ්‍යතාවය අනුව කිකිළි පැටවුන් 75000ක් 80000ක් පමණ අවශ්‍ය වෙනවා.\n\nඅවශ්‍ය ප්‍රමාණයන්ට වඩා අඩුවෙන් හෝ වැඩියෙන් ආනයනය කළහොත් අර්බුදයක් නිර්මාණය වෙනවා.\n\nආණ්ඩුව මේ සම්බන්ධව දෙපාර්තමේන්තුව හා එක්ව අනිවාර්යෙන්ම නියාමනයක් ගෙන ආ යුතුයි. නියාමනයට ලක්කරලා ඊළඟ අවුරුද්ද පිළිබඳ පුරෝකථනයක් කරලා අවශ්‍ය කරන මවු සතුන් ආනයනය කරන්න ආණ්ඩුව වග බලාගන්න ඕන.\n\nමල්ලවපිටිය සමූහ – අනුර දිසානායක",
       "URL": "https://www.dinamina.lk/2023/07/20/local/7719/%e0%b6%af%e0%b7%92%e0%b6%b1%e0%b6%9a%e0%b7%8a-%e0%b7%80%e0%b6%ba%e0%b7%83-%e0%b6%9a%e0%b7%94%e0%b6%9a%e0%b7%94%e0%b7%85%e0%b7%94-%e0%b6%b4%e0%b7%90%e0%b6%a7%e0%b7%92%e0%b6%ba%e0%b6%9a%e0%b7%94/",
       "Category": "local",
       "Parent URL": "https://www.dinamina.lk/category/local//page/360/"
}