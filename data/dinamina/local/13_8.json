{
       "Source": "dinamina",
       "Timestamp": "October 10, 2023 1:00 am",
       "Headline": "ජැක්සන්ගේ හිඩැස පිරවීමට සමතෙක් නැහැ",
       "News Content": "ප්‍රවීණ රංගධර ජැක්සන් ඇන්තනී නික්ම යාමෙන් සිංහල කලා ක්ෂේත්‍රයේ ඇති වන හිඩැස පිරවීමට සමත් කිසිවෙකු නොමැති බව හිටපු ජනාධිපති, පාර්ලිමේන්තු මන්ත්‍රී මහින්ද රාජපක්ෂ මහතා පවසයි.\n\nසිය ෆේස්බුක් සමාජ මාධ්‍ය ගිණුමේ සටහනක් තබමින් ඒ මහතා මේ බව පවසා තිබේ.\n\nජැක්සන් ඇන්තනී කලාකරුවාගේ අභාවය පිළිබඳ අසා මම බලවත් කනගාටුවට පත්වූයෙමි. විශිෂ්ට රංගන ශිල්පියෙක්, චිත්‍රපට අධ්‍යක්ෂවරයෙක්, ගායකයෙක්, නිවේදකයෙක්, ගත් කතුවරයෙක්, චිත්‍ර ශිල්පියෙක් ආදී වශයෙන් ඔහු කලා ක්ෂේත්‍රයට සහ අපේ රටට සිදු කළ සේවය අසමසමය.\n\nඑසේ ම ඔහු අපට ඉතා ම සුහදශීලි ප්‍රියමනාප මිතුරෙකු විය. ජැක්සන් ඇන්තනී නික්ම යාමෙන් සිංහල කලා ක්ෂේත්‍රයේ ඇති වන හිඩැස පිරවීමට සමත් කිසිවෙකු නොමැති බව මගේ විශ්වාසයයි. විශිෂ්ට කලාකරුවාණෙනි, ඔබ අපේක්ෂා කළ විමුක්තිය අත්වේවා!",
       "URL": "https://www.dinamina.lk/2023/10/10/local/29284/%e0%b6%a2%e0%b7%90%e0%b6%9a%e0%b7%8a%e0%b7%83%e0%b6%b1%e0%b7%8a%e0%b6%9c%e0%b7%9a-%e0%b7%84%e0%b7%92%e0%b6%a9%e0%b7%90%e0%b7%83-%e0%b6%b4%e0%b7%92%e0%b6%bb%e0%b7%80%e0%b7%93%e0%b6%b8%e0%b6%a7/",
       "Category": "local",
       "Parent URL": "https://www.dinamina.lk/category/local//page/13/"
}