{
       "Source": "dinamina",
       "Timestamp": "September 16, 2023 1:11 am",
       "Headline": "ළමා හා කාන්තා හිංසන  ඝාතන සහ මත්ද්‍රව්‍ය  ජාවා­ර­මුන්ට මරණ දඩු­වම් දිය යුතුයි",
       "News Content": "ළමා හා කාන්තා හිංසන, ඝාතන සිදු කරන්නන්ට සහ මත්ද්‍රව්‍ය ජාවාරාම්කරුවන්ට මරණ දඩුවම දිය යුතු යැයි කාන්තා හා ළමා කටයුතු රාජ්‍ය ඇමැති ගීතා කුමාරසිංහ මහත්මිය පැවසුවාය.\n\nදිනෙන් දින සිදුවන ළමා හා කාන්තා හිංසන, ඝාතන අවම කිරීමට සහ මත්ද්‍රව්‍ය උවදුරෙන් රට සහ රටේ පුරවැසියන් බේරා ගැනීමට මේ අන්දමට දැඩි නීති ක්‍රියාත්මක කිරීම අතවශ්‍ය බව ඇය අවධාරණය කළාය.\n\nලිහිල් නීති නිසා මෙවැනි දරුණු අපරාධ කිරීමට බොහෝ අපරාධකරුවන් මැලි නොවන බව දක්නට ලැබෙන බව පෙන්වා දුන් රාජ්‍ය ඇමැතිනිය දැඩි නීතිරීති ක්‍රියාත්මක කරන්නේ නම් ඒවාට බියෙන් අපරාධ කිරීම අඩුවනු ඇතිවන බවට විශ්වාසය පළ කළාය.\n\nදඩුවම් පැමිණවීමෙන් පමණක් අපරාධ වැලැක්විය නොහැකි බව තමාද පිළිගන්නා නමුත් දරුණු අපරාධ කරුවන්ට ලිහිල් දඩුවම් වෙනුවට දැඩි දඩුවම් පැමිණවීම යම් තරමකින් හෝ අපරාධ අඩුවීමට හේතුවක් වනු ඇතැයි කුමාරසිංහ මහත්මිය සඳහන් කළාය.",
       "URL": "https://www.dinamina.lk/2023/09/16/local/22716/%e0%b7%85%e0%b6%b8%e0%b7%8f-%e0%b7%84%e0%b7%8f-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f-%e0%b7%84%e0%b7%92%e0%b6%82%e0%b7%83%e0%b6%b1-%e0%b6%9d%e0%b7%8f%e0%b6%ad%e0%b6%b1-%e0%b7%83/",
       "Category": "local",
       "Parent URL": "https://www.dinamina.lk/category/local//page/107/"
}