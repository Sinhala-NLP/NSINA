{
       "Source": "dinamina",
       "Timestamp": "October 10, 2023 1:00 am",
       "Headline": "නේකවිධ කලා කුසලතා හිමි රංගනවේදී ජැක්සන්ගේ අඩුව සපුරාලිය හැකි අයෙක් නැහැ",
       "News Content": "කලා ක්ෂෙත්‍රයේ කුසලතා රැසකින් පෝෂිත සම්මානනීය රංගනවේදී ජැක්සන් ඇන්තනී මහතාගේ අභාවය වෙනුවෙන් රජයේ සහ ජනමාධ්‍ය අමාත්‍ය ආචාර්ය බන්දුල ගුණවර්ධන මහතාගේ සහ ජනමාධ්‍ය අමාත්‍යාංශයේ සාතිශය සංවේගය පළ කරන බව වැඩබලන ජනමාධ්‍ය ඇමැති ශාන්ත බණ්ඩාර මහතා පැවැසීය.\n\nප්‍රවීණ රංගධරයෙක්, අධ්‍යක්ෂවරයෙක්, නිෂ්පාදකවරයෙක් ලෙස කලා ක්ෂේත්‍රයේ භූමිකා ගණනාවක් රඟ දැක්වූ ජැක්සන් ඇන්තනි මහතා අවුරුදු 65ක ජීවිත කාලය තුළ විවිධ ක්ෂේත්‍ර ඔස්සේ ජනතාවට අතරට අමරණීය ලෙස සටහන් තබා ඇතැයි ද හෙතෙම කීවේය.\n\nසුවිශාල දක්ෂතා රාශියකින් හෙබි ඒ මහතා අවස්ථා 15කදී හොඳම නළුවාට හිමි සම්මානය හිමි කරගෙන ඇති බවත් වැඩබලන ඇමැතිවරයා, විදේශගතව සිටින ජනමාධ්‍ය ඇමැති ආචාර්ය බන්දුල ගුණවර්ධන මහතාගේ රජය සහ ජනමාධ්‍ය අමාත්‍යාංශයේ ශෝකය පළ කරන බවද කීවේය.\n\nඒ මහතා මේ බව කියා සිටියේ ඊයේ (09) රජයේ ප්‍රවෘත්ති දෙපාර්තමේන්තුවේ පැවැති 149 වන ලෝක තැපැල් දිනය සම්බ්නධයෙන් දැනුවත් කිරීමේ අවස්ථාවකට එක් වෙමිනි.",
       "URL": "https://www.dinamina.lk/2023/10/10/local/29287/%e0%b6%b1%e0%b7%9a%e0%b6%9a%e0%b7%80%e0%b7%92%e0%b6%b0-%e0%b6%9a%e0%b6%bd%e0%b7%8f-%e0%b6%9a%e0%b7%94%e0%b7%83%e0%b6%bd%e0%b6%ad%e0%b7%8f-%e0%b7%84%e0%b7%92%e0%b6%b8%e0%b7%92-%e0%b6%bb%e0%b6%82/",
       "Category": "local",
       "Parent URL": "https://www.dinamina.lk/category/local//page/13/"
}