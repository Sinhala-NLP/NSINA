{
       "Source": "dinamina",
       "Timestamp": "August 19, 2023 1:00 am",
       "Headline": "එළු ලොරිය ඇළට පෙරළී එළුවෝ 3ක් මරුට",
       "News Content": "පුත්තලම – කොළඹ ප්‍රධාන මාර්ගයේ ආරච්චිකට්ටුව ප්‍රදේශයේ සෙංගල් ඔයේ ජලය ගලා බස්නා ඇළ මාර්ගය හරහා ඉදි කර ඇති\n\nපාලම අසල ප්‍රපාතයට එළුවන් ප්‍රවාහනය කළ ලොරි රථයක් පෙරළීමෙන් අනතුරක් සිදු වී ඇති බව ආරච්චිකට්ටුව පොලිසිය පවසයි.\n\nඊයේ අලුයම 4.00ට පමණ මේ අනතුර සිදුව තිබේ. මන්නාරම සිට කොළඹ දක්වා එළුවන් ප්‍රවාහනය කළ මේ ලොරි රථය අඩි 30ක් පමණ ප්‍රපාතයට පෙරළී ඇති අතර, පවතින වියළි කාලගුණ තත්ත්වය හේතුවෙන් ඇළ මාර්ගයේ ජලය නොවීමෙන් ලොරි රියැදුරු සහ සහායක සුළු තුවාල ලබා දිවි බේරාගෙන තිබේ. කෙසේ වෙතත් ලොරිය මඟින් ප්‍රවාහනය කරමින් සිටි එළුවන් 46කගෙන් 3 දෙනකු අනතුර හේතුවෙන් මියගොස් තිබේ. සිද්ධියෙන් ලොරියට බරපතළ හානි සිදු වී ඇත. සිද්ධිය සම්බන්ධයෙන් ආරච්චිකට්ටුව පොලිසිය පරීක්ෂණ සිදු කරයි.\n\nමාරවිල සමූහ මිහිර විජේසේකර",
       "URL": "https://www.dinamina.lk/2023/08/19/local/15549/%e0%b6%91%e0%b7%85%e0%b7%94-%e0%b6%bd%e0%b7%9c%e0%b6%bb%e0%b7%92%e0%b6%ba-%e0%b6%87%e0%b7%85%e0%b6%a7-%e0%b6%b4%e0%b7%99%e0%b6%bb%e0%b7%85%e0%b7%93-%e0%b6%91%e0%b7%85%e0%b7%94%e0%b7%80%e0%b7%9d-3/",
       "Category": "local",
       "Parent URL": "https://www.dinamina.lk/category/local//page/220/"
}