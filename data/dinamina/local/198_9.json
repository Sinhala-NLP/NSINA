{
       "Source": "dinamina",
       "Timestamp": "August 24, 2023 1:39 am",
       "Headline": "නීති විරෝධි මත්පෙති 300ක් සමඟ අයෙක් අත්අඩංගුවට",
       "News Content": "නීති විරෝධී මත්පෙති සමඟ පුද්ගලයකු ඊයේ (23) මාලිගාවත්ත ප්‍රදේශයේදී පොලිස් විශේෂ කාර්ය බළකා නිලධාරීන්ගේ අත්අඩංගුවට පත්ව තිබේ.\n\nපොලිස් විශේෂ කාර්ය බළකායේ නිලධාරීන් පිරිසක් මාලිගාවත්ත පොලිස් වසමේ මාර්ග බාධක රාජකාරියකදී වැටලීමක් සිදු කර ඇත. එහිදී නීති විරෝධී මත්පෙති 300ක් සන්තකයේ තබාගෙන සිටි මාලිගාවත්ත ප්‍රදේශයේ පදිංචි වයස අවුරුදු 26ක පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා මාලිගාවත්ත පොලිස් ස්ථානයට භාර දී ඇත.\n\nපොලිස් විශේෂ කාර්ය බළකායේ අණ දෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ නියෝග හා උපදෙස් පරිදි, අධ්‍යක්ෂ (බුද්ධි) පොලිස් අධිකාරී එම්. එම්. කේ. විජේසිංහ මහතාගේ මඟ පෙන්වීමෙන්, සහකාර පොලිස් අධිකාරී (බුද්ධි/ විශේෂ මෙහෙයුම්/ මත්ද්‍රව්‍ය නාශක හා සංවිධානාත්මක අපරාධ මර්දන) සාගර කුලසේකර මහතාගේ අධීක්ෂණයෙන් විශේෂ කාර්ය බළකායේ ආරක්ෂක සැලැස්මට අනුව B කලාපයේ මරදාන පොලිස් නිවාස සංකීර්ණයේ ස්ථානගත කර සිටින පොලිස් පරීක්ෂක එම්.ජී. ඒ. ඒ. දිල්හාර ඇතුළු නිලධාරීන් කණ්ඩායමක් විසින් මේ වැටලීම සිදු කර තිබේ.\nරක්ෂණ ශ්‍රියන්ත",
       "URL": "https://www.dinamina.lk/2023/08/24/local/16680/%e0%b6%b1%e0%b7%93%e0%b6%ad%e0%b7%92-%e0%b7%80%e0%b7%92%e0%b6%bb%e0%b7%9d%e0%b6%b0%e0%b7%92-%e0%b6%b8%e0%b6%ad%e0%b7%8a%e0%b6%b4%e0%b7%99%e0%b6%ad%e0%b7%92-300%e0%b6%9a%e0%b7%8a-%e0%b7%83%e0%b6%b8/",
       "Category": "local",
       "Parent URL": "https://www.dinamina.lk/category/local//page/198/"
}