{
       "Source": "dinamina",
       "Timestamp": "October 5, 2023 12:51 am",
       "Headline": "තෙල් සංස්ථා සභාපති මොහොමඩ් උවයිස් ඉල්ලා අස්වෙයි",
       "News Content": "ලංකා ඛනිජ තෙල් නීතිගත සංස්ථාවේ සහ ලංකා ඛනිජ තෙල් තොග ගබඩා පර්යන්තයේ සභාපති මොහොමඩ් උවයිස් මහතා සිය ධුරයෙන් ඉල්ලා අස්විය.\nඒ මහතා සිය ඉල්ලා අස්වීමේ ලිපිය ඊයේ (04) විදුලි හා බලශක්ති ඇමැති, කංචන විජේසේකර මහතා වෙත භාර දී තිබේ.\nපෞද්ගලික සහ වෘත්තීය හේතුවක් මත ධුරයෙන් ඉවත් වන බවට උවයිස් මහතා තමන්ට දැනුම් දී ඇතැයි විදුලිබල හා බලශක්ති ඇමැති කංචන විජේසේකර මහතා සිය නිල X ගිණුමේ සටහනක් තබා ඇත.\nමාස 14කට පෙර වඩා අභියෝගාත්මක කාලසීමාවකදී එම ධුරය භාරගෙන ඔහු විසින් කරන ලද කැපවීමට සහ සේවයට ස්තූතිවන්ත වන බව ද ඇමැතිවරයා එහි දක්වා තිබේ.\nරක්ෂණ ශ්‍රියන්ත",
       "URL": "https://www.dinamina.lk/2023/10/05/local/28048/%e0%b6%ad%e0%b7%99%e0%b6%bd%e0%b7%8a-%e0%b7%83%e0%b6%82%e0%b7%83%e0%b7%8a%e0%b6%ae%e0%b7%8f-%e0%b7%83%e0%b6%b7%e0%b7%8f%e0%b6%b4%e0%b6%ad%e0%b7%92-%e0%b6%b8%e0%b7%9c%e0%b7%84%e0%b7%9c%e0%b6%b8/",
       "Category": "local",
       "Parent URL": "https://www.dinamina.lk/category/local//page/34/"
}