{
       "Source": "dinamina",
       "Timestamp": "August 25, 2023 1:00 am",
       "Headline": "ඇඹිලිපිටියේ අක්කර 12ක සරුසාර පොල්වත්තක් මැද ගංජා හේනක්",
       "News Content": "ඇඹිලිපිටිය මහපැලැස්සේ පිහිටි අක්කර 12ක පොල්වත්තක් මැද සරුවට වවා තිබුණු ගංජා හේනක් ඇඹිලිපිටිය පොලිසිය විසින් පෙරේදා (23) වටලා ඉඩම් හිමියා අත්අඩංගුවට ගනු ලැබුවේය.\n\nඅක්කර භාගයක පමණ භූමියක් පුරාවට පොල්ගස් අතර මෙම ගංජා වගාව කර තිබුණු බව ඇඹිලිපිටිය පොලිසිය කියයි.\n\nඑම ඉඩමේ අඩි 09ත් 10ත් අතර ප්‍රමාණයට සරුවට වැවුණු ගංජා ගස් 4646ක් තිබුණු බවත් එම සෑම ගංජා ගසක්ම ගලවා ඉවත් කළ බවත් පොලිසිය කියයි.\n\nමෙම ගංජා හේන වැටලීමේදී අත්අඩංගුවටගත් සැකකරු ඇඹිලිපිටිය නව නගරයේ පදිංචිකරුවකු බවත් ඔහු වෘත්තියෙන් ගොවියකු බවත් පොලිසිය කියයි.",
       "URL": "https://www.dinamina.lk/2023/08/25/local/17171/%e0%b6%87%e0%b6%b9%e0%b7%92%e0%b6%bd%e0%b7%92%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b6%85%e0%b6%9a%e0%b7%8a%e0%b6%9a%e0%b6%bb-12%e0%b6%9a-%e0%b7%83%e0%b6%bb%e0%b7%94%e0%b7%83/",
       "Category": "local",
       "Parent URL": "https://www.dinamina.lk/category/local//page/193/"
}