{
       "Source": "dinamina",
       "Timestamp": "October 6, 2023 11:38 am",
       "Headline": "පාර දෙපස ගස් ගැන ආරක්‍ෂක රාජ්‍ය ඇමතිගෙන් උපදෙස්",
       "News Content": "පවතින වැසිබර කාළගුණය හේතුවෙන් මාර්ග දෙපස කඩා වැටීමේ අවදානමක් පවතින විශාල ගස් පිළිබඳව වහාම අධ්‍යයනයක් කර මහජනතාවට තර්ජනයක් විය හැකි සෑම දෙයක්ම ඉවත්කරන ලෙස ආරක්‍ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා විසින් පරිසර අධිකාරියේ, මාර්ග සංවර්ධන අධිකාරියේ සහ අදාළ පළාත් පාලන ආයතනයන්හි නිලධාරීන්ට උපදෙස් ලබා දෙයි.\n\nඑසේම මේ සමඟ සම්බන්ධීකරණයවී අවශ්‍ය පියවර ගන්නා ලෙස ආපදා කළමනාකරණ මධ්‍යස්ථානයේ සහ ජාතික ගොඩනැගිලි පර්යේෂණ සංවිධානයේ නිලධාරීන් හට ද අමාත්‍යවරයා උපදෙස් ලබාදී ඇත.\n\nඅද (06) පෙරවරුවේ කොල්ලුපිටියේදී බස් රථයක් මතට ගසක් කඩා වැටීමේ සිද්ධිය සම්බන්ධයෙන් රාජ්‍ය අමාත්‍යවරයා ප්‍රතිචාර දක්වමින් කඩිනම් ආපදා වැළැක්වීමේ පියවර ගන්නා ලෙසත්, කඩා වැටීමේඅවදානමක් ඇති මාර්ග දෙපස ගස් ඉවත් කරන ලෙසත් අදාළ නිලධාරීන් හට උපදෙස් ලබාදී තිබේ.",
       "URL": "https://www.dinamina.lk/2023/10/06/breaking-news/28647/%e0%b6%b4%e0%b7%8f%e0%b6%bb-%e0%b6%af%e0%b7%99%e0%b6%b4%e0%b7%83-%e0%b6%9c%e0%b7%83%e0%b7%8a-%e0%b6%9c%e0%b7%90%e0%b6%b1-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b6%bb/",
       "Category": "local",
       "Parent URL": "https://www.dinamina.lk/category/local//page/23/"
}