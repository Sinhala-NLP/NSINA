{
       "Source": "dinamina",
       "Timestamp": "August 1, 2023 1:00 am",
       "Headline": "ජනතා මුදල් මංකොල්ල කන්න දෙන්නේ නැහැ",
       "News Content": "ජනතාවගේ අරමුදල් කිසිවෙකුට මංකොල්ල කෑමට ඉඩ නොදිය යුතු බව ජාතික ජන බලවේගයේ නායක අනුර කුමාර දිසානායක මහතා පැවසීය.\n\nඔහු එසේ ප්‍රකාශ කළේ, අන්තර් සමාගම් සේවක සංගමය ඊයේ(31) කොළඹදී පැවැත් වූ උද්ඝෝෂණයකට සහභාගි වෙමිණි. කොළඹ කොටුව දුම්රිය ස්ථානය ඉදිරිපිටදී මෙම උද්ඝෝෂණය පැවැත්විණි. කොළඹ ප්‍රධාන ස්ථාන කිහිපයක උද්ඝෝෂණ පැවැත්වීම තහනම් කරමින් ජාතික ජන බලවේගයේ නායක අනුර කුමාර දිසානායක මහතා සහ එම පක්ෂයේ ප්‍රධාන ලේකම් ටිල්වින් සිල්වා ඇතුළු එම පක්ෂයේ පිරිසකට එරෙහිව අධිකරණය විසින් නියෝගයක් නිකුත් කර තිබියදි මෙම උද්ඝෝෂණය පැවැත්විණි.\n\nවත්මන් ආණ්ඩුව අතිශය අයුක්ති සහගත අසාධාරණ තීන්දුවක් ගැනීමට නියමිතව තිබෙනවා. මේ රටේ වැඩ කරන ජනතාව තමයි ධනය නිෂ්පාදනය කරන්නෙ. පෞද්ගලිත අංශයේ, වතු ක්ෂේත්‍රයේ සාප්පුවල වැඩ කරන විශාල ප්‍රමාණයක් විශ්‍රාම ගිය පසු ඔවුන්ගෙ එකම යැපුම් මාර්ගය බවට පත්වී තිබෙන්නෙ සේවක අර්ථ සාදක අරමුදලෙන් ලැබෙන මුදල් ප්‍රමාණය. දැන් ආණ්ඩුව මේ අරමුදල මංකොල්ල කන්න සැලසුම් කර තිබෙනවා. මේවා කාටවත් මංකොල්ල කන්න දෙන්න බැහැ යයිද අනුර කුමාර දිසානායක මහතා මෙහිදී පැවසීය.\n\nඡායාරූපය – සුලෝචන ගමගේ\n\nඋපාලි කරුණාරත්න",
       "URL": "https://www.dinamina.lk/2023/08/01/local/10650/%e0%b6%a2%e0%b6%b1%e0%b6%ad%e0%b7%8f-%e0%b6%b8%e0%b7%94%e0%b6%af%e0%b6%bd%e0%b7%8a-%e0%b6%b8%e0%b6%82%e0%b6%9a%e0%b7%9c%e0%b6%bd%e0%b7%8a%e0%b6%bd-%e0%b6%9a%e0%b6%b1%e0%b7%8a%e0%b6%b1-%e0%b6%af/",
       "Category": "local",
       "Parent URL": "https://www.dinamina.lk/category/local//page/306/"
}