{
       "Source": "dinamina",
       "Timestamp": "August 17, 2023 1:59 am",
       "Headline": "ඖෂධවල ප්‍රමිතිය මනින ජාත්‍යන්තර රසායනාගාරයක් ඇමැති කෙහෙලිය ලෝක සෞඛ්‍ය සංවිධාන නියෝජිත සමඟ සාකච්ඡාවක",
       "News Content": "ඖෂධවල ප්‍රමිතිය පරීක්ෂා කිරීමේ ජාත්‍යන්තර රසායනාගාරයක් මෙරට ස්ථාපිත කිරීමට ලෝක සෞඛ්‍ය සංවිධානයේ මෙරට නේවාසික නියෝජිත ආචාර්ය අලාකා සිං මහත්මිය සමඟ සෞඛ්‍ය ඇමැති, ආචාර්ය කෙහෙලිය රඹුක්වැල්ල මහතා පෙරේදා (15) සාකච්ඡාවක් සිදු කර ඇත.\nමෙම සාකච්ඡාවන්හි සාර්ථකත්වය අනුව මෙරටට විශාල අඩුපාඩුවක්ව පවතින Benchmark 4 වැනි මට්ටමේ ජාත්‍යන්තර රසායනාගාරයක් ඉදි කිරීමට නියමිතය.\nජනාධිපතිවරයා ද මේ සම්බන්ධව දැඩි අවධානයක් යොමු කර ඇති අතර, මෙවැනි කාර්යන්ට ප්‍රතිපාදන සැලැසීම ප්‍රමුඛ කාර්යක් බව සෞඛ්‍ය ඇමැතිවරයා කියා සිටියේය.\nඖෂධවල ප්‍රමිතිය පරීක්ෂා කිරීමේ ජාත්‍යන්තර රසායනාගාරයක් ඉදි කිරීම හදිසි සහ අත්‍යවශ්‍ය කටයුත්තක් ලෙස සලකා කාලරාමුවක් යටතේ සිදු කළ යුත්තක් යැයි ද අමාත්‍යවරයා පැවසීය.\nමෙහිදී ආචාර්ය අලාකා සිං මහත්මිය පැවසුවේ ජාත්‍යන්තර මට්ටමේ රසායනාගාරයක් ඉදිකිරීම සම්බන්ධයෙන් අවශ්‍ය සියලු සහාය ලෝක සෞඛ්‍ය සංවිධානය මඟින් මෙරටට ලබා දීමට කටයුතු කරන බවය.",
       "URL": "https://www.dinamina.lk/2023/08/17/local/14916/%e0%b6%96%e0%b7%82%e0%b6%b0%e0%b7%80%e0%b6%bd-%e0%b6%b4%e0%b7%8a%e0%b6%bb%e0%b6%b8%e0%b7%92%e0%b6%ad%e0%b7%92%e0%b6%ba-%e0%b6%b8%e0%b6%b1%e0%b7%92%e0%b6%b1-%e0%b6%a2%e0%b7%8f%e0%b6%ad/",
       "Category": "local",
       "Parent URL": "https://www.dinamina.lk/category/local//page/233/"
}