{
       "Source": "dinamina",
       "Timestamp": "October 2, 2023 3:29 pm",
       "Headline": "ඖෂධ හදිසි මිලදී ගැනීම් අත්හිටුවයි",
       "News Content": "ඖෂධ හදිසි මිලදී ගැනීම් වහාම ක්‍රියාත්මක වන පරිදි අත්හිටුවීමට රජය තීරණය කර ඇති බව සෞඛ්‍ය අමාත්‍ය කෙහෙළිය රඹුක්වැල්ල මහතා පවසයි.\n\nසෞඛ්‍ය අමාත්‍යංශයේ අද(02) පැවැති මාධ්‍ය හමුවකදී ඇමතිවරයා කියා සිටියේ රජයේ රෝහල්වල බාහිර රෝගී අංශයෙන් ප්‍රතිකාර ලබාගැනීමට පැමිණෙන රෝගීන් සංඛ්‍යාව 40% කින් පමණ වැඩිවී ඇති බවයි.\n\nඅමාත්‍ය කෙහෙළිය රඹුක්වැල්ල මහතා පැවසුවේ, පසුගිය මාස 9 තුළ දිවයිනපුරා ශික්ෂණ රෝහල්වලින් ලබාගත් දත්තවලින් එය තහවුරු වූ බවයි.\n\nඑමෙන්ම, රජයේ රෝහල්වලට ඇතුළත් වන රෝගීන් සංඛ්‍යාව ද 25% කින් පමණ වැඩිවී ඇති බව සෞඛ්‍ය අමාත්‍යවරයා ප්‍රකාශ කළේය.",
       "URL": "https://www.dinamina.lk/2023/10/02/breaking-news/27120/%e0%b6%96%e0%b7%82%e0%b6%b0-%e0%b7%84%e0%b6%af%e0%b7%92%e0%b7%83%e0%b7%92-%e0%b6%b8%e0%b7%92%e0%b6%bd%e0%b6%af%e0%b7%93-%e0%b6%9c%e0%b7%90%e0%b6%b1%e0%b7%93%e0%b6%b8%e0%b7%8a-%e0%b6%85%e0%b6%ad/",
       "Category": "local",
       "Parent URL": "https://www.dinamina.lk/category/local//page/43/"
}