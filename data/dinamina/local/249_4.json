{
       "Source": "dinamina",
       "Timestamp": "August 14, 2023 2:41 am",
       "Headline": "විදුලි වේගයෙන් යන්න ගිය බස් රථය ලොරියක ගැටී පෙරළෙයි",
       "News Content": "කතරගම බලා ධාවනය වෙමින් තිබුණු මගී බස් රථයක් විදුලි ආලෝක සංඥා නොතකා ගමන් කිරීම හේතුවෙන් බම්බලපිටිය ඩුප්ලිකේෂන් පාරේ ජුබිලි බුලර්ස් හංදියේදී ලොරි රථයක ඊයේ (14) අලුයම ගැටීමෙන් එහි ගමන් කළ කාන්තාවන් දෙදෙනෙක් ඇතුළු 07 දෙනෙක් තුවාල ලබා කොළඹ ජාතික රෝහලට ඇතුළත් කර ඇත.\n\nවිදුලි ආලෝක සංඥාවන්ට අවනත නොවී රියැදුරු බස් රථය ධාවනය කිරීම හේතුවෙන් තුම්මුල්ල දෙස සිට කොළ එළියට ධාවනය වෙමින් තිබුණු ලොරි රථය බස් රථයේ බඳෙහි ගැටී ඇති බව පොලිසිය කියයි.\n\nමෙහීදී බස් රථය මාර්ගයේ පෙරළී ගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.\n\nමෙම අනතුර සිදුවන විට බස් රථයේ මගීන් සිට ඇත්තේ 15 දෙනෙක් පමණක් බවත් එබැවින් අනතුරේ හානිය අවම වී ඇති බවත් පොලිසිය කියයි.\n\nරතු එළියට බස් රථය නතර කළේ නම් මෙම අනතුර සිදු නොවන බව උසස් පොලිස් නිලධාරියෙක් සඳහන් කළේය.\n\nමෙම අනතුර සම්බන්ධයෙන් රියැදුරන් දෙදෙනාම සැකපිට අත්අඩංගුවට ගත් බව බම්බලපිටිය පොලිසිය කියයි.\n\nගයාන් කුමාර වීරසිංහ, ෂෙහාන් ජයවර්ධන – ගල්කිස්ස, බිමල් ජයසිංහ – බණ්ඩාරගම",
       "URL": "https://www.dinamina.lk/2023/08/14/local/14133/%e0%b7%80%e0%b7%92%e0%b6%af%e0%b7%94%e0%b6%bd%e0%b7%92-%e0%b7%80%e0%b7%9a%e0%b6%9c%e0%b6%ba%e0%b7%99%e0%b6%b1%e0%b7%8a-%e0%b6%ba%e0%b6%b1%e0%b7%8a%e0%b6%b1-%e0%b6%9c%e0%b7%92%e0%b6%ba-%e0%b6%b6/",
       "Category": "local",
       "Parent URL": "https://www.dinamina.lk/category/local//page/249/"
}