{
       "Source": "dinamina",
       "Timestamp": "July 10, 2023 10:22 am",
       "Headline": "තායිලන්තය හා ශ්‍රිලංකාව අතර සෘජු ගුවන් ගමන් ඇරඹෙයි",
       "News Content": "තායිලන්තය සහ ශ්‍රී ලංකාව අතර අඩු වියදම් ,ඍජු ගුවන් ගමන් සේවාවක් ඊයේ (09) රාත්‍රියේ සිට ආරම්භ විය .\n\nඒ අනුව එයාර් ඒෂියා ගුවන් සේවයේ ඒ.අයි.කිව්.- 140 දරන ප්‍රථම මංගල ගුවන් යානය ඊයේ රාත්‍රී 10.10 ට තායිලන්තයේ දොන් මුවාන් ( Don Mueang ) ජාත්‍යන්තර ගුවන් තොටුපොළේ සිට කටුනායක ගුවන් තොටුපොළ වෙත පැමිණ තිබුණි .\n\nමෙම ගුවන් ගමන සදහා ඒ.- 320 එයා බස් වර්ගයේ ගුවන් යානයක් යොදවා තිබූ අතර ,එම ගුවන් යානයෙන් ගුවන් මගීන් 134 දෙනෙකු සහ කාර්යය මණ්ඩලය 07 දෙනෙකු ද පැමිණ සිටි අතර මෙම ගුවන් යානය යළි ආපසු ගුවන් මගීන් 174 දෙනෙකු කටුනායක ගුවන් තොටුපොළෙන් රැගෙන තායිලන්තය බලා පිටත්ව ගියහ .\n\nමින් පසුව තායිලන්තය සහ ශ්‍රී ලංකාව අතර සතියකට ගුවන් ගමන් වාර 04 ක් ක්‍රියාත්මක කෙරෙන අතර , එනම් සදුදා ,බදාදා ,සිකුරාදා සහ ඉරිදා යන දින වල රාත්‍රී 10.00 ට කටුනායක ගුවන් තොටුපොළ වෙත පැමිණෙන මෙම ගුවන් යානා ,යළි රාත්‍රී 11.00 ට තායිලන්තයේ දොන් මුවාන් ගුවන් තොටුපොළ වෙත පිටත්ව යාමට නියමිතය.\n\nමෙම ගුවන් ගමන සදහා පැය 03 යි විනාඩි 15 ක කාළයක් ගත වන අතර ,මෙම ගුවන් සේවයෙන් පැමිණ පිටත්ව යාම සදහා (Up and Down ) ගුවන් යානා ප්‍රවේශ පත්‍ර දෙකම සදහා රුපියල් 50,000 ක මුදලක් පමණක් වන බව එම ගුවන් සේවයේ ප්‍රකාශිකාවක පැවසුවාය .\n\nමෙම ගුවන් යානය සහ එහි පැමිණි ගුවන් මගීන් පිළිගැනීම සදහා කටුනායක ගුවන් තොටුපොළ තුළ උත්සවයක් පැවති අතර ඒ සදහා සීමාසහිත ගුවන් තොටුපොළ සහ ගුවන් සේවා සමාගමේ සභාපති , විශ්‍රාමික මේජර් ජනරාල් ජී.ඒ.චන්ද්‍රසිරි , ගුවන් සංතරණ සේවා ප්‍රධානී නිශාන් අබේවර්ධන යන මහත්වරුන් ඇතුළු විශාල පිරිසක් පැමිණ සිටියහ .\n\n\n\n",
       "URL": "https://www.dinamina.lk/2023/07/10/local/5467/%e0%b6%ad%e0%b7%8f%e0%b6%ba%e0%b7%92%e0%b6%bd%e0%b6%b1%e0%b7%8a%e0%b6%ad%e0%b6%ba-%e0%b7%84%e0%b7%8f-%e0%b7%81%e0%b7%8a%e0%b6%bb%e0%b7%92%e0%b6%bd%e0%b6%82%e0%b6%9a%e0%b7%8f%e0%b7%80/",
       "Category": "local",
       "Parent URL": "https://www.dinamina.lk/category/local//page/397/"
}