{
       "Source": "dinamina",
       "Timestamp": "September 14, 2023 3:16 am",
       "Headline": "සියලුම ඉන්ධනහල්වලට ස්වයංක්‍රීය පොම්ප සවිකිරීමට පියවර ගනී",
       "News Content": "සියලුම ඉන්ධනහල් සඳහා ස්වයංක්‍රීය පොම්ප සහ තොග ලබා ගැනීමේ උපකරණ සවිකිරීමටත් එළඹෙන වසරේ සිට දෛනිකව ස්වයංක්‍රියව ඉන්ධන මිල සංශෝධනය කිරීමටත් පියවර ගන්නා බව විදුලිබල හා බලශක්ති අමාත්‍යංශය තීරණය කර තිබේ.\n\nවිදුලිබල හා බලශක්ති ඇමැති කංචන විජේසේකර මහතාගේ ප්‍රධානත්වයෙන් ඊයේ (13) එම අමාත්‍යංශයේදී ඉන්ධන බෙදුම්කරුවන්ගේ සංගමය සහ ලංකා ඛනිජ තෙල් නීතිගත සංස්ථාව සමඟ සාකච්ඡාවක් පවත්වනු ලැබුණි.\n\nඑහිදී ඉන්ධන බෙදුම්කරුවන්ගේ අලෙවි මුදල් පිළිබඳව ක්‍රියාත්මක වන නඩු කටයුතු සමථයකට පත් කර ගැනීම, නව ඉන්ධන හල් ඉදිකිරීමේ කටයුත, ලිහිසි තෙල් අලෙවි කිරීම සම්බන්ධයෙන් කරුණු දැනුම්වත් කළ අතර සියලුම ඉන්ධන හල් සඳහා ස්වයංක්‍රීය පොම්ප සහ තොග ලබා ගැනීමේ උපකරණ සවිකිරීමට සහ එළඹෙන වසරේ සිට දෛනිකව ස්වයංක්‍රියව ඉන්ධන මිල සංශෝධනයට ගෙන ඇති තීරණය සම්බන්ධයෙන් ද ඔවුන් දැනුම්වත් කරන ලදී.\nරක්ෂණ ශ්‍රියන්ත",
       "URL": "https://www.dinamina.lk/2023/09/14/local/22093/%e0%b7%83%e0%b7%92%e0%b6%ba%e0%b6%bd%e0%b7%94%e0%b6%b8-%e0%b6%89%e0%b6%b1%e0%b7%8a%e0%b6%b0%e0%b6%b1%e0%b7%84%e0%b6%bd%e0%b7%8a%e0%b7%80%e0%b6%bd%e0%b6%a7-%e0%b7%83%e0%b7%8a%e0%b7%80%e0%b6%ba%e0%b6%82/",
       "Category": "local",
       "Parent URL": "https://www.dinamina.lk/category/local//page/117/"
}