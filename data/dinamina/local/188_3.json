{
       "Source": "dinamina",
       "Timestamp": "August 26, 2023 1:00 am",
       "Headline": "රන්දෝලි පෙර­හ­රත් ඇරඹේ",
       "News Content": "මහ­නු­වර ඇසළ මංග­ල්‍යයේ ප්‍රථම රන්දෝලි පෙර­හර අද (26) වීදි සංචා­රය කරයි. ශ්‍රී දළදා මාලි­ගාව අබි­ය­සින් දකුණු දිශා­භි­මු­ඛව රාත්‍රී 7.26ට පිටත් වන පෙර­හර දළදා වීදිය, ඩී.එස්. සේනා­නා­යක වීදිය, පන්සල පාර, දේව වීදිය, කොළඹ වීදිය, ඊ.එල්. සේනා­නා­යක වීදිය, හරස් වීදියේ ගමන් කර යළි ඩී.එස්. සේනා­නා­යක වීදිය ඔස්සේ ගමන් ගෙන රජ වීදි­යෙන් ඉහ­ළට විත් ගෙවැ­දී­මට නිය­මි­තය\nදෙවැනි රන්දෝලි පෙර­හර හෙට (27) දළදා මාලි­ගාව ඉදි­රි­පි­ටින් රාත්‍රී 6.46ට පිටත්ව දළදා වීදිය, ඩී.එස්. සේනා­නා­යක වීදිය, කොළඹ වීදිය, යටි­නු­වර වීදිය ඔස්සේ ගමන් ගෙන රජ වීදි­යෙන් ඉහ­ළට විත් ගෙවැ­දී­මට නිය­මිත බව දිය­ව­ඩන නිලමේ ප්‍රදීප් නිලංග දෑල මහතා පව­සයි. රන්දෝලි පෙර­හර අද (26) සිට පුරා දින පහක් වීදි සංචා­රය කරන අතර, අව­සන් රන්දෝලි මහ පෙර­හර දෙකේදී සධා­තුක කර­ඬුව වැඩම කරන මංගල හස්ති­රා­ජයා පාවඩ මතින් උඩු­වි­යන් සහි­තව ගමන් කිරිම විශේ­ෂ­ත්ව­යකි.\n\nඅසේල කුරු­ළු­වංශ\n\nදළදා සමි­ඳුන්ට මී පැණි පූජාව අද\nදඹානේ ආදි­වාසි ජන­තාව ශ්‍රී දළදා සමි­ඳුන් උදෙසා වාර්ෂි­කව සිදු කරන මී පැණි පූජාව අද (26) දළදා මාලි­ගාවේ දී සිදු කෙරෙයි. වැදි නායක ඌරු­ව­රිගේ වන්නි­යලෑ ඇත්තෝ තන් ප්‍රමුඛ ආදි­වා­සීන් 30 දෙන­කු­ගෙන් පමණ සම­න්විත කණ්ඩා­ය­මක් මී පැණි පූජාව සඳහා පැමි­ණෙනු ඇත. දඹාන ආශ්‍රිත වන­යෙන් සොයා­ගන්නා මී පැණි දළදා වහන්සේ වෙත පූජා කිරීම දශක ගණ­නා­වක් තිස්සේ ආදි­වා­සීන් විසින් සිදු කරනු ලබන්නේ ප්‍රථම රන්දෝලි පෙර­හර වීදි සංචා­රය කරන දින­යේ­දීය. මේ මී පැණි දළදා වහන්සේ විෂ­ය­යෙහි දෛනි­කව සිදු කෙරෙන පූජා කට­යු­තු­ව­ලදී භාවිත කෙරෙන අතර, මී පැණි පූජා­වෙන් පසු වැදි නායක වන්නි­යලෑ ඇත්තන් ඇතුළු ආදි­වාසි කණ්ඩා­යම යළි දඹාන වෙත ගමන් ගන්නේ ප්‍රථම රන්දෝලි පෙර­හර නැර­ඹී­මෙන් අන­තු­රු­වය.\n\nඅසේල කුරු­ළු­වංශ",
       "URL": "https://www.dinamina.lk/2023/08/26/local/17481/%e0%b6%bb%e0%b6%b1%e0%b7%8a%e0%b6%af%e0%b7%9d%e0%b6%bd%e0%b7%92-%e0%b6%b4%e0%b7%99%e0%b6%bb%e0%b7%84%e0%b6%bb%e0%b6%ad%e0%b7%8a-%e0%b6%87%e0%b6%bb%e0%b6%b9%e0%b7%9a/",
       "Category": "local",
       "Parent URL": "https://www.dinamina.lk/category/local//page/188/"
}