{
       "Source": "dinamina",
       "Timestamp": "October 6, 2023 1:06 am",
       "Headline": "සංජ­නනී 2023 – සන්නි­වේ­දන හා  මහ­ජන සම්බ­න්ධතා උලෙ­ළින්…",
       "News Content": "කැලණිය විශ්වවිද්‍යාලයීය ජනසන්නිවේදන අධ්‍යයන අංශයේ 50 වැනි සාංවත්සරික සැමරුම වෙනුවෙන් සංවිධාන කළ ‘සංජනනී 2023 – සන්නිවේදන හා මහජන සම්බන්ධතා උලෙළ’ පසුගිය 03 වැනිදා කැලණිය විශ්වවිද්‍යාලයීය සමාජීය විද්‍යාපීඨ ශ්‍රවණාගාරයේදී උපකුලපති, ජ්‍යෙෂ්ඨ මහාචාර්ය නිලන්ති ද සිල්වා මහත්මියගේ ප්‍රධානත්වයෙන් ආරම්භ විය.\n\nආචාර්ය සරත් අමු­ණු­ගම මහතා\n‘හර­සර’ සම්මා­න­යෙන් පිදුම් ලබ­මින්\n\nමේ අවස්ථාවේදී ආචාර්ය සරත් අමුණුගම මහතා අධ්‍යයන අංශයෙන් පිරිනමන ‘හරසර’ සම්මානයෙන් පිදුම් ලැබිණි. මේ සම්මානය ආචාර්ය සරත් අමුණුගම වෙත පිරිනමන ලද්දේ ඒ මහතා සන්නිවේදන ක්ෂේත්‍රයට සිදු කළ මහඟු සේවය වෙනුවෙනි.\n\n50 වැනි සංවත්සරය වෙනුවෙන් විශේෂ සමරු කවරයක් සහ මුද්දරයක් නිකුත් කිරීම, සන්නිවේදන ශාස්ත්‍රීය සංග්‍රහය සහ මාධ්‍ය විමර්ශී 9 වැනි සහ 10 වැනි කලාප එළි දැක්වීම, ගෞරව උපාධිය හදාරන ඉහළ සාමාර්ථයන් ගත් විද්‍යාර්ථීන් වෙනුවෙන් මහාචාර්ය ෂෙල්ටන් ගුණරත්න අනුස්මරණ ශිෂ්‍යත්ව පිරිනැමීම මේ අවස්ථාවේදී සිදු කෙරිණි.\n\nඋප­කු­ල­පති ජ්‍යෙෂ්ඨ මහා­චාර්ය නිලන්ති ද සිල්වා මහ­ත්මිය විසින් සම්මා­නිත මහා­චාර්ය රෝහණ ලක්ෂ්මන් පිය­දාස මහතා වෙත උප­හාර තිළිණ පිරිනමමින්\n\nඅධ්‍යයන අංශය වෙනුවෙන් පුරෝගාමී මෙහෙවරක් ඉටු කළ සම්මානිත මහාචාර්ය සුනන්ද මහේන්ද්‍ර, සම්මානිත මහාචාර්ය චන්ද්‍රසිරි රාජපක්ෂ, සම්මානිත මහාචාර්ය රෝහණ ලක්ෂ්මන් පියදාස, ආචාර්ය මාපා තිලකරත්න යන විශ්‍රාමික ආචාර්ය මහාචාර්යවරුන් වෙනුවෙන් උපහාර ප්‍රදානයක් ද මෙහිදී සිදු විය. ජනසන්නිවේදන අධ්‍යයන අංශයේ අංශාධිපති ජ්‍යෙෂ්ඨ කථිකාචාර්ය විජයානන්ද රූපසිංහ, සමාජීය විද්‍යාපීඨාධිපති එම්. එම්. ගුණතිලක, අනෙකුත් පීඨවල පීඨාධිපතිවරුන්, අංශාධිපතිවරුන්, ආචාර්ය මණ්ඩලය විද්‍යාර්ථින් ඇතුළු විශාල පිරිසක් මේ අවස්ථාවට සහභාගි වූහ.",
       "URL": "https://www.dinamina.lk/2023/10/06/local/28134/%e0%b7%83%e0%b6%82%e0%b6%a2%e0%b6%b1%e0%b6%b1%e0%b7%93-2023-%e0%b7%83%e0%b6%b1%e0%b7%8a%e0%b6%b1%e0%b7%92%e0%b7%80%e0%b7%9a%e0%b6%af%e0%b6%b1-%e0%b7%84%e0%b7%8f-%e0%b6%b8%e0%b7%84/",
       "Category": "local",
       "Parent URL": "https://www.dinamina.lk/category/local//page/26/"
}