{
       "Source": "dinamina",
       "Timestamp": "September 15, 2023 10:21 am",
       "Headline": "කඩ කාමරයක් තුළ තිබී කාන්තා මළ සිරුරක් හමුවෙයි",
       "News Content": "දොම්පේ පොලිස් වසමේ , ගිරිදර කඩකාමරක් තුල තිබී සැකකටයුතු ලෙස මිය ගිය කාන්තාවකගේ මළ සිරුරක් හමුවූ බව දොම්පෙ පොලීසිය සඳහන් කරයි.\n\nඊයේ (14) දහවල් කාලයේ ගිරිදර හන්දිය ප්‍රදේශයේ කඩ කාමරයක් තුළ කාන්තාවක් මියගොස් ඇති බවට දොම්පේ පොලීසියට ලද තොරතුරක් මත විමර්ශන ආරම්භ කර ඇත.\n\nමිය ගොස් සිටි තැනැත්තිය සතුව තිබූ බෑගයක , යතුරු පැදියක රක්ෂණ සහතිකයේ සදහන්ව තිබූ පරිදි අදාළ කාන්තාව වැල්ලවාය පදිංචි ලොකුසූරියගේ කල්‍යාණි නමැති 33 හැවිරිදි කාන්තාවක් බව අනාවරණය වී තිබෙයි.\n\nමියගොස් සිටින කාන්තාව සහ පිරිමියෙකු සමඟ පසුගිය 13 වැනිදා ගිරිදර කඩකාමරය කුලියට ගෙන පදිංචිව සිට ඇති බව අනාවරණය වී තිබේ.\n\nඊට පසුදින කඩකාමරය පරීක්ෂා කිරීමේ දී අදාළ කාන්තාව මිය ගොස් ඇති බව කඩ කාමර හිමියා දැක තිබෙයි\n\nමේ අනුව ඔහු පොලිසියට දැනුවත් කර ඇත\n\nඑමෙන්ම සිද්ධියෙන් පසු කාන්තාව සමග පැමිණි පුද්ගලයා අතුරුදන්වී තිබේ.\n\nසිද්ධිය සම්බන්ධව දොම්පේ පොලීසිය වැඩිදුර විමර්ශන සිදුකරන අතර මෘතශරීරය ගම්පහ රෝහලේ තැන්පත් කර ඇත.\n\n",
       "URL": "https://www.dinamina.lk/2023/09/15/breaking-news/22552/%e0%b6%9a%e0%b6%a9-%e0%b6%9a%e0%b7%8f%e0%b6%b8%e0%b6%bb%e0%b6%ba%e0%b6%9a%e0%b7%8a-%e0%b6%ad%e0%b7%94%e0%b7%85-%e0%b6%ad%e0%b7%92%e0%b6%b6%e0%b7%93-%e0%b6%9a%e0%b7%8f%e0%b6%b1%e0%b7%8a%e0%b6%ad/",
       "Category": "local",
       "Parent URL": "https://www.dinamina.lk/category/local//page/111/"
}