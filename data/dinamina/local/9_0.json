{
       "Source": "dinamina",
       "Timestamp": "October 11, 2023 1:00 am",
       "Headline": "සිරිමාවෝ මැතිනිය සමරා ධර්ම දේශනාවක්",
       "News Content": "දිවංගත අගමැතිනි ගරු සිරිමාවෝ බණ්ඩාරනායක මැතිනියගේ 23 වැනි ගුණානුස්මරණය වෙනුවෙන් අතිපූජ්‍ය දොඩම්පහළ රාහුල ස්වාමීන් වහන්සේ පවත්වන ලද ධර්ම දේශනාව ඊයේ (10) ශ්‍රී ලංකා නිදහස් පක්ෂ මූලස්ථානයේදී පැවැත්විණි. ශ්‍රී ලංකා නිදහස් පක්ෂ සභාපති මෛත්‍රීපාල සිරිසේන මහතා ඇතුළු මැති ඇමැතිවරුන් සහ ශ්‍රීලනිප පාක්ෂිකයන් පිරිසක් ද එම අවස්ථාවට සහභාගී වූහ.\n\nඑම ධර්ම දේශනයෙන් අනතුරුව මහා සංඝරත්නය වෙනුවෙන් සාංඝික දානමය පින්කමක්ද පැවැත්විණි. මෙම පින්කම සංවිධානය කර තිබුණේ ශ්‍රී ලංකා නිදහස් පක්ෂ කාන්තා පෙරමුණ විසිනි.",
       "URL": "https://www.dinamina.lk/2023/10/11/local/29580/%e0%b7%83%e0%b7%92%e0%b6%bb%e0%b7%92%e0%b6%b8%e0%b7%8f%e0%b7%80%e0%b7%9d-%e0%b6%b8%e0%b7%90%e0%b6%ad%e0%b7%92%e0%b6%b1%e0%b7%92%e0%b6%ba-%e0%b7%83%e0%b6%b8%e0%b6%bb%e0%b7%8f-%e0%b6%b0%e0%b6%bb/",
       "Category": "local",
       "Parent URL": "https://www.dinamina.lk/category/local//page/9/"
}