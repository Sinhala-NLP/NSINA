{
       "Source": "dinamina",
       "Timestamp": "July 20, 2023 1:00 am",
       "Headline": "විමලඤාණ හිමි පිළිගැනීම අද",
       "News Content": "උඩමාදුර ශ්‍රී නාමළු පුරාණ රජමහා විහාරය හා උඩමාදුර ශ්‍රී සුභද්‍රාරාම උභය විහාරාධිපති ගම්පහ කුසලඤාණ ස්ථවිරයන් වහන්සේගේ ශිෂ්‍යයකු වන උමාදුරේ විමලඤාණ හිමියන් පසුගිය 15 දින වීදුරුපොල ශ්‍රී සුමංගලාරාමස්ථ විසුද්ධි බද්ධ සීමාමාලකයේදී අධිශීල සංඛ්‍යාත උපසම්පදා ශීලයෙහි පිහිටුවන ලදි.\n\nවිමලඤාණ හිමියන් උඩමාදුර ශ්‍රී නාමලුවිහාරස්ථානයට වැඩම කරවීම හා පිළිගැනීම අද (20) සිදුකෙරේ. මෙදින අලංකාරවත් පෙරහරක්, ආශිර්වාද බෝධි පූජාවක් පැවැත්වෙන අතර විමලඤාණ හිමියන්ගේ මංගල ධර්ම දේශනාව පැවැත්වීම සඳහා විහාරස්ථාන දායක සභාව කටයුතු සංවිධාන ඇත.\n\nකොළඹ 10 ශ්‍රී ලංකා විද්‍යාලයෙන් ප්‍රාචීන පණ්ඩිත අධ්‍යාපනය හැදෑරූ විමලඤාණ හිමියන් මහනුවර පල්ලෙකැලේ ජාත්‍යන්තර බෞද්ධ විද්‍යාලයෙන් උසස් අධ්‍යාපනය හදාරා තිබේ.",
       "URL": "https://www.dinamina.lk/2023/07/20/local/7708/%e0%b7%80%e0%b7%92%e0%b6%b8%e0%b6%bd%e0%b6%a4%e0%b7%8f%e0%b6%ab-%e0%b7%84%e0%b7%92%e0%b6%b8%e0%b7%92-%e0%b6%b4%e0%b7%92%e0%b7%85%e0%b7%92%e0%b6%9c%e0%b7%90%e0%b6%b1%e0%b7%93%e0%b6%b8-%e0%b6%85/",
       "Category": "local",
       "Parent URL": "https://www.dinamina.lk/category/local//page/359/"
}