{
       "Source": "dinamina",
       "Timestamp": "August 28, 2023 1:20 am",
       "Headline": "ශ්‍රී ලංකා රේගුවේ නව මාධ්‍ය ප්‍රකාශක සීවලී අරුක්ගොඩ",
       "News Content": "ශ්‍රී ලංකා රේගුවේ අභිනව මාධ්‍ය ප්‍රකාශක ලෙස රේගු අධ්‍යක්ෂ සීවලී අරුක්ගොඩ මහතා රේගු අධ්‍යක්ෂ ජනරාල්වරයා විසින් පත් කර ඇත.\n\n1989 අගෝස්තු 01 වැනි දින සහකාර රේගු අධිකාරීවරයකු ලෙස ශ්‍රී ලංකා රේගුවට බැඳී වසර 34ක සේවා කාලයක් තුළ ශ්‍රී ලංකා රේගුවේ සෑම අංශයකම සේවය කර රේගු නීතිය හා ක්‍රියාපටිපාටිය පිළිබඳ හසළ දැනුමක් හා පළපුරුද්දක් ලබා ඇති ඒ මහතා වර්තමානයේ රේගු මිල පිරික්සුම් අංශයේ අධ්‍යක්ෂවරයා ලෙස කටයුතු කරයි.\n\nසීවලී අරුක්ගොඩ මහතා ගලගෙදර මිණිගමුව මහා විද්‍යාලයේ හා මහනුවර ධර්මරාජ විද්‍යාලයේ ආදි ශිෂ්‍යයෙකි.\n\nසුභාෂිණී සේනානායක",
       "URL": "https://www.dinamina.lk/2023/08/28/local/17591/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%bb%e0%b7%9a%e0%b6%9c%e0%b7%94%e0%b7%80%e0%b7%9a-%e0%b6%b1%e0%b7%80-%e0%b6%b8%e0%b7%8f%e0%b6%b0%e0%b7%8a/",
       "Category": "local",
       "Parent URL": "https://www.dinamina.lk/category/local//page/184/"
}