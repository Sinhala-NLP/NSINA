{
       "Source": "dinamina",
       "Timestamp": "August 2, 2023 1:33 am",
       "Headline": "බාලි ජාත්‍යන්තර සංගීත තරගාවලියේ රන් දිනූ හපන්නු උපන් බිමට",
       "News Content": "ඉන්දුනීසියාවේ 12 වැනි “බාලි ජාත්‍යන්තර සංගීත තරගාවලියට” ශ්‍රී ලංකාව නියෝජනය කරමින් සහභාගි වූ කණ්ඩායම රන් පදක්කම් 4ක් දිනා ඊයේ (31 ) රාත්‍රී කටුනායක ගුවන් තොටුපොළ වෙත පැමිණියහ. මේ තරගාවලිය ඉන්දුනීසියාවේ බාලි අගනුවර රටවල් 14ක කණ්ඩායම් 92ක තරගකරුවන් 4,000කගේ පමණ සහභාගිත්වයෙන් ජූලි 25 දින සිට 29 දින දක්වා පවත්වා තිබිණි. එහිදී කණ්ඩායම් තරග අංශයෙන් සංගීත අධ්‍යක්ෂණයෙන් සහ මෙහෙයවීම වෙනුවෙන් ශිවන්ති සුබ්‍රමනියම් මහත්මියත්, කේවල වැඩිහිටි අංශයෙන් ෂෙනුක් විජේසිංහ සහ ළමා තරග කේවළ අංශයෙන් රකිත විද්‍යාපතිත් රන් පදක්කම් දිනාගැනීමට සමත් වූහ. ජයග්‍රාහි සංගීත ශිල්පීහු පිරිස කටුනායක ගුවන් තොටුපොළේදී සිය ගායන කුසලතා විදහා පෙන්වමින් ඉංග්‍රීසි ගීත කීපයක්ද ගායනා කළහ.\n\nකටුනායක – ටී.කේ.ජී. කපිල",
       "URL": "https://www.dinamina.lk/2023/08/02/local/10957/%e0%b6%b6%e0%b7%8f%e0%b6%bd%e0%b7%92-%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a%e0%b6%ad%e0%b6%bb-%e0%b7%83%e0%b6%82%e0%b6%9c%e0%b7%93%e0%b6%ad-%e0%b6%ad%e0%b6%bb/",
       "Category": "local",
       "Parent URL": "https://www.dinamina.lk/category/local//page/297/"
}