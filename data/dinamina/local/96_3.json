{
       "Source": "dinamina",
       "Timestamp": "September 20, 2023 1:00 am",
       "Headline": "උ/පෙළ Z අගය අනුව පළමු වසරේම අදාළ පාඨමාලාවට යොමු කරනවා",
       "News Content": "මොරටුව විශ්වවිද්‍යාලයට තේරී ඇති සිසුන් උසස් පෙළ විභාගයේදී ලබාගත් ඉසෙඩ් අගය අනුවම අදාළ පාඨමාලාවලට පළමු වසරේදීම යොමු කරන බව විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග මහතා ‘දිනමිණට’ ඊයේ (19) පැවසීය.\n\nමින් පෙර මොරටුව විශ්වවිද්‍යාලයට තේරී පත් වන සිසුන් පාඨමාලාවලට යොමු කරනු ලබන්නේ පළමු වසර විභාගයෙන් ලබා ගන්නා ප්‍රතිඵල මත බවත් හෙතෙම කීවේය.\n\nඒ අනුව එම සිසුන් සිවිල්, විදුලි සහ ඉලෙක්ට්‍රොනික ඉංජිනේරු පාඨමාලාවලට තෝරාගනු ලබන්නේ දෙවැනි වසරේදී බවත් සභාපතිවරයා පැවසුවේය.\n\nසිවිල්, විදුලි සහ ඉලෙක්ට්‍රොනික් ඉංජිනේරු විෂයන් හැදෑරීම සඳහා මේ වන විටත් නව ක්‍රමවේදය යටතේ සිසුන් තෝරා ගැනීම සිදු කෙරෙන බවත් හෙතෙම වැඩිදුරටත් කිවේය.",
       "URL": "https://www.dinamina.lk/2023/09/20/%e0%b6%af%e0%b7%80%e0%b7%83%e0%b7%9a-%e0%b6%b4%e0%b7%94%e0%b7%80%e0%b6%ad%e0%b7%8a/23855/%e0%b6%8b-%e0%b6%b4%e0%b7%99%e0%b7%85-z-%e0%b6%85%e0%b6%9c%e0%b6%ba-%e0%b6%85%e0%b6%b1%e0%b7%94%e0%b7%80-%e0%b6%b4%e0%b7%85%e0%b6%b8%e0%b7%94-%e0%b7%80%e0%b7%83%e0%b6%bb%e0%b7%9a%e0%b6%b8/",
       "Category": "local",
       "Parent URL": "https://www.dinamina.lk/category/local//page/96/"
}