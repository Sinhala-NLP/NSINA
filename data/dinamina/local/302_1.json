{
       "Source": "dinamina",
       "Timestamp": "August 1, 2023 3:39 am",
       "Headline": "ඩිජිටල් තාක්ෂණය නොමිලේ: ඩී.පී.එඩියුකේෂන් අයි.ටී.කැම්පස් එකක් කුණ්ඩසාලේ ඇරේ",
       "News Content": "\n\nසම්පත් අඩු ගම්බද ප‍්‍රදේශවල දරු දැරියන්ට පවා ලොව ඉහළ පෙළේ රැකියා අවස්ථා හිමිකරගත හැකි ඉහළ ආදායම් ලැබීමට මඟ පාදන ඩිජිටල් තාක්ෂණය නොමිලේ උගන්වන ඩී.පී.එඩියුකේෂන් අයි.ටී.කැම්පස් ආයතනයක් මහනුවර කුණ්ඩසාලේ මහමෙව්නා බෞද්ධ අසපුවේදී පසුගියදා විවෘත කෙරිණි.\nඒ.අයි‍.(AI), කෝඩින් සහ රොබෝටික්ස් නව ලොව දැනුම ලබාදීමේ පාඨමාලා හැදෑරීමෙන් පරිගණක භාවිතයට අවශ්‍ය දැනුම පමණක් නොව නව නිපැයුම් කිරීමටත් අවස්ථාව උදාවන බව ධම්මික පෙරේරා සහ ප්‍රිසිලා පෙරේරා පදනමේ නිර්මාතෘ හා සභාපති ධම්මික පෙරේරා මහතා ආයතනය විවෘත කරමින් ප්‍රකාශ කෙළේය.\nදරු දැරියන් 2100කට පමණ මේ ආයතනයේ අධ්‍යාපනික කටයුතුවල නියැළීමට පහසුකම් හා ඉඩකඩ පවතී. මහනුවර කුණ්ඩසාලේ මහමෙව්නා බෞද්ධ අසපුවේ නාලන්දාවේ පවර ස්වාමින් වහන්සේගේ අනුශාසකත්වයෙන් මෙය සිදු කෙරිණි.\nජයසිරි මුණසිංහ",
       "URL": "https://www.dinamina.lk/2023/08/01/local/10646/%e0%b6%a9%e0%b7%92%e0%b6%a2%e0%b7%92%e0%b6%a7%e0%b6%bd%e0%b7%8a-%e0%b6%ad%e0%b7%8f%e0%b6%9a%e0%b7%8a%e0%b7%82%e0%b6%ab%e0%b6%ba-%e0%b6%b1%e0%b7%9c%e0%b6%b8%e0%b7%92%e0%b6%bd%e0%b7%9a-%e0%b6%a9/",
       "Category": "local",
       "Parent URL": "https://www.dinamina.lk/category/local//page/302/"
}