{
       "Source": "dinamina",
       "Timestamp": "October 11, 2023 11:50 am",
       "Headline": "වාරි මාර්ගේ සැලසුම් ශිල්පියා ජලාශයට වැටී අතුරුදහන් වෙයි",
       "News Content": "ඉඟිනිමිටිය ජලාශයේ වැව් තාවුල්ලේ සිදුකරන බව කියන අනවසර වගාවක්  සම්බන්ධයෙන්  සොයාබලා පරීක්ෂා කිරීමට තවත් කිහිප දෙනෙක් සමග එහි  ගොස් ඇති  ඉගිනිමිටිය  වාරිමාර්ග කාර්යාලයේ සේවය කරන සැලසුම් ශිල්පියෙක් එම ජලාශයේ ගිලී අතුරුදන්ව  ඇති බව  නවගත්තේගම  පොලිසිය  පවසයි.\n\nඊයේ 10 සවස එම ජලාශයේ ගිලී මෙසේ අතුරුදන් වී ඇත්තේ ඉගිනිමිටිය වාරිමාර්ග කාර්යාලයට අනුයුක්තව සේවය කරමින් සිටි ඩී.පී.සමීර සඳරුවන් ප්‍රේමසිරි (අවු.29) යන අයෙකි.\n\nඔහු කුරුණෑගල දෙමටගහපෑලැස්ස පදිංචි කරුවෙකි.\n\nමෙම සැලසුම් ශිල්පියා අතුරුදන්වී ඇති බැවින් ඔහු ජලාශයට වැටී අතුරුදන්වෙන්නට ඇතැයි සිතා ඔහු සොයාගැනීමට  දැරූ සියලු  උත්සාහයන්ව්‍යවර්ථවී ඇති බවත් නවගත්තේගම පොලිසිය පවසයි.\n\n",
       "URL": "https://www.dinamina.lk/2023/10/11/local/29819/%e0%b7%80%e0%b7%8f%e0%b6%bb%e0%b7%92-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b7%9a-%e0%b7%83%e0%b7%90%e0%b6%bd%e0%b7%83%e0%b7%94%e0%b6%b8%e0%b7%8a-%e0%b7%81%e0%b7%92%e0%b6%bd%e0%b7%8a/",
       "Category": "local",
       "Parent URL": "https://www.dinamina.lk/category/local//page/5/"
}