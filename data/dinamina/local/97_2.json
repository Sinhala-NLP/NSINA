{
       "Source": "dinamina",
       "Timestamp": "September 20, 2023 12:55 am",
       "Headline": "යන ශීර්ෂය යටතේ පළ වූ පුවත  සම්බන්ධයෙන් කනගාටුව පළ කිරීම",
       "News Content": "රක්වාන සංගිතයට පොලු තැබූ දිමංකට, සඳුන්ට වැඩ වරදී යන ශීර්ෂය යටතේ රක්වාන ප්‍රාදේශීය වාර්තාකාර ඉන්දික සී. කුමාර විසින් වර්ෂ 2023-05-04 වැනි දින ‘දිනමිණ‘ පුවත්පතේ වාර්තාවක් පළ කරන ලදී. එකී පුවත සම්බන්ධයෙන් සඳුන් පෙරේරා යන අයගේ නීතිඥ සුලාරිකා වික්‍රමතුංග මහත්මිය විසින් අපගේ එකී ප්‍රාදේශීය වාර්තාකරු වෙත එන්තරවාසි ලිපියක් එවා තිබිණි. එකී ලිපිය උපුටා දක්වමින් රක්වානේ සංගීතයට පොලු තැබීමේ සිද්ධිය සම්බන්ධයෙන් සඳුන්ගේ නීතිඥවරිය මෙසේ කියයි යන ශිර්ෂය යටතේ 2023-05-12 දින අප පුවත්පතේ නැවත වාර්තාවක් පළ කර තිබිණි.\n\nවාර්තාකරු වෙත යොමු කරන ලද පෞද්ගලික ලේඛනයක් වන එන්තරවාසි ලිපියක් අප පුවත්පතේ පළ කිරීම සම්බන්ධයෙන් සහ එකී පළ කිරීමේදී පාඨකයන් නොමඟ යන ආකාරයෙන් එකී එන්තරවාසි ලිපියේ සඳහන් කරුණු වැරදි ලෙස අර්ථ නිරූපනය කර පළ කර ඇතැයි නීතිඥවරිය විසින් ශ්‍රී ලංකා පුවත්පත් මණ්ඩලයට පැමිණිල්ලක් ඉදිරිපත් කර ඇත.\n\nඑකී පැමිණිල්ල සම්බන්ධයෙන් ශ්‍රී ලංකා පුවත්පත් මණ්ඩලයේ පැවැති විමසීමේදී දෙපාර්ශ්වය අතර ඇති වූ සමථය ප්‍රකාරව පෞද්ගලික ලේඛනයක් වන එන්තරවාසි ලිපිය අප පුවත්පතේ පළ කිරීම හරහා එකී නීතිඥවරියට සිදු වූ අපහසුතාව සම්බන්ධයෙන් ‘දිනමිණ‘ පුවත්පතේ කර්තෘ මණ්ඩලය වශයෙන් බලවත් කනගාටුව එකී නීතිඥවරිය වන සුලාරිකා වික්‍රමතුංග මහත්මිය වෙත මෙයින් පළ කර සිටිමු.",
       "URL": "https://www.dinamina.lk/2023/09/20/local/23729/%e0%b6%ba%e0%b6%b1-%e0%b7%81%e0%b7%93%e0%b6%bb%e0%b7%8a%e0%b7%82%e0%b6%ba-%e0%b6%ba%e0%b6%a7%e0%b6%ad%e0%b7%9a-%e0%b6%b4%e0%b7%85-%e0%b7%80%e0%b7%96-%e0%b6%b4%e0%b7%94%e0%b7%80%e0%b6%ad-%e0%b7%83/",
       "Category": "local",
       "Parent URL": "https://www.dinamina.lk/category/local//page/97/"
}