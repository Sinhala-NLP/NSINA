{
       "Source": "dinamina",
       "Timestamp": "September 11, 2023 3:02 am",
       "Headline": "සිංහරාජය බලන්න එන අයට තොරතුරු – පහසුකම් කේන්ද්‍රයක්",
       "News Content": "\n\nසිංහරාජය නැරඹීමට රත්නපුර දිස්ත්‍රික්කය ඔස්සේ පැමිණෙන දෙස් විදෙස් සංචාරකයන්ට තොරතුරු හා පහසුකම් සැපයීමේ අරමුණින් ඉදි කළ තොරතුරු මධ්‍යස්ථානයක් රත්නපුර, කලවාන, කුඩාව, දොරවකඇල්ල ප්‍රදේශයේදී වනජීවී හා වන සම්පත් සංරක්ෂණ ඇමැතිනි, නීතිඥ පවිත්‍රා වන්නිආරච්චි මහත්මියගේ ප්‍රධානත්වයෙන් පෙරේදා (9) විවෘත විය.\nමේ විවෘත කිරීමේ අවස්ථාවට ලෝක බැංකුව වෙනුවෙන් ලෝක බැංකුවේ ජ්‍යෙෂ්ඨ ස්වාභාවික සම්පත් කළමනාකරණ විශේෂඥ ඇන්ඩර්ස් ජෙන්සන්, පළාත් සභා හා පළාත් පාලන රාජ්‍ය ඇමැති, රත්නපුර දිස්ත්‍රික් පාර්ලිමේන්තු මන්ත්‍රී ජානක වක්කුඹුර, රජ්‍ය නිලධාරීන් සහ රත්නපුර සහකාර පොලිස් අධිකාරි අජිත් කුමාර පිටිගල ඇතුළු පොලිස් නිලධාරීන්, ප්‍රාදේශීය දේශපාලනඥයන් හා ප්‍රදේශවාසීන් ඇතුළු විශාල පිරිසක් එක්ව සිටියහ.\nබුද්ධිකා ඉඹුලාන",
       "URL": "https://www.dinamina.lk/2023/09/11/local/21205/%e0%b7%83%e0%b7%92%e0%b6%82%e0%b7%84%e0%b6%bb%e0%b7%8f%e0%b6%a2%e0%b6%ba-%e0%b6%b6%e0%b6%bd%e0%b6%b1%e0%b7%8a%e0%b6%b1-%e0%b6%91%e0%b6%b1-%e0%b6%85%e0%b6%ba%e0%b6%a7-%e0%b6%ad%e0%b7%9c%e0%b6%bb/",
       "Category": "local",
       "Parent URL": "https://www.dinamina.lk/category/local//page/131/"
}