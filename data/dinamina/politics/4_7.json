{
       "Source": "dinamina",
       "Timestamp": "October 2, 2023 1:00 am",
       "Headline": "මෙවර උ/පෙළ අවසන් වූ වහාම වෘත්තීය පුහුණු පාඨමාලා අරඹනවා  අධ්‍යාපන ඇමැති, ආචාර්ය සුසිල් ප්‍රේමජයන්ත",
       "News Content": "මෙවර උසස් පෙළ විභාගය පවත්වා අවසන් වූ වහාම උසස් පෙළ විභාගයට පෙනීසිටි සිසුන් සඳහා පැවැත්වීමට සැලසුම් කර ඇති වෘත්තීය පුහුණු පාඨමාලා ආරම්භ කරන බව අධ්‍යාපන ඇමැති, ආචාර්ය සුසිල් ප්‍රේමජයන්ත මහතා පැවසීය.\n\nකැබිනට් අනුමැතිය මේ සඳහා ලැබුණු බවත් දීපව්‍යාප්ත මට්ටමින් පුහුණු මධ්‍යස්ථානවලදී එම පාඨමාලා පැවැත්වීමට කටයුතු සූදානම් කර ඇති බවත් ඇමැතිවරයා පැවසීය.\n\nගිංතොට සහිරා විද්‍යාලයේ පැවති උත්සවයකට එක්වෙමින් ඇමැතිවරයා මේ බව කියා සිටියේය.\n\nඉදිරියේදී පවත්වනු ලබන සාමාන්‍ය පෙළ විභාගයට පෙනී සිටින සිසුන් වෙනුවෙන් ද විභාගයට පෙනී සිටීමෙන් පසු මෙම වෘත්තීය පුහුණු පාඨමාලා ආරම්භ කරන බව ඇමැතිවරයා ප්‍රකාශ කළේය.\n\nඋසස් පෙළ හා සාමාන්‍ය පෙළ විභාගවලට පෙනී සිටින සිසුන්ගෙන් සියයට 50කට වැඩි පිරිසක් මෙම වෘත්තීය පුහුණු පාඨමාලාවට සහභාගි වනු ඇතැයි අපේක්ෂා කරන බව ද ඇමැතිවරයා කීය.\n\nසන්ධ්‍යා කරුණාරත්න",
       "URL": "https://www.dinamina.lk/2023/10/02/politics/26924/%e0%b6%b8%e0%b7%99%e0%b7%80%e0%b6%bb-%e0%b6%8b-%e0%b6%b4%e0%b7%99%e0%b7%85-%e0%b6%85%e0%b7%80%e0%b7%83%e0%b6%b1%e0%b7%8a-%e0%b7%80%e0%b7%96-%e0%b7%80%e0%b7%84%e0%b7%8f%e0%b6%b8-%e0%b7%80%e0%b7%98/",
       "Category": "politics",
       "Parent URL": "https://www.dinamina.lk/category/politics//page/4/"
}