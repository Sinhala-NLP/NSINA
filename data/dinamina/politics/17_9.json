{
       "Source": "dinamina",
       "Timestamp": "August 10, 2023 1:54 am",
       "Headline": "දූෂණ විරෝධී පනත් කෙටුම්පතට අත්සන යොදා සහතික කළා",
       "News Content": "දූෂණ විරෝධී පනත් කෙටුම්පතට සිය අත්සන යොදමින් සහතික කළ බව කථානායක මහින්ද යාපා අබේවර්ධන මහතා පාර්ලිමේන්තුවට ඊයේ (09) දැනුම් දුන්නේය.\nමෙම පනත් කෙටුම්පත පසුගිය ජූලි මස 19 වැනිදා පාර්ලි‍මේන්තුවේදී සංශෝධන සහිතව ඡන්ද විමසීමකින් තොරව සම්මත විය.\nඅධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ ඇමැති විජයදාස රාජපක්ෂ මහතා 2023 අප්‍රේල් 27 වැනි දින පාර්ලිමේන්තුවට ඉදිරිපත් කරන ලද මෙම පනත් කෙටුම්පතෙහි දෙවැනිවර කියවීමේ විවාදය ජුනි 21 සහ ජූලි 6 යන දෙදින පැවැත්විණි.\nමේ අනුව 2023 අංක 09 දරන දූෂණ විරෝධී පනත ලෙස මෙම පනත් කෙටුම්පත (08) සිට බලාත්මක වේ.\n\n",
       "URL": "https://www.dinamina.lk/2023/08/10/politics/13025/%e0%b6%af%e0%b7%96%e0%b7%82%e0%b6%ab-%e0%b7%80%e0%b7%92%e0%b6%bb%e0%b7%9d%e0%b6%b0%e0%b7%93-%e0%b6%b4%e0%b6%b1%e0%b6%ad%e0%b7%8a-%e0%b6%9a%e0%b7%99%e0%b6%a7%e0%b7%94%e0%b6%b8%e0%b7%8a%e0%b6%b4-2/",
       "Category": "politics",
       "Parent URL": "https://www.dinamina.lk/category/politics//page/17/"
}