{
       "Source": "dinamina",
       "Timestamp": "September 9, 2023 1:00 am",
       "Headline": "අනාරක්ෂිත දුම්රිය මාර්ගවල අනතුරු සංඥා සවි කරන්න උදවු දෙන්න සූදානම්",
       "News Content": "පුරවැසියන්ගේ ජීවිත සුරක්ෂිත කිරීම උදෙසා අනාරක්ෂිත දුම්රිය මාර්ග වෙනුවෙන් අනතුරු සංඥා පද්ධතියක් සවි කිරිමේ ව්‍යාපෘතිය ක්‍රියාත්මක කිරීමට සහාය දීමට සමඟි ජන බලවේගය සූදානම් බව විපක්ෂනායක සජිත් ප්‍රේමදාස මහතා පාර්ලිමේන්තුවේදී ඊයේ (8) ප්‍රකාශ කළේය.\n\nඅනාරක්ෂිත දුම්රිය ගේට්ටුවලට අනතුරු සංඥා පද්ධතියක් සවි කිරීම අවශ්‍ය වුවත් ඒ සඳහා මේ මොහොතේ රජයට මුදල් වෙන් කළ නොහැකි බව ප්‍රවාහන, මහාමාර්ග හා ජනමාධ්‍ය ඇමැති, ආචාර්ය බන්දුල ගුණවර්ධන මහතා සඳහන් කිරීමෙන් පසුව විපක්ෂනායකවරයා මේ බව සඳහන් කළේය. එම ව්‍යාපෘතිය සඳහා කැබිනට් අනුමැතිය ලැබෙන තෙක් ව්‍යපෘතිය ක්‍රියාත්මක කිරීම සඳහා සකස් කරන ලද ඇස්තමේන්තුව දෙන ලෙසත් කඩිනමින් ඊට සහාය දීමට සූදානම් බවත් විපක්ෂ නායක සජිත් ප්‍රේමදාස මහතා මෙහිදී පැවසීය.\n\nස්වර්ණා විජේකෝන්. සන්ධ්‍යා කරුණාරත්න",
       "URL": "https://www.dinamina.lk/2023/09/09/politics/20941/%e0%b6%85%e0%b6%b1%e0%b7%8f%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b7%80/",
       "Category": "politics",
       "Parent URL": "https://www.dinamina.lk/category/politics//page/10/"
}