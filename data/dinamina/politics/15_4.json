{
       "Source": "dinamina",
       "Timestamp": "August 23, 2023 1:00 am",
       "Headline": "ආර්ථික අර්බුදයක් ඇති අවස්ථාවේ බදු රහිත වාහන මන්ත්‍රීවරු ඉල්ලන්නේ නැහැ",
       "News Content": "රට දැඩි ආර්ථික අර්බුදයකට පත්ව ඇති මෙම අවස්ථාවේදී බදු රහිත වාහන ලබා‍ දෙන ලෙස පාර්ලිමේන්තු මන්ත්‍රීවරු කිසිදු ඉල්ලීමක් සිදු කර නොමැති බැවින් එවන් මතවාදයක් සමාජගත කරන්නට උත්සාහ දරන සියලු දෙනා වරප්‍රසාද කමිටුව වෙත කැඳවන ලෙස ජනමාධ්‍ය රාජ්‍ය ඇමැති ශාන්ත බණ්ඩාර මහතා පාර්ලිමේන්තුවේදී ඊයේ (22) ප්‍රකාශ කළේය.\n\nඑහිදි වැඩිදුරටත් අදහස් දැක්වූ රාජ්‍ය ඇමැතිවරයා මෙසේද පැවසීය.\n\nමෙවන් ප්‍රවෘත්ති පළවීම තුළින් සිදු වන්නේ මහජන නියෝජිතයන් කෙරෙහි ජනතා වෛරය වැඩි වීමක්. පවතින තත්ත්වය සම්බන්ධයෙන් මහජන නියෝජිතයින් අවබෝධයෙන් සිටිනවා. එමෙන්ම පාර්ලිමේන්තු මන්ත්‍රීවරුන්ගේ වැටුප වසර විස්සකින් වැඩිකර නැහැ.",
       "URL": "https://www.dinamina.lk/2023/08/23/politics/16432/%e0%b6%86%e0%b6%bb%e0%b7%8a%e0%b6%ae%e0%b7%92%e0%b6%9a-%e0%b6%85%e0%b6%bb%e0%b7%8a%e0%b6%b6%e0%b7%94%e0%b6%af%e0%b6%ba%e0%b6%9a%e0%b7%8a-%e0%b6%87%e0%b6%ad%e0%b7%92-%e0%b6%85%e0%b7%80%e0%b7%83/",
       "Category": "politics",
       "Parent URL": "https://www.dinamina.lk/category/politics//page/15/"
}