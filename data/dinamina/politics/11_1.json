{
       "Source": "dinamina",
       "Timestamp": "September 7, 2023 2:59 am",
       "Headline": "ප්‍රතිජීවක ඖෂධවලට  අනිසි බියක් ඇති කිරීමෙන්  රෝගී ජීවිත අනතුරේ",
       "News Content": "\n\nප්‍රතිජීවක ඖෂධ සම්බන්ධයෙන් රෝගීන් තුළ අනිසි බියක් ඇති කිරීමට දරන උත්සාහය නිසා රෝගී ජීවිත විශාල සංඛ්‍යාවක් අහිමි වීමේ අවදානමක් රට තුළ පවතින බව සෞඛ්‍ය රාජ්‍ය ඇමැතිනි විශේෂඥ වෛද්‍ය සීතා අරඹේපොළ මහත්මිය පාර්ලිමේන්තුවේ දී ඊයේ (06) පැවසුවාය.\n\nසෞඛ්‍ය ඇමැතිවරයාට එරෙහිව පැවති විශ්වාසභංග යෝජනාවේ විවාදයට එක්වෙමින් රාජ්‍ය ඇමැතිවරිය මේ බව පැවසුවාය.\n\nතවදුරටත් රාජ්‍ය ඇමැතිවරිය මෙසේද පැවසීය.\n\nසමස්ත රටම අවධානය යොමු කර තිබෙන විවාදයේ ආරම්භක කතාව සිදු කිරීමට ලබාදීම ගැන මම කථානායකවරයාට ස්තුතිවන්ත වෙනවා. ඉතිහාසයේ මේ සභාව තුළ ඕනෑ තරම් විශ්වාසභංග ගෙනැවිත් තිබෙනවා. වාද විවාද කරලා ඇති. අද ගෙනා විශ්වාසභංගය ඉදිරිපත් කරන්නේ පුද්ගලයකු පරාජය කරනවාට වඩා පවතින ක්‍රමවේදයේ අඩුපාඩු නිවැරදි කර ගැනීමට කියලා මම හිතනවා. ඒ පිළිබඳව පක්ෂයත් විපක්ෂයත් අවධානය යොමු කළ යුතුයි. සෞඛ්‍ය ක්ෂේත්‍රයේ සිටින වෘත්තිකයන් දක්ෂයි.\n\nඖෂධවල ප්‍රමිතිය සම්බන්ධයෙන් ගැටලුවක් වේ නම් එය නිවැරදි කිරීමට පියවර ගත යුතුයි. ඖෂධවල ප්‍රමිතිය පරීක්ෂා කිරීම සඳහා රසායනාගාරයක් රට තුළ ස්ථාපිත කළ යුතුයි.\n\nලෝකයත් සමඟ තරග කළ හැකි හොඳ සෞඛ්‍යයක් අපට තිබෙනවා. උපතේදී ආයු අපේක්ෂාව මෙරට අවුරුදු 76ක් දක්වා ඉහළ අගයක් ගන්නවා. ලෝකයේ දියුණු රටවල දර්ශකයන් අපි අත්පත් කරගෙන තිබෙනවා.",
       "URL": "https://www.dinamina.lk/2023/09/07/politics/20207/%e0%b6%b4%e0%b7%8a%e0%b6%bb%e0%b6%ad%e0%b7%92%e0%b6%a2%e0%b7%93%e0%b7%80%e0%b6%9a-%e0%b6%96%e0%b7%82%e0%b6%b0%e0%b7%80%e0%b6%bd%e0%b6%a7-%e0%b6%85%e0%b6%b1%e0%b7%92%e0%b7%83%e0%b7%92/",
       "Category": "politics",
       "Parent URL": "https://www.dinamina.lk/category/politics//page/11/"
}