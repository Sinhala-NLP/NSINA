{
       "Source": "dinamina",
       "Timestamp": "August 10, 2023 1:08 am",
       "Headline": "පාර්ලිමේන්තු කමිටුවල සාමාජිකයන් දෙගුණයකින් වැඩි වී තිබෙනවා",
       "News Content": "පාර්ලිමේන්තු කමිටුවල සාමාජිකයන් දෙගුණයකටත් වඩා වැඩිවී ඇති බැවින් කාලය කළමනාකරණය කරගෙන පාර්ලිමේන්තු කටයුතු පවත්වාගෙන යා යුතු බව ආණ්ඩු පක්ෂයේ ප්‍රධාන සංවිධායක, අැමැති ප්‍රසන්න රණතුංග මහතා පවසයි.\nරත්නපුර දිස්ත්‍රික් පාර්ලිමේන්තු මන්ත්‍රී වාසුදේව නානායක්කාර මහතා සිය කතාව අතරතුරදී පාර්ලිමේන්තුවේ ගණ පූර්ණය නොමැති බවට කළ ප්‍රකාශයකට පිළිතුරු දෙමින් අැමැතිවරයා (09) මේ බව පැවසීය.\nතවදුරටත් ඇමැතිවරයා මෙසේ ද පැවසීය.\nපාර්ලිමේන්තුවේ කමිටුවල සාමාජිකත්වය දරන මන්ත්‍රීවරුන් ඒ රැස්වීම් අතරතුරදී පාර්ලිමේන්තුවට පැමිණීමෙන් කමිටු පවත්වාගෙන යෑමට නොහැකි තත්ත්වයක් ඇති වෙනවා.\nමන්ත්‍රී වාසුදේව නානායක්කාර –\nසභාපතිතුමනි, මේ වගේ හිස් සභාවකට කතා කරන්න මට අමාරුයි. සභාවේ අවම පිරිසක්වත් නැත්නම් මොනවට ද අපි කතා කරන්නේ. පාර්ලිමේන්තු එන අපිට වගකීමක් තියෙන්න ඕනෑ විසි දෙනෙක්වත් පාර්ලිමේන්තුවෙ ඉන්න ඕනෑ. ඒ නිසා කරුණා කරල ගණ පූරණය කැඳවන්න කියල මම සභාපතිතුමාගෙන් ඉල්ලනවා.\n\n",
       "URL": "https://www.dinamina.lk/2023/08/10/politics/13044/%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94-%e0%b6%9a%e0%b6%b8%e0%b7%92%e0%b6%a7%e0%b7%94%e0%b7%80%e0%b6%bd-%e0%b7%83%e0%b7%8f%e0%b6%b8/",
       "Category": "politics",
       "Parent URL": "https://www.dinamina.lk/category/politics//page/18/"
}