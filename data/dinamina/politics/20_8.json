{
       "Source": "dinamina",
       "Timestamp": "July 31, 2023 1:07 am",
       "Headline": "රටේ වෙසනසකට වහාම ඡන්දයකට යා යුතුයි",
       "News Content": "රටට පැහැදිලි වෙනසක් අවශ්‍ය බැවින් වහාම මැතිවරණයකට යන්නැයි විපක්ෂ නායක සජිත් ප්‍රේමදාස මහතා ආණ්ඩුවෙන් ඉල්ලා සිටීයි.\nරටේ ජනතාව දුක්විදින විට ජනතාවගේ කර පිටින් කොමිස් ගැසීම් සිදු වන බවත් මේ වන විටත් කෝටි ගණනින් කොමිස් ගසමින් සිටින බවත් හෙතෙම පැවසීය.\nවිපක්ෂ නායක සජිත් ප්‍රේමදාස මහතා මේ බව කියා සිටියේ අනුරාධපුරයේදී ඊයේ (30) පැවැති උත්සවයකදීය.\nතමන්ට කැමැති ආයතනයකට කාච මිලදී ගැනීමට අවස්ථාව ලබා දෙමින් අති විශාල මුදල් ප්‍රමාණයක් මේ රටට පාඩු කරන තත්ත්වයක් සෞඛ්‍ය අමාත්‍යංශය මගින් මේ වන විටත් සිදු කරන බව කී ඒ මහතා බංකොලොත් මේ රටේ ජනතාව මරණ මංචකයට ගෙනියන්න සෞඛ්‍ය ඇමැතිවරයා කටයුතු කරන බවත්, අල්ලස දූෂණය වංචාව සෞඛ්‍ය ක්ෂේත්‍රය පුරාවට ක්‍රියාත්මක බවත් කීවේය.\nබාල බෙහෙත් නිසා ජීවිත අහිමි වී ඇති බවත්, මේ රටේම ජනතාව අන්ධ වී ඇති බවත්, මෙවන් තත්වයක් තුළ රටට පැහැදිලි වෙනසක් අවශ්‍ය බවත් කී විපක්ෂ නායකවරයා ඒ වෙනස ජනතාවට තීන්දු කිරීමට මැතිවරණයක් අවශ්‍ය බවද කීවේය.\nරක්ෂණ ශ්‍රියන්ත",
       "URL": "https://www.dinamina.lk/2023/07/31/politics/10429/%e0%b6%bb%e0%b6%a7%e0%b7%9a-%e0%b7%80%e0%b7%99%e0%b7%83%e0%b6%b1%e0%b7%83%e0%b6%9a%e0%b6%a7-%e0%b7%80%e0%b7%84%e0%b7%8f%e0%b6%b8-%e0%b6%a1%e0%b6%b1%e0%b7%8a%e0%b6%af%e0%b6%ba%e0%b6%9a%e0%b6%a7/",
       "Category": "politics",
       "Parent URL": "https://www.dinamina.lk/category/politics//page/20/"
}