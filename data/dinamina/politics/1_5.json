{
       "Source": "dinamina",
       "Timestamp": "October 10, 2023 1:00 am",
       "Headline": "මත්ද්‍රව්‍ය තරගයක් බවට පත්වෙලා",
       "News Content": "මේ රට ගොඩනැඟිය හැකි වන්නේ පොදු ජනතාවත් සමඟ උරෙනුර ගැටී වැඩ කරන ව්‍යාපාරයක් බලයට ගෙන ඒමෙන් පමණකැයි ජාතික ජනබලවේගයේ නායක අනුර කුමාර දිසානායක මහතා පැවසීය. ඒ බලවේගය ජාතික ජන බලවේගය බවට ජනතාව විසින් මේ වන විටත් තීන්දු කර ඇතැයි ද හෙතෙම ඇල්පිටියේදී පෙරේදා (07) කිවේය.\n\nමේ රටේ ජනතාවගේ වේදනාව, දුක සහකම්පනය අඳුරන ව්‍යාපරයක් බලයට ගෙන ආ යුතු වෙනවා. අද දරුවෝ රට දාලායන්න හදනවා. ඉගෙන ගත්ත දරුවන්ට සුරක්ෂිත අනාගතයක් තිබෙනවා කියලා අද අම්මට තාත්තාට විශ්වාසයක් නැහැ. නීති අණපනත් ක්‍රියාත්මක වෙනවා කියලා පේන්න නැහැ. ජනතාව දැඩි බියෙන් ජීවත් වෙන්නේ. පාතාලය කණ්ඩායම් අතර ගැටුම් උග්‍ර වෙලා. මත්ද්‍රව්‍ය තරගයක් බවට පත් වෙලා. අද තිබෙන්නේ හතර වටින් කඩා වැටුණු රටක්. අනාගතය පිළිබඳ අවිනිශ්චිත රටක්. මේ තත්ත්වය වෙනස් කරන්න අවශ්‍යයි. තවදුරටත් මේවා දරාගෙන ඉන්න අවශ්‍ය නැහැ. අපි මීට වඩා සැපවත් ජීවිතයක් ගත කරන්න පුළුවන් අනාගතයක් නිර්මාණය කරමු යැයි ද හෙතෙම කීවේය.\n\n",
       "URL": "https://www.dinamina.lk/2023/10/10/politics/29360/%e0%b6%b8%e0%b6%ad%e0%b7%8a%e0%b6%af%e0%b7%8a%e0%b6%bb%e0%b7%80%e0%b7%8a%e0%b6%ba-%e0%b6%ad%e0%b6%bb%e0%b6%9c%e0%b6%ba%e0%b6%9a%e0%b7%8a-%e0%b6%b6%e0%b7%80%e0%b6%a7-%e0%b6%b4/",
       "Category": "politics",
       "Parent URL": "https://www.dinamina.lk/category/politics//page/1/"
}