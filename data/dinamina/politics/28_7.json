{
       "Source": "dinamina",
       "Timestamp": "July 7, 2023 1:00 am",
       "Headline": "2005- 2015 දක්වා කාලයේ මෙරට ආර්ථික වර්ධන වේගය 7.2%ක්ව පැවතුණා",
       "News Content": "2005 සිට 2015 දක්වා කාලය තුළ මෙරට ආර්ථික වර්ධන වේගය සියයට 7.2ක්ව පැවැතුන බව විදේශ කටයුතු ඇමැති, ජනාධිපති නීතිඥ අලි සබ්‍රි මහතා පාර්ලිමේන්තුවේ දී ඊයේ (06) පැවැසීය.\n\nඇමැතිවරයා වැඩිදුරටත් මෙසේ ද පැවැසීය.\n\nඑහෙත් එම ආර්ථික වර්ධන වේගය 2015 සිට 2019 කාලය තුළ සියයට 2.1 දක්වා පහළ වැටුණා. එසේ නොමැතිව එක රැයකින් රට බංකොලොත් වුණේ නැහැ. එම නිසා හැමෝගේම කිල්ලෝටවල හුණු තිබෙනවා.\n\nඔය එක රැයකින් වුණ බංකොලොත් වීමක් නොවෙයි. 2005 ඉඳලා 2015 වන විට ලංකාවේ ආර්ථිකය 7.2කට වර්ධනය වුණා සාමාන්‍යයක් හැටියට. මේ අය පාලනය කළා 2015 සිට 2019 වෙනකම් ආර්ථික වේගය කඩා වැටුණා 2.1කට. මේ අය ණයට ගත්තා අමෙරිකානු ඩොලර් බිලියන 14.5ක්. අමෙරිකානු ඩොලර් 12.15ක් පිට රටින්. කෙටි කාලයකට බිලියන 2ක් ගත්තා. එතකොට කොවිඩ් තිබුණෙත් නැහැ. පාස්කු ඉරු දින ප්‍රහාරයක් තිබුණෙත් නැහැ. අරගලය තිබුණෙත් නැහැ. රුසියාවේ යුද්ධය තිබුණෙත් නැහැ. මේ අය කරපු දේවලුත් මේකට සම්බන්ධයි. ප්‍රධාන දේ තමයි ආව ගමන් චීනය තරහා කර ගත්තා. බොරුවට අවුරුද්දක් තිස්සේ පෝට් සිටි එක නතර කරලා සම්පූර්ණයෙන්ම ආයෝජන නැති කරලා දැම්මා. නැති කරලා අවුරුදු එක හමාරකට පස්සේ තමයි නැවත පෝට් සිටි එක පටන් ගත්තේ. මේ හැමෝගෙම කිල්ලෝටවල හුණු තියෙනවා. මෙය එක් කෙනෙක් විතරක් කරපු දෙයක් නොවෙයි.",
       "URL": "https://www.dinamina.lk/2023/07/07/politics/4794/2005-2015-%e0%b6%af%e0%b6%9a%e0%b7%8a%e0%b7%80%e0%b7%8f-%e0%b6%9a%e0%b7%8f%e0%b6%bd%e0%b6%ba%e0%b7%9a-%e0%b6%b8%e0%b7%99%e0%b6%bb%e0%b6%a7-%e0%b6%86%e0%b6%bb%e0%b7%8a%e0%b6%ae%e0%b7%92%e0%b6%9a/",
       "Category": "politics",
       "Parent URL": "https://www.dinamina.lk/category/politics//page/28/"
}