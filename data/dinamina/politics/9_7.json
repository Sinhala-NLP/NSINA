{
       "Source": "dinamina",
       "Timestamp": "September 11, 2023 2:42 am",
       "Headline": "ඕනෑම කෙනකුට එන්න-යන්න පුළුවන් ශ්‍රීලනිපය සැලුන් දොර වගේ",
       "News Content": "ශ්‍රී ලංකා නිදහස් පක්ෂයට ඕනෑම අයකුට එන්න පුළුවන් වගේම යන්නත් පුළුවන්. සැලූන් දොර වගේ ඇරලයි තිබෙන්නේ යැයි හිටපු ජනපති මෛත්‍රීපාල සිරිසේන මහතා කීවේය. ඒ මහතා මේ බව පැවසුවේ ගොතටුව කන්දෙවිහාරයේ පැවැති සිහනද ජාතික කවි පෙරමුණේ සිව්වැනි සංවත්සර උත්සවයට සහභාගි වෙමිනි.\n\nඑහිදී මාධ්‍යවේදීන් ඇසූ ප්‍රශ්නවලට පිළිතුරු දෙමින් ඒ මහතා පැවසුවේ කවුරුත් කියන ආකාරයට ශ්‍රීලනිපය තුළ අර්බුද නැති බවයි. කියන තරම් අර්බුද අපේ පක්ෂයේ නැහැ. අපි පක්ෂය හොඳට කරගෙන යනවා. ඕනෑම අයකුට යන්න එන්න පුළුවන්. කිසිම බාධාවක් නැහැ. චැනල් 4 වලින් කියවුණු දේ එක පාරටම අහක දාන්නත් බැහැ. ඒ වගේම සීයට සීයක් හරිද කියලා හරියටම කියන්නත් බැහැ. නමුත් චැනල් 4 වලින් හෙළි කරපු දේ පිළිබඳ ජාත්‍යන්තර පරීක්ෂණයක් කරනවා නම් වඩාත් හොඳ යැයි ද හෙතෙම කීවේය.\nමුල්ලේරියාව – සිරිසේන ගමගේ, කොළොන්නාව – ඒ. සුමනසේන",
       "URL": "https://www.dinamina.lk/2023/09/11/politics/21161/%e0%b6%95%e0%b6%b1%e0%b7%91%e0%b6%b8-%e0%b6%9a%e0%b7%99%e0%b6%b1%e0%b6%9a%e0%b7%94%e0%b6%a7-%e0%b6%91%e0%b6%b1%e0%b7%8a%e0%b6%b1-%e0%b6%ba%e0%b6%b1%e0%b7%8a%e0%b6%b1-%e0%b6%b4%e0%b7%94%e0%b7%85/",
       "Category": "politics",
       "Parent URL": "https://www.dinamina.lk/category/politics//page/9/"
}