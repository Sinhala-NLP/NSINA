{
       "Source": "dinamina",
       "Timestamp": "August 4, 2023 1:00 am",
       "Headline": "ඒකීය රටක් තුළ බලය බෙදීමට එකඟ වෙනවා",
       "News Content": "ඒකීය රටක් තුළ බලය බෙදීමට එකඟ බව නාගරික සංවර්ධන හා නිවාස ඇමැති ප්‍රසන්න රණතුංග මහතා පැවසීය.\n\nඇමැතිවරයා මේ බව කියා සිටියේ මුලතිව් දිස්ත්‍රික්කයේ ඔට්ටුසුඩාන් ප්‍රාදේශීය ලේකම් කොට්ඨාසයේ කුලම්මුරිප්පු, කච්චිලෛයිමඩු, කතලියාරු, ඔලුමඩු යන ප්‍රදේශවල ඉදිකළ නැනෝ ජල පිරිපහදු මධ්‍යස්ථාන විවෘත කිරීමේ අවස්ථාවන්ට ඊයේ (03) දින සහභාගි වෙමිනි.\n\nඇමැති ප්‍රසන්න රණතුංග මහතා මෙසේ ද පැවසිය.\n\nපළාත්වලට පරිපාලන බලය බෙදිය යුතුයි යන ස්ථාවරයේ ආණ්ඩුව සිටිනවා. ඉදිරි කාලය තුළ උතුරු නැඟෙනහිර පළාත් තුළ නැනෝ ජල පිරිපහදු නව මධ්‍යස්ථාන 400ක් ඉදි කිරීමට සැලසුම් කර තිබෙනවා.",
       "URL": "https://www.dinamina.lk/2023/08/04/politics/11535/%e0%b6%92%e0%b6%9a%e0%b7%93%e0%b6%ba-%e0%b6%bb%e0%b6%a7%e0%b6%9a%e0%b7%8a-%e0%b6%ad%e0%b7%94%e0%b7%85-%e0%b6%b6%e0%b6%bd%e0%b6%ba-%e0%b6%b6%e0%b7%99%e0%b6%af%e0%b7%93%e0%b6%b8%e0%b6%a7-%e0%b6%91/",
       "Category": "politics",
       "Parent URL": "https://www.dinamina.lk/category/politics//page/19/"
}