{
       "Source": "dinamina",
       "Timestamp": "October 4, 2023 1:00 am",
       "Headline": "අධිකරණ ගැන ජනතාවට  විශ්වාසයක් නැතිනම්  ප්‍රජාතන්ත්‍රවාදය ගෙන යන්න බැහැ",
       "News Content": "අධිකරණ ක්‍රියාවලිය සම්බන්ධයෙන් ජනතාවට පූර්ණ විශ්වාසයක් තිබිය යුතු බවත් එසේ නොවුණහොත් ප්‍රජාතන්ත්‍රවාදී ආයතන පවත්වාගෙන යාම අසීරු බවත් පාර්ලිමේන්තු මන්ත්‍රී මහාචාර්ය ජී. එල්. පීරිස් මහතා පාර්ලිමේන්තුවේ දී ඊයේ (03) ප්‍රකාශ කෙළේය.\n\nමහාචාර්ය ජී. එල්. පීරිස් මහතා මේ බව සඳහන් කෙළේ සිවිල් නඩු විධාන සංග්‍රහය (සංශෝධන) පනත් කෙටුම්පත ඇතුළු පනත් කෙටුම්පත් කිහිපයක් සම්බන්ධයෙන් පාර්ලිමේන්තුවේදී ඊයේ (03) පැවැති විවාදයට එක්වෙමිනි.\n\nඑහිදී වැඩිදුරටත් අදහස් දැක්වූ මහාචාර්ය ජී. එල්. පීරිස් මහතා මෙසේ ද පැවසීය.\n\nනීති ප්‍රතිසංස්කරණ ක්‍රියාවලිය වෙනුවෙන් පනත් කෙටුම්පත් ගණනාවක් පසුගිය සමයේදී ගෙන ආවා. මෙම කාර්යභාරය යහපත් අයුරින් පවත්වාගෙන යෑමට යත්න දරන විෂය භාර ඇමැති ආචාර්ය විජයදාස රාජපක්ෂ මහතාට සිය කෘතවේදීත්වය පිරිනමනවා.\n\nනීති ප්‍රතිසංස්කරණ ක්‍රියාවලිය වෙනුවෙන් පසුගිය සමයේදී පනත් කෙටුම්පත් ගණනාවක් අධිකරණ විෂය භාර ඇමැතිවරයා ගෙන ආවා. එය යහපත් තත්ත්වයක්. මේ සම්බන්ධයෙන් විජයදාස රාජපක්ෂ මහතාට අපගේ ස්තූතිය පිරිනමනවා.",
       "URL": "https://www.dinamina.lk/2023/10/04/politics/27549/%e0%b6%85%e0%b6%b0%e0%b7%92%e0%b6%9a%e0%b6%bb%e0%b6%ab-%e0%b6%9c%e0%b7%90%e0%b6%b1-%e0%b6%a2%e0%b6%b1%e0%b6%ad%e0%b7%8f%e0%b7%80%e0%b6%a7-%e0%b7%80%e0%b7%92%e0%b7%81%e0%b7%8a%e0%b7%80%e0%b7%8f/",
       "Category": "politics",
       "Parent URL": "https://www.dinamina.lk/category/politics//page/3/"
}