{
       "Source": "dinamina",
       "Timestamp": "August 10, 2023 1:09 am",
       "Headline": "කැසිනෝ ශාලාවකට යන්න ඩොලර් පනහක් ඕනෑ",
       "News Content": "කැසිනෝ ශාලාවකට ඇතුළු වීමේදී ඩොලර් පනහක මුදලක් අය කිරීම මෙම වසරේ අප්‍රේල් පළමු වැනිදා සිට ආරම්භ කළ බව මුදල් රාජ්‍ය අැමැති රංජිත් සියඹලාපිටිය මහතා පාර්ලිමේන්තුවේදී ඊයේ (09) ප්‍රකාශ කළේය.\nරාජ්‍ය අැමැති රංජිත් සියඹලාපිටිය මහතා මේ බව සඳහන් කෙළේ 1988 අංක 40 දරන ඔට්ටු ඇල්ලීමේ හා සූදු බදු (සං‌ශෝධන ) පනත් කෙටුම්පත හා විසර්ජන (සංශෝධන) පනත් කෙටුම්පත පාර්ලිමේන්තුවට ඉදිරිපත් කරමිනි.\nරාජ්‍ය අැමැති රංජිත් සියඹලාපිටිය මහතා තවදුරටත් මෙසේ ද පැවසීය.\nමෙම මුදල අයකිරීම හේතුවෙන් ගත වූ මාස හතරක කාලය තුළ රුපියල් කෝටි විස්සක පමණ ආදායමක් ලැබුණා.\nකැසිනෝ ශාලාවකට ඇතුළු වීමේදි ඩොලර් සියයක් අය කළ යුතු බවට වන නීතිය 2015 වසරේ සිටම ක්‍රියාත්මක වූ නීතියක් වුව ද එම මුදල අය කිරීමක් සිදු වූණේ නැහැ.\nඑබැවින් මෙම වසරේ අප්‍රේල් පළමු වැනිදා සිට ආරම්භයක් ලෙස කැසිනෝ ශාලාවලට ඇතුළු වීමේදී ඩොලර් පනහක මුදලක් අය කිරීමට තීරණය කළා. වසර තුනක් ඇතුළත එය ඩොලර් දෙසීයයක් දක්වා වැඩි කිරීම‌ට තීරණය කළා.",
       "URL": "https://www.dinamina.lk/2023/08/10/politics/13048/%e0%b6%9a%e0%b7%90%e0%b7%83%e0%b7%92%e0%b6%b1%e0%b7%9d-%e0%b7%81%e0%b7%8f%e0%b6%bd%e0%b7%8f%e0%b7%80%e0%b6%9a%e0%b6%a7-%e0%b6%ba%e0%b6%b1%e0%b7%8a%e0%b6%b1-%e0%b6%a9%e0%b7%9c%e0%b6%bd%e0%b6%bb/",
       "Category": "politics",
       "Parent URL": "https://www.dinamina.lk/category/politics//page/18/"
}