{
       "Source": "dinamina",
       "Timestamp": "August 10, 2023 1:55 am",
       "Headline": "වෛද්‍ය සභාවේ ලියාපදිංචිය අහෝසි වූ අයෙක් සෞඛ්‍ය අමාත්‍යාංශයට සම්බන්ධ වුණේ කොහොමද? – මන්ත්‍රී රාජිත සේනාරත්න",
       "News Content": "\n\nශ්‍රී ලංකා වෛද්‍ය සභාවේ ලියාපදිංචිය අහෝසි කළ පුද්ගලයකු සෞඛ්‍ය අමාත්‍යාංශයට සම්බන්ධ වී ජේ.එම්.ඕ. ලෙස කටයුතු කෙළේ කෙසේද යන්න සොයා බලා වාර්තාවක් ලබාදෙන ලෙසට සෞඛ්‍ය ඇමැති ආචාර්ය කෙහෙලිය රඹුක්වැල්ල මහතාගෙන් ඉල්ලීමක් කරන බව පාර්ලිමේන්තු මන්ත්‍රී රාජිත සේනාරත්න මහතා පාර්ලිමේන්තුවේ දී ඊයේ (09) පැවසුවේය.\nවාචික පිළිතුරු අපේක්ෂාවෙන් සෞඛ්‍ය ඇමැතිවරයාගෙන් විමසමින් මේ බව රාජිත සේනාරත්න මන්ත්‍රීවරයා ප්‍රකාශ කෙළේය.\nතවදුරටත් මන්ත්‍රී රාජිත සේනාරත්න මහතා මෙසේ පැවසීය.\nඅදාළ වෛද්‍යවරයාගේ ලියාපදිංචිය අහෝසි කිරීම සම්බන්ධයෙන් අමාත්‍යාංශයට තීරණය කළ නොහැකියි. වෛද්‍ය සභාවේ තීන්දුවක් සෞඛ්‍ය අමාත්‍යාංශයට වෙනස් කිරීමට කිසිදු අවස්ථාවක නොහැකියි. ඒ සම්බන්ධයෙන් පරීක්ෂණයක් සිදු කර වාර්තාවක් ඉදිරිපත් කළ යුතුයි.",
       "URL": "https://www.dinamina.lk/2023/08/10/politics/13036/%e0%b7%80%e0%b7%9b%e0%b6%af%e0%b7%8a%e0%b6%ba-%e0%b7%83%e0%b6%b7%e0%b7%8f%e0%b7%80%e0%b7%9a-%e0%b6%bd%e0%b7%92%e0%b6%ba%e0%b7%8f%e0%b6%b4%e0%b6%af%e0%b7%92%e0%b6%82%e0%b6%a0%e0%b7%92%e0%b6%ba/",
       "Category": "politics",
       "Parent URL": "https://www.dinamina.lk/category/politics//page/17/"
}