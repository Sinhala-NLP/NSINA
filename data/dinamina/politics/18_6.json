{
       "Source": "dinamina",
       "Timestamp": "August 10, 2023 1:05 am",
       "Headline": "වකුගඩු රෝගී දරුවා මියයෑම ගැන විමර්ශනයක් සිදු කරමින් පවතිනවා",
       "News Content": "x\nකොළඹ රිජ්වේ ආර්යා ළමා රෝහලේ ප්‍රතිකාර ලබමින් සිටි වකුගඩු රෝගී දරුවාගේ නීරෝගි වකුගඩුව වෛද්‍යවරුන් ඉවත් කළා යැයි කියන චෝදනාව සම්බන්ධයෙන් විමර්ශන සිදු කරමින් පවතින බව සෞඛ්‍ය ඇමැති ආචාර්ය කෙහෙලිය රඹුක්වැල්ල මහතා පාර්ලිමේන්තුවේදී ඊයේ (09) පැවසීය.\nපාර්ලිමේන්තු මන්ත්‍රී රවුෆ් හකීම් මහතා වාචික පිළිතුරු අපේක්ෂාවෙන් සෞඛ්‍ය ඇමැතිවරයාගෙන් ඇසූ ප්‍රශ්නයට පිළිතුරු දෙමින් ඇමැතිවරයා මේ බව කියා සිටියේය.\nතවදුරටත් ඇමැතිවරයා මෙසේ ද පැවසීය.\nඑම විමර්ශන සතුව පවතින සියලු පරීක්ෂණ ලියකියවිලි ඉදිරිපත් කළ හැකියි. මරණයට පත් වූ දරුවාගේ වකුගඩුව අධිශීතකරණගත කරමින් පවතින බව රෝහලේ අධ්‍යක්ෂවරයා ප්‍රකාශ කළා.\nවසර 2019 සිට 2022 දක්වා කොවිඩ් 19 ආසාදිත රෝගීන් සංඛ්‍යාව 671,893ක් බවට තහවුරු කර තිබෙනවා. තහවුරු කළ කොවිඩ් ආසාදිතයන්ගේ මරණ සංඛ්‍යාව 16,817ක්.\nසෞඛ්‍ය ක්‍රමවේදයන්ට අනුව කොවිඩ් මෘතදේහ බැහැර කළ බවත් 13,183ක් මෘතදේහ ආදාහනය කළ අතර, 3634ක් භූමදානය කළා.\n\n",
       "URL": "https://www.dinamina.lk/2023/08/10/politics/13038/%e0%b7%80%e0%b6%9a%e0%b7%94%e0%b6%9c%e0%b6%a9%e0%b7%94-%e0%b6%bb%e0%b7%9d%e0%b6%9c%e0%b7%93-%e0%b6%af%e0%b6%bb%e0%b7%94%e0%b7%80%e0%b7%8f-%e0%b6%b8%e0%b7%92%e0%b6%ba%e0%b6%ba%e0%b7%91%e0%b6%b8/",
       "Category": "politics",
       "Parent URL": "https://www.dinamina.lk/category/politics//page/18/"
}