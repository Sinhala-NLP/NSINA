{
       "Source": "dinamina",
       "Timestamp": "August 24, 2023 3:37 am",
       "Headline": "ව්‍යාජ මද්‍යසාර ස්ටිකර් ගැන විමර්ශනය රජයේ රස පරීක්ෂක සිදු කරනවා",
       "News Content": "දිවයිනේ විවිධ ප්‍රදේශවලින් සොයා ගත් ව්‍යාජ මද්‍යසාර ස්ටිකර් විමර්ශන කටයුතු සඳහා රජයේ රස පරීක්ෂකවරයා වෙත යොමු කර ඇතැයි මුදල් රාජ්‍ය ඇමැති ආචාර්ය රංජිත් සියඹලාපිටිය මහතා පාර්ලිමේන්තුවේදී ඊයේ (23) ප්‍රකාශ කෙළේය.\nඇමැති රංජිත් සියඹලාපිටිය මහතා මේ බව සඳහන් කෙළේ පාර්ලිමේන්තු මන්ත්‍රී බුද්ධික පතිරණ මහතා මතුකරන ලද ප්‍රශ්නයකට පාර්ලිමේන්තුවේදී ඊයේ (23) පිළිතුරු දෙමිනි.\nතවදුරටත් ඇමැතිවරයා මෙසේ ද පැවසීය.\nමෙම සිද්ධියට සම්බන්ධ සියලු පාර්ශ්වයන් වෙත තරාතිරම නොබලා දඬුවම් කිරීමට අවශ්‍ය පියවර ගන්නවා.\n2016 අය වැය යෝජනාවක් මත මෙම ස්ටිකර් ක්‍රමවේදය ක්‍රියාත්මක කළ අතර එහි ප්‍රතිඵලයක් ලෙස 2021 වසරේ දී සුරාබදු ආදායම ඊට පෙර වර්ෂයට සාපේක්ෂව රුපියල් බිලියන 19කින් ඉහළ ගියා.\nමද්‍යසාර නිෂ්පාදනය ද 11%ක වර්ධනයක් අත්කර ගත්තා. එබැවින් මෙම ක්‍රමවේදය වඩාත් සුරක්ෂිත කිරීම සඳහා සියලු පාර්ශ්ව දක්වන උනන්දුව අගය කරනවා. ඒ සියලු කරුණු අදාළ විමර්ශන කටයුතු සඳහා ලබා දෙනවා. ඉදිරි කටයුතු පිළිබඳ පාර්ලිමේන්තුව දැනුම්වත් කරනවා.\n\n",
       "URL": "https://www.dinamina.lk/2023/08/24/politics/16854/%e0%b7%80%e0%b7%8a%e0%b6%ba%e0%b7%8f%e0%b6%a2-%e0%b6%b8%e0%b6%af%e0%b7%8a%e0%b6%ba%e0%b7%83%e0%b7%8f%e0%b6%bb-%e0%b7%83%e0%b7%8a%e0%b6%a7%e0%b7%92%e0%b6%9a%e0%b6%bb%e0%b7%8a/",
       "Category": "politics",
       "Parent URL": "https://www.dinamina.lk/category/politics//page/14/"
}