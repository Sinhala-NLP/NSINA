{
       "Source": "dinamina",
       "Timestamp": "October 2, 2023 1:00 am",
       "Headline": "ලෝක ළමා දිනයේ සතුන්වත්තේ  විශේෂ වැඩසටහන්…",
       "News Content": "ලෝක ළමා දිනය යෙදුණු ඊයේ (1) දෙහිවල ජාතික සත්ත්වෝද්‍යාන පරිශ්‍රයේදී විශේෂ ළමා දින සැමරුම් උත්සවයක් අධ්‍යාපනික, දැනුමමිනුම, විනෝදාත්මක, සංස්කෘතික, චිත්‍ර හා කථික තරග, විශේෂ සත්ත්ව සන්දර්ශන ඇතුළු වැඩසටහන් රාශියක් දවස පුරා සංවිධානය කර තිබිණි.\n\nමේ වැඩසටහන් ජාතික සත්ත්වෝද්‍යාන අධ්‍යක්ෂ ජෙනරාල් තිලක් ප්‍රේමකාන්ත, නියෝජ්‍ය අධ්‍යක්ෂිකා දිනූෂිකා මානවඩු, අධ්‍යාපන නීලධාරි නිහාල් සෙනරත් මහත්ම මහත්මීන් ඇතුළු කාර්ය මණ්ඩලය විසින් සංවිධානය කරනු ලැබ තිබූ අතර, විශේෂ දායකත්වයක් 306/ඒ 2 සිංහ සමාජය විසින් දක්වනු ලැබ ඇත.\n\nමේ අවස්ථාවට 306/ඒ 2 සිංහ සමාජයේ සිංහාධිපති නීතිඥ නුවන් ඉඳුනිල් බැල්ලන්තුඩාව, පළමුවන උප සිංහාධිපති ප්‍රශාද් ගමගේ, දෙවන උප සිංහාධිපති ප්‍රියන්ත පෙරේරා, පෙර සිංහාධිපති බුද්ධික රත්නායක, කැබිනට් ලේකම් ආචාර්ය ගයාන් අක්මීමන, ලෝක ළමා දින සංවිධායක කමිටුවේ සභාපති සිංහ නයන වික්‍රමසුන්දර මහත්වරුන් සහ කාන්තා කමිටුව සමඟ සත්ත්වෝද්‍යාන නිලධාරීන් හා කාර්ය මණ්ඩලය සහභාගි වී සිටියහ.\n\nදෙහිවල – ඩී.පී. හේරත්",
       "URL": "https://www.dinamina.lk/2023/10/02/politics/26932/%e0%b6%bd%e0%b7%9d%e0%b6%9a-%e0%b7%85%e0%b6%b8%e0%b7%8f-%e0%b6%af%e0%b7%92%e0%b6%b1%e0%b6%ba%e0%b7%9a-%e0%b7%83%e0%b6%ad%e0%b7%94%e0%b6%b1%e0%b7%8a%e0%b7%80%e0%b6%ad%e0%b7%8a%e0%b6%ad%e0%b7%9a/",
       "Category": "politics",
       "Parent URL": "https://www.dinamina.lk/category/politics//page/4/"
}