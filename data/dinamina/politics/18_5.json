{
       "Source": "dinamina",
       "Timestamp": "August 10, 2023 1:06 am",
       "Headline": "ජනතා ප්‍රශ්න විසඳීමේදී ජාතිවාදී කාරණාවලට ප්‍රමුඛත්වය නොදිය යුතුයි",
       "News Content": "ජනතාවගේ ප්‍රශ්න විසඳීම සඳහා ජාතිවාදි කාරණාවලට ප්‍රමුඛත්වය ලබා නොදිය යුතු බව පාර්ලිමේන්තු මන්ත්‍රී අතුරලියේ රතන හිමියෝ පාර්ලිමේන්තුවේදී ඊයේ (09) ප්‍රකාශ කළහ.\nජනාධිපති රනිල් වික්‍රමසිංහ මහතා පාර්ලිමේන්තුවේදී සිදු කළ විශේෂ ප්‍රකාශයෙන් පසුව රතන හිමි මෙම ප්‍රකාශය සිදු කළහ.\nඑහිදී වැඩිදුරටත් අදහස් දැක්වූ රතන හිමි මෙසේ ද පැවසූහ.\nඋතුරු නැඟෙනහිර පළාත්වලට බලතල ලබා දීම යනු මේ මොහොතේ ප්‍රමුඛ කාරණාවක් නොවේ. යම් පළාතකට වෙනම බලතල ලබා දීම නුසුදුසුයි.\nජනාධිපතිතුමා කළ වැඩෙන් වෙන්නෙ යළිත් මේ රටේ ජාතිවාදී ගැටුමකට පාර හොයා ගැනීමයි. ජනතාවගේ ප්‍රශ්න විසඳීමට ජාතික කාරණා මුලට ගන්න එපා. උතුරු නැඟෙනහිරි පළාත්වල බලතල ගැන ප්‍රශ්න නෙවෙයි දැන් කළ යුත්තේ. යම් පළාතකට වෙනම බලතල දීම සුදුසු නැහැ. ඔබතුමා මේ ගේන කාරණා එකිනෙකට පරස්පරයි. යළිත් මහජන රැල්ලක් ඇවිල්ලා කැරලිකාරී තත්ත්වයකට යන්න බැහැ. පළාත් සභාවටල අපි විරුද්ධයි. නමුත් අපි අදත් කියන්නෙ නැහැ පළාත් සභා අහෝසි කරන්න කියලා. අසල්වැසි ඉන්දියාව තරහ කරගෙන ආපසු ගැටුමක් ඇති කර ගන්න කැමැති නැහැ. මේ වන විට දෙමළ ජනතාවගෙ ප්‍රශ්නවලින් සියයට පනහක් දැන් විසඳිලා. ඉතිරි සියයට පනහ විසඳන්න පුළුවන් මේ ආර්ථික ප්‍රශ්නයට විසඳුම් දෙනවා නම්.\n\n",
       "URL": "https://www.dinamina.lk/2023/08/10/politics/13040/%e0%b6%a2%e0%b6%b1%e0%b6%ad%e0%b7%8f-%e0%b6%b4%e0%b7%8a%e0%b6%bb%e0%b7%81%e0%b7%8a%e0%b6%b1-%e0%b7%80%e0%b7%92%e0%b7%83%e0%b6%b3%e0%b7%93%e0%b6%b8%e0%b7%9a%e0%b6%af%e0%b7%93-%e0%b6%a2/",
       "Category": "politics",
       "Parent URL": "https://www.dinamina.lk/category/politics//page/18/"
}