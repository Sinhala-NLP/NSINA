{
       "Source": "dinamina",
       "Timestamp": "September 20, 2023 1:00 am",
       "Headline": "මන්ත්‍රී උද්දිකගේ වාහනයට වෙඩි තැබූ සැකකරුවන් වහාම නීතිය හමුවට ගේන්න",
       "News Content": "පාර්ලිමේන්තු මන්ත්‍රී උද්දික ප්‍රේමරත්න මහතාගේ වාහනයට වෙඩි තැබූ සැකකරුවන් කඩිනමින් නීතිය හමුවට කැඳවීමට රජය කටයුතු කළ යුතු බව විපක්ෂ නායක සජිත් ප්‍රේමදාස මහතා පාර්ලිමේන්තුවේදී ඊයේ (19) ප්‍රකාශ කළේය. මන්ත්‍රීවරුන්ගේ ආරක්ෂාව තහවුරු කිරීම රජයක වගකීමක් බවත් මෙම සිදුවීම සම්බන්ධයෙන් දැඩි අවධානය යොමු කළ යුතු බවත් විපක්ෂ නායකවරයා පැවසීය.\n\nවිපක්ෂ නායක සජිත් ප්‍රේමදාස මහතා මේ බව සඳහන් කළේ උද්දික ප්‍රේමරත්න මන්ත්‍රීවරයාගේ වාහනයට එල්ල වූ වෙඩි ප්‍රහාරය සම්බන්ධයෙන් ප්‍රකාශයක් කරමිනි.\n\nඑහිදී වැඩිදුරටත් අදහස් දැක්වූ විපක්ෂ නායක සජිත් ප්‍රේමදාස මහතා මෙසේද පැවසීය.\n\nඒ ප්‍රහාරයට සම්බන්ධ වෙච්ච සියලු දෙනා නීතිය හමුවට කැඳවන්න කටයුතු කරන්න ඕන. මන්ත්‍රීවරයකුගේ ආරක්ෂාව තහවුරු කිරීම සියලු දෙනාගේ වගකීමක්. උද්දික ප්‍රේමරත්න මන්ත්‍රීවරයාගේ ආරක්ෂාව වැඩි කරන්න. ප්‍රහාරය ගැන ඉක්මනින් විභාගයක් කර ඒ සම්බන්ධයෙන් සැකකරුවන්ට දඬුවම් කරන්න.\n\n———————————————————————————————————————————\n\nවෙඩි තැබීමේ කුමන්ත්‍රණය සොයා ගැනීම වැදගත්\n– මන්ත්‍රී වාසු­දේව නානා­ය­ක්කාර\n\nමේ සිද්ධිය භයානක එකක්. වෙඩි තැබූ පුද්ගලයා සොයා ගන්නවට වඩා වෙඩි තැබීමේ කුමන්ත්‍රණය සොයා ගැනීම වැදගත්. කුමන්ත්‍රණය පසුපස ගොස් මේ පිළිබඳව කරුණු හෙළිදරව් කර ගන්න කියලා පොලිසියෙන් ඉල්ලනවා.\n\n———————————————————————————————————————————\n\nසියලු මන්ත්‍රීවරුන්ට එල්ල වූ තර්ජනයක්\n– මන්ත්‍රී දයා­සිරි ජය­සේ­කර\n\nමේක සාමාන්‍ය කාරණයක් විදිහට සලකන්න එපා. සියලු මන්ත්‍රීවරුන්ට එල්ලවූ තර්ජනයක් හැටියට දකින්න ඕන. ඒ ගැන විධිමත් පරීක්ෂණයක් පවත්වන්න.",
       "URL": "https://www.dinamina.lk/2023/09/20/politics/23770/%e0%b6%b8%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b7%93-%e0%b6%8b%e0%b6%af%e0%b7%8a%e0%b6%af%e0%b7%92%e0%b6%9a%e0%b6%9c%e0%b7%9a-%e0%b7%80%e0%b7%8f%e0%b7%84%e0%b6%b1%e0%b6%ba%e0%b6%a7/",
       "Category": "politics",
       "Parent URL": "https://www.dinamina.lk/category/politics//page/7/"
}