{
       "Source": "dinamina",
       "Timestamp": "September 21, 2023 1:15 am",
       "Headline": "පාස්කු ප්‍රහාර වාර්තාව ගැන  මන්ත්‍රීවරුන් දැනුවත් කරයි",
       "News Content": "පාස්කු ප්‍රහාරයේ පරීක්ෂණ වාර්තාව පිළිබඳ පාර්ලිමේන්තු මන්ත්‍රීවරුන් දැනුම්වත් කිරීම සඳහා මහජන ආරක්ෂක අමාත්‍ය ටිරාන් අලස් මහතාගේ ප්‍රධානත්වයෙන් විශේෂ සාකච්ඡාවක් පාර්ලිමේන්තු කමිටු කාමර අංක 01 හිදී පසුගියදා(19) දින පැවැත්විණි.\n\nඒ සඳහා මහජන ආරක්ෂක අමාත්‍යාංශයේ ලේකම් වියානි ගුණතිලක මහතා ,පොලිස්පති සී.ඩී වික්‍රමරත්න මහතා, අපරාධ පරීක්ෂණ දෙපාර්තුමේන්තුව සහ ත්‍රස්ත විමර්ශන කොට්ඨාසය නියෝජනය කරමින් උසස් නිලධාරීන් සහභාගී විය.\n\nමෙම විශේෂ හමුව සඳහා පක්ෂ විපක්ෂ මන්ත්‍රීවරුන් සහභාගී වූ අතර පරීක්ෂණ වාර්ථාව පිළිබඳ මන්ත්‍රීවරුන් නැඟූ ප්‍රශ්නවලට විමර්ශන නිලධාරීන් විසින් පිළිතුරු ලබා දීම සිදු කෙරිණි.\n\nපාර්ලිමේන්තු මන්ත්‍රීවරුන්, පාස්කු ප්‍රහාරයේ පරීක්ෂණ වාර්ථාව පිළිබඳ දැනුවත් කිරීමට කටයුතු කිරීම සම්බන්ධව මහජන ආරක්ෂක අමාත්‍ය ටිරාන් අලස් මහතා වෙත ස්තුති කළහ.",
       "URL": "https://www.dinamina.lk/2023/09/21/politics/24125/%e0%b6%b4%e0%b7%8f%e0%b7%83%e0%b7%8a%e0%b6%9a%e0%b7%94-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb-%e0%b7%80%e0%b7%8f%e0%b6%bb%e0%b7%8a%e0%b6%ad%e0%b7%8f%e0%b7%80-%e0%b6%9c/",
       "Category": "politics",
       "Parent URL": "https://www.dinamina.lk/category/politics//page/7/"
}