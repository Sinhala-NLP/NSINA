{
       "Source": "dinamina",
       "Timestamp": "July 29, 2023 1:00 am",
       "Headline": "රටක් ලෙස පෙරට එන්න නම් ආර්ථික දැක්මක් තියෙන්න ඕනෑ",
       "News Content": "ආසියානු කලාපයේ වර්ධනය වන ආර්ථිකයක් ඇති රටක් ලෙස පෙරට පැමිණීමට ශ්‍රී ලංකාවට අවශ්‍ය නම් යුක්තිය සහ සාධාරණත්වය මෙන්ම වෙළෙඳපොළ තරගකාරිත්වය පදනම් කරගත් සමාජ වෙළෙඳපොළ ආර්ථික දැක්මක් අනුගමනය කිරීමට අවශ්‍ය බව සමඟි ජන බලවේගයේ පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා අවධාරණය කළේය. මන්ත්‍රීවරයා මේ බව සඳහන් කළේ ඉකුත් දා කොළඹ පැවති මාධ්‍ය හමුවකදීය‍.\n\nඑහිදී තමිල්නාඩු ප්‍රාන්තයේ ආර්ථික ඉදිරි ගමන මඟින් ශ්‍රී ලංකාවට පාඩමක් උගත හැකි බව පැවසූ මන්ත්‍රීවරයා එම ප්‍රාන්තය ඉහළ ආදායම්ලාභි රටවල පාරිභෝගිකයන් වෙනුවෙන් විදුලි වාහන, වාහන සහ දුරකතන අමතර කොටස් වැනි ඉහළ තාක්ෂණික භාණ්ඩ නිෂ්පාදනය කර අපනයනය කිරීමට මේ වන විට කටයුතු කර තිබෙන බවත්, ඒ මඟින් 14%ක ඉහළ ආර්ථික වර්ධනයක් පවත්වාගෙන යෑමට සමත් වී තිබෙන බවත් කියා සිටියේය. ශ්‍රී ලංකාවද මෙවැනි වේගවත් ආර්ථික වර්ධන මාවතකට අවතීර්ණ කළ හැකි බවත්, ඒ සඳහා සියලු දෙනා සිතන ආකාරය වෙනස් කරගත යුතු බවත් මන්ත්‍රීවරයා අවධාරණය කළේය.\n\n\n\n",
       "URL": "https://www.dinamina.lk/2023/07/29/politics/10126/%e0%b6%bb%e0%b6%a7%e0%b6%9a%e0%b7%8a-%e0%b6%bd%e0%b7%99%e0%b7%83-%e0%b6%b4%e0%b7%99%e0%b6%bb%e0%b6%a7-%e0%b6%91%e0%b6%b1%e0%b7%8a%e0%b6%b1-%e0%b6%b1%e0%b6%b8%e0%b7%8a-%e0%b6%86%e0%b6%bb%e0%b7%8a/",
       "Category": "politics",
       "Parent URL": "https://www.dinamina.lk/category/politics//page/21/"
}