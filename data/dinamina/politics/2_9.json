{
       "Source": "dinamina",
       "Timestamp": "October 5, 2023 1:00 am",
       "Headline": "සූර්ය බලයෙන් මෙගාවොට් 1000ක විදුලිය නිපදවීම ඉලක්කයයි -ඇමැති කංචන විජේසේකර",
       "News Content": "ඉදිරි වසර දෙක තුළදී සූර්ය බලයෙන් මෙගාවොට් 3000ක් සහ සුළං බලයෙන් මෙගාවොට් 1000ක විදුලිය නිපදවීම රජයේ ඉලක්කය බව විදුලිබල හා බලශක්ති ඇමැති කංචන විජේසේකර මහතා පාර්ලිමේන්තුවේ දී ඊයේ (04) පැවසීය. සමඟි ජන බලවේගයේ ගම්පහ දිස්ත්‍රික් මන්ත්‍රී අජිත් මාන්නප්පෙරුම මහතා වාචික පිළිතුරු අපේක්ෂාවෙන් ඇසූ ප්‍රශ්නයට පිළිතුරු දෙමින් ඇමැතිවරයා මේ බව පැවසීය. ඇමැතිවරයා මෙසේ ද පැවසුවේය.\nමේ ක්‍රමය යටතේ සියයට 70ක පුනර්ජනනීය විදුලි බලය සැපයීමේ ඉලක්කය සපුරා ගත හැකි. විදුලි බිල අඩු කිරීමට සහ විදුලි බලය නිපදවීමට යන වියදම අඩු කිරීමට මේ ඔස්සේ හැකියාව ලැබෙනවා.\nආයෝජන ප්‍රවර්ධන අමාත්‍යංශය සහ විදුලි බල අමාත්‍යංශය එක්ව සූර්ය බලයෙන් සහ සුළං බලයෙන් මෙගා වොට් 4000ක් නිපදවීමේ ව්‍යාපෘතියක් පිළිබඳව රජය අවධානය යොමු කර තිබෙනවා.",
       "URL": "https://www.dinamina.lk/2023/10/05/politics/27948/%e0%b7%83%e0%b7%96%e0%b6%bb%e0%b7%8a%e0%b6%ba-%e0%b6%b6%e0%b6%bd%e0%b6%ba%e0%b7%99%e0%b6%b1%e0%b7%8a-%e0%b6%b8%e0%b7%99%e0%b6%9c%e0%b7%8f%e0%b7%80%e0%b7%9c%e0%b6%a7%e0%b7%8a-1000%e0%b6%9a-%e0%b7%80/",
       "Category": "politics",
       "Parent URL": "https://www.dinamina.lk/category/politics//page/2/"
}