{
       "Source": "dinamina",
       "Timestamp": "July 25, 2023 1:00 am",
       "Headline": "ජාජබය සර්ව පාක්ෂික සමුළුවට නෑ",
       "News Content": "බොරු වැඩවලට කාලය කා දැමීමට ජාතික ජන බලවේගය සූදානම් නැති බැවින් ජනාධිපති කාර්යාලයේදී පැවැත්වීමට නියමිත සර්ව පාර්ශ්වික සමුළුවට සහභාගි නොවන බව පාර්ලිමේන්තු මන්ත්‍රී විජිත හේරත් මහතා පැවසීය.\n\nමීට පෙරත් ජාතික ප්‍රශ්නයට විසඳුම් දෙන බවට ප්‍රකාශ වුවත් එය සිදු නොවූ බව ද හේරත් මහතා කීවේය.\n\nඒ නිසා මෙවර සමුළුවෙන් ද සිදුවන්නේ පෙර සිදු වූ දේම බවද හෙතෙම කීවේය.\n\nඉන්දියාවට වූ පොරොන්දු මත මෙම සාකච්ඡාව පවත්වන බවත් ජනාධිපතිවරණයේ ඡන්ද ඉලක්ක කර ගෙන මෙවැනි දේ සිදු කරන බවත් හෙතෙම කීවේය.\n\nමේ නිසා බොරු වැඩවලට කාලය කල් මැරීමට ජාතික ජන බලවේගය සූදානම් නොමැති බවද ඔහු වැඩිදුරටත් සඳහන් කළේය.\n\nඋපාලි කරුණාරත්න",
       "URL": "https://www.dinamina.lk/2023/07/25/politics/9077/%e0%b6%a2%e0%b7%8f%e0%b6%a2%e0%b6%b6%e0%b6%ba-%e0%b7%83%e0%b6%bb%e0%b7%8a%e0%b7%80-%e0%b6%b4%e0%b7%8f%e0%b6%9a%e0%b7%8a%e0%b7%82%e0%b7%92%e0%b6%9a-%e0%b7%83%e0%b6%b8%e0%b7%94%e0%b7%85%e0%b7%94/",
       "Category": "politics",
       "Parent URL": "https://www.dinamina.lk/category/politics//page/22/"
}