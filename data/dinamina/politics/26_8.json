{
       "Source": "dinamina",
       "Timestamp": "July 11, 2023 1:00 am",
       "Headline": "මූල්‍ය බංකොලොත්භාවයට හේතු සෙවීමෙන් විපක්ෂය වැළකෙයි",
       "News Content": "මූල්‍ය බංකොලොත්භාවයට හේතු පරීක්ෂා කිරීම හා පාර්ලිමේන්තුවට වාර්තා කිරීම සඳහා වූ විශේෂ කාරක සභාවේ සාමාජිකත්වයෙන් සමගි ජනබලවේගය ඇතුළු විපක්ෂයේ සියලු පක්ෂ ඉවත්වීමට ඊයේ (10) තීරණය කර තිබේ.\n\nවිපක්ෂ නායක සජිත් ප්‍රේමදාස මහතාගේ ප්‍රධානත්වයෙන් ඊයේ (10) විපක්ෂයේ විධායක සභාව පාර්ලිමේන්තුවේදී රැස්වූ අවස්ථාවේදී මේ තිරණය ගෙන ඇත.\n\nමේ තේරීම් කාරක සභාවට ශ්‍රී ලංකා පොදුජන පෙරමුණේ මහලේකම් නීතීඥ සාගර සාගර කාරියවසම් මහතා පත් කිරිමෙන් මේ කාරක සභාව කතා සාප්පුවක් පමණක් විය හැකි බව මෙහිදී විපක්ෂ නායක සජිත් ප්‍රේමදාස මහතා ප්‍රකාශ කළේය. කථානායකවරයාට මේ සඳහා විපක්ෂයේ මන්ත්‍රීවරයෙක් පත් කළ යුතුව තිබුණු බව කී විපක්ෂ නායකවරයා, මෙහිදී යෝජනා කළේ මේ තේරීම් කමිටුවෙන් ඉවත් වි විපක්ෂය විසින් මේ සදහා තමාගේ ප්‍රධානත්වයෙන් වෙනම සභාවක් ස්ථාපිත කළ යුතු බවටයි.\n\nමේ සදහා පාර්ලිමේන්තුවේ 225 දෙනාටම සහභාගී වන ලෙස ආරාධානා කරමු යැයි ද හෙතෙම කිවේය.\n\nමේ අතර ජාතික ජන බලවේගයේ පාර්ලිමේන්තු මන්ත්‍රී විජිත හේරත් මහතා ද මෙම කාරක සභාවෙන් ඉවත් වෙන බව කථානායකවරයාට ලිපියක් යොමු කරමින් දැනුම් දී තිබේ.\n\nඋපාලි කරුණාරත්න, රක්ෂණ ශ්‍රියන්ත",
       "URL": "https://www.dinamina.lk/2023/07/11/politics/5686/%e0%b6%b8%e0%b7%96%e0%b6%bd%e0%b7%8a%e0%b6%ba-%e0%b6%b6%e0%b6%82%e0%b6%9a%e0%b7%9c%e0%b6%bd%e0%b7%9c%e0%b6%ad%e0%b7%8a%e0%b6%b7%e0%b7%8f%e0%b7%80%e0%b6%ba%e0%b6%a7-%e0%b7%84%e0%b7%9a%e0%b6%ad/",
       "Category": "politics",
       "Parent URL": "https://www.dinamina.lk/category/politics//page/26/"
}