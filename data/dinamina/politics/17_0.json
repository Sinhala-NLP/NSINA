{
       "Source": "dinamina",
       "Timestamp": "August 17, 2023 1:40 am",
       "Headline": "පාර්ලිමේන්තු මන්ත්‍රී මොහොමඩ් මුසම්මිල් ජනතා ගැටලු විසඳීමට නොමිලේ නීති උපදෙස්",
       "News Content": "\n\nජනතාවගේ ගැටලු විසඳා ගැනීමට නොමිලේ නීති උපදෙස් ලබාදීමට ශ්‍රී ලංකා නීතීඥ සංගමය සූදානමින් සිටින බව සංගමයේ සභාපති නීතිඥ කෞශල්‍ය නවරත්න මහතා ඊයේ(17) සඳහන් කළේය.\nශ්‍රී ලංකා නීතිඥ සංගමය දිවයින පුරා සංවිධාන කරන 2023 ජාතික නීති සතියට සමගාමීව නොමිලේ නීති උපදෙස් ලබාදීම සඳහා කටයුතු කරන බවත් නීතිඥ සංගමයේ දුරකථන අංක ඇමතීමෙන් ප්‍රශ්න යොමු කළ හැකි බවත් පැවසීය.\nදුරකථන අංක 0113133864, 0113133872 ඇමතීමෙන් හෝ ලිඛිතව නීතිඥ සංගමයේ ලිපිනයට ප්‍රශ්න යොමු කළ හැකි බවත්, සැප්තැම්බර් 27, 28 දෙදිනයන්හිදී කොළඹ දී අදාළ ප්‍රශ්නවලට පිළිතුරු දෙන බවත්,සෙසු පළාත් හා දිස්ත්‍රික්කවල ප්‍රශ්න ඒ ඒ මධ්‍යස්ථානවලට යොමු කරන බවත් සඳහන් කළේය.\nසැප්තැම්බර් 25 හා ඔක්තෝම්බර් 01 වැනිදින අතර කාලයේදී නීති සතිය දිවයින පුරා පැවැත්වෙන බවත් කොළඹ අලුත්කඩේ අධිකරණ සංකීර්ණ භූමියේ දී ජාතික නීති සතිය සංවිධාන කර ඇති බවත් සඳහන් කළේය.\nශ්‍රී ලංකා නීතිඥ සංගමයේ ලේකම් ඉසුරු බාලපටබැඳි, ජාතික නීති සතියේ සභාපති ජනාධිපති නීතිඥ යු.ආර් ද සිල්වා මහත්වරුන් ඇතුළු පිරිසක් නීති සතිය ගැන මාධ්‍ය දැනුම්වත් කිරීමේ සාකච්ඡාවට සහභාගි වූහ.\n\nරෝෂන් තුෂාර",
       "URL": "https://www.dinamina.lk/2023/08/17/politics/14808/%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94-%e0%b6%b8%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b7%93-%e0%b6%b8%e0%b7%9c/",
       "Category": "politics",
       "Parent URL": "https://www.dinamina.lk/category/politics//page/17/"
}