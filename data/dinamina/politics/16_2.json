{
       "Source": "dinamina",
       "Timestamp": "August 19, 2023 1:00 am",
       "Headline": "වෛද්‍යවරුන්ට කුලු පොලු හරස් කිරීම වැරදියි",
       "News Content": "වෛද්‍යවරුන් තමන්ගේ වෘත්තීය ගැටලු සාකච්ඡා කිරීමට අරලියගහ මන්දිරයට පැමිණෙන විට පොලිසිය ඇතුළු සන්නද්ධ හමුදාව එය නතර කිරීමට උත්සාහ කිරීම අසාධාරණ බවත්, මේ වන විට\n\nවිශේෂඥ වෛද්‍යවරුන් ඇතුළු විදුලි ඉංජිනේරුවන් රට හැර යෑමේ විශාල අවදානමක් පවතින බවත් සමඟි ජන බලවේගයේ ප්‍රධාන විධායක, හිටපු පාර්ලිමේන්තු මන්ත්‍රී නීතිඥ අජිත් පී. පෙරේරා මහතා පැවසීය. ඊයේ (18) විපක්ෂ නායක කාර්යාලයේ පැවති මාධ්‍ය හමුවකට සහභාගි වෙමින් ඒ මහතා මේ බව ප්‍රකාශ කළේය.\n\nඑහිදී වැඩිදුරටත් අදහස් දැක්වූ ඒ මහතා “අපේ රටේ වෛද්‍යවරුන් අරලියගහ මන්දිරයට තමන්ගේ වෘත්තීය ප්‍රශ්න කතා කරන්න පැමිණෙන විට සිය ගණනක සන්නද්ධ පොලිසියත් හමුදා කණ්ඩායම් ඇතුළු කැරලි මර්දන ඒකක එවුවා. මතක තියාගන්න ඕනෑ මේ කැරලි මර්දන ඒකක කඳුළු ගෑස් වතුර බළකායන් යොදන හැම මොහොතකම රජයට විශාල පාඩුවක් ඇති වන බව.“\n\nරක්ෂණ ශ්‍රියන්ත",
       "URL": "https://www.dinamina.lk/2023/08/19/politics/15576/%e0%b7%80%e0%b7%9b%e0%b6%af%e0%b7%8a%e0%b6%ba%e0%b7%80%e0%b6%bb%e0%b7%94%e0%b6%b1%e0%b7%8a%e0%b6%a7-%e0%b6%9a%e0%b7%94%e0%b6%bd%e0%b7%94-%e0%b6%b4%e0%b7%9c%e0%b6%bd%e0%b7%94-%e0%b7%84/",
       "Category": "politics",
       "Parent URL": "https://www.dinamina.lk/category/politics//page/16/"
}