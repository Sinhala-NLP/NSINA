{
       "Source": "dinamina",
       "Timestamp": "September 11, 2023 1:43 am",
       "Headline": "දූෂණ-වංචා  කරපු අය සිටින   ඩලස්ගේ  පිල එක්ක  සන්ධාන බැහැ",
       "News Content": "\n\nරටට හානිදායක දේවල්වලට සම්බන්ධ වූ අය නියෝජනය කරන බැවින් ඩලස් ඇතුළු කණ්ඩායම සම්බන්ධව මේ රටේ ජනතාවට ප්‍රශ්න තිබෙන්නේ යැයි ජාතික ජන බලවේගයේ පාර්ලිමේන්තු මන්ත්‍රී, ආචාර්ය හරිනි අමරසූරිය මහත්මිය පැවසුවාය.\n\nව්‍යවස්ථාවට සංශෝධන ගෙන එන අවස්ථාවේ 18,19,20 හා 21 යන සියලු සංශෝධනවලට පක්ෂව අත් එස වූ අය එම කණ්ඩායමේ සිටින්නේ යැයි ද ඇය කීවාය. පේරාදෙණියේදී මාධ්‍ය හමුවේ අදහස් දක්වමින් මන්ත්‍රීවරිය මේ බව ප්‍රකාශ කළාය.\n\nරටේ දූෂණ හා වංචාවලට සම්බන්ධ වූවන් මෙන්ම ඒවා නතර කිරීමට උනන්දුවක් නොදැක්වූ අය ද සිටින බැවින් ඔවුන් හා සන්ධානගත වීමේ හැකියාවක් ජාතික ජන බලවේගයට නැතැයි ද ඇය පැවසුවාය. ජනතාව වෙතින් පිළිගැනීමක් ලබන්න නම් ඔවුන් අවංකව ජනතාව ඉදිරියේ පාපෝච්චාරණයක් කළ යුතු යැයි ද මන්ත්‍රීවරිය අවධාරණය කළාය.\n\nඅසේල කුරුළුවංශ",
       "URL": "https://www.dinamina.lk/2023/09/11/politics/21163/%e0%b6%af%e0%b7%96%e0%b7%82%e0%b6%ab-%e0%b7%80%e0%b6%82%e0%b6%a0%e0%b7%8f-%e0%b6%9a%e0%b6%bb%e0%b6%b4%e0%b7%94-%e0%b6%85%e0%b6%ba-%e0%b7%83%e0%b7%92%e0%b6%a7%e0%b7%92%e0%b6%b1-%e0%b6%a9%e0%b6%bd/",
       "Category": "politics",
       "Parent URL": "https://www.dinamina.lk/category/politics//page/9/"
}