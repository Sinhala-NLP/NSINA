{
       "Source": "dinamina",
       "Timestamp": "October 5, 2023 1:00 am",
       "Headline": "විපක්ෂය පෞද්ගලික න්‍යායපත්‍රවලට වැඩ කරනවා  මුදල් රාජ්‍ය ඇමැති ආචාර්ය රංජිත් සියඹලාපිටිය",
       "News Content": "රටේ සියලු දෙනා ඉතිහාසයේ බරපතළම ආර්ථික ආර්බුදයට මුහුණ දෙමින් විවිධ කැපවීම් කරද්දී විපක්ෂය පමණක් සිය පෞද්ගලික න්‍යාය පත්‍ර ක්‍රියාත්මක කරමින් සිටින බව මුදල් රාජ්‍ය ඇමැති ආචාර්ය රංජිත් සියඹලාපිටිය මහතා පාර්ලිමේන්තුවේදී ඊයේ (04) ප්‍රකාශ කළේය.\n\nතීරණාත්මක මෙම අවස්ථාවේදී රට ගොඩනැඟීම සඳහා ප්‍රමුඛත්වය ලබා දිය යුතු බව ගැසට් නිවේදන සහ නියෝග කිහිපයක් අනුමැතිය සඳහා පාර්ලිමේන්තුවට ඉදිරිපත් කරමින් ඇමැතිවරයා පැවසීය.\n\nජාත්‍යන්තර මූල්‍ය අරමුදල ඉදිරිපත් කර ඇති සමාලෝචන වාර්තාව අනුව රාජ්‍ය ආදායම තව දුරටත් වර්ධනය කර ගැනීම සඳහා ප්‍රමාණවත් පියවර ගෙන නැතැයි විටෙක චෝදනා කරන විපක්ෂයම තවත් අවස්ථාවක වෘත්තිකයන්ගෙන් බදු අය කිරීමට එරෙහිව කටයුතු කරනවා. ශ්‍රී ලංකාව මුහුණ දී ඇති අර්බුදයේ ගැඹුර විපක්ෂයට නොපෙනී ගොස් ඇත්තේ ඔවුන්ගේ දැක්ම පිළිබඳ ගැටලුවක් හේතුවෙන්. නිදහසින් පසු වඩාත්ම පීඩාවට පත් සාමාන්‍ය ජනතාවක් වෙසෙන රටක විපක්ෂයක් මීට වඩා අවබෝධයකින් කටයුතු කළ යුතුයි.\n\nසෑම රටකම විපක්ෂයන් යුද්ධය, ආර්ථික අර්බුද වැනි රටේ වැදගත් අවස්ථවන් හි දී සිය ස්ථාවරයන් වෙනස් කළ ද ශ්‍රී ලංකාවේ විපක්ෂයෙන් එවැන්නක් සිදු වන්නේ නැහැ.",
       "URL": "https://www.dinamina.lk/2023/10/05/politics/27954/%e0%b7%80%e0%b7%92%e0%b6%b4%e0%b6%9a%e0%b7%8a%e0%b7%82%e0%b6%ba-%e0%b6%b4%e0%b7%9e%e0%b6%af%e0%b7%8a%e0%b6%9c%e0%b6%bd%e0%b7%92%e0%b6%9a-%e0%b6%b1%e0%b7%8a%e0%b6%ba%e0%b7%8f%e0%b6%ba%e0%b6%b4/",
       "Category": "politics",
       "Parent URL": "https://www.dinamina.lk/category/politics//page/2/"
}