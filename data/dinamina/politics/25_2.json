{
       "Source": "dinamina",
       "Timestamp": "July 18, 2023 1:00 am",
       "Headline": "කම්කරු නීති සංශෝධනය පැරදවිය යුතුයි",
       "News Content": "ආණ්ඩුව බොහෝ දේ සැඟවීමට උත්සාහ කරන බව ජාතික ජන බලවේගයේ පාර්ලිමේන්තු මන්ත්‍රී ආචාර්ය හරිනි අමරසූරිය මහත්මිය පැවසුවාය.\n\nමන්ත්‍රීවරිය එසේ ප්‍රකාශ කළේ, පෙරේදා (16) ජනතා විමුක්ති පෙරමුණු ප්‍රධාන කාර්යාලයේ පැවැති මාධ්‍ය හමුවකට සහභාගි වෙමිණි.\n\nඅතිශයින්ම භයානක කම්කරු නීති සංශෝධනය කිරීමේ ආණ්ඩුවේ උත්සාහය පරාජය කළ යුතුයි. සේවක අයිතිවාසිකම් උල්ලංඝනය කිරීමට හාම්පුතුන්ට පාර කපාදීම වැළැක්විය යුතුයි. ලස්සන වචන අස්සේ හංගලා තියෙන ගේම මොකක්ද කියලා අවබෝධ කරගත යුතුයි. අයි.එම්.එෆ්. නියෝග ක්‍රියාත්මක කිරීමට කටයුතු කිරීමත්, වචන හරඹවල යෙදීමත් ආණ්ඩුව සිදු කරනවා. ශ්‍රී ලංකාවේ කාන්තාවන් වැටුප් නොලබා විශාල වැඩ කොටසක් සිදුකරන බවද මෙහිදී මන්ත්‍රීවරිය සඳහන් කළාය.\n\nඋපාලි කරුණාරත්න",
       "URL": "https://www.dinamina.lk/2023/07/18/politics/7248/%e0%b6%9a%e0%b6%b8%e0%b7%8a%e0%b6%9a%e0%b6%bb%e0%b7%94-%e0%b6%b1%e0%b7%93%e0%b6%ad%e0%b7%92-%e0%b7%83%e0%b6%82%e0%b7%81%e0%b7%9d%e0%b6%b0%e0%b6%b1%e0%b6%ba-%e0%b6%b4%e0%b7%90%e0%b6%bb%e0%b6%af/",
       "Category": "politics",
       "Parent URL": "https://www.dinamina.lk/category/politics//page/25/"
}