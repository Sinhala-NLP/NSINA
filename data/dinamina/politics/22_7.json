{
       "Source": "dinamina",
       "Timestamp": "July 22, 2023 1:00 am",
       "Headline": "කඳුකර ප්‍රදේශවල තැනින් තැන ගිනි තැබීම් වැඩි වී තිබෙනවා -මන්ත්‍රී සුදර්ශන දෙනිපිටිය",
       "News Content": "කඳුකර ප්‍රදේශවල තැනින් තැන ගිනි තැබීම් වැඩි වී ඇති බවත් මෙමඟින් දැඩි පරිසර හානියක් සිදුවන බව ද බදුල්ල දිස්ත්‍රික් පාර්ලිමේන්තු මන්ත්‍රී සුදර්ශන දෙනිපිටිය මහතා පාර්ලිමේන්තුවේදී ඊයේ (21) ප්‍රකාශ කළේය.\nතවදුරටත් මන්ත්‍රීවරයා මෙසේ ද පැවසීය.\n\nඑබැවින් ඊට වගකිව යුතු පුද්ගලයන්ට දැඩි ලෙස නීතිය ක්‍රියාත්මක කළ යුතුයි. පසුගිය දිනෙක රාවණා ඇල්ල ප්‍රදේශයේ ගිනි ගැනීමක් සිදු වුණා. පසුව අනාවරණය වූ තොරතුරු අනුව එය සිදුකර ඇත්තේ පාසල් දරුවන් පිරිසක්.\nමෙවැනි දේට මැදිහත් නොවන ලෙස පාසල් දරුවන් දැනුම්වත් කිරීම පාසල් මට්ටමින් කළ යුතුයි. මෙවැනි ගිනි තැබීම් නිසා ගස් කොළන්, සතා සිව්පාවුන් විනාශ වුණා.\n\nසතුන් දඩයම් කිරීම සඳහා මෙලෙස ගිනි තැබීම් කරන බව වාර්තා වෙනවා. ගුවන් හමුදා හෙලිකොප්ටර්වලින් ගිනි නිවීම කරන විට විශාල වියදමක් වැය වෙනවා.",
       "URL": "https://www.dinamina.lk/2023/07/22/politics/8496/%e0%b6%9a%e0%b6%b3%e0%b7%94%e0%b6%9a%e0%b6%bb-%e0%b6%b4%e0%b7%8a%e0%b6%bb%e0%b6%af%e0%b7%9a%e0%b7%81%e0%b7%80%e0%b6%bd-%e0%b6%ad%e0%b7%90%e0%b6%b1%e0%b7%92%e0%b6%b1%e0%b7%8a-%e0%b6%ad/",
       "Category": "politics",
       "Parent URL": "https://www.dinamina.lk/category/politics//page/22/"
}