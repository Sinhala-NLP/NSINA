{
       "Source": "dinamina",
       "Timestamp": "September 5, 2023 3:57 am",
       "Headline": "ආණ්ඩුව මොනවා කීවත් ජනාධිපතිවරණය කල් දාන්න බෑ",
       "News Content": "ආණ්ඩුව නොයෙකුත් ව්‍යාජ හේතු සාධක යොදා ගනිමින් පළාත් පාලන හා පළාත් සභා මැතිවරණ කල් දැමුවත් ජනාධිපතිවරණය කල් දැමිය නොහැකි බව පාර්ලිමේන්තු මන්ත්‍රී, මහාචාර්ය ජී. එල්. පීරිස් මහතා පැවැසීය.\n\nමන්ත්‍රීවරයා මේ බව පැවැසුවේ ඊයේ (04) නිදහස් ජනතා සභාව පැවැත් වූ මාධ්‍ය සාකච්ඡාවේදීය.\nඑහිදී වැඩිදුරටත් අදහස් දැක්වූ මන්ත්‍රීවරයා මෙසේ ද කීවේය.\n\n“අනිවාර්යෙන්ම ලබන වසරේ ජනාධිපතිවරණය රජයට කැමැත්තෙන් හෝ අකමැත්තෙන් පැවැත්වීමට සිදු වෙනවා. ලබන වසරේ නොවැම්බර් මාසේ අභිනව ජනාධිපතිවරයා දිවුරුම් දීම සිදු විය යුතුයි. විශ්වාසභංග යෝජනාවේ ඉරණම තීරණය කරන්නේ ශ්‍රී ලංකා පොදුජන පෙරමුණයි. ජනතාව මල් ශාලාවට යනවාද? ජීවත් වෙනවාද? යන්න තීරණය වෙන්නේ ඔවුන් ප්‍රකාශ කරන මනාපය අනුවයි.\n\nජනතාවගේ සමස්ත ආදායමින් 10%ක් යොදා ගන්නේ සෞඛ්‍ය වියදම්වලට නම් එම රට සෞඛ්‍ය අර්බුදයෙන් පෙළෙන බවට ලෝක සෞඛ්‍ය සංවිධානයෙන් හෙළි කර තිබෙනවා. ඒත් මෙරට පුද්ගලයන් සමස්ත ආදායමෙන් 50%කට වැඩි ප්‍රමාණයක් සෞඛ්‍ය සඳහා වියදම් කරනවා.”\nනුවන් කොඩිකාර",
       "URL": "https://www.dinamina.lk/2023/09/05/politics/19552/%e0%b6%86%e0%b6%ab%e0%b7%8a%e0%b6%a9%e0%b7%94%e0%b7%80-%e0%b6%b8%e0%b7%9c%e0%b6%b1%e0%b7%80%e0%b7%8f-%e0%b6%9a%e0%b7%93%e0%b7%80%e0%b6%ad%e0%b7%8a-%e0%b6%a2%e0%b6%b1%e0%b7%8f%e0%b6%b0%e0%b7%92/",
       "Category": "politics",
       "Parent URL": "https://www.dinamina.lk/category/politics//page/11/"
}