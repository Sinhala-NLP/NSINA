{
       "Source": "dinamina",
       "Timestamp": "August 2, 2023 1:05 am",
       "Headline": "හදිසි මරණ පරීක්ෂකවරුන් බඳවාගැනීමේ යෝජනාවට අනුමැතිය",
       "News Content": "පුරප්පාඩුව පවතින හදිසි මරණ පරීක්ෂක තනතුරු සම්පූර්ණ කිරීම සඳහා අලුතින් බඳවාගැනීමට අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ ඇමැති, ආචාර්ය විජයදාස රාජපක්ෂ මහතා ඉදිරිපත් කරන ලද යෝජනාවට අමාත්‍ය මණ්ඩල අනුමැතිය හිමිව තිබේ. එමෙන්ම දැනට පත් කර ඇති හදිසි මරණ පරීක්ෂකවරුන් ප්‍රාදේශීය ලේකම් කොට්ඨාස හා හඳුනාගත් රෝහල් සඳහා අනුයුක්ත කිරීමටත්, ද්විභාෂා ප්‍රදේශීය ලේකම් කොට්ඨාස සඳහා ද්විභාෂා හදිසි මරණ පරීක්ෂකරුන් පත් කිරීමට මෙහිදී සැලසුම් කර ඇත.",
       "URL": "https://www.dinamina.lk/2023/08/02/politics/10991/%e0%b7%84%e0%b6%af%e0%b7%92%e0%b7%83%e0%b7%92-%e0%b6%b8%e0%b6%bb%e0%b6%ab-%e0%b6%b4%e0%b6%bb%e0%b7%93%e0%b6%9a%e0%b7%8a%e0%b7%82%e0%b6%9a%e0%b7%80%e0%b6%bb%e0%b7%94%e0%b6%b1%e0%b7%8a-%e0%b6%b6/",
       "Category": "politics",
       "Parent URL": "https://www.dinamina.lk/category/politics//page/20/"
}