{
       "Source": "dinamina",
       "Timestamp": "October 3, 2023 1:00 am",
       "Headline": "අද සියලුම ජනවර්ගවලට අවශ්‍යව ඇත්තේ දූෂණයෙන් තොර රටක් සැමට එක නීතියක්",
       "News Content": "වරප්‍රසාද ලත් සුළු පිරිසක් පමණක් මේ රටේ සියලු සම්පත් භුක්ති විඳින බව ජාතික ජනබලවේගයේ ජාතික සංවිධායක කේ.ඩී.ලාල්කාන්ත මහතා ගම්පොලදී පෙරේදා (01) පැවසිය.\n\nඅද පීඩිතයන්ගේ හා ප්‍රගතිශීලීන්ගේ පාලනයක් අවශ්‍ය බවට ජනමතයක් ගොඩ නැඟි ඇති බවත් මේ මතවාදී අරගලය කියාපාන ජනතා නැගිටීම අප ජයග්‍රහණය කළ යුතු ඇති බවත් හෙතෙම ප්‍රකාශ කළේය.\n\nහොරුන්ට රැවටීමෙන් සිදු වූ විපාක ඉගෙන ගත් පිරිස් අද අප සමඟ එකතු වෙලා ඉන්නවා. අද සියලු ජනවර්ගයන්ට අවශ්‍ය වෙලා තිබෙන්නේ වංචාවෙන්, දුෂණයෙන තොර රටක් වගේම රටේ සැමට එකම නීතියක්. අද තිබෙන පාර්ලිමේන්තුව මඟින් ඕනෑම ජනතා විරෝධී පනතක් සම්මත කර ගැනීමට හැකියි. මේ තත්ත්වය ප්‍රයෝජනයට ගෙන ජනමාධ්‍ය හා සමාජ මාධ්‍ය මර්දනයට කටයුතු කරමින් සිටිනවා. රජය මේක අතහැරලා නැහැ. අපිත් මේක ලේසියෙන් අතහරින්නේ නැතැයි ද හෙතෙම කිවේය.\n\nගම්පොළ සමුහ-සුරංග දිල්හාන්",
       "URL": "https://www.dinamina.lk/2023/10/03/politics/27311/%e0%b6%85%e0%b6%af-%e0%b7%83%e0%b7%92%e0%b6%ba%e0%b6%bd%e0%b7%94%e0%b6%b8-%e0%b6%a2%e0%b6%b1%e0%b7%80%e0%b6%bb%e0%b7%8a%e0%b6%9c%e0%b7%80%e0%b6%bd%e0%b6%a7-%e0%b6%85%e0%b7%80%e0%b7%81%e0%b7%8a/",
       "Category": "politics",
       "Parent URL": "https://www.dinamina.lk/category/politics//page/3/"
}