{
       "Source": "dinamina",
       "Timestamp": "August 25, 2023 1:00 am",
       "Headline": "පාස්කු වැනි ප්‍රහාර ගැන පළවන ප්‍රවෘත්ති පිළිබඳ පක්ෂ දැනුම්වත් කරන්න",
       "News Content": "මෙරට තුළ නැවත වතාවක් පාස්කු ප්‍රහාරය වැනි ජාතීන් අරමුණු කර ගත් යම් ප්‍රහාරයක් එල්ලවනු ඇතැයි පළවන ප්‍රවෘත්ති සම්බන්ධයෙන් දේශපාලන පක්ෂ කැඳවා දැනුම්වත් කරන ලෙස විපක්ෂ නායක සජිත් ප්‍රේමදාස මහතා පාර්ලිමේන්තුවේදී ඊයේ(24) ආණ්ඩුවෙන් ඉල්ලා සිටියේය.\n\nවිපක්ෂ නායක සජිත් ප්‍රේමදාස මහතා මෙසේද පැවසීය.\n\nපාස්කු ප්‍රහාරයත් සමඟ මේ රටේ නිර්මාණය වූ ආරක්ෂක ව්‍යාකූලත්වය නිසා මෙම සංවේදී කාරණාව සම්බන්ධයෙන් ආණ්ඩුවේත් පාර්ලිමේන්තුවේත් අවධානය යොමු කර මේ සම්බන්ධයෙන් සියලුම පක්ෂ හා වගකිවයුතු පාර්ශ්ව දැනුවත් කරනවා.\n\nපසුගිය දිනවල ජාත්‍යන්තර සහ දේශීය මාධ්‍යවල විවිධ බුද්ධි අංශ ප්‍රකාශ කළැයි කියා මෙරට තවත් පිපිරීම් තත්ත්වයක් ගැන ප්‍රවෘත්ති පළවුණා. මේක බොහොම භයානක කාරණාවක්. අප රටට පාස්කු ප්‍රහාරයක් එල්ල වුණා. ඒ නිසා මේ ගැන සියලු පක්ෂ සහ පාර්ශ්ව කැඳවා මේ තත්ත්වය සත්‍යයක්ද අසත්‍යයක්ද කියලා අවධානය යොමු කරලා සියල්ලන් දැනුවත් කරන්න කියලා ඉල්ලා සිටිනවා.",
       "URL": "https://www.dinamina.lk/2023/08/25/politics/17132/%e0%b6%b4%e0%b7%8f%e0%b7%83%e0%b7%8a%e0%b6%9a%e0%b7%94-%e0%b7%80%e0%b7%90%e0%b6%b1%e0%b7%92-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb-%e0%b6%9c%e0%b7%90%e0%b6%b1-%e0%b6%b4/",
       "Category": "politics",
       "Parent URL": "https://www.dinamina.lk/category/politics//page/14/"
}