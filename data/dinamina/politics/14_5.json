{
       "Source": "dinamina",
       "Timestamp": "August 24, 2023 3:39 am",
       "Headline": "පොලිස් නිලධාරීන් 7693ක් ප්‍රභූ ආරක්ෂාව සඳහා යොදවා තිබෙනවා  -ඇමැති ටිරාන් අලස්",
       "News Content": "\n\nපොලිස් නිලධාරීන් හත් දහස් හයසිය අනූ තුන් දෙනෙක් ප්‍රභූ ආරක්ෂාව සඳහා යොදවා සිටින බව මහජන ආරක්ෂක ඇමැති ටිරාන් අලස් මහතා පාර්ලිමේන්තුවේ දී ඊයේ (23) ප්‍රකාශ කෙළේය. ඇමැතිවරයා මේ බව සඳහන් කළේ කොළඹ දිස්ත්‍රික් පාර්ලිමේන්තු මන්ත්‍රී ජගත් කුමාර මහතා මතු කරන ලද ප්‍රශ්නයකට පිළිතුරු දෙමිනි.\nඑහිදි වැඩිදුරටත් අදහස් දැක්වූ ඇමැතිවරයා මෙසේ සඳහන් කෙළේය.\nඇමැතිවරු සඳහා පන්සිය හැට තුන් දෙනෙක් ද මන්ත්‍රීවරු සඳහා එක්දහස් අටසිය එකොළොස් දෙනෙක් ආරක්ෂාවට යොදවා සිටිනවා. එමෙන්ම පාර්ලිමේන්තු මන්ත්‍රීවරුන් නොවන ප්‍රභූන් වෙනුවෙන් නිලධාරීන් දෙදහස් එකසිය හැත්තෑ හය දෙනෙක් ද යොදවා සිටිනවා.\nවිශ්‍රාමික ජනාධිපතිවරුන්, හිටපු මැතිඇමැතිවරුන්, හිටපු පළාත් භා මන්ත්‍රීවරුන්, ආණ්ඩුකාරවරුන්, හිටපු ආරක්ෂක ලේකම්, හිටපු මහබැංකු අධිපති, විශ්‍රාමික පොලිස් නිලධාරීන් ඇතුළු කාණ්ඩ රැසක් මන්ත්‍රීවරුන් නොවන ප්‍රභූන් කාණ්ඩයට අයත් වෙනවා. කාන්තා පොලිස් නිලධාරිනියන් සංඛ්‍යාව මේ වන විට දසදහස් අසූපහක් වන අතර ඉන් පන්දහස් අටසිය දස දෙනෙක් පොලිස් කොස්තාපල්වරියන්.",
       "URL": "https://www.dinamina.lk/2023/08/24/politics/16861/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%b1%e0%b7%92%e0%b6%bd%e0%b6%b0%e0%b7%8f%e0%b6%bb%e0%b7%93%e0%b6%b1%e0%b7%8a-7693%e0%b6%9a%e0%b7%8a-%e0%b6%b4%e0%b7%8a%e0%b6%bb/",
       "Category": "politics",
       "Parent URL": "https://www.dinamina.lk/category/politics//page/14/"
}