{
       "Source": "dinamina",
       "Timestamp": "October 5, 2023 1:00 am",
       "Headline": "කෝකටත් තෛලය ලෙස යොදා ගන්නා ජාත්‍යන්තර මූල්‍ය අරමුදලෙන් ලැබුණ සහන මොනවාද – මන්ත්‍රී විජිත හේරත්",
       "News Content": "රට තුළ පවතින අර්බුදවලින් ගොඩ ඒම සඳහා ජාත්‍යන්තර මූල්‍ය අරමුදල කෝකටත් තෛලය ලෙස යොදා ගත්ත ද ඒ ඔස්සේ ලැබුණු සහන මොනවා දැයි ජාතික ජන බලවේගයේ පාර්ලිමේන්තු මන්ත්‍රී විජිත හේරත් මහතා පාර්ලිමේන්තුවේදී ඊයේ (04) ප්‍රකාශ කෙළේය.\n\nපාර්ලිමේන්තු මන්ත්‍රී විජිත හේරත් මහතා මේ බව සඳහන් කළේ පාර්ලිමේන්තුවේදී ඊයේ (04) පැවැති විවාදයට එක් වෙමිනි.\nවැඩිදුරටත් අදහස් දැක්වූ මන්ත්‍රී විජිත හේරත් මහතා මෙසේ ද පැවසීය.\n\nරටේ ආර්ථිකය තවදුරටත් කඩා වැටිලා. කෘෂිකර්මාන්තය, කර්මාන්ත ක්ෂේත්‍රය දැඩි අර්බුදයකට වැටිලා. මේ අර්බුදයෙන් ගොඩ එන්න අයි.එම්.එෆ්. කෝකටත් තෛලේ කරගත්තට මොකක්ද ලැබුණු සහනය? අපේ ණය පොලිය අඩු කළා ද?. ණය කාල සීමාව දික් කළා ද? මොකුත් වෙලා නෑ. මාස දාහතක් ගිහින්. ආර්ථිකය බංකොලොත් වෙලා. අද වෙනකන් අපි ගෙවන්න තියෙන ණය බරින් එක ඩොලර් එකකින්වත් අපිව නිදහස් කරලා නෑ.",
       "URL": "https://www.dinamina.lk/2023/10/05/politics/27956/%e0%b6%9a%e0%b7%9d%e0%b6%9a%e0%b6%a7%e0%b6%ad%e0%b7%8a-%e0%b6%ad%e0%b7%9b%e0%b6%bd%e0%b6%ba-%e0%b6%bd%e0%b7%99%e0%b7%83-%e0%b6%ba%e0%b7%9c%e0%b6%af%e0%b7%8f-%e0%b6%9c%e0%b6%b1%e0%b7%8a%e0%b6%b1/",
       "Category": "politics",
       "Parent URL": "https://www.dinamina.lk/category/politics//page/3/"
}