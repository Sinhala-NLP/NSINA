{
       "Source": "dinamina",
       "Timestamp": "September 18, 2023 2:27 am",
       "Headline": "‘ආර්ථික ඝාතනය’ කෘතිය සැප්. 25 දා ජනගත කෙරේ",
       "News Content": "මාධ්‍යවේදි ශ්‍යාම් නුවන් ගනේවත්ත විසින් රචිත ‘ආර්ථික ඝාතනය’ කෘතිය ජනගත කිරීම සැප්තැම්බර් 25 වැනි සඳුදා පෙ.ව. 11.30 සිට ප.ව 1.00 දක්වාත් කොළඹ බණ්ඩාරනායක අනුස්මරණ සම්මන්ත්‍රණ ශාලාවේ ජාත්‍යන්තර පොත් ප්‍රදර්ශන භූමියේදී සිදු කරනු ලබයි.\n\nරට බංකොලොත් කිරීමේ ඇත්ත කතාව හෙළිදරව් කරමින් සහ ඊට බලපාන ලද දිගුකාලීන සහ කෙටිකාලීන හේතු ආර්ථීකමය වශයෙන් විග්‍රහ කරමින් මෙම කෘතිය රචනා කර ඇත.\n\nමෙය ශ්‍යාම් විසින් රචිත සහ සංස්කරණය කළ ග්‍රන්ථ මාලාවේ 20 වැනි කෘතියයි. මෙම ග්‍රන්ථය ජනගත කරන අවස්ථාවට ආර්ථික හා මූල්‍ය අංශවල නියෝජිතයන් රැසක් සහභාගි වීමට නියමිතය.\nදැනට ශ්‍යාම් ‘දිවයින’ පුවත්පතේ මූල්‍ය සහ ආර්ථීක කතුවරයා ලෙස කටයුතු කරයි. මෙම ග්‍රන්ථය ශාක්‍ය ප්‍රකාශනයකි.",
       "URL": "https://www.dinamina.lk/2023/09/18/politics/23121/%e0%b6%86%e0%b6%bb%e0%b7%8a%e0%b6%ae%e0%b7%92%e0%b6%9a-%e0%b6%9d%e0%b7%8f%e0%b6%ad%e0%b6%b1%e0%b6%ba-%e0%b6%9a%e0%b7%98%e0%b6%ad%e0%b7%92%e0%b6%ba-%e0%b7%83%e0%b7%90%e0%b6%b4/",
       "Category": "politics",
       "Parent URL": "https://www.dinamina.lk/category/politics//page/7/"
}