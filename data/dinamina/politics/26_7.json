{
       "Source": "dinamina",
       "Timestamp": "July 12, 2023 1:00 am",
       "Headline": "ආණ්ඩුව බදු වැඩි කළත් බදු නොගෙවන කණ්ඩායමකුත් රටේ ඉන්නවා",
       "News Content": "ආණ්ඩුව දිනෙන් දින බදු වැඩි කළත් බදු නොගෙවන කණ්ඩායමක් රටේ සිටින බව පාර්ලිමේන්තු මන්ත්‍රී හර්ෂණ රාජකරුණා මහතා විපක්ෂ නායක කාර්යාලයේ පෙරේදා (10) පැවති මාධ්‍ය හමුවේදී පැවසීය.\n\nබදු නොගෙවන පිරිස් සැමදා බදු නෙගෙව්ව ද රජයෙන් ලබාදෙන සියලු ප්‍රතිලාභ භුක්ති විඳිනවා. එබැවින් ආණ්ඩුව එම බදු නොගෙවන්නන් සම්බන්ධයෙන් ඔවුන්ට විරුද්ධව නීතිමය කටයුතු සිදු කරන ලෙස ද මන්ත්‍රීවරයා ඉල්ලා සිටියේය.\n\nඅහිංසක ජනතාවට තවත් ජීවන බර වැඩි කිරීමට බදු ගැසීමේ අවශ්‍යතාවක් නැති බවත් බදු ලබාගත හැකි පිරිස්වලින් බදු ලබා ගන්නේ නම් ආණ්ඩුවට විශාල ආදායමක් ලැබිය හැකි බවත් කීවේය.\n\nදූෂණ විරෝධී පනත ගෙන ඒම අදාළ ඇමැතිවරයා වුවමනාවෙන්ම කල් දමමින් සිටින බව පෙන්වා දෙන මන්ත්‍රීවරයා එම පනත නොගෙනීම පසුපස අදෘශ්‍යමාන හස්තයක් ක්‍රියාත්මක බව ද පැවසීය.",
       "URL": "https://www.dinamina.lk/2023/07/12/politics/5958/%e0%b6%86%e0%b6%ab%e0%b7%8a%e0%b6%a9%e0%b7%94%e0%b7%80-%e0%b6%b6%e0%b6%af%e0%b7%94-%e0%b7%80%e0%b7%90%e0%b6%a9%e0%b7%92-%e0%b6%9a%e0%b7%85%e0%b6%ad%e0%b7%8a-%e0%b6%b6%e0%b6%af%e0%b7%94-%e0%b6%b1/",
       "Category": "politics",
       "Parent URL": "https://www.dinamina.lk/category/politics//page/26/"
}