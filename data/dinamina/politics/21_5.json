{
       "Source": "dinamina",
       "Timestamp": "July 27, 2023 1:00 am",
       "Headline": "රට විනාශ කරන  කල්ලියට එරෙහිව  ඒකරාශී වෙමු",
       "News Content": "රට විනාශ කරන කණ්ඩායමට එරෙහිව පොදු ජනතාව ලෙස එක වතාවක් ඒකරාශී වෙමු යැයි ජාතික ජන බලවේගයේ නායක අනුර කුමාර දිසානායක මහතා පැවසීය.\n\nඔහු එසේ ප්‍රකාශ කළේ පෙරේදා (25) ජාතික ජන බලවේගයේ පැල්මඬුල්ල ආසන සමුළුව අමතමිනි.\n\nඡන්දයක් කියන්නේ ජනතාවගේ ප්‍රධානතම ප්‍රජාතන්ත්‍රවාදී අයිතියක්. පසුගිය මාර්තු 09 වැනිදා ඡන්දය පැවැත්වූවා නම්, මෙතෙක් ලංකා ඉතිහාසයේ සිදු නොවූ විශාල දේශපාලන වෙනස් වීමක් සිදු වීමට නියමිතව තිබුණා.\n\nලංකාව සිංගප්පූරුවක් කරනවා කියූ ජේ.ආර්. ජයවර්ධන මහතා රටේ නිෂ්පාදන කර්මාන්ත කඩා දැමීමට පටන් ගත්තා. සිංගප්පූරු ආර්ථික ගමන පෙන්වා නැති කර දැමූ කර්මාන්තවලට නූතන තාක්ෂණය එකතු කර වැඩිදියුණු කළා නම් අද අපේ රට කොතන තිබේද? රටේ ඉතිරි වී තිබෙන සම්පත් ටිකත් විකුණා දැමීමට මේ ආණ්ඩුව කටයුතු කරනවා. මේ ගමන පරාජයට පත් කරන්න ඕනෑ. ආණ්ඩුවේ ආර්ථික ගමන කුමක් හෝ විකුණා කීයක් හරි අරගෙන ජීවත් වීම බව ද මෙහිදී අනුර කුමාර දිසානායක මහතා පැවසීය.\n\nඋපාලි කරුණාරත්න",
       "URL": "https://www.dinamina.lk/2023/07/27/politics/9691/%e0%b6%bb%e0%b6%a7-%e0%b7%80%e0%b7%92%e0%b6%b1%e0%b7%8f%e0%b7%81-%e0%b6%9a%e0%b6%bb%e0%b6%b1-%e0%b6%9a%e0%b6%bd%e0%b7%8a%e0%b6%bd%e0%b7%92%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84/",
       "Category": "politics",
       "Parent URL": "https://www.dinamina.lk/category/politics//page/21/"
}