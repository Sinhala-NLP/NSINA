{
       "Source": "dinamina",
       "Timestamp": "September 5, 2023 1:44 am",
       "Headline": "උතුරේ සහ වන්නි ජනතාවගේ  ගැටලු විසඳීමට රජයට නිසි  පරිපාලනමය යන්ත්‍රණයක් නෑ",
       "News Content": "\n\nඋතුරු සහ වන්නි ප්‍රදේශවල ජනතාව දැඩි ආර්ථික සහ සමාජයීය දුෂ්කරතා මැද ජීවත්වීමට වෙර දරන බවත් ඔවුන්ගේ ගැටලු විසඳීමට ආණ්ඩුවට නිසි පරිපාලනමය යන්ත්‍රණයක් නැති බව සමඟි ජන බලවේගයේ ජාතික සංවිධායක පාර්ලිමේන්තු මන්ත්‍රී තිස්ස අත්තනායක මහතා පවසයි.\n\nඋතුරු ප්‍රදේශයේ මෙන්ම වන්නි ප්‍රදේශයේ ජනතාවට මූලිකවම ගැටලුව වී ඇත්තේ ඔවුන්ගේ ජීවන වියදම දරා ගැනීමට නොහැකි බවත් යුද්ධයෙන් පසු අවතැන් වූ මේ ජනතාව නඟා සිටුවීමට ආණ්ඩුවට දීර්ඝ කාලීන සහ ස්ථාවර වැඩපිළිවෙළක් නැති බව මන්ත්‍රීවරයා සඳහන් කරයි. යුද්ධයෙන් පීඩාවට පත්ව අවතැන්වූ එම ජනතාව තවමත් නැගිටීමට උත්සාහ කරමින් සිටින අතර, නිල වශයෙන් පළාත් සභා ක්‍රමය ක්‍රියාත්මක නොවන නිසා ඔවුන්ට පරිපාලනමය ප්‍රශ්නද පැන නැඟී ඇතැයි මන්ත්‍රීවරයා පෙන්වා දෙයි. මන්ත්‍රීවරයා මේ බව සඳහන් කළේ ඊයේ (04) සමඟි ජන බලවේගයේ ප්‍රධාන කාර්යාලයේ පැවැති මාධ්‍ය හමුවකට එක්වෙමිනි. උතුරේ ඇති පරිපාලනමය ගැටලු විසඳා ගැනීමට ආණ්ඩුවේ මැදිහත්වීමක් නැති බවත් ආයතනික ක්‍රියාවලිය ඉතාමත් දුර්වලව පවතින බව එම ප්‍රදේශවල ජනතාව තමාට පැවසූ බවත් මන්ත්‍රීවරයා සඳහන් කළේය.\n\nරක්ෂණ ශ්‍රියන්ත",
       "URL": "https://www.dinamina.lk/2023/09/05/politics/19535/%e0%b6%8b%e0%b6%ad%e0%b7%94%e0%b6%bb%e0%b7%9a-%e0%b7%83%e0%b7%84-%e0%b7%80%e0%b6%b1%e0%b7%8a%e0%b6%b1%e0%b7%92-%e0%b6%a2%e0%b6%b1%e0%b6%ad%e0%b7%8f%e0%b7%80%e0%b6%9c%e0%b7%9a-%e0%b6%9c%e0%b7%90/",
       "Category": "politics",
       "Parent URL": "https://www.dinamina.lk/category/politics//page/11/"
}