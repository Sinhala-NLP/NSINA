{
       "Source": "dinamina",
       "Timestamp": "August 5, 2023 1:00 am",
       "Headline": "තවත් භාණ්ඩ 300ක් ආනයනයට සැප්: සිට ලිහිලක්",
       "News Content": "තවත් භාණ්ඩ 300ක ආනයන සීමා සැප්තැම්බර් පළමු සතිය වන විට ලිහිල් කිරීමට සූදානම් බව රාජ්‍ය ඇමැති, ආචාර්ය රංජිත් සියඹලාපිටිය මහතා පැවසීය. ආනයන සීමා පනවා තිබූ භාණ්ඩ 1000කට අධික සංඛ්‍යාවක පසුගිය මාස තුනක පමණ කාලය තුළ සීමා ඉවත් කිරීමට ආණ්ඩුව කටයුතු කළ බව රාජ්‍ය ඇමැතිවරයා කියා සිටියේය. කෑගල්ලේ පැවැති උත්සවයකින් අනතුරුව මාධ්‍ය වෙත අදහස් දක්වමින් හෙතෙම මේ බව සඳහන් කළේය. කොවිඩ් අර්බුදය සහ ආර්ථික අර්බුදය හේතුවෙන් භාණ්ඩ 1000කට පමණ ආනයන සීමා පැනවීමට සිදු වූ බවත්, එහෙත් ආර්ථික යළි යථාත්ත්වයට පත් වෙමින් තිබෙන හෙයින් ඒ ආනයන සීමා ක්‍රමයෙන් ඉවත් කරමින් තිබෙන බවත් ඔහු කියා සිටියේය.\n\nනුවන් කොඩිකාර",
       "URL": "https://www.dinamina.lk/2023/08/05/politics/11919/%e0%b6%ad%e0%b7%80%e0%b6%ad%e0%b7%8a-%e0%b6%b7%e0%b7%8f%e0%b6%ab%e0%b7%8a%e0%b6%a9-300%e0%b6%9a%e0%b7%8a-%e0%b6%86%e0%b6%b1%e0%b6%ba%e0%b6%b1%e0%b6%ba%e0%b6%a7-%e0%b7%83%e0%b7%90%e0%b6%b4%e0%b7%8a/",
       "Category": "politics",
       "Parent URL": "https://www.dinamina.lk/category/politics//page/19/"
}