{
       "Source": "dinamina",
       "Timestamp": "October 4, 2023 1:00 am",
       "Headline": "මාර්ගගත ක්‍රමවල සුරක්ෂිතතාව පිළිබඳ කොමිෂන් සභා පනත්  කෙටුම්පතට අපි විරුද්ධයි – මන්ත්‍රී ලක්ෂ්මන් කිරිඇල්ල",
       "News Content": "මාර්ගගත ක්‍රමවල සුරක්ෂිතතාවය පිළිබඳ කොමිෂන් සභා පනත් කෙටුම්පතට සම්පූර්ණයෙන් විරුද්ධ බව විපක්ෂයේ ප්‍රධාන සංවිධායක, පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පාර්ලිමේන්තුවේ දී ඊයේ (03) නියෝජ්‍ය කථානායක අජිත් රාජපක්ෂට දැනුම් දුන්නේය.\n\nමෙම පනත් කෙටුම්පත මහජන ආරක්ෂක ඇමැති ටිරාන් අලස් මහතා පාර්ලිමේන්තුවට ඊයේ (03) ඉදිරිපත් කළ අතර, ඊට ප්‍රතිචාර දක්වමින් කිරිඇල්ල මහතා මේ බව පැවසීය.\n\nතවදුරටත් මන්ත්‍රීවරයා මෙසේ ද පැවසීය.\n\nජනමාධ්‍ය ඇමැතිවරයා විසින් එවැනි පනතක් ඉදිරිපත් කළ යුතුයි. මේ මොහොතේ මාධ්‍ය ඇමැතිවරයා සභාවේ නැහැ. එමෙන්ම මාධ්‍යයට අදාළ වන පනත් කෙටුම්පතක් පොලිස් ඇමැතිවරයාට ඉදිරිපත් කිරීමට නොහැකියි.\n\nමෙම පනත ප්‍රථමයෙන්ම ගෙන එන ලද්දේ 2016 දී නීති සභාව විසින් යැයි ද එසේ නම් මෙම පනත මුලින්ම ගෙනැවිත් තිබෙන්නේ වර්තමාන විපක්ෂය ආණ්ඩු කරන සමයේ බව මහජන ආරක්ෂක ඇමැතිවරයා විපක්ෂයට ප්‍රතිචාර දක්වමින් මෙහිදී පැවසීය.",
       "URL": "https://www.dinamina.lk/2023/10/04/politics/27551/%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%9c%e0%b6%ad-%e0%b6%9a%e0%b7%8a%e0%b6%bb%e0%b6%b8%e0%b7%80%e0%b6%bd-%e0%b7%83%e0%b7%94%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad/",
       "Category": "politics",
       "Parent URL": "https://www.dinamina.lk/category/politics//page/3/"
}