{
       "Source": "dinamina",
       "Timestamp": "September 9, 2023 1:00 am",
       "Headline": "මෙවර ජගත් නියමු හමුව කොළඹදී",
       "News Content": "ජගත් නියමු හමුව ( Global ceo Forum) 21දා කොළඹ ගලධාරි හෝටලයේදී විද්වතුන්, ව්‍යාපාරිකයන් රැසකගේ සහභාගිත්වයෙන් පැවැත්වීමට කටයුතු යොදා ඇත. එදින ප්‍රධාන ආරාධිත වශයෙන් මහ බැංකුවේ අධිපති ආචාර්ය, නන්දලාල් වීරසිංහ මහතා සහභාගි වීමට නියමිතයි. ඉකුත්දා ඒ පිළිබඳ දැනුවත් කිරීමට කොළඹදී පැවැති මාධ්‍ය හමුවේදී මෙහි සංවිධායක මණ්ඩලය වෙනුවෙන් අදහස් දැක්වූ ප්‍රවීණ මාධ්‍යවේදී අනුර සිරිවර්ධන මහතා කියා සිටියේ ‘ ආර්ථිකයේ ගාමක බලය පුද්ගලික අංශය සතුයි. එහි නියමුවන් එකට එක්වී හරවත් අත්දැකීම්, අදහස් බෙදා හදා ගැනීමක් මේ හරහා වෙනවා. තීන්දු තීරණ ගත හැකි පිරිසක් තමයි මෙහිදී එකට එකතු වී සිටින්නේ. තවදුරටත් එය නායකත්වය පුබුදු වන්නටත් හේතු වනු නියතයි. ඒ අනුව මෙරට නිෂ්පාදන වැඩි විය යුතුයි. එයින් පුද්ගල සංවර්ධනය වැඩිවීමක්. ඉන් ජාතික ආර්ථිකයටත් ඉහළ දායකත්වයක් දීම මෙහි අරමුණයි.’ වශයෙනි.",
       "URL": "https://www.dinamina.lk/2023/09/09/business/20791/%e0%b6%b8%e0%b7%99%e0%b7%80%e0%b6%bb-%e0%b6%a2%e0%b6%9c%e0%b6%ad%e0%b7%8a-%e0%b6%b1%e0%b7%92%e0%b6%ba%e0%b6%b8%e0%b7%94-%e0%b7%84%e0%b6%b8%e0%b7%94%e0%b7%80-%e0%b6%9a%e0%b7%9c%e0%b7%85%e0%b6%b9/",
       "Category": "business",
       "Parent URL": "https://www.dinamina.lk/category/business//page/6/"
}