{
       "Source": "dinamina",
       "Timestamp": "August 26, 2023 1:00 am",
       "Headline": "5 වන Cargills Square Mall බණ්ඩාරවෙලදී විවෘත කෙරේ",
       "News Content": "ගෝලීය ආර්ථිකයට අභියෝගාත්මකව බලපෑම් කරනු ලබන කාලයක නවෝත්පාදන සහ ප්‍රජා සංවර්ධනයේ පුරෝගාමියෙකු වන කාගිල්ස් විසින් තම නවතම එළිදැක්වීම සිදුකර තිබේ. බණ්ඩාරවෙල නගර මධ්‍යයේ නිමැවුණු Cargills Square Mall නම් වූ මෙය 2023 වසරේ විවෘත කෙරුණ දෙවන කාගිල්ස් සාප්පු සංකීර්ණය වන අතර, මෙරට විවෘත කෙරුණ 05 වන කාගිල්ස් සාප්පු සංකීර්ණය වේ.\n\nමෙසේ විවෘත වූ Cargills Square Mall බණ්ඩාරවෙල හුදු සාප්පු සංකීර්ණයක් නොවන්නේ මෙය අනාගතය පිළිබඳව ශුභවාදී ලකුණක් ලෙසින් සනිටුහන් වන නිසාය. මෙය එසේ වන්නේ මුළු රටටම බලාපොරොත්තුවේ ආලෝකයක් දල්වමින් පවුල් සහ තරුණ තරුණියන්ට මෙන්ම නගරයට පැමිණෙන අමුත්තන් සඳහාත් නවමු විනෝදාස්වාදී සාප්පු සවාරි අත්දැකීමක් ලබා දෙන නිසාවෙනි.\n\nඑමෙන්ම මහල් පහකින් සමන්විත මෙම සාප්පු සංකීර්ණය තුළ කාගිල්ස් ෆුඩ්සිටි ශාඛාවක්, අවන්හල් කිහිපයක් සමඟින් වන Food Court එකක්, කඩසාප්පු පෙළක්, KFC අවන්හලක් සහ 3D පහසුකම් ද ඇතුළත් වන සිනමා තිර දෙකකින් සමන්විත සිනමා ශාලාවක් ද ඇතුළත් වේ. එමෙන්ම ගනුදෙනුකරුවන්ට අවැසි මූල්‍ය පහසුකම් ලබා දීම සඳහාම වෙන්වුණු කාගිල්ස් බැංකු ශාඛාවක් ද මෙහි ඇතුළත්ය.\n\nමහල් පහකින් යුතු මෙම Cargills Square හි මූලිකම පරමාර්ථයක් වන්නේ තරුණයන් සවිබල ගැන්වීම සහ ඔවුන්ගේ අපේක්ෂාවන් දැල්වීමයි. මෙසේ පවුල් හිතකාමී විනෝදාස්වාද සාප්පු සංකීර්ණ නිර්මාණය කිරීම මඟින් කාගිල්ස් සමාගම අපේක්ෂා කරන්නේ සිහින මල්පල ගැන්විය හැකි සහ තරුණ පරම්පරාවට අවස්ථාවන්ගෙන් දීප්තිමත් අනාගතයක් අපේක්ෂා කළ හැකි අවකාශයන් සැපයීමයි. ඉතා සැලකිල්ලෙන් ඔබ අතට පත්කරන විනෝදාස්වාද පහසුකම් සහ සිල්ලර අලෙවි සල් මෙන්ම එහි ඇති උද්‍යෝගිමත් වාතාවරණය, බණ්ඩාරවෙල අවට තාරුණ්‍යය අතර නවෝත්පාදන සහ පෞරුෂ වර්ධනය අරමුණු කර ගනිමින් නිර්මාණය වී තිබේ.",
       "URL": "https://www.dinamina.lk/2023/08/26/business/17438/5-%e0%b7%80%e0%b6%b1-cargills-square-mall-%e0%b6%b6%e0%b6%ab%e0%b7%8a%e0%b6%a9%e0%b7%8f%e0%b6%bb%e0%b7%80%e0%b7%99%e0%b6%bd%e0%b6%af%e0%b7%93-%e0%b7%80%e0%b7%92%e0%b7%80%e0%b7%98%e0%b6%ad-%e0%b6%9a/",
       "Category": "business",
       "Parent URL": "https://www.dinamina.lk/category/business//page/9/"
}