{
       "Source": "dinamina",
       "Timestamp": "September 2, 2023 9:02 pm",
       "Headline": "වෙනස්වන කුකුළු මස් මිල",
       "News Content": "හම සහිත කුකුළු මස් කිලෝග්‍රෑම් එකක් රුපියල් 1250ක මුදලකට අද (02) සිට සියලුම සුපිරි වෙළෙදසැල් හරහා අලෙවි කිරීමට කුකුළුමස් නිෂ්පාදකයින්ගේ සංගමය එකඟත්වය පළ කර තිබේ.\n\nඊයේ කෘෂිකර්ම අමාත්‍ය මහින්ද අමරවීර මහතාගේ ප්‍රධානත්වයෙන් එම අමාත්‍යාංශයේදී පැවති සාකච්ඡාවකදී මෙම තීරණය ගෙන ඇත.\n\nකුකුළු මස් නිෂ්පාදනය කරන සියලුම කර්මාන්තකරුවන් මෙන්ම මහා පරිමාණ වශයෙන් බිත්තර නිෂ්පාදනය කරන සියලුම කර්මාන්තකරුවන් මීට සහභාගී තිබේ.\n\nබිත්තර මිල පාලනය සඳහා තවත් බිත්තර මිලියන 91ක් ඉන්දියාවෙන් ආනයන කිරීමට අමාත්‍ය මණ්ඩල අනුමැතිය ලබාදී ඇති බවත් අමාත්‍යවරයා මෙහිදී අවධාරණය කළේය.\n\nකුකුළු මස් මිල අඩු නොකළහොත් පාරිභෝගිකයින් ආරක්ෂා කර ගැනීම සඳහා කුකුළු මස් ද ඉන්දියාවෙන් ආනයනය කිරීමට සිදුවන බව අමාත්‍යවරයා මෙහිදී වැඩිදුරටත් අවධාරණය කළේය.",
       "URL": "https://www.dinamina.lk/2023/09/02/breaking-news/19137/%e0%b7%80%e0%b7%99%e0%b6%b1%e0%b7%83%e0%b7%8a%e0%b7%80%e0%b6%b1-%e0%b6%9a%e0%b7%94%e0%b6%9a%e0%b7%94%e0%b7%85%e0%b7%94-%e0%b6%b8%e0%b7%83%e0%b7%8a-%e0%b6%b8%e0%b7%92%e0%b6%bd/",
       "Category": "business",
       "Parent URL": "https://www.dinamina.lk/category/business//page/7/"
}