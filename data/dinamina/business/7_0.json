{
       "Source": "dinamina",
       "Timestamp": "September 9, 2023 1:00 am",
       "Headline": "ගල් අඟුරු නැව් 40ක් ආනයනය කරයි",
       "News Content": "ලංකා ගල් අඟුරු සමාගම විසින් ඉදිරි වාරය වෙනුවෙන් අවශ්‍ය ගල් අඟුරු ආනයන සඳහා ටෙන්ඩර් කැඳවා සැපයුම්කරුවන් වෙත ඇණවුම් ලබාදී ඇති අතර ඒ අනුව ගල් අඟුරු නෞකා 40ක් එළඹෙන වාරය වෙනුවෙන් ආනයනය කරයි. පළමු ගල් අඟුරු නෞකාව නොරොච්චෝලේ වෙත එළඹෙන සතියේ පැමිණීමට නියමිතය. මීළඟ වාරය වෙනුවෙන් අවශ්‍ය වන ගල් අඟුරු ආනයන ප්‍රසම්පාදන ක්‍රියාවලිය, විදුලිබල මණ්ඩලයේ මූල්‍ය තත්ත්වය සහ ඉදිරි මාස 12ක කාලය සඳහා වන විදුලිබල උත්පාදන සැලසුම පිළිබඳව සමාලෝචනයක් ඊයේ (08) විදුලිබල හා බලශක්ති ඇමැති කංචන විජේසේකර මහතාගේ ප්‍රධානත්වයෙන් පවත්වනු ලැබිණි. ලංකා ගල් අඟුරු සමාගම විසින් ඉදිරි වාරය වෙනුවෙන් අවශ්‍ය ගල් අඟුරු ආනයනය සඳහා ටෙන්ඩර් කැඳවා සැපයුම්කරුවන් වෙත ඇණවුම් ලබාදී ඇති අතර ඒ අනුව ගල් අඟුරු නෞකා 40ක් එළඹෙන වාරය වෙනුවෙන් ආනයනය කරනු ලබයි. පළමු ගල් අඟුරු නෞකාව නොරොච්චෝලේ වෙත ලබන එළඹෙන සතියේ පැමිණීමට නියමිත බව මේ සාකච්ඡාවේදී අනාවරණය විය.\n\nවිදුලිබල මණ්ඩලයේ ප්‍රධාන පාලන පද්ධති අංශය සහ කළමනාකාරිත්වය විසින් සිදු කරන ලද දැනුම්වත් කිරීමේදී, මේ වසරේ වර්ෂාපතනය අඩු වී ඇති බැවින් ජල විදුලිබල උත්පාදනය පහත බැස ඇති බවත් මේ වසරේදී ගිගාවොට් පැය 3500 – 3750ක ප්‍රමාණයක් පමණක් ජල විදුලියෙන් උත්පාදනය කිරීමට සිදු වන බවයි. ඒ කෙසේ වෙතත් තාප විදුලිබලය එකතු කර ගනිමින් අඛණ්ඩව විදුලිබලය ලබාදෙන වැඩපිළිවෙළ ක්‍රියාත්මක කරන ලෙස ද ඇමැතිවරයා විසින් අදාළ නිලධාරින්ට උපදෙස් දී ඇති අතර අදාළ නිලධාරීන් විසින් ඒ සම්බන්ධයෙන් පැහැදිලි කරනු ලැබුණි. එළඹෙන වසර ද වර්ෂාපතනය අඩු වසරක් ලෙස පුරෝකථනය කර ඇති බැවින් පෙර සූදානමක් ලෙස අඩු මිලට පෞද්ගලික බලාගාරවලින් විදුලිය මිලදී ගැනීමට සහ එය ජාතික පද්ධතියට එක් කිරීම සඳහා වන දැන්වීම් පළ කර ඇත.\n\nරක්ෂණ ශ්‍රියන්ත",
       "URL": "https://www.dinamina.lk/2023/09/09/business/20848/%e0%b6%9c%e0%b6%bd%e0%b7%8a-%e0%b6%85%e0%b6%9f%e0%b7%94%e0%b6%bb%e0%b7%94-%e0%b6%b1%e0%b7%90%e0%b7%80%e0%b7%8a-40%e0%b6%9a%e0%b7%8a-%e0%b6%86%e0%b6%b1%e0%b6%ba%e0%b6%b1%e0%b6%ba-%e0%b6%9a%e0%b6%bb/",
       "Category": "business",
       "Parent URL": "https://www.dinamina.lk/category/business//page/7/"
}