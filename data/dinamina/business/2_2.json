{
       "Source": "dinamina",
       "Timestamp": "October 3, 2023 3:48 pm",
       "Headline": "ලෝක ළමා දිනය දා උපත ලැබූ සියලුම දරුවන්ගේ දෙමාපියට මිලියනයක ජිවිත රක්ෂණයක්",
       "News Content": "\n\n■ SLIC සෑම ප්‍රදේශයකම 2023 ඔක්තෝම්බර් 01 වෙනි දා උපත ලැබූ සෑම දරුවෙකුගේම දෙමාපියන් වෙත රුපියල් මිලියනයක ජීවිත රක්ෂණ ආවරණයක් නොමිලේ පිරිනමන ලදී\n\n■ රක්ෂණයේ වැදගත්කම සියලු දෙනාටම පසක් කර දෙමින් මෙම වැඩසටහන 2023 ඔක්තෝම්බර් 01 වෙනි දින සියලුම රෝහල් ආවරණය වන පරිදි දීපව්‍යාප්තව ක්‍රියාත්මක කරන ලදී.\n\n2023 ඔක්තෝම්බර් 01 වෙනි දිනට යෙදුන ලෝක ළමා දිනය නිමිත්තෙන් ශ්‍රී ලංකා ඉන්ෂුවරන්ස් 2023 ඔක්තෝම්බර් 01 වෙනි දින උපත ලැබූ දරුවන්ගේ දෙමාපියන්ට රුපියල් මිලියනයක් වටිනා ජීවිත රක්ෂණ ආවරණයක් නොමිලේ පිරිනමමින් තවත් සමාජ සත්කාරක වැඩසටහනකට මුලපුරන ලදී. මෙම වැඩසටහන දිවයින පුරා විහිදුනු රෝහල් ආවරණය කරමින් එදිනම ක්‍රියාත්මක කරනු ලැබීය. මෙම විශේෂ ප්‍රජා සත්කාරක (CSR) ක්වැඩසටහන 2022 වර්ෂයේ ආරම්භ කරනු ලැබු අතර මෙහි මුලික අරමුණ වුයේ රක්ෂණයක් තුලින් දරුවන්ගේ අනාගතය සුරක්ෂිත කිරීමයි. මෙම වැඩසටහන හේතුවෙන් සමාජයට ඇතිවන අභිවෘද්ධිය අවබෝධ කරගත් ශ්‍රී ලංකා ඉන්ෂුවරන්ස් (SLIC ) 2023 වසරේදී ද එය ක්‍රියාත්මක කිරීමට තීරණය කළේය.\n\n\n\nවගකිවයුතු ආයතනයක් ලෙස, ශ්‍රී ලංකා ඉන්ෂුවරන්ස් තම ව්‍යාපාර මෙහෙයුම් ක්‍රියාත්මක වන වපසරයේ ජනතාවගේ වැඩි දියුණුව වෙනුවෙන් නිරතුරුව ක්‍රියාත්මක වන ආයතනයකි. ඔවුන්ගේ ප්‍රජා සත්කාරක වැඩසටහන් මුලික වශයෙන් ප්‍රධාන අංශ තුනක් ඔස්සේ ක්‍රියාත්මක වේ. එනම්, දැයේ දරුවන්ගේ අනාගතය සුරක්ෂිත කිරීම, රටේ ප්‍රජාවගේ අභිවෘද්ධිය තහවුරු කිරීම සහ දේශීය සංස්කෘතිය නගාසිටුවීම වේ. මේ තුලින් රටේ සමාජ ආර්ථික තිරසරභාවය සඳහා දායක වීමට ශ්‍රී ලංකා ඉන්ෂුවරන්ස් (SLIC ) කටයුතු කරයි.\n\nශ්‍රී ලංකා ඉන්ෂුවරන්ස් හි ප්‍රධාන විධායක නිලධාරී චන්දන එල් අලුත්ගම මහතා මේ පිළිබඳව අදහස් දක්වමින් පැවසුවේ, ‘වගකිවයුතු ව්‍යාපාර ආයතනයක් ලෙස, දරුවන්ගේ යහපැවැත්ම සඳහා අපගේ කැපවීම හුදෙක් මූල්‍ය රැකවරණයෙන් ඔබ්බට ගිය එකකි. වර්තමානයේ පවතින අභියෝගාත්මක ආර්ථික තත්ත්වයන් සමඟ සෑම කෙනෙකුටම රක්ෂණයක් අනිවාර්ය බව අපි විශ්වාස කරමු. එහි ප්‍රතිඵලයක් ලෙස 2023 ලෝක ළමා දිනයේදී උපදින දරුවන්ට නොමිලේ ජීවිත ආවරණයක් ලබාදීමේ අරමුණින් අපි මෙම විශේෂ ව්‍යාපෘතිය ආරම්භ කළෙමු. ඊට අමතරව දරුවන්ගේ අඛණ්ඩ අධ්‍යාපනය තහවුරු කිරීම සඳහා ‘මිණිමුතු‘ සහ ‘(School Fee Protector ) වැනි රක්ෂණ සැලසුම් ද අප විසින් හඳුන්වා දී ඇත. ආයතනයක් ලෙස අපගේ ප්‍රයත්නය වන්නේ අපගේ දරුවන්ගේ ජීවිත ආරක්ෂා කිරීම පමණක් නොව ඔවුන්ගේ සිහින සහ අපේක්ෂාවන් සඳහා ද රැකවරණයක් ලබා දීමයි\n\nශ්‍රී ලංකා ඉන්ෂුවරන්ස් හි සභාපති ජනාධිපති නීතීඥ රොනල්ඩ් සී පෙරේරා මහතා පැවසුවේ, දරුවන් යනු රටේ අනාගතය වන අතර ඔවුන්ට සුරක්ෂිත අනාගතයක් සහතික කිරීම රටේ සෑම පුරවැසියෙකුගේම වගකීමකි. එබැවින් වගකිවයුතු ආයතනයක් ලෙස ශ්‍රී ලංකා ඉන්ෂුවරන්ස් ලෝක ළමා දිනයේදී උපත ලබන ශ්‍රී ලංකාවේ සියලුම දරුවන්ගේ දෙමාපියන්ට ඔවුන්ගේ අනාගතය සුරක්ෂිත කිරීම සඳහා නොමිලේ ජීවිත ආවරණයක් පිරිනැමීමට ඉදිරිපත් වී ඇති බව ඒ මහතා තවදුරටත් පැවසුවේය.\n2023 ඔක්තෝම්බර් 1 වන දින කොළඹ කාසල් වීදිය රෝහලේදී මෙම සුවිශේෂී වැඩසටහන සංවිධානය කර ඇති අතර මෙම අවස්ථාවට ශ්‍රී ලංකා ඉන්ෂුවරන්ස්  ඉහල කළමනාකාරිත්වය ද සහභාගී විය.\n\nශ්‍රී ලංකා ඉන්ෂුවරන්ස් පිලිබඳ\n\n1962 වසරේදී ආරම්භ කරන ලද ශ්‍රී ලංකා ඉන්ෂුවරන්ස් මේ වන විට දේශයේ රක්ෂකයා ලෙසින් රුපියල් බිලියන 274 ක වත්කම් සම්භාරයක් සහ රුපියල් බිලියන 156ග7 ක ජීවිත රක්ෂණ අරමුදලක් සමගින් ශ්‍රී ලංකාවේ විශාලතම සහ ශක්තිමත්ම රක්ෂණ ආයතනය ලෙසින් වසර 60 ක විශිෂ්ටත්වය සමරයි. සිය දිගුකාලීන මුල්‍ය ස්ථාවරත්වය සඳහා A (lka)  ෆිච් ශේණිගත (Fitch Rating ) කිරීම ලබාගත් ශ්‍රී ලංකාවේ එකම රක්ෂණ ආයතනය වන ශ්‍රී ලංකා ඉන්ෂුවරන්ස් බ්‍රෑන්ඩ් ෆයිනෑන්ස් වෙතින් ඉහළම ජනාදරයට පත් රක්ෂණ සන්නාමය සහ වඩාත් අගනා සාමාන්‍ය රක්ෂණ සන්නාමය ලෙසින් අඛණ්ඩව හයවන වරටත් ඇගයීමට ලක්ව තිබේ. දේශයේ රක්ෂකයා ලෙසින් ශ්‍රී ලංකා ඉන්ෂුවරන්ස් පාරිභෝගිකයා ප්‍රමුඛ කරගත් ආයතනයක් බවට පත්වීමේ මෙහෙවරක නිරතව සිටින අතර නිරන්තරයෙන් නව්‍ය රක්ෂණ විසඳුම් පාරිභෝගිකයන්ට ලබාදෙමින් 190 කට අධික ශාඛා සහ පාරිභෝගික මධ්‍යස්ථාන ජාලයක් ඔස්සේ පාරිභෝගිකයන්ට රක්ෂණ සේවා සලසයි.\n\n\n\n",
       "URL": "https://www.dinamina.lk/2023/10/03/business/27408/%e0%b6%bd%e0%b7%9d%e0%b6%9a-%e0%b7%85%e0%b6%b8%e0%b7%8f-%e0%b6%af%e0%b7%92%e0%b6%b1%e0%b6%ba-%e0%b6%af%e0%b7%8f-%e0%b6%8b%e0%b6%b4%e0%b6%ad-%e0%b6%bd%e0%b7%90%e0%b6%b6%e0%b7%96-%e0%b7%83%e0%b7%92/",
       "Category": "business",
       "Parent URL": "https://www.dinamina.lk/category/business//page/2/"
}