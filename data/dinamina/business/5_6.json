{
       "Source": "dinamina",
       "Timestamp": "September 14, 2023 2:58 am",
       "Headline": "කාගිල්ස් බැංකුව 2023 පළමු අර්ධයේදී ශක්තිමත් මූල්‍යමය වර්ධනයක්",
       "News Content": "කළමනාකාර අධ්‍යක්ෂ සෙනරත් බණ්ඩාර\n\nතම ප්‍රත්‍යස්ථිතිය මැනවින් විදහා දක්වමින් විධිමත් මූල්‍ය උපාය ක්‍රමවේදයන් ඔස්සේ ද්‍රවශ්‍රීලතාව සහ ගනුදෙනුකරුවන් මනාව කළමනාකරණය කර ගනිමින් ගුණාත්මක පාරිභෝගික සමූහයක් පවත්වා ගැනීම ආර්ථිකමය වශයෙන් අභියෝගාත්මක අවස්ථාවන්හිදී ස්ථානෝචිතව කටයුතු කරමින් ශ්‍රී ලංකාවේ සියල් සපිරි සේවාවන්ගෙන් යුත් විශිෂ්ටතම බැංකුව බවට පත්වීමේ දැක්ම ඔස්සේ ශක්තිමත්ව ඉදිරියටම ගමන් කිරීමට කාගිල්ස් බැංකුවට හැකි විය.\n\nබැංකුවේ මූල්‍යමය හැරවුම නැවත සනාථ කරමින් පසුගිය වසරේ පළමු අර්ධයේ වාර්තා වූ රුපියල් මිලියන 144ක බදු පෙර මෙහෙයුම් ලාභය 2023 වසරේ පළමු අර්ධයේ රුපියල් මිලියන 615 ක බදු පෙර ලාභයක් දක්වා විශිෂ්ට වර්ධනයක් වාර්තා විය. මෙහි ප්‍රතිඵලයක් වශයෙන් 2023 වසරේ පළමු අර්ධය සඳහා බැංකුවේ බදු පසු ලාභය (PAT) රුපියල් මිලියන 253 ක් ලෙස වාර්තා වූ අතර, එය 2022 වසරේ අනුරූප කාලසීමාවේදී වාර්තා වූ රුපියල් මිලියන 195 අලාභයට වඩා සැලකිය යුතු වර්ධනයකි.\n\nඑමෙන්ම 36%ක ප්‍රතිශතයකින් වර්ධනය වූ මුළු මෙහෙයුම් අදායම රුපියල් බිලියන 2.4 ක් ලෙස වාර්තා විය. ඒ සඳහා ප්‍රධාන සාධකයක් වූයේ රුපියල් බිලියන 1.8 ක් ලෙස 30% කින් ඉහළ ගිය ශුද්ධ පොලී ආදායමයි.\n\nතවද රුපියල් මිලියන 446ක් ලෙස 2023 පළමු අර්ධයකදී වාර්තා වූ හානිකරණ අලාභය 2022 වසරේ අනුරූපී කාලසීමාවට අදාළව 44%ක අඩුවීමකි. රුපියලේ අගය ක්ෂය වීමත් සමඟ ව්‍යුහාත්මක වියදම් වර්ධනය වීම හේතුවෙන් මුළු මෙහෙයුම් වියදම රුපියල් මිලියන 1369ක ලෙස 21% කින් ඉහළ යාමක් පෙන්නුම් කළ ද සමස්ත ආදායමට සාපේක්ෂව වියදම් අනුපාතය 2022 වසරේ දෙවන කාර්තුවේ වාර්තා වූ 63% අගයට අනුරූපීව 2023 දෙවන කාර්තුවේ 56% ලෙස ප්‍රගතියක් පෙන්වූයේ අදායම් ඉහළ අගයක පවත්වා ගැනීමේ ප්‍රතිඵලයක් ලෙසිනි.",
       "URL": "https://www.dinamina.lk/2023/09/14/business/22036/%e0%b6%9a%e0%b7%8f%e0%b6%9c%e0%b7%92%e0%b6%bd%e0%b7%8a%e0%b7%83%e0%b7%8a-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80-2023-%e0%b6%b4%e0%b7%85%e0%b6%b8%e0%b7%94-%e0%b6%85%e0%b6%bb%e0%b7%8a/",
       "Category": "business",
       "Parent URL": "https://www.dinamina.lk/category/business//page/5/"
}