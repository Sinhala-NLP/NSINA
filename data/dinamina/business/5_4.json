{
       "Source": "dinamina",
       "Timestamp": "September 14, 2023 2:59 am",
       "Headline": "ස්විස්ටෙක් ඇලු‍මිනියම් (GHG) සහතිකය හිමිකරගත් පළමු ඇලු‍මිනියම් නිෂ්පාදකයා බවට",
       "News Content": "ලාංකේය ඇලු‍මිනියම් නිෂ්පාදන ක්ෂේත්‍රයේ ප්‍රමුඛතම නාමයක් වන ස්විස්ටෙක් ඇලු‍මිනියම් සමාගම පසුගියදා සිය නිෂ්පාදන මෙහෙයුම්වල පරිසර හිතකාමී බව තහවුරු කරන ‘හරිතාගාර වායු විමෝචනය’ හෙවත් Greenhouse Gas (GHG) Verification සහතිකකරණයෙන් පිදුම් ලැබීය.\n\nමෙම ගෞරවනීය සහතිකකරණය හරහා එය ප්‍රදානය කළ පිවිතුරු නිෂ්පාදනකරණය සඳහා වන ජාතික මධ්‍යස්ථානය (National Cleaner Production Centre) විසින් ස්විස්ටෙක් ඇලු‍මිනියම් සමාගම සිය හරිතාගාර වායු විමෝචනය අන්තර්ජාතික වශයෙන් පිළිගත් ISO 14064-3:2019 ප්‍රමිතියට අනුකූලව ‘තෘප්තිමත්’ මට්ටමට ගණනය කර ඇති බව සහතික කර ඇත.\n\nISO 14064-3:2019 ප්‍රමිතිය යනු ප්‍රමිතිකරණය සඳහා වූ අන්තර්ජාතික සංවිධානය විසින් හරිතාගාර වායු සත්‍යාපනය සඳහා මාර්ගෝපදේශනය සපයන ප්‍රමිතිකරණ ක්‍රියාවලිය වන අතර මෙම සහතිකය පිවිතුරු නිෂ්පාදනකරණයක් සඳහා වන ජාතික මධ්‍යස්ථානය විසින් ස්වාධීනව සිදු කරන දැඩි ඇගැයීම් ක්‍රියාවලියක් හරහා පිරිනැමෙයි.\n\nමෙම ඇගැයීම් ක්‍රියාවලිය සමාගමක නිෂ්පාදන ක්‍රියාවලිය හරහා සිදු කෙරෙන හරිතාගාර වායු බැහැර කිරීමට අදාළ සියලු‍ දත්ත හා තොරතුරුවල නිරවද්‍ය බව හා විශ්වාසනීයත්වය තහවුරු කර පූර්ණ විශ්ලේෂණයකට භාජනය කරමින් සිදු කරන දැඩි ඇගැයීම් ක්‍රියාවලියකි.",
       "URL": "https://www.dinamina.lk/2023/09/14/business/22040/%e0%b7%83%e0%b7%8a%e0%b7%80%e0%b7%92%e0%b7%83%e0%b7%8a%e0%b6%a7%e0%b7%99%e0%b6%9a%e0%b7%8a-%e0%b6%87%e0%b6%bd%e0%b7%94%e0%b6%b8%e0%b7%92%e0%b6%b1%e0%b7%92%e0%b6%ba%e0%b6%b8%e0%b7%8a-ghg/",
       "Category": "business",
       "Parent URL": "https://www.dinamina.lk/category/business//page/5/"
}