{
       "Source": "dinamina",
       "Timestamp": "August 5, 2023 1:45 am",
       "Headline": "අලියාන්ස් නව ශාඛාව නිට්ටඹුවට",
       "News Content": "ශ්‍රීලංකාවේ ප්‍රමුඛතම රක්ෂණ සමාගමක් මෙන්ම ජාත්‍යන්තර Allianz SE සමූහයෙහි සාමාජිකයෙකු වන අලියාන්ස් ලංකා සමාගමේ නිට්ටඹුව ශාඛාව නව ස්ථානයක විවෘත කිරීම පසුගියදා සිදුවිය. ගනුදෙනුකරුවන්ට වඩාත් ප්‍රසන්න අත්දැකීමක් හිමිවන ආකාරයට සහ ඔවුන්ට ජාත්‍යන්තර තලයේ සේවාවන් සැපයීමට හැකි වන ආකාරයට නවීනතම පහසුකම් සහිතව මෙම ශාඛාව සැලසුම් කර තිබේ.\n\nමෙම නව ශාඛාවෙන් අලියාන්ස් සාමාන්‍ය රක්ෂණ සේවාවන් මෙන්ම අලියාන්ස් ජීවිත රක්ෂණ සේවාවන් ද ලබාගත හැකිවනු ඇත.\n\nනව ශාඛාව විවෘත කිරීම 2023 ජූලි 05 දින සිදු කෙරුණු අතර, එම අවස්ථාවට අලියාන්ස් ඉන්ෂුවරන්ස් ලංකා සමාගමේ ප්‍රධාන විධායක නිලධාරී සහ මෙරට ප්‍රධාන කළමනාකරු ඇලන්ස්මී, අලියාන්ස් ලයිෆ් ඉන්ෂුවරන්ස් ලංකා සමාගමේ ප්‍රධාන විධායක නිලධාරී ජයලාල් හේවාවසම්, ප්‍රධාන බෙදාහැරීම් නිලධාරී රංග ඩයස්, ජාතික විකුණුම් ප්‍රධානී ජයන්ත අල්විස්, නියෝජිත අංශ ප්‍රධානී චමිලා අමුණුගම සහ අලෙවි ප්‍රධානී කසුන් යටවර යන මහත්ම මහත්මීන් ඇතුළු පිරිසක් සහභාගි වූහ.",
       "URL": "https://www.dinamina.lk/2023/08/05/business/11838/%e0%b6%85%e0%b6%bd%e0%b7%92%e0%b6%ba%e0%b7%8f%e0%b6%b1%e0%b7%8a%e0%b7%83%e0%b7%8a-%e0%b6%b1%e0%b7%80-%e0%b7%81%e0%b7%8f%e0%b6%9b%e0%b7%8f%e0%b7%80-%e0%b6%b1%e0%b7%92%e0%b6%a7%e0%b7%8a%e0%b6%a7/",
       "Category": "business",
       "Parent URL": "https://www.dinamina.lk/category/business//page/13/"
}