{
       "Source": "dinamina",
       "Timestamp": "August 25, 2023 12:55 pm",
       "Headline": "ශ්‍රී ලංකා රක්ෂණ සංගමය (IASL) සංවිධානය කළ ‘Blood Donation Drive 2023’, වැඩසටහනට රුධිර පරිත්‍යාගශීලීන් විශාල පිරිසකගේ සහභාගීත්වය",
       "News Content": "2023 අගෝස්තු 25, කොළඹදී\n\nමෙරට රක්ෂණ ආයතන නියෝජනය කරන ශ්‍රී ලංකා රක්ෂණ සංගමය (IASL) විසින් සංවිධානය කළ Blood Donation Drive 2023, ලේ දන්දීමේ වැඩසටහන 2023 අගෝස්තු මස 24 වැනිදා, රුධිර පරිත්‍යාගශීලීන් විශාල පිරිසකගේ සහභාගීත්වය ඇතුව සාර්ථකව පැවැත්විණි. වටිනා ජීවිත රැසක් බේරාගැනීම උදෙසා, සමාජය එකාවන්ව අත්වැල් බැඳ ගැනීමේ ශක්තිය ප්‍රදර්ශනය කරමින්, IASL හි සාමාජිකයින්, රක්ෂණ ක්ෂේත්‍රයේ නියුතු පිරිස ඇතුළුව, රුධිර පරිත්‍යාගශීලීන් අතිවිශාල පිරිසකගේ නොමඳ සහය සහ සහභාගීත්වය සමඟින් මෙම වැඩසටහන සාර්ථකව නිමාවට පත්විය.\n\nශ්‍රී ලංකාවේ රක්ෂණ ක්ෂේත්‍රය, දුෂ්කර කාල සීමාවන් තුළ පවා මුල්‍ය සුරක්ෂිතතාව හා ආරක්ෂාව සහතික කරමින්, ප්‍රජාවට මෙන්ම රටට බලපාන විවිධ අර්බුදකාරී වාතාවරණයන් හමුවේ රක්ෂණහිමියන්ට සුවිශාල වශයෙන් සහය වෙයි. The Blood Donation Drive 2023 වැඩසටහනද එලෙස ප්‍රජාවට සහය සලසන IASL හි තවත් සුවිශේෂී සත්කාරයකි. එමඟින් රුධිරය අත්‍යවශ්‍ය පිරිසගේ ජීවිත බේරා ගැනීම සඳහා පරාර්ථකාමීව රුධිරය පරිත්‍යාග කිරීමට රක්ෂණ ක්ෂේත්‍රය, එහි පාර්ශවකරුවන් සහ පොදුවේ මහජනතාවද දිරි ගන්වයි. IASL පිළිබඳව ශ්‍රී ලංකා රක්ෂණ සංගමය (IASL) 1989 වසරේ මෙරට පිහිටුවන ලද රක්ෂණ ක්ෂේත්‍රය සම්බන්ධ නියෝජිත ආයතනය වන අතර, ශ්‍රී ලංකාව තුළ රක්ෂණ ව්‍යාපාර පවත්වාගෙන යන සියලු රක්ෂණ සමාගම් IASL හි සාමාජික ආයතන වේ. ශ්‍රී ලංකා රක්ෂණ නියාමන කොමිසමෙහි (IRCSL) හි එකඟතාවය ඇතිව, රක්ෂණ ඔම්බූඩ්ස්මන් යෝජනා ක්‍රමය ස්ථාපිත කරනු ලැබුවේද, ශ්‍රී ලංකා රක්ෂණ සංගමය විසින් වන අතර, දැනට ලියාපදිංචි වී ඇති රක්ෂණ සමාගම් 27 ම මෙම සංගමයෙහි සාමාජික ආයතන වේ.\n\nශ්‍රී ලාංකීය ජනතාව වෙනුවෙන් රක්ෂණයේ ආරක්ෂාව සැලසීමේ ප්‍රයත්නයට සමගාමීව, සාමාජික ආයතනවල සුභසාධනය වෙනුවෙන් සමාගම් අතර සහයෝගිතාව ඇති කිරීම සඳහා රක්ෂණ ආයතන පෙළ ගැස්වීමේ පොදු අරමුණෙන් ශ්‍රී ලංකා රක්ෂණ සංගමය කටයුතු කරයි.\n\n\n\n",
       "URL": "https://www.dinamina.lk/2023/08/25/business/17294/%e0%b7%81%e0%b7%8a%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%bb%e0%b6%9a%e0%b7%8a%e0%b7%82%e0%b6%ab-%e0%b7%83%e0%b6%82%e0%b6%9c%e0%b6%b8%e0%b6%ba-iasl-%e0%b7%83%e0%b6%82/",
       "Category": "business",
       "Parent URL": "https://www.dinamina.lk/category/business//page/10/"
}