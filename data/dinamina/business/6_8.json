{
       "Source": "dinamina",
       "Timestamp": "September 9, 2023 1:00 am",
       "Headline": "Dr.Fixit හි සන්නාම තානාපති වශයෙන් රොෂාන් මහානාම පත් කරයි",
       "News Content": "පිඩිලයිට් ලංකා සමාගම විසින් ජාත්‍යන්තර කීර්තිමත් ජල රෝදක නිෂ්පාදනයක් වන Dr.Fixit සඳහා ශ්‍රී ලංකාවේ සන්නාම තානාපතිවරයා වශයෙන් සුප්‍රකට හිටපු ශ්‍රී ලංකා ක්‍රිකට් ක්‍රීඩක රොෂාන් මහනාම මහතා පත්කිරීම නිල වශයෙන් නිවේදනය කිරීම පසුගියදා කොළඹදී පැවති මාධ්‍ය හමුවකදී සිදු කෙරිණි. පිඩිලයිට් ලංකා සමාගම කීර්තිමත් සමාගම් සමූහයක් වන මැක්ලරන්ස් සමූහ ව්‍යාපාරයට (McLarens Group) අනුබද්ධිත මැක්බර්ටන් සමාගම (Macbertan) සහ පිඩිලයිට් ඉන්ඩස්ට්‍රීස් සමාගම (Pidilite Industries) ඒකාබද්ධව සිදු කරන හවුල් ව්‍යාපාරයකි.\n\nPidilite Industries සමාගමේ ජාත්‍යන්තර මෙහෙයුම භාර ප්‍රධාන ව්‍යාපාර නිලධාරී යෝගේෂ් ආනන්ද් මහතා මෙහිදී අදහස් දක්වමින් මෙසේ පැවසීය. “නිවාස ඉදිකිරීමේදී සහ අලුත්වැඩියා කිරීමේදී නිසි ආකාරයේ ජල රෝදක විසඳුම් භාවිත කිරීම අතිශය වැදගත්. එසේ නොමැති විට ජලය කාන්දු වීම නිසා විවිධ ආකාරයේ අලාභහානි සිදු වීමටත් ඒ නිසා විශාල පාඩු සහ සෞඛ්‍යයට අහිතකර තත්ත්වයන් ඇති වීමටත් පුළුවන්. පිඩිලයිට් විසින් හඳුන්වා දී ඇති ඉතා සාර්ථක ජල ආරක්ෂණ නිෂ්පාදනයක් Dr.Fixit ඉදිරියේදී ජල කාන්දු වැළැක්වීමේ ඇති වැදගත්කම පිළිබඳව ශ්‍රී ලාංකිකයින් දැනුම්වත් කිරීම අපේ අපේක්ෂාවයි. ජාත්‍යන්තර කීර්තිමත් ක්‍රිකට් ක්‍රීඩකයෙක් වන රොෂාන් මහානාම අපේ සන්නාම තානාපතිවරයා වශයෙන් පත්කිරීම හරහා අපිට මේ දැනුම්වත් කිරීමේ ක්‍රියාවලියට විශාල සහායක් ලැබෙනවා. ඒ ක්‍රිකට් ක්‍රීඩකයෙක් වශයෙන් ඔහු ලබා ඇති විශ්වසනීයත්වය නිසයි. මේ සහයෝගිතාවය හරහා ජල ආරක්ෂණයේ ඇති වැදගත්කම පිළිබඳව ශ්‍රී ලාංකිකයින්ව සාර්ථකව දැනුම්වත් කරමින් සෑම ශ්‍රී ලාංකිකයෙක්ටම ජල කාන්දුවීම්වලින් සම්පූර්ණයෙන්ම නිදහස් නිවෙසක හිමිකරුවෙක් වීමට අවස්ථාව උදා කර දීමට අපිට හැකියාව ලැබෙනු ඇති.”\n\nමෙම සහයෝගිතාව පිළිබඳව අදහස් දක්වමින් හිටපු ක්‍රිකට් ක්‍රීඩක රොෂාන් මහානාම මහතා මෙසේ පැවසීය. “ශක්තිමත් පදනමක අවශ්‍යතාව, උපරිම නිරවද්‍ය බව සහ ඉතා සුළු දේ ගැන පවා සම්පූර්ණ අවධානය යොමු කිරීමේ වැදගත්කම, ක්‍රිකට් ක්‍රීඩාව නිසා මම ඉගෙනගත් වැදගත්ම ගුණාංගයි. මේ සියල්ලම ජල රෝදක විසඳුමක් වශයෙන් Dr.Fixit ප්‍රගුණ කර තිබෙන ගුණාංග නිසා ශක්තිමත් නිවෙසකට පදනම නිර්මාණය කිරීමේදී Dr.Fixit අත්‍යවශ්‍ය අංගයක් බවට පත් වෙනවා. මේ නිසා Dr.Fixit සන්නාම තානාපතිවරයා වශයෙන් පත්වීම පිළිබඳව මා ඉතාම සතුටට සහ ආඩම්බරයට පත්වන බව කිව යුතුයි.",
       "URL": "https://www.dinamina.lk/2023/09/09/business/20804/dr-fixit-%e0%b7%84%e0%b7%92-%e0%b7%83%e0%b6%b1%e0%b7%8a%e0%b6%b1%e0%b7%8f%e0%b6%b8-%e0%b6%ad%e0%b7%8f%e0%b6%b1%e0%b7%8f%e0%b6%b4%e0%b6%ad%e0%b7%92-%e0%b7%80%e0%b7%81%e0%b6%ba%e0%b7%99%e0%b6%b1/",
       "Category": "business",
       "Parent URL": "https://www.dinamina.lk/category/business//page/6/"
}