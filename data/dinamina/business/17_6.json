{
       "Source": "dinamina",
       "Timestamp": "July 19, 2023 1:00 am",
       "Headline": "මැලිබන් ගෝල්ඩ් මාරි, කම්කරු දෙපාර්තමේන්තුව සමඟ ළමා ශ්‍රම විරෝධී දිනය සමරයි",
       "News Content": "මැලිබන් ගෝල්ඩ් මාරි පසුගියදා ශ්‍රී ලංකා කම්කරු දෙපාර්තමේන්තුව සමඟ එක්ව නෙළුව, ගා/මණ්ඩලපුර කනිෂ්ඨ විද්‍යාලයේදී 2023 ජාත්‍යන්තර ළමා ශ්‍රම විරෝධී දිනය සමරන ලදී. 2025 වසරේදී ළමා ශ්‍රමය ශ්‍රී ලංකාවෙන් තුරන් කිරීමේ වැඩසටහනට සමගාමීව පවත්වනු ලැබූ මෙම ළමා ශ්‍රම විරෝධී දින සැමරුම සඳහා කම්කරු හා විදේශ රැකියා අමාත්‍ය මනූෂ නානායක්කාර මැතිතුමා, කම්කරු කොමසාරිස් ජනරාල් නීතිඥ බී.කේ. ප්‍රභාත් චන්ද්‍රකීර්ති, කම්කරු හා විදේශ රැකියා අමාත්‍යාංශ ලේකම් ආර්.පී.ඒ. විමලවීර මහතා සහ කාන්තා හා ළමා කටයුතු අංශයේ කම්කරු කොමසාරිස් එන්.එම්.වයි. තුෂාරි සමඟ මැලිබන් සමූහ ව්‍යාපාරයේ ප්‍රධාන විධායක නිලධාරී රවී ජයවර්ධන ඇතුළු සම්භාවනීය අමුත්තන්, මවුපියන් මෙන්ම දූ දරුවන් රැසක් එක්ව සිටියහ.\n\nශ්‍රී ලංකාවේ දරුවන් විවිධ හේතු මත අධ්‍යාපනය හැර දමා විවිධ රැකියාවන්හි නිරත වීමේ වැඩි අවධානමක් සහිත කාල වකවානුවක් තුළ දරුවන්ට වඩා හොඳ සතුට හා නිදහස පිරුණු හෙට දවසක් නිර්මාණය කිරීම වෙනුවෙන් මැලිබන් ගෝල්ඩ් මාරි කටයුතු කරමින් සිටින්නේ එවන් අවධානමක පසුවන දරුවන්ට මෙන්ම ඔවුන්ගේ මවුපියන්ටද සාර්ථක හෙට දවසකට මඟ විවර කරමිනි. 2025 වන විට ශ්‍රී ලංකාවෙන් ළමා ශ්‍රමය තුරන් කිරීමේ මෙහෙවර සියල්ලට පෙර ආරම්භ කළ මැලිබන් බිස්කට්, සිය ගෝල්ඩ් මාරි සන්නාමය යටතේ 2021 වසරේ ලෝක ළමා දිනය නිමිති කර ගනිමින් ‘නිදහසේ රන් දරුවෝ’ අරමුදල නිර්මාණය කරමින් ඊට සාර්ථක ආරම්භයක් සපයනු ලැබීය.",
       "URL": "https://www.dinamina.lk/2023/07/19/business/7429/%e0%b6%b8%e0%b7%90%e0%b6%bd%e0%b7%92%e0%b6%b6%e0%b6%b1%e0%b7%8a-%e0%b6%9c%e0%b7%9d%e0%b6%bd%e0%b7%8a%e0%b6%a9%e0%b7%8a-%e0%b6%b8%e0%b7%8f%e0%b6%bb%e0%b7%92-%e0%b6%9a%e0%b6%b8%e0%b7%8a%e0%b6%9a/",
       "Category": "business",
       "Parent URL": "https://www.dinamina.lk/category/business//page/17/"
}