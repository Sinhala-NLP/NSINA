{
       "Source": "dinamina",
       "Timestamp": "July 15, 2023 1:00 am",
       "Headline": "DIMO Energy වෙතින් බලශක්ති විසඳුම්",
       "News Content": "DIMO Energy නව සන්නාමය අධිවෝල්ටීයතා බල විසඳුම් (High Voltage Power Solution), මධ්‍යම වෝල්ටීයතා සහ අඩු වෝල්ටීයතා බල විසඳුම් (Medium Voltage & Low Voltage Power Solutions) සහ පුනර්ජනනීය බලශක්ති විසඳුම් (Renewable Energy Solutions) ලබා දෙයි. මීට අමතරව සිය වර්තමාන නිෂ්පාදන කලඹ පුළුල් කරමින් cogeneration solutions සහ agrivoltaics විසඳුම් ලබා දීමට කටයුතු කරයි.\n\nපාරිභෝගික කේන්ද්‍රීය ප්‍රවේශයක් සහිත එක්-නැවතුමක් බවට පත්වීමත් සමඟ DIMO Energy, බලශක්ති උත්පාදන ක්‍රියාවලින්හි කාලය, ශ්‍රමය සහ මුදල් ඉතිරි කරමින් අතිනවීන විසඳුම් සැපයීම සහතික කරයි. දශක ගණනාවක අසමසම ප්‍රවීණත්වය සහ දැනුම මත පදනම්ව ජාත්‍යන්තර බලශක්ති උත්පාදන විසඳුම් සැපයීම DIMO Energy සිදු කරයි.\n\nවර්තමාන ලෝකය තුළ රටවල් සිය ව්‍යාපාරවල බලශක්ති පිරිවැය ඉහළ යාමේ අභියෝගයකට මුහුණ දෙයි. DIMO Energy මෙම අභියෝගයට ප්‍රතිචාර දක්වමින් cogeneration solutions හරහා කර්මාන්ත නිෂ්පාදන ක්‍රියාවලින් තුළ ජනනය කරන අතිරික්ත තාපය විදුලිය බවට පරිවර්තනය කිරීම් වෙතට යොමු වී ඇත. ඇඟලුම්, සිමෙන්ති කම්හල්වල නිපදවන තාපය තුළින් ටර්බයින හරහා විදුලිය නිපදවීම මේ තුළින් සිදු කරයි.",
       "URL": "https://www.dinamina.lk/2023/07/15/business/6777/dimo-energy-%e0%b7%80%e0%b7%99%e0%b6%ad%e0%b7%92%e0%b6%b1%e0%b7%8a-%e0%b6%b6%e0%b6%bd%e0%b7%81%e0%b6%9a%e0%b7%8a%e0%b6%ad%e0%b7%92-%e0%b7%80%e0%b7%92%e0%b7%83%e0%b6%b3%e0%b7%94%e0%b6%b8%e0%b7%8a/",
       "Category": "business",
       "Parent URL": "https://www.dinamina.lk/category/business//page/18/"
}