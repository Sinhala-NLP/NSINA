{
       "Source": "dinamina",
       "Timestamp": "August 17, 2023 12:40 am",
       "Headline": "කොතලාවල ආරක්ෂක විශ්වවිද්‍යාලය,  Dialog Enterprise සමඟ එක්වෙයි",
       "News Content": "Dialog Enterprise සමඟ විශ්වවිද්‍යාල අධ්‍යාපනයේ පරිවර්තනීය ඩිජිටල් ගමනක් ඇරඹීම වෙනුවෙන් ශ්‍රී ලංකාවේ කීර්තිමත් අධ්‍යාපන ආයතනයක් වන කොතලාවල ආරක්ෂක විශ්වවිද්‍යාලය පසුගියදා අත්වැල් බැඳගන්නා ලදි. මේ තුළින් නවතම ඉගෙනුම් කළමනාකරණ පද්ධතියක් වන Dialog Edumix ක්‍රියාත්මක කිරීම හරහා නවීන තාක්ෂණයෙන් යුත් ජාත්‍යන්තර මට්ටමේ අධ්‍යාපනයක් සිය සිසුන් වෙත ලබා දීමට කොතලාවල ආරක්ෂක විශ්වවිද්‍යාලය අරමුණු කොටගෙන ඇත.\n\nමේ සම්බන්ධයෙන් අදහස් දැක්වූ කොතලාවල ආරක්ෂක විශ්වවිද්‍යාලයේ පශ්චාත් උපාධි අධ්‍යයන පීඨයේ පීඨාධිපති බ්‍රිගේඩියර් උපාලි රාජපක්ෂ මහතා, අපගේ සිසුන්ගේ මෙන්ම ආචාර්ය මණ්ඩලයේ ඉගෙනුම් හා ඉගැන්වීම් අත්දැකීම් ඉහළ නැංවීමට අවශ්‍ය නව්‍ය තාක්ෂණය ඔවුන් වෙත ලබා දීම සඳහා සුප්‍රසිද්ධ ගෝලීය අධ්‍යයන ආයතන සමඟ එක්ව කටයුතු කිරීමට අපි සැදී පැහැදී සිටිනවා. සිසුන් වෙත ජාත්‍යන්තර මට්ටමේ අධ්‍යාපනයක් හිමි කර දීමේ අපගේ අරමුණ වෙනුවෙන් මෙරට තාක්ෂණික දියුණුවේ ප්‍රමුඛයා වන Dialog Enterprise හි සහයෝගය ලැබීම අප ලද භාග්‍යයක් ලෙස සැලකීමට කැමතියි” යනුවෙන් පවසා සිටින ලදි.\n\nE-lecturing වැනි විශේෂාංගයන් මෙන්ම ශ්‍රව්‍ය/දෘශ්‍ය ඉගෙනුම් සම්පත් වෙත ප්‍රවේශ වීමේ අවස්ථාව සලසා දෙන මිශ්‍ර ඉගෙනුම් ක්‍රමෝපායන්ගෙන් සන්නද්ධ Dialog Edumix ඉගැන්වීම් හා ඉගෙනුම් ශිල්පීය ක්‍රමයන් සඳහා ද සහාය දක්වනු ලබයි.\n\nමෙහිදී නවෝත්පාදන මත පදනම් වූ වත්මන් අධ්‍යාපන පරිවර්තනය පිළිබඳ අදහස් දක්වමින් Dialog Axiata PLC “Dialog Enterprise හි සමූහ ප්‍රධාන නිලධාරී නවීන් පීරිස් සඳහන් කර සිටියේ “කොතලාවල ආරක්ෂක විශ්වවිද්‍යාලයීය කළමනාකාරීත්වය මඟින් ඔවුන්ගේ ඉගැන්වීම් ක්‍රමයන් ඩිජිටල්කරණය කිරීම සඳහා කාලෝචිත තීරණයකට එළඹීම අගය කළ යුතුයි. කොතලාවල ආරක්ෂක විශ්වවිද්‍යාලයීය සිසුන් මෙරට ආර්ථික සංවර්ධනය වෙනුවෙන් ඵලදායී ආකාරයෙන් යොදාගත හැකි පරිපූර්ණ වෘත්තිකයින් බවට පත්කිරීමට මෙම සහයෝගීතාව උපකාරී වනු ඇතැයි අප විශ්වාස කරනවා. දැනුම ගෝලීය වශයෙන් උකහාගත හැකි අතර, කොතලාවල ආරක්ෂක විශ්වවිද්‍යාලයේ අධ්‍යාපන ක්‍රමය ඩිජිටල්කරණය කිරීම තුළින් එහි සිසු සිසුවියන්ට ඔවුන් තෝරාගනු ලබන එක් එක් ක්ෂේත්‍රයන්හි විශිෂ්ටයින් බවට පත්වීමට අවශ්‍ය පුළුල් අධ්‍යාපන අවස්ථාවක් උදාකර දී ඇති බව අපට සහතික කළ හැකියි” යනුවෙනි.",
       "URL": "https://www.dinamina.lk/2023/08/17/business/14770/%e0%b6%9a%e0%b7%9c%e0%b6%ad%e0%b6%bd%e0%b7%8f%e0%b7%80%e0%b6%bd-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b7%80%e0%b7%92%e0%b7%81%e0%b7%8a%e0%b7%80%e0%b7%80%e0%b7%92%e0%b6%af%e0%b7%8a/",
       "Category": "business",
       "Parent URL": "https://www.dinamina.lk/category/business//page/12/"
}