{
       "Source": "dinamina",
       "Timestamp": "August 5, 2023 1:47 am",
       "Headline": "CINEC Campus  පැසි පන්දු කණ්ඩායමට  ජයග්‍රහණ රැසක්",
       "News Content": "මාලබේ CINEC CAMPUS හි පැසි පන්දු ශූරයන් විසින් ශ්‍රී ජයවර්ධනපුර විශ්වවිද්‍යාලය සංවිධානය කළ ‘J Pura 3 x 3 Ballers Unleashed’ පැසිපන්දු තරගාවලියේ ශූරතාව දිනා ගන්නා ලදි. මේ තරගාවලිය සඳහා දිවයිනේ විවිධ ප්‍රදේශවලින් රාජ්‍ය සහ පෞද්ගලික විශ්වවිද්‍යාල 21ක පැසිපන්දු කණ්ඩායම් සහභාගි වූ අතර, අවසන් වටය සඳහා මාලබේ CINEC CAMPUS සහ NSBM හරිත විශ්වවිද්‍යාලය සුදුසුකම් ලැබූ අතර, අවසන් තරගයේදී ලකුණු 7 – 6 ලෙස මාලබේ CINEC CAMPUS විසින් ජය වාර්තා කරන ලදි. සෙනාල් ඩී. ෆොන්සේකාගේ නායකත්වයෙන් යුත් CINEC පැසිපන්දු කණ්ඩායම් පුහුණුකරු හිමාල් රන්ජන් සිල්වා මහතා වන අතර, කැප්ටන් ප්‍රසන්න සෙඩ්රික් මහතාගේ සහ පූර්ණිකා සඳමාලි මහත්මියගේ අධීක්ෂණය මෙම ජයග්‍රහණයට සුවිශාල පිටිවහලක් විය.",
       "URL": "https://www.dinamina.lk/2023/08/05/business/11844/cinec-campus-%e0%b6%b4%e0%b7%90%e0%b7%83%e0%b7%92-%e0%b6%b4%e0%b6%b1%e0%b7%8a%e0%b6%af%e0%b7%94-%e0%b6%9a%e0%b6%ab%e0%b7%8a%e0%b6%a9%e0%b7%8f%e0%b6%ba%e0%b6%b8%e0%b6%a7-%e0%b6%a2%e0%b6%ba%e0%b6%9c/",
       "Category": "business",
       "Parent URL": "https://www.dinamina.lk/category/business//page/13/"
}