{
       "Source": "dinamina",
       "Timestamp": "September 16, 2023 1:15 am",
       "Headline": "“ශ්‍රී ලංකාවේ සාර්ථකම මාධ්‍ය ව්‍යාපෘතිය”ට A+ TV රන් සම්මානයෙන් පිදුම් ලබයි",
       "News Content": "ශ්‍රී ලංකාව තුළ මාධ්‍ය ‍ ආයතනයක් විසින් ක්‍රියාත්මක කළ සාර්ථකම මාධ්‍ය හා ප්‍රචාරණ ව්‍යාපෘතිය ලෙස A Plus TV රූපවාහිනී නාලිකාව ක්‍රියාත්මක කළ Little Communicator “ජාතික ව්‍යාපෘති කළමනාකරණ 2023” සම්මාන ප්‍රදානෝත්සවයේ දී රන් සම්මානයෙන් පිදුම් ලබා තිබේ.\n\nශ්‍රී ලංකා ව්‍යාපෘති කළමණාකරණ ආයතනය 6 වැනි වරටත් සංවිධානය කළ‘ජාතික ව්‍යාපෘති කළමනාකරණ විශිෂ්ටතා සම්මාන උළෙල අගෝස්තු\nමස 16 වැනිදා කොළඹ කිංග්ස්බරි හෝටලයේ දී පැවැත්විණි.\n\nමෙහිදි කාණ්ඩ 20 ක් යටතේ ශූරතාවට සහ අනුශූරතාවට සම්මාන පිරිනැමූ අතර ව්‍යාපෘති කළමනාකරු ශ්‍රී ලාංකික පුරවැසියෙක් වීම, අනුමත විෂය පථයක්, කාලරාමුවක් සහ අයවැයක් තිබීම සහ මෙම වසරේ මාර්තු 31 වැනිදා වන විට සම්පූර්ණ කළ ව්‍යාපෘතියක් වීම ආදි නිර්ණායක රැසක් මෙහිදි සලකා බලා තිබේ.\n\nමෙහිදි ශ්‍රී ලංකාව තුළ මාධ්‍ය ‍ ආයතනයක් විසින් ක්‍රියාත්මක කළ සාර්ථකම මාධ්‍ය හා ප්‍රචාරණ ව්‍යාපෘතිය සම්මානය A Plus TV වෙත පිරිනමා ඇත.\n\nශ්‍රී ලංකා ව්‍යාපෘති කළමනාකරණ ක්ෂේත්‍රයේ විශිෂ්ටයන් ඇගයීම ⁣මෙම සම්මාන උළලේ අරමුණයි.",
       "URL": "https://www.dinamina.lk/2023/09/16/business/22743/eco-tablet-%e0%b7%81%e0%b7%8a%e0%b6%bb%e0%b7%93-%e0%b6%bd%e0%b7%8f%e0%b6%82%e0%b6%9a%e0%b7%8f%e0%b7%80%e0%b7%9a-%e0%b7%83%e0%b7%92%e0%b7%80%e0%b7%8a-%e0%b7%80%e0%b7%90%e0%b6%b1%e0%b7%92/",
       "Category": "business",
       "Parent URL": "https://www.dinamina.lk/category/business//page/5/"
}