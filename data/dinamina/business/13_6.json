{
       "Source": "dinamina",
       "Timestamp": "August 5, 2023 1:44 am",
       "Headline": "DFCC Savings Goal සමඟ සිහින සැබෑ කරගන්න",
       "News Content": "DFCC බැංකුව සිය ගනුදෙනුකරුවන්ගේ කෙටිකාලීන මූල්‍ය ඉලක්ක වඩාත් ඉක්මනින් හා පහසුවෙන් ළඟා කරගැනීමට අවස්ථාව ලබා දීම සඳහා DFCC Savings Goal නමින් සුවිශේෂී මූල්‍ය විසඳුමක් හඳුන්වා දී තිබේ. DFCC බැංකුවේ වෙබ් අඩවිය ඔස්සේ ඉතාමත් පහසුවෙන් DFCC Savings Goal මූල්‍ය සේවාව ආරම්භ කළ හැකිය. ක්ෂේත්‍රයේ හොඳම පොලී අනුපාතයක් ලෙස හැඳින්විය හැකි 7% ක වාර්ෂික පොලී අනුපාතයක් සහිත DFCC Savings Goal මූල්‍ය සේවාව තුළ කිසිදු ආකාරයකින් මුදල් අය කිරීමක්ද සිදු නොවන අතර, ගිණුම් හිමියාට කැමති පරිදි, ක්‍රමානුකූල ප්‍රවේශයක් ඔස්සේ, වඩාත් ඉක්මනින් මූල්‍ය ඉලක්ක ළඟා කරගැනීමට එය අවස්ථාව සලසා දෙයි. වඩාත් නම්‍යශීලි ලෙස තම අරමුදල් භාවිත කිරීමට අවස්ථාව සලසා දෙන DFCC Savings Goal මූල්‍ය සේවාව ගනුදෙනුකරුවන් අතර බෙහෙවින් ජනප්‍රිය වනු නොඅනුමාන ය.\n\nDFCC Savings Goal ගිණුමක් ආරම්භ කරන ගනුදෙනුකරුවෙකුට මාසයක් ඇතුළත කැමති දිනයක සිට, රු. 10,000/- සිට රු. 10,000,000/- දක්වා ඉලක්කයක් නියම කරගෙන ඒ අනුව ඉතිරි කිරීම් කළ හැකි වේ. එහිදී ඔවුන්ට කැමති පරිදි, දිනපතා, සතිපතා හෝ මාස්පතා නියමිත පරිදි තම ගිණුමට මුදල් බැර කළ හැකි අතර, ආරම්භක දිනයේ සිට දින 30 ත් අවුරුදු 2 ත් අතර කාලයක් තුළ කැමති දිනයක් එහි අවසන් දිනය ලෙස නියම කරගත හැකිය. මෙම කාලය තුළ ඔවුන්ගේ අවශ්‍යතාවන් හා ඉලක්ක වෙනස් වන්නේ නම්, ඔවුන්ට ගිණුමේ අවසන් දිනය තවදුරටත් දීර්ඝ කරගැනීමට අවස්ථාව සලසා දී තිබේ. “සිහින සැබෑ කරගැනීම යනු මුදල් ඉතිරි කිරීමට එහා ගිය දෙයක් බව අප දන්නවා. සිහින කරා ගමන් කිරීමේදී අප අර්ථවත් සහ විධිමත් ලෙස එය කළ යුතුයි. මෙහිදී ඉතුරුම්වලට ඉහළ පොලී අනුපාතයක් හිමි වීමත් අතිශයින් වැදගත්. අප DFCC Savings Goal මූල්‍ය සේවාව හඳුන්වා දුන්නේ ඒ නිසයි. මෙය ගිණුම් හිමියන්ට කැමති පරිදි තම ඉතුරුම් ඉලක්ක ජය ගැනීමට අවස්ථාව සලසා දෙන නම්‍යශීලි ගිණුමක්.”\n\nDFCC Savings Goal ආරම්භ කර එහි ප්‍රතිලාභ අත්විඳින මෙන් මා ශ්‍රී ලාංකිකයන් සියලුම දෙනාට ආරාධනා කර සිටිනවා.” DFCC බැංකුවේ ජ්‍යෙෂ්ඨ උපසභාපති සහ පාරිභෝගික බැංකුකරණ හා කුඩා හා මධ්‍ය පරිමාණ ව්‍යාපාර සේවා ප්‍රධානී ආසිරි ඉද්දමල්ගොඩ පැවසීය.",
       "URL": "https://www.dinamina.lk/2023/08/05/business/11836/dfcc-savings-goal-%e0%b7%83%e0%b6%b8%e0%b6%9f-%e0%b7%83%e0%b7%92%e0%b7%84%e0%b7%92%e0%b6%b1-%e0%b7%83%e0%b7%90%e0%b6%b6%e0%b7%91-%e0%b6%9a%e0%b6%bb%e0%b6%9c%e0%b6%b1%e0%b7%8a%e0%b6%b1/",
       "Category": "business",
       "Parent URL": "https://www.dinamina.lk/category/business//page/13/"
}