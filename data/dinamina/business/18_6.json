{
       "Source": "dinamina",
       "Timestamp": "July 13, 2023 1:36 pm",
       "Headline": "භාණ්ඩාගාර බිල්පත් පොලිය ඉහළට",
       "News Content": "ශ්‍රී ලංකා මහ බැංකුවේ රාජ්‍ය ණය දෙපාර්තමේන්තුව රුපියල් මිලියන 160,000 ක භාණ්ඩාගාර බිල්පත් වෙන්දේසියක් ඊයේ (12) කැඳවා ඇති අතර එම භාණ්ඩාගාර බිල්පත් සඳහා රුපියල් මිලියන 194,890 ක ලංසු ඉදිරිපත් වී ඇති බවත් ශ්‍රී ලංකා මහ බැංකුව පවසයි.\n\nඑහිදී රුපියල් මිලියන 99,660 ක ලංසු පමණක් පිලිගත් බව කී මහ බැංකුව දින 91 ක බිල්පත්වල පොලී අනුපාතිකය සියයට 17.79 සිට 19.08 ක් දක්වාත්, දින 182 ක බිල්පත්වල පොලී අනුපාතිකය සියයට 15.93 සිට 16.95 ක් දක්වාත් සහ දින 364 ක බිල්පත්වල පොලී අනුපාතිකය සියයට 13.86 සිට 14.04 ක් දක්වාත් ඉහළ ගොස් ඇති බවත් මහ බැංකුව වැඩි දුරටත් සඳහන් කළේය.",
       "URL": "https://www.dinamina.lk/2023/07/13/business/6254/%e0%b6%b7%e0%b7%8f%e0%b6%ab%e0%b7%8a%e0%b6%a9%e0%b7%8f%e0%b6%9c%e0%b7%8f%e0%b6%bb-%e0%b6%b6%e0%b7%92%e0%b6%bd%e0%b7%8a%e0%b6%b4%e0%b6%ad%e0%b7%8a-%e0%b6%b4%e0%b7%9c%e0%b6%bd%e0%b7%92%e0%b6%ba/",
       "Category": "business",
       "Parent URL": "https://www.dinamina.lk/category/business//page/18/"
}