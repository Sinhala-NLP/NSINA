{
       "Source": "dinamina",
       "Timestamp": "August 26, 2023 1:00 am",
       "Headline": "Domino’s pizza 50 වැනි අවන්හල පානදුරේදී විවෘත වෙයි",
       "News Content": "Domino’s pizza 50 වැනි අවන්හල Jubilant FoodWorks ප්‍රධාන විධායක නිලධාරී සහ කළමනාකාර අධ්‍යක්ෂ සමීර් ඛෙතාර්පාල් මහතාගේ සුරතින් පසුගියදා පානදුර ප්‍රදේශයේදී විවෘත විය. මේ විවෘත වීමත් සමඟ ශ්‍රී ලංකාවේ වේගයෙන්ම වර්ධනය වන ක්ෂණික සේවා අවන්හල් ඡාලය බවට පත් විය. මෙය සැමරීම සනිටුහන් කිරීම වෙනුවෙන් විවිධ රසැති සුවිසල් පීසාවක් නිර්මාණය කිරීම හා පාපැදි පෙළහරක්ද ඇතුළත් කොට තිබිණි.\n\n1960දී ආරම්භ කරන ලද Domino’s pizza යනු මේ වන විට ලොව විශාලතම පීසා සමාගමයි. මෙය මෙරට ආරම්භ වූයේ 2011 වසරේදීය. සුවිශේෂිත මෙනුව සහ පාරිභෝගික රුචිය තේරුම් ගෙන මිනිත්තු 30ක් වැනි කෙටි කලක් තුළ බෙදාහැරීම් සිදු කිරීමෙන් මෙරට පීසා ලෝලීන් සතුටට පත් කිරීමට Domino’s pizza සමත් වී ඇත. Domino’s යනු ලොව ප්‍රමුඛතම සන්නාමයකි. මේ සන්නාමය මේ වන විට රටවල් 90 ක පැතිරී ඇත. ලොව පුරා අවන්හල් 20,000කට අධික ජාලයක් විසිරී පවතී.\n\n” සන්නාමයක් ලෙස අපි ශ්‍රී ලංකාව තුළ අපගේ ව්‍යාප්තිය වෙනුවෙන් මුළු හදවතින්ම කැප වී සිටිනවා. නොපසුබට උත්සාහය හා කැපවීම නිසාම වේගයෙන්ම වර්ධනය වන ක්ෂණික සේවා අවන්හල් ජාලය ලෙස අපගේ ස්ථාවරය ගොඩනඟා ගැනීමට අපට හැකි වී තිබෙනවා. ප්‍රමිතිගත හා විශිෂ්ට පාරිභෝගික අත්දැකීමක් ලබා දීම අවන්හල් 50ක් දක්වා පුළුල් වීමට අපට ශක්කියක් වුණා. ඉදිරියේදීත් රට පුරා සිටින පීසා ලෝලීන් සතුටු කිරීම වෙනුවෙන් අපි නිරන්තරයෙන් සතුටු වෙනවා.” අවන්හල වවෘත කිරීමෙන් අනතුරුව එහි කළමනාකාර අධ්‍යක්ෂ සමීර් ඛෙතාර්පාල් මහතා පැවසුවේය. මෙරට කාන්තාවන් හා ළමුන් බලගැන්වීම අරමුණු කරමින් child Action lanka වෙත ආහාර වේල් 5,000ක් පරිත්‍යාග කිරීමටද සැලසුම් කොට ඇත. පීසා කෙරෙහි රුචිකත්වයක් දක්වන ඔබට ඩොමිනෝස් වෙතින් උණුසුම් පීසා ඇණවුම් කිරීම සඳහා m.dominoslk.com වෙබ් අඩවියට පිවිසිය හැකිය. එසේම Android සහ ios යන දුරකතන මාදිලි භාවිත කරන පරිශීලකයන්ට Domino’s pizza Sri Lanka යෙදුම (App එක) බා ගත හැකියි.\n\nඡායාරූප – විමල් සහ ගයාන්",
       "URL": "https://www.dinamina.lk/2023/08/26/business/17436/dominos-pizza-50-%e0%b7%80%e0%b7%90%e0%b6%b1%e0%b7%92-%e0%b6%85%e0%b7%80%e0%b6%b1%e0%b7%8a%e0%b7%84%e0%b6%bd-%e0%b6%b4%e0%b7%8f%e0%b6%b1%e0%b6%af%e0%b7%94%e0%b6%bb%e0%b7%9a%e0%b6%af%e0%b7%93/",
       "Category": "business",
       "Parent URL": "https://www.dinamina.lk/category/business//page/9/"
}