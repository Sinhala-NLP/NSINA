{
       "Source": "dinamina",
       "Timestamp": "August 5, 2023 1:50 am",
       "Headline": "යුනිටි සිස්ටම් පරිගණක අලෙවි හා සේවා ක්ෂේත්‍රයේ නව පියවරක්",
       "News Content": "ශ්‍රී ලංකාවේ ප්‍රමුඛ පෙළේ බලයලත් තොරතුරු තාක්ෂණ සහ පරිගණක නිෂ්පාදන අලෙවි සැලක් වන යුනිටි සිස්ටම් ආයතනය සිය නවතම ශාඛාව පසුගියදා බම්බලපිටියේ දී විවෘත කරන ලදි. තම වටිනා පාරිභෝගිකයන් වෙනුවෙන් උසස් තත්ත්වයේ නිෂ්පාදන අලෙවිය හා අලෙවියෙන් පසු සේවා සැපයීමේ විශ්වසනීයත්වයේ ප්‍රතිඵලයක් ලෙස මෙම නව වෙළෙඳ සැල විවෘත වීම හඳුන්වා දිය හැකිය. මීට පෙර Unity Plasa හි පිහිටා තිබූ මෙම වෙළෙඳසැල නව පෙනුමකින් හා අසමසම සේවා සැපයීම අරමුණ කරගනිමින් විවෘත වීම සුවිශේෂි කාරණයකි. එසේම අලෙවියෙන් පසු සේවා මධ්‍යස්ථානයක් ලෙස ද නව වෙළෙඳ සැල ක්‍රියාත්මක වේ.\n\nනවීනතම නිෂ්පාදන රැසක් සමඟින් පරිගණක ක්‍රිඩාලෝලීන්, රැකියාවල නිරත වන පිරිස් මෙන්ම එදිනෙදා ජීවිතයේ පරිගණක භාවිත කරන්නන් යන සියලු කාණ්ඩයන්ගේ විවිධ සේවා අවශ්‍යතාව සපුරාලීම වෙනුවෙන් යුනිටි සිස්ටම් ආයතනය නිරතුරුවම කැපවී සිටියි. බම්බලපිටියේ පිහිටි මෙම නව වෙළෙඳ සැල වෙතින් පාරිභෝගිකයින්ගේ පරිගණක ක්ෂේත්‍රයේ ඇත්දැකීම් තවත් පුළුල් කරමින් වැඩිදියුණු කරන ලද නෝට්බුක්, සන්නාමගත පරිගණක, මෝනිටර් යන්ත්‍ර මෙන්ම මුද්‍රණ යන්ත්‍ර ඇතුළු උපකරණ රැසක් මිලට ගැනීමේ හැකියාව ද සහිතය.\n\n2004 වසරේ ආරම්භ කරන ලද යුනිටි සිස්ටම් ආයතනය වර්තමානයේ ශ්‍රී ලංකාවේ පරිගණක නිෂ්පාදන අලෙවිකරණ ක්ෂේත්‍රයේ ප්‍රබල සන්නාමයක් බවට පත්වී ඇත. ASUS, DELL, HP, Acer, Lenovo සහ Microsoft වැනි දැවැන්ත පරිගණක සන්නාමයන්ගේ බලයලත් නැවත විකුණුම් හවුල්කරුවෙකු ලෙස, නිරන්තරයෙන්ම සිය සෑම නිෂ්පාදනයකම සත්‍යතාවය හා ගුණාත්මකභාවය උපරිමයෙන් සනිටුහන් කිරීමට යුනිටි සිස්ටම් කටයුතු කරනු ලබයි. මෙම හවුල්කාරීත්වයන් තුළින් පාරිභෝගිකයින් හට වෙළෙඳපොළේ පවතින නවතම පරිගණක නිෂ්පාදනයන්ගේ අත්දැකීම් ලබා දීම යුනිටි සිස්ටම්හි අරමුණයි. එසේම ආයතනික ව්‍යාපාර හා ටෙන්ඩර් පදනම් කරගත් ව්‍යාපෘතීන් වෙනුවෙන් ද ඔවුන් පහසුකම් සපයනු ලබයි.",
       "URL": "https://www.dinamina.lk/2023/08/05/business/11848/%e0%b6%ba%e0%b7%94%e0%b6%b1%e0%b7%92%e0%b6%a7%e0%b7%92-%e0%b7%83%e0%b7%92%e0%b7%83%e0%b7%8a%e0%b6%a7%e0%b6%b8%e0%b7%8a-%e0%b6%b4%e0%b6%bb%e0%b7%92%e0%b6%9c%e0%b6%ab%e0%b6%9a-%e0%b6%85%e0%b6%bd/",
       "Category": "business",
       "Parent URL": "https://www.dinamina.lk/category/business//page/13/"
}