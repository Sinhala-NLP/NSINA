{
       "Source": "dinamina",
       "Timestamp": "August 19, 2023 1:00 am",
       "Headline": "අලියාන්ස් ලංකා පැනසොනික් ඒෂියා පැසිෆික් ජල පන්දු තරගාවලියේ ශ්‍රී ලංකා කණ්ඩායම්හි නිල ගමන් රක්ෂණවරයා ලෙස",
       "News Content": "අලියාන්ස් ලංකා සමාගම පසුගියදා පැවැත්වුණු 22 වන පැනසොනික් ඒෂියා පැසිෆික් ජල පන්දු තරගාවලියට සහභාගී වන ශ්‍රී ලංකා කණ්ඩායම්හි නිල අනුග්‍රාහක බවට පත් විය. ශ්‍රී ලංකාව නියෝජනය කරන කණ්ඩායම් මෙම තරගාවලියට සහභාගී වූවේ වසර 7ක විරාමයකින් පසුවය. හොංකොං චීන පිහිනුම් සංගමය මඟින් සංවිධාන කරනු ලබන මෙම තරගාවලිය 2023 අගෝස්තු 11 සිට 13 දක්වා හොංකොං හිදී පැවැත්විණි. විදෙස් සංචාරයන් අතරතුර මුහුණ දීමට සිදුවන අනපේක්ෂිත සිදුවීම් සඳහා අලියාන්ස් ලංකාහි ගමන් රක්ෂණාවරණය තුළින් වඩා පුළුල් රක්ෂණ ආවරණයන් සලසා දෙනු ලබයි. මෙම අනුග්‍රාහකත්වය නිල වශයෙන් නිවේදනය කිරීමේ උත්සවය පසුගියදා SSC ක්‍රීඩාංගණයේදී පැවැත්වුණු අතර, අලියාන්ස් ලංකා සමාගමේ අලෙවි ප්‍රධානී කසුන් යටවර මහතා ඇතුළු පිරිසක් එම අවස්ථාවට සහභාගී වූහ. මෙහිදී ඒෂියා පැසිෆික් ජල පන්දු තරගාවලිය සම්බන්ධයෙන් ශ්‍රී ලංකාව සතු ඉලක්ක හා අරමුණුද අනාවරණය කළේය. පිරිමි සහ කාන්තා කණ්ඩායම්වල සාමාජික සාමාජිකාවන් සියලුම දෙනාට මෙහිදී සංචාරයට අදාළ ලියකියවිලි හිමි වූ අතර, ඔවුහු අලියාන්ස් සන්නාමය සහිත ජර්සි පැලඳ, ජයග්‍රහණය සඳහා ඔවුන් තුළ ඇති සාමූහික අභිලාෂය ප්‍රදර්ශනය කළහ.\n\nමෙවර තරගාවලියේදී පිරිමි ශූරතාව සඳහා කණ්ඩායම් 6 ක් සහ කාන්තා ශූරතාව සඳහා කණ්ඩායම් 4 ක් තරග වැදුණහ. ශ්‍රී ලංකා පිරිමි හා කාන්තා කණ්ඩායම්වල නායකත්වයන් පිළිවෙළින් ෂෙහාන් දසනායක හා සමාඛ්‍යා ගජනායක වෙත හිමි විය. දිවයින නන් දෙසින් පැමිණි, පොදු අරමුණක් වෙනුවෙන් අත්වැල් බැඳගත් තරුණ ක්‍රීඩක ක්‍රීඩිකාවන් පිරිසකගෙන් මෙම කණ්ඩායම් සමන්විත විය.",
       "URL": "https://www.dinamina.lk/2023/08/19/business/15434/%e0%b6%85%e0%b6%bd%e0%b7%92%e0%b6%ba%e0%b7%8f%e0%b6%b1%e0%b7%8a%e0%b7%83%e0%b7%8a-%e0%b6%bd%e0%b6%82%e0%b6%9a%e0%b7%8f-%e0%b6%b4%e0%b7%90%e0%b6%b1%e0%b7%83%e0%b7%9c%e0%b6%b1%e0%b7%92%e0%b6%9a%e0%b7%8a/",
       "Category": "business",
       "Parent URL": "https://www.dinamina.lk/category/business//page/11/"
}