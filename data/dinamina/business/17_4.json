{
       "Source": "dinamina",
       "Timestamp": "July 19, 2023 1:00 am",
       "Headline": "යූබී ෆිනෑන්ස් සමාගම කොළඹ කොටස් වෙළඳපොළෙහි ලැයිස්තුගත කෙරේ",
       "News Content": "සභාපති අතුල් මලික් සහ අධ්‍ය ප්‍රධාන විධායක නිළධාරි රන්සිත් කරුණාරත්න\n\nප්‍රමුඛ පෙළේ පෞද්ගලික වාණිජ බැංකුවක් වන යූනියන් බැංකුවට (යූනියන් බෑන්ක් ඔෆ් කලම්බූ පීඑල්සී) අනුබද්ධිත ආයතනයක් වන යූබී ෆිනෑන්ස් සමාගම (සීමාසහිත යූබී ෆිනෑන්ස් සමාගම) දස වසරක සාර්ථක ගමන් මඟක තවත් වැදගත් ව්‍යාපාරික සන්ධිස්ථානයක් සනිටුහන් කරමින් දේශීය ණය ප්‍රතිව්‍යුහගත කිරීම ප්‍රකාශයට පත් කිරීමෙන් පසු මෙම වසරේ කොළඹ කොටස් වෙළඳපොළෙහි පළමු ආයතන ලැයිස්තුගත කිරීම ලෙසින් “දිරිසවි පුවරුවේ” ලැයිස්තුගත වීමට සැලසුම් කර ඇත.\n\nමූලික මහජන කොටස් නිකුතුවක් (IPO) හරහා කොටසක් රුපියල් 1/- බැගින් සාමාන්‍ය ඡන්ද හිමි කොටස් මිලියන 55ක් 2023 ජූලි මස 20 වන දින මහජනතාවට විවෘත කරනු ලබන අතර, මෙමඟින් ප්‍රමුඛ පෙළේ වාණිජ බැංකුවකට අනුබද්ධ ශ්‍රී ලංකා මහ බැංකුවේ ලියාපදිංචි බලපත්‍රලාභී මූල්‍ය සමාගමක (LFC) කොටස් සඳහා ආකර්ෂණීය මිලක් යටතේ ආයෝජනය කර කොටස් හිමිකාරීත්වය ලැබීමේ මහඟු අවස්ථාවක් උදාවනු ඇත.\n\nමෙම නිකුතුවට කළමනාකරණය සහ උපදේශනය සපයනු ලබන්නේ කීර්තිමත් ආයෝජන බැංකුවක් සහ උපදේශන සමාගමක් වන NDB බැංකුවට අනුබද්ධිත NDBIB ආයතනය විසිනි. ශ්‍රී ලංකා මහ බැංකුව විසින් ඉදිරිපත් කළ ලියාපදිංචි සියලු මූල්‍ය ආයතන කොළඹ කොටස් වෙළඳපොළෙහි ලැයිස්තුගත වීමේ අවශ්‍යතාවය සපුරාලනු පිණිස කොළඹ කොටස් වෙළඳපොළෙහි ලැයිස්තුගත කිරීමේ නියාමනයන් සහ නීතීරීතිවලට අනුකූලව මෙම ලැයිස්තුගත කිරීමේ ක්‍රියාවලිය සිදු කරනු ලබයි.",
       "URL": "https://www.dinamina.lk/2023/07/19/business/7432/%e0%b6%ba%e0%b7%96%e0%b6%b6%e0%b7%93-%e0%b7%86%e0%b7%92%e0%b6%b1%e0%b7%91%e0%b6%b1%e0%b7%8a%e0%b7%83%e0%b7%8a-%e0%b7%83%e0%b6%b8%e0%b7%8f%e0%b6%9c%e0%b6%b8-%e0%b6%9a%e0%b7%9c%e0%b7%85%e0%b6%b9/",
       "Category": "business",
       "Parent URL": "https://www.dinamina.lk/category/business//page/17/"
}