{
       "Source": "dinamina",
       "Timestamp": "September 15, 2023 8:18 am",
       "Headline": "සණස සංගීතය සමාජ මාධ්‍ය කළඹයි",
       "News Content": "තරඟකාරී රක්ෂණ ක්ෂේත්‍රයේ ඉහළින්ම වැජඹෙන දැවැන්තයන් දෙදෙනෙක් වන සණස ලයිෆ් ඉන්ෂුවරන්ස් සහ සණස ජෙනරල් ඉන්ෂුවරන්ස් ආයතන ද්විත්වයේ විශිෂ්ටයන් ඇගැයීම පසුගිය දා ශ්‍රැන්ග්‍රි ලා හෝටල් පරිශ්‍රයේ අභිමානවත් අන්දමින් සිදු විය.\n\nඑහි ඉතා සුවිශේෂ අංගයක් ලෙස සණස ඉන්ෂුවරන්ස් සමාගමේ කළමණාකාරීත්වය ඉදිරිපත් කළ සංගීතමය විශේෂාංගය සියලු දෙනාගේ අවධානයට ලක් වූ අතර එය මේ දිනවල සමාජ මාධ්‍ය ජාලවල විශාල කතාබහකට ලක්වී තිබේ.\n\nSANASA Insurance Award 2022 ලෙසින් පැවැත්වූ මෙම සම්මාන උළලේදී ආයතන ද්විත්වයේ අලෙවි විශිෂ්ටයන් ඇගැයීම, කණ්ඩායම් නායකයන් හා නියෝජිතයන් ඇගැයීම, වසර 10කට වැඩි කාලයක් ආයතනයේ සේවයේ නියුතු සේවකයන් ඇගැයීම, විශිෂ්ටයන්ගෙත් විශිෂ්ටයන් ඇගැයීම සිදුවුණු අතර විශිෂ්ටතා කුසලතා සම්මාන, සහතික, වවුචර්, විදේශ සංචාර හා දිවයිනේ තරු පන්තියේ හෝටල්වල භෝජන සංග්‍රහ ආදිය පිරිණැමුනු අතර නර්තන අංග සහ විනෝදාත්මක වැඩසටහන් ගණනාවකින් මෙම උත්සවය විචිත්‍රවත් විය.\n\nඑම වීඩියෝව පහතින් නරඹන්න.\n\nhttps://www.facebook.com/SANASALIFE/videos/980048283102113/",
       "URL": "https://www.dinamina.lk/2023/09/15/business/22531/sanasa-3/",
       "Category": "business",
       "Parent URL": "https://www.dinamina.lk/category/business//page/5/"
}