{
       "Source": "dinamina",
       "Timestamp": "September 14, 2023 2:57 am",
       "Headline": "සුව පහසු ගමනකට Ronet Marketing, Hankook Tire සමඟ එක් වෙයි",
       "News Content": "කොරියාවේ ප්‍රමුඛතම ටයර් සන්නාමය මෙන්ම ලොව හොඳම ටයර් සන්නාම 7 අතරට එක්ව සිටින ලෝ ප්‍රකට Hankook ටයර් සමඟ එක් වෙමින් මෙරට රථ වාහන පාරිභෝගිකයින් වෙත තවත් අසමසම අත්දැකීමක් එක් කිරීමට ශ්‍රී ලංකාවේ Ronet Marketing (පුද්) සමාගම පසුගියදා කටයුතු කරන ලදී. විශේෂයෙන් ශ්‍රී ලාංකේය රථ වාහන පාරිභෝගිකයින් වෙත නවෝත්පාදන නිෂ්පාදනයන් හා ටයර් සම්බන්ධ අසමසම විසඳුම් ලබා දීම වෙනුවෙන් Ronet Marketing (පුද්) සමාගම විසින් Hankook ටයර් හඳුන්වා දෙනු ලැබූ අතර හඳුන්වාදීමේ උත්සවය කොළඹ හිල්ටන් හෝටලයේදී සාර්ථකව පැවැත්වුණේ දිවයින පුරා විසිරුණු ටයර් අලෙවිසැල් හිමියන් 200කට අධික පිරිසකගේ සහභාගීත්වයෙනි.\n\nඑම අවස්ථාව සඳහා ප්‍රධාන ආරාධිත අමුත්තන් ලෙස කොරියානු ජනරජ තානාපති කාර්යාලයේ නියෝජ්‍ය මෙහෙයුම් ප්‍රධානී Ms. Sohngyee Jung මහත්මිය සහ තායිලන්තයේ Hankook ටයර් හි කළමනාකාර අධ්‍යක්ෂ Kim Kahoon මහතා එක් විය.\n\nශ්‍රී ලාංකේය රියැදුරන් අතර විශ්වාසය ඉහළ නැංවීම සඳහා වූ ටයර් කර්මාන්තයේ ප්‍රමුඛතමයින් දෙදෙනකුගේ එක් වීමක් ලෙස Ronet Marketing සහ Hankook ටයර් අතර ඇතිකරගත් මෙම සහයෝගීතාව පෙන්වා දිය හැකිය.\n\n1941 වසරේදී ලොවට හඳුන්වාදෙනු ලැබූ Hankook ටයර් එතැන් සිට අද දක්වා රථ වාහන හිමිකරුවන්ගේ නොමඳ විශ්වාසය දිනා ගැනීමට සමත්ව ඇත්තේ නවීන තාක්ෂණය හා ඉහළ ක්‍රියාකාරීත්වය ද සමඟිනි.\n\nමෙම නවතම සහයෝගීතාවයත් සමඟ Hankook සහ Laufenn යන ලොව පිළිගත් ටයර් නිෂ්පාදනයන්හි විශිෂ්ටත්වය අත්විඳීමේ අවස්ථාව මෙරට පාරිභෝගිකයින් වෙත උදා වන අතරම රියැදුරන් අතර ධනාත්මක අවබෝධය ඉහළ නැංවීමට ද එය හේතුවක් වනු ඇත.\n\nතවද තමන් මෙතෙක් අත්නොවිඳි සුවපහසු අත්දැකීමක් නිසැක වශයෙන්ම මෙරට රථ වාහන රියැදුරන් වෙත හිමිකර දෙන මෙම සහයෝගීතාව තුළින් මෙරට වෙළෙඳපොළ තුළට සපැමිණෙන කොරියාවේ අංක 1 ටයර් නිෂ්පාදනය මෙන්ම ලොව අංක 07 ටයර් නිෂ්පාදනය වන Hankook ටයර් ශ්‍රී ලංකාවේ රථ වාහන ක්ෂේත්‍රයේ අනාගතය උදෙසා වන නවෝත්පාදන කාර්ය භාරය ද තව දුරටත් ඉදිරියට ගෙන යනු ඇත.",
       "URL": "https://www.dinamina.lk/2023/09/14/business/22034/%e0%b7%83%e0%b7%94%e0%b7%80-%e0%b6%b4%e0%b7%84%e0%b7%83%e0%b7%94-%e0%b6%9c%e0%b6%b8%e0%b6%b1%e0%b6%9a%e0%b6%a7-ronet-marketing-hankook-tire-%e0%b7%83%e0%b6%b8%e0%b6%9f-%e0%b6%91%e0%b6%9a%e0%b7%8a/",
       "Category": "business",
       "Parent URL": "https://www.dinamina.lk/category/business//page/5/"
}