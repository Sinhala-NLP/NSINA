{
       "Source": "dinamina",
       "Timestamp": "July 19, 2023 12:56 am",
       "Headline": "",
       "News Content": "කෙටි වීඩියෝ සඳහා ප්‍රමුඛතම වේදිකාවක් වන TikTok, එහි සිටින තරුණ ප්‍රජාවගේ ආරක්ෂාව සහ යහපැවැත්ම වැඩි දියුණු කිරීම අරමුණු කරගත් වැදගත් මුලපිරීම් දෙකක් නිවේදනය කර ඇත. දෙමාපියන්ගෙන් සහ වැඩිහිටියන්ගෙන් ලැබුණු ප්‍රතිචාරවලට TikTok විසින් Family Pairing තුළ එහි අන්තර්ගතයන් filter කිරීමේ හැකියාවන් පුළුල් කර ඇත. මෙම නව විශේෂාංගය මඟින් දෙමාපියන්ට හෝ භාරකරුවන්ට TikTok යෙදවුම (app) භාවිත කරන අතරතුර ඔවුන්ගේ දරුවන් නරඹන අන්තර්ගතය තවදුරටත් තමන්ට කැමති පරිදි සකස් කිරීමට හැකියාව ලබා දෙයි.\n\nContent filtering මෙවලම භාවිත කිරීමෙන්, වැඩිහිටියන්ට දැන් ඔවුන්ට නුසුදුසු යැයි සළකන විශේෂිත වචන, හැෂ්ටැග් සහ තේමා filter කිරීමෙන් ඔවුන්ගේ දරුවන් සඳහා ගැළපෙන නැරඹුම් අත්දැකීමක් ලබා ගත හැකිය. TikTok සෑම තරුණ තරුණියකගේම අවශ්‍යතා පිළිගන්නා අතර යෙදවුම තුළ ඔවුන් සඳහා ආරක්ෂිත සහ ඒ ඒ පුද්ගලයාට ගැලපෙන පරිසරයක් නිර්මාණය කිරීමට වැඩිහිටියන් දිරිගන්වයි.\n\nආරක්ෂිත පරිසරයක් සංවර්ධනය කිරීම සහතික කිරීම සඳහා, TikTok, Family Online Safety Institute ඇතුළු කීර්තිමත් ප්‍රවීණයන් සමඟ සහයෝගයෙන් කටයුතු කළේය. ඔවුන්ගේ ප්‍රවීණත්වය සහ තීක්ෂණ බුද්ධිය නිසා TikTok හට වැඩිහිටියන්ගේ අවශ්‍යතා සපුරාලීම සහ ජාත්‍යන්තරය සමඟ ගනුදෙනු කිරීම මෙන්ම තරුණ තරුණියන්ගේ අයිතිවාසිකම්වලට ගරු කිරීම යන කාරණා අතර සමතුලිතතාවයක් ඇති කර ගැනීමට හැකි විය. මෙම ප්‍රයත්නයේ කොටසක් ලෙස, TikTok විනිවිදභාවයක් ලබා දෙයි.",
       "URL": "https://www.dinamina.lk/2023/07/19/business/7442/7442/",
       "Category": "business",
       "Parent URL": "https://www.dinamina.lk/category/business//page/17/"
}