{
       "Source": "dinamina",
       "Timestamp": "September 2, 2023 1:00 am",
       "Headline": "සදාහරිත සමූහ ව්‍යාපාරය සිය 21වෙනි සංවත්සරය සමරයි",
       "News Content": "ශ්‍රී ලාංකේය වාණිජ වන වගා ක්ෂේත්‍රයේ ප්‍රමුඛයා මෙන්ම මෙරට අගාවුඩ් කර්මාන්තයේ පුරෝගාමියා වන සදාහරිත සමූහ ව්‍යාපාරය සිය 21 වෙනි සංවත්සරය අභිමානයෙන් යුතුව සමරනු ලබයි. ජාත්‍යන්තරය ජයගත් සිය මූල්‍යමය ස්ථාවරත්වය ඉහළින්ම සනිටුහන් කළ දේශීය සමාගමක් වශයෙන් වසර 21ක් පුරා සිය සමාගම පිළිබඳව අඛණ්ඩ විශ්වාසය තැබූ\n\nසමාගමේ සියලුම ගනුදෙනුකාර භවතුන් හා පාර්ශ්වකරුවන් වෙතත් ශ්‍රී ලාංකේය ප්‍රජාව වෙතත් ජාතියේ හරිත සන්නාමය වශයෙන් සදාහරිත සමූහ ව්‍යාපාරය සිය ගෞරවනීය ස්තූතිය පුද කර සිටී.\n\nමීට වසර 21ට ප්‍රථම වර්ෂ 2002 අගෝස්තු මස 14 දින ආරම්භ කළ සදාහරිත වැවිලි සමාගම දැනට ශ්‍රී ලංකාවේ පවතින පැරණිතම වාණිජ වැවිලි සමාගම වන අතර, ජාත්‍යන්තරයට විහිදුණු ශක්තිමත් සමාගම් ජාලයක් බවට පත්වීම තුළින් සදාහරිත සමාගමේ ස්ථාවරත්වය සහ මූල්‍යමය ශක්තිමත්භාවය මනාව පිළිබිඹු කර ඇත. සමාගම් 07කින් සන්නද්ධ දේශීය සහ ජාත්‍යන්තර ව්‍යාපාර ජාලයකින් සමන්විත සදාහරිත සමූහ ව්‍යාපාරයේ මව් සමාගම වන සදාහරිත වැවිලි සමාගම සමඟ සදාහරිත ඇග්‍රි ෆාම්ස් ඇන්ඩ් එක්ස්පෝර්ට්ස් සමාගම සදාහරිත පුද්ගලික සමාගම සදාහරිත ලෑන්ඩ්ස් සමාගම ශ්‍රී ලංකාව තුළ දේශීය ව්‍යාපාරික මෙහෙයුම් ක්‍රියාත්මක කරනු ලබයි. සදාහරිත මැඩගස්කර් ලිමිටඩ් සදාහරිත සිංගප්පූරු ප්‍රයිවට් ලිමිටඩ් සහ\n\nසියෝර් වෙර්දේ ලිමිටඩ් එක්සත් රාජධානිය තුළ ගෝලීය ව්‍යාපාර ජාලය පුළුල් කරමින් ශ්‍රී ලාංකීය සන්නාමය ලොව ප්‍රචලිත කිරීමට දායක වනවා සේම ජාතික අවශ්‍යතාවයක් වන විදේශ විනිමය ඉපැයීමට ද ඍජුව දායකත්වය සපයනු ලබන්නේ\n\nදේශීය සමාගමක් වශයෙන් සිය යුතුකම හා වගකීම ඉහළින්ම ඉටු කරමිනි. මෙරට ජාතික වනගහනය පෝෂණය කරමින් වාණිජ වන වගාව හරහා අක්කර 3000කට අධික භූමි ප්‍රමාණයක විහිදුණු මිලියනයකට අධික තේක්ක, සුදු හඳුන්, මහෝගනී, රඹුටන් සහ සුවිශාල අගාවුඩ් ගහනයක් ජාතියට තිළිණ කර තිබෙන්නේ තම සදාහරිත වත්කම පිළිබඳව සමාගමක් ලෙස ජාතියේම ගෞරවය ද හිමිකර ගනිමිනි.\n\nශ්‍රී ලාංකේය වන වගා ක්ෂේත්‍රයේ පුරෝගාමියා ලෙස අගාවුඩ් වන වගාව ප්‍රථම වරට 2013 වසරේදී ශ්‍රී ලංකාවට හඳුන්වාදුන් සදාහරිත වැවිලි සමාගම අගාවුඩ් පැළ රෝපණයේ සිට ජාත්‍යන්තරය දිනූ අගාවුඩ් නිෂ්පාදන දක්වා ගෝලීය අගාවුඩ් කර්මාන්තයේ සියලු අංශ ආවරණය කරමින් කර්මාන්තයේ නියැළෙන මෙරට ප්‍රමුඛතම සමාගමයි. ආසියාවේ විශාලතම අගාවුඩ් පැළ තවාන හිමි සදාහරිත සමාගම වසරකට සිය වගා කටයුතු සඳහා ලක්ෂ පහකට අධික පැළ රෝපණය කරනු ලබයි.",
       "URL": "https://www.dinamina.lk/2023/09/02/business/19011/%e0%b7%83%e0%b6%af%e0%b7%8f%e0%b7%84%e0%b6%bb%e0%b7%92%e0%b6%ad-%e0%b7%83%e0%b6%b8%e0%b7%96%e0%b7%84-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b6%ba-%e0%b7%83/",
       "Category": "business",
       "Parent URL": "https://www.dinamina.lk/category/business//page/7/"
}