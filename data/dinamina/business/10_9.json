{
       "Source": "dinamina",
       "Timestamp": "August 19, 2023 1:00 am",
       "Headline": "ඓතිහාසික වික්‍රමසිංහ වලව්ව හෝටල් සත්කාරක ක්ෂේත්‍රයට",
       "News Content": "යටත් විජිත සමයේ සිට පැවත එන කෑගල්ල වික්‍රමසිංහ වලව්ව “The Grand Walawwa” ලෙසින් හෝටල් සත්කාරක කේෂේත්‍රයට ප්‍රවිශ්ඨ වී තිබේ. කෑගල්ල ප්‍රදේශයේ මනරම් භූමි ප්‍රදේශයක පිහිටා ඇති “The Grand Walawwa” හා එයට අයත් දේපළ සූවිශේෂී ඓතිහාසික වටිනාකම් ආරක්ෂා කරමින් ජනතාව සදහා නවුම් හෝටල් සත්කාරක සේවාවක් ලබා දීමේ කටයතු පවත්වාගෙන යනු ලබයි.\n\nවලව්වේ සෑම අතුරු සිදුරක්ම වලව්ව පිලිබඳව කතා පුවතක් ගෙනහැර දක්වයි. එහි කලාත්මක භාවය සහ වාස්තු විද්‍යාත්මක නිර්මාණශීලීත්වය එහි ඉතිහාසය හා විස්මිත භාවය පිළිබදව ඉතා ගැඹුරින් පැහැදිලි කරයි. එම වලව්වේ මෙම විශිෂ්ඨ නිර්මාණ එහි ඓතිහාසික උරුමය ගැන විදහා දක්වන අතර එහි බිත්ති පවා විශේෂත්වයක් පිළිඹිබු කරයි.\n\nගෞරවණීය දානපතියෙකු, මානව හිමිකම් ක්‍රියාකාරිකයෙකු, වැවිලිකරුවෙකු සහ ශ්‍රේෂ්ඨාධිකරණ නීතිඥයකු වූ දිවංගත ඇල්බට් ඒ. වික්‍රමසිංහ මහතා විසින් ආරම්භ කරන ලද ග්‍රෑන්ඩ් වලව්ව හැඳින්වූයේ ‘වික්‍රමසිංහ වලව්ව ‘ යනුවෙනි. කෑගල්ල නගරයට ඉහළින් පිහිටි මනරම් කඳු මුදුනක මෙම වලව්ව පිහිටා ඇත. මෙම අලංකාර මන්දිරය තුළ විශිෂ්ටතම මට්ටමේ ආනයනික උපාංග වලින් ඉහළ පෙනුමක් ගෙනහැර දක්වයි. එහි කීර්තිමත් ඉතිහාසය පුරාවටම, මෙම කීර්තිමත් දේපල ග්ලූස්ටර් ආදිපාදවරයා වැනි රාජකීයයන්ට මෙන්ම සේනානායක සහෝදරයන් (ඩීඑස් සහ එෆ්ආර්) වැනි ප්‍රබල පුද්ගලයින් ඇතුළු බොහෝ ප්‍රභූවරුන්ට සත්කාරකත්වය ලබා දී ඇත. එසේම මෙම වලව්ව ඇල්ල ලඟ වලව්ව සහ තවත් ටෙලි නාට්‍ය සහ චිත්‍රපට කිහිපයක්ම රඟ දක්වන ලද ස්ථානයක්ද වේ.\n\nග්‍රෑන්ඩ් වලව්වේ වාස්තුවිද්‍යාත්මක විචිත්‍රත්වය බ්‍රිතාන්‍යයේ කීර්තිමත් ගෘහ නිර්මාණ ශිල්පීන්ගේ සමාගමක් වන එඩ්වඩ්, රීඩ් සහ බෙග් පිළිබඳ සාක්ෂියකි, එහිදී ප්‍රකට ගෘහ නිර්මාණ ශිල්පී ජෙෆ්රි බාවා අවසානයේ මෙහි අයිතිකරුවකු වීමට පවා මෙම වාස්තු විද්‍යාත්මක නිර්මාණය හේතුවක් විය. මෙලෙස ඉතා සූක්ෂම ඉදිකිරීමක් සිදු කරන ලද්දේ එම යුගයේ ඉතා ගෞරවනීය සිවිල් ඉංජිනේරු සමාගමක් වන Walker & Co විසිනි.\n\nරාජකීය උත්සව පැවැත්වීමේ ගෞරවයද ග්‍රෑන්ඩ් වලව්වට හිමිව ඇත. 1948 දී ශ්‍රී ලංකාවේ නිදහස වෙනුවෙන් රජු නියෝජනය කළ ග්ලූස්ටර්හි ආදිපාදවරයා සහ ආදිපාදවරිය නියෝජනය කළ බ්‍රිතාන්‍ය රාජකීයයන්ගේ සංචාරය අතරතුර, කෑගල්ලේ ‘වික්‍රම’ හිදී ඔවුන්ට දිවා භෝජන සංග්‍රහය ඇතුලුව කාරුණික සත්කාර සේවාවන් ලබා දෙන ලදී. මෙම කීර්තිමත් නිවහන ජපානයේ ඔටුන්න හිමි කුමරු ද පිළිගෙන ඇති අතර, ඩී.එස්. සේනානායක, ඩඩ්ලි සේනානායක, එස්.ඩබ්ලිව්.ආර්.ඩී. බණ්ඩාරනායක, ශ්‍රීමත් ජෝන් කොතලාවල, ආර්. ප්‍රේමදාස ඇතුළු ගෞරවනීය අග්‍රාමාත්‍යවරුන් විසින් ප්‍රකට කර ඇත.\n\n“ශ්‍රී ලංකාවේ පෞඩවත් ඉතිහාසය සහ ශ්‍රී විභූතිය විදහා දක්වන සුවිශේෂී දේපළක් වන ග්‍රෑන්ඩ් වලව්ව අපගේ ගෞරවණීය අමුත්තන් වෙත ඔවුන් බලාපොරොත්තු වන ආකර්ශනීය හා සුවිශේෂී ආගන්තුක සත්කාරය ලබා දීමට කටයුතු කරන බව” මෙහෙයුම් කළමණාකරු පොන්නයියා ප්‍රසාගම් මහතා ප්‍රකාශ කරයි.\n\nග්‍රෑන්ඩ් වලව්ව ඓතිහාසික යුගයක ශ්‍රේෂ්ඨත්වය සහ අලංකාරය විදහා දක්වමින් හා ආරක්ෂාකරගනිමින් අමුත්තන් සදහා හෝටල් සත්කාර සේවාව පවත්වාගෙන යාමට කටයුතු කර ඇත. සෑම කාමරයක්ම එහි යටත් විජිත ස්වභාවය ආරක්ෂා කරමින් සුවපහසුව සහ සුඛෝපභෝගීත්වය උරුම කර දී තිබේ.\n\nදීප්තිමත් පෞරාණික ගෘහ භාණ්ඩවල සිට සංකීර්ණ කලා කෘති සහ අලංකාරය තුළින් ආකර්ෂණීය හා පෞඩවත් බව ආරක්ෂාකර දී තිබේ.\n\nමහා බෝල්රූම් මංගල උත්සව, පිළිගැනීම් සහ අනෙකුත් වැදගත් අවස්ථාවන් සඳහා කදිම ස්ථානයක් ලෙස පවතින අතර උසස් මට්ටමින් ඡායාරූප රූගත කිරීම් සඳහා සිත් ඇදගන්නාසුළු පසුබිමක් ද සපයයි.\n\nශ්‍රී ලංකාවේ පෞරාණික බිලියඩ් මේසය වඩාත් සුවිශේෂී ආකර්ෂණයක් ගෙන දෙයි.",
       "URL": "https://www.dinamina.lk/2023/08/19/business/15447/%e0%b6%93%e0%b6%ad%e0%b7%92%e0%b7%84%e0%b7%8f%e0%b7%83%e0%b7%92%e0%b6%9a-%e0%b7%80%e0%b7%92%e0%b6%9a%e0%b7%8a%e0%b6%bb%e0%b6%b8%e0%b7%83%e0%b7%92%e0%b6%82%e0%b7%84-%e0%b7%80%e0%b6%bd%e0%b7%80/",
       "Category": "business",
       "Parent URL": "https://www.dinamina.lk/category/business//page/10/"
}