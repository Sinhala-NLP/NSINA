{
       "Source": "dinamina",
       "Timestamp": "August 19, 2023 1:00 am",
       "Headline": "IDL සහ Aybrook & Mason’s Old Reserve ජාත්‍යන්තර සම්මාන හතක්",
       "News Content": "ඉන්ටර්නැෂනල් ඩිස්ටිලර්ස් ලිමිටඩ් (IDL), ස්ප්‍රීතු කර්මාන්තයේ ප්‍රමුඛස්ථානය යළිත් වරක් තහවුරු කරමින්, සිය නිෂ්පාදන සඳහා කීර්තිමත් ජාත්‍යන්තර සම්මාන හතක් මෑතකදී දිනාගෙන තිබේ. ඒ, ජාත්‍යන්තර වයින් සහ ස්ප්‍රීතු හෙවත් International Wine and Spirit Competition (IWSC) සහ Intercontinental Challenge යන සුප්‍රසිද්ධ ගෝලීය තරගාවලි දෙකකට සහභාගී වෙමින් සමාගමේ සාර්ථකත්වය ඉහළින්ම සනිටුහන් කරමිනි.\n\nඒ අනුව, IWSC හිදී, ඉන්ටර්නැෂනල් ඩිස්ටිලර්ස් ලිමිටඩ් (IDL) හි Old Reserve Arrack රන් පදක්කමක් දිනාගත් පළමු ශ්‍රී ලාංකේය සන්නාමය ලෙස ඉතිහාසගත විය. ඒ සාම්ප්‍රදායික ස්ප්‍රීතු සම්මිශ්‍රණය කිරීමේ ප්‍රමුඛ උදාහරණයක් ලෙස එහි තත්ත්වය තහවුරු කරමින්, එය ලොව හොඳම ස්ප්‍රීතු අතරට ඇතුළත් කරමිනි. එමෙන්ම, සුවිශේෂී නිෂ්පාදන ප්‍රභේද දෙකක් හඳුන්වා දීමද, IDL හි නිර්මාණශීලිත්වය බැබළුණු අවස්ථාවක් බව සඳහන් කළ යුතුය.\n\nOld Reserve 55 Overproof Crystal විනිශ්චය මණ්ඩලයේ සිත් දිනා ගනිමින්, IWSC වෙතින් රිදී පදක්කමක් සහ Intercontinental Spirits Challenge (ISC) හිදී ද්විත්ව රන් පදක්කමක් දිනාගනු ලැබීය. ඒ හා සමානවම, ඕක්, හල්මිල්ල සහ නැවුම් දෙහි සාරයෙන් යුතු අද්විතීය සම්මිශ්‍රණයක් වන Old Reserve 52 East Indiaman, IWSC වෙතින් රිදී පදක්කමක් සහ ISC හිදී රන් පදක්කමක් දිනාගනු ලැබීය.",
       "URL": "https://www.dinamina.lk/2023/08/19/business/15444/idl-%e0%b7%83%e0%b7%84-aybrook-masons-old-reserve-%e0%b6%a2%e0%b7%8f%e0%b6%ad%e0%b7%8a%e0%b6%ba%e0%b6%b1%e0%b7%8a%e0%b6%ad%e0%b6%bb-%e0%b7%83%e0%b6%b8%e0%b7%8a%e0%b6%b8/",
       "Category": "business",
       "Parent URL": "https://www.dinamina.lk/category/business//page/11/"
}