{
       "Source": "dinamina",
       "Timestamp": "August 11, 2023 1:00 am",
       "Headline": "රංගනයට එන නිරූපිකාව ශර්මිලා",
       "News Content": "රංගනයෙන්, නර්තනයෙන්, නිරූපණයෙන් රසික හදවත් ජනාදරයට පත් ශර්මිලා කුරුප්පු යොවුන් කලාකාරිනියක්. රංගන ශිල්පිනියක්, නිරූපිකාවක්, නර්තන ශිල්පිනියක් මාධ්‍යවේදිනියක් ආදී වශයෙන් කලා ලෝකයට බහු චරිත ඔස්සේ එබිකම් කරන්නියක්. සිත නිවන කතා, ලොක්කි ඇතුළු ටෙලි නාට්‍ය කිහිපයකම රංගන ශිල්පිනියක් ලෙස ඇය පුංචි තිරය හැඩ කරනවා. විරුවන් අතර විරුවෙක්, ඩීවිඩී චිත්‍රපටයෙහි ප්‍රධාන චරිතය මවන්නේත් ඇයයි. ඒ වගේම අසපුව ටෙලිනාට්‍යයට සහ ටියුෂන් නම් ප්‍රහසන චිත්‍රපටයට ද රංගනයෙන් දායක වී තිබෙනවා. සමාජ ක්‍රියාකාරිනියක් ලෙස ද සමාජයට විශාල සේවයක් ඉටු කරන ඇයගේ ඉදිරි බලාපොරොත්තුව, රැකියාව කරන අතරේ රංගනය, නිරූපණය ඇතුළු කලාවෙන් තවදුරටත් සාර්ථක ගමනක් යන්නටයි.",
       "URL": "https://www.dinamina.lk/2023/08/11/featured/13162/%e0%b6%bb%e0%b6%82%e0%b6%9c%e0%b6%b1%e0%b6%ba%e0%b6%a7-%e0%b6%91%e0%b6%b1-%e0%b6%b1%e0%b7%92%e0%b6%bb%e0%b7%96%e0%b6%b4%e0%b7%92%e0%b6%9a%e0%b7%8f%e0%b7%80-%e0%b7%81%e0%b6%bb%e0%b7%8a%e0%b6%b8/",
       "Category": "featured",
       "Parent URL": "https://www.dinamina.lk/category/featured//page/19/"
}