{
       "Source": "dinamina",
       "Timestamp": "August 25, 2023 1:00 am",
       "Headline": "gauguin කියවන්න කිරුළපනට එන්න",
       "News Content": "ලෝක ප්‍රකට චිත්‍ර ශිල්පී paul gauguinගේ ඡායාරූප දැක්මක් අනිද්දා ( 27) දක්වා පෙරවරු 10 සිට 5 දක්වා කිරුළපන sky galleryහිදී.\n\n———————————————————————————————————————————\n\nJailer පෙරමුණේ\n\n\n\nමෙම වසරේ කොලිවුඩ් සිනමාවේ වැඩිම ප්‍රේක්ෂක ආකර්ෂණයක් සහිත ජේලර් (Jailer) මේ වන විට මෙරට තිරගත කෙරේ. නෙල්සන් දිලිප් කුමාර් අධ්‍යක්ෂණය කළ එහි විනායකන්, වසන්ත් රවී, රම්‍යා ක්‍රිෂ්ණන්, සුනිල්, මිර්නා මෙනන්, යෝගී බාබු යන සහාය චරිත සමඟ ප්‍රධාන චරිතයට ප්‍රවීණ දමිළ නළු රජිනි කාන්ත් පණ පොවයි.\n\nනෙත්මි පූජනී\n\n———————————————————————————————————————————\n\nකපිල මායා දැල එළයි\n– ප්‍රසිද්ධ නිවේදිකාවකුත් දැලේ\n\n\n\nකපිල ගාමිණී ජයසිංහ අධ්‍යක්ෂණය කරන ‘මායා දැල’ නාට්‍යයේ මුහුරත් උළෙල ඉකුත්දා කොළඹදී පැවැත්වුණි. උදිත ගුණරත්න, ගාමිණී ජයලත්, කපිල ගාමිණී ජයසිංහ, කසුන් කාරියවසම්, තාරිකා ද සිල්වා සමඟ නිවේදිකා මොනිකා සේරසිංහ මේ සමඟ රංගනයට පිවිසෙයි. අංග රචනයෙන් වාසනා බණ්ඩාර විජේකෝන් ද සංගීතයෙන් නවරත්න ගමගේ ද වේදිකා පරිපාලනයෙන් කසුන් කාරියවසම්, රවීන්ද්‍ර ද සිල්වා ද පසුතල නිර්මාණකරණයෙන් බන්දුල අතාවුදහෙට්ටි ද ආලෝකකරණයෙන් ඩබ්. ඒ. ප්‍රේමචන්ද්‍ර ද ගායනයෙන් විශාරද දුමාල් වර්ණකුලසූරිය ද මේ සමඟ එක්වෙති.\n\n———————————————————————————————————————————\n\nසැළලිහිණියා ඔද තෙද පෙන්වයි\n\n\n\nකොළඹදී ඉකුත්දා පැවැති ව්‍යාපෘති කළමනාකරණ විශිෂ්ටතා සම්මාන උළෙලේදී මාධ්‍ය හා ප්‍රචාරණ අංශයේ රන් සම්මානය සහ අධ්‍යාපන අංශයේ රිදී සම්මානය ජාතික රූපවාහිනිය දිනාගත් අවස්ථා ඡායාරූපවලින් දැක්වේ.\n\n———————————————————————————————————————————\n\nHALDAA අද\n\n\n\nSAAC සංස්කෘතික මධ්‍යස්ථානය සහ ජාතික චිත්‍රපට සංස්ථාවේ සහයෝගිත්වයෙන් සම්මානනීය බංග්ලාදේශ චිත්‍රපට අධ්‍යක්ෂ Tauquir Ahamedගේ HALDAA චිත්‍රපටය අද ( 25) සවස 2.30ට ජාතික චිත්‍රපට සංස්ථාවේ තරංගනී සිනමා ශාලාවේදී නොමිලයේ ප්‍රදර්ශනය කෙරේ.\n\n———————————————————————————————————————————\n\nකර්ණාටක ප්‍රසංගය අද\n\nඉන්දියානු කර්ණාටක නර්තන ප්‍රසංගයක් අද ( 25) සවස 4ට කොළඹ, සෞන්දර්ය විශ්වවිද්‍යාලයීය ශ්‍රවණාගාරයේදී. එම ප්‍රාන්තයේ සිට පැමිණි 30කට අධික ජන හා ශාස්ත්‍රීය ප්‍රාසාංගික කලාකරුවෝ මීට එක්වෙති.",
       "URL": "https://www.dinamina.lk/2023/08/25/featured/16962/gauguin-%e0%b6%9a%e0%b7%92%e0%b6%ba%e0%b7%80%e0%b6%b1%e0%b7%8a%e0%b6%b1-%e0%b6%9a%e0%b7%92%e0%b6%bb%e0%b7%94%e0%b7%85%e0%b6%b4%e0%b6%b1%e0%b6%a7-%e0%b6%91%e0%b6%b1%e0%b7%8a%e0%b6%b1/",
       "Category": "featured",
       "Parent URL": "https://www.dinamina.lk/category/featured//page/15/"
}