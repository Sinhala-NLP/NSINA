{
       "Source": "dinamina",
       "Timestamp": "September 20, 2023 1:00 am",
       "Headline": "අද දවස",
       "News Content": "රාහු කාලය සවස\nරාහු කාලය දහවල් 12.04 – 01.35 දක්වාරාත්‍රි 12.04 – 01.33 දක්වා\nදිව්‍යමය සුබ මුහුර්ත\nගමන් යාමට\nඋදේ 6.21ට උතුර බලා\nඋදේ 7.32ට උතුර බලා\nලොතරැයි මිලදී ගැනීමට\nඋදේ 7.37ට උතුර බලා\nඋදේ 9.17ට උතුර බලා\nපැළ සිටුවීමට\nඋදේ 8.01ට උතුර බලා\nසවස 4.40 ට උතුර බලා\n\nමේෂ\nආර්ථික ප්‍රතිලාභ ඉහළ යයි\n\nඅවිවාහක අයට මංගල යෝග උදාවේ. විවාහකව සිට ගැටලුවලට මුහුණ දී සිටි අයගේ ගැටලු විසඳේ. ආර්ථික ප්‍රතිලාභ සහිතයි. සිතේ සතුට උතුරා යන තරමටම යහපත් බවක් මතු කෙරේ.\n\nවෘෂභ\nසෞඛ්‍ය අයහපත් වන ලකුණු\n\nදුර බැහැර ගමන් මෙන්ම ශරීර අපහසුතා දැනෙන ගමන් බිමන් යෙදේ. දේශපාලනික වශයෙන් විවිධ දෝෂාරෝපණ අසන්නට ලැබේ. ශරීර සෞඛ්‍යය පිළිබඳ ගැටලු මතුවේ. අපහාස උපහාස පවා විඳීමට සිදුවේ.\n\nමිථුන\nනීති ගැටලුවකින් නිදහස් වේ\n\nනව ව්‍යාපාර ඇරඹුමට හේතු වෙයි. තම ඥාති හිතෛෂි අය සමඟ සුහදත්වය මතු කෙරේ. නීති ගැටලුවකින් නිදහස්වීමට අවස්ථාව උ‍දාවේ. අජීර්ණ රෝග, බඩ දියකර යාම් එළඹීමට පුළුවන.\n\nකටක\nශරීර සෞඛ්‍යය යහපත් අතට\n\nවාහන උරුමකම්. රැකියා උසස්වීම් පෙන්වයි. තම ආර්ථිකයේ යහපත් ප්‍රවර්ධනයක් සහිතයි. ශරීර සෞඛ්‍යය යහපත් වේ.\n\nසිංහ\nසිතට යහපත් දේ උදා කෙරේ\n\nතමා ළඟින් සිටි අයකුට ශාරීරික පීඩාවන් උදා කෙරේ. නමුදු ඔබට සිතට යහපත් දේ සිදුවේ. නෑදෑ හිත මිතුරන් සමග සුවිශේෂී කටයුත්තක් සංවිධානය කෙරෙනු ඇත. නිතර නිවසේ උත්සව ශ්‍රීයක් මතු කෙරේ.\n\nකන්‍යා\nබොහෝ සම්පත් උදාවේ\n\nවියදම් අවම වේ. තම අනාගතය වෙනුවෙන් කිසිවක් ඉතිර කර ගැනීමට හැකිවේ. කවදත් තමාට හිතවත් වූ අය වෙතින් බොහෝ සම්පත් උදා කරනු ඇත.\n\nතුලා\nනිර්මාණ බිහි කිරීමට හැකිවේ\n\nඉතා උසස් වාසනාවන්ත දිනකි. නව නිර්මාණ බිහි කිරීමට දිරිය, ශක්තිය උදාවේ. දැක පුරුදු කෙනෙක් නිසා යම් ආර්ථික සහනයක් උදාවේ.\n\nවෘශ්චික\nදුර බැහැර ගමන්\n\nදුර බැහැර ගමන් යෙදේ. පිටරට යාමට බලා සිටි අයගේ බලාපොරොත්තු සඵල වේ. ව්‍යාපාර අංශය කඩා වැටීමකට වුව ද ලක්විය හැක.\n\nධනු\nබොහෝ අය අතර නම ප්‍රචලිත වේ\n\nවිරෝධතා මධ්‍යයේ වුව ද කරන කටයුතු සාර්ථක වේ. නව ආර්ථික කටයුත්තකට මුල් තැන දෙයි.බොහෝ දෙනෙකු අතර නම ප්‍රචලිත වේ.\n\nමකර\nඅනාගතය වෙනුවෙන් ආයෝජනයක්\n\nපෞද්ගලික ජීවිතයේ බොහෝ ජයග්‍රහණ හිමිවේ. වෙළෙඳ ව්‍යාපාර, වගා කටයුතු කෙරෙන් උසස් ආදායම් සඵල වනු ඇත. තම ගෘහ ජීවිතයේ කාර්ය බහුලතාව නිසා යම් ආකාරයක සිත් රිදීමක් වුව ද අනාගතය වෙනුවෙන් යහපත් ආයෝජනයකට මුල පිරේ.\n\nකුම්භ\nපුණ්‍ය කටයුත්තකට මුල් තැන\n\nආගමික නායක උතුමන්ලාගෙන් ජීවිතයට උසස් උපදෙස් ලැබේ. නිවසේ කිසියම් පුණ්‍ය කටයුත්තක් සිදුවීමට ඉඩ ඇත.\n\nමීන\nඅමිහිරි ගැටලු රැසක්\n\nවාසස්ථාන ගැටලුවකට හේතුවේ. තමාට කෙනෙකුගෙන් අයවීමට තිබූ වැය මුදලක් යළි ඔබ අතට පත්වනු ඇත. දුරස්ථව සිටි අයකු තමාට සමීප වීම තුළ බොහෝ අමිහිරි ගැටලු රැසක් අත්වනු ඇත.\n\nසුබසෙත හිටපු කර්තෘ ප්‍රවීණ ජ්‍යොතිෂ්‍ය වේදී අජිත් ධර්මසිරි",
       "URL": "https://www.dinamina.lk/2023/09/20/featured/23808/23808/",
       "Category": "featured",
       "Parent URL": "https://www.dinamina.lk/category/featured//page/8/"
}