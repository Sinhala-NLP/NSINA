{
       "Source": "dinamina",
       "Timestamp": "September 8, 2023 1:00 am",
       "Headline": "අද දවස",
       "News Content": "රාහු කාලය\nඋදේ 10.36 – 12.09 දක්වා\nරාත්‍රී 10.40 – 12.09 දක්වා\n\nදිව්‍යමය සුබ මුහුර්ත\nගමන් යාමට\nඋදේ 7.01ට උතුර බලා\nඋදේ 8.27ට උතුර බලා\nලොතරැයි මිල දී ගැනීමට\nඋදේ 7.42ට උතුර බලා\nඋදේ 8.52ට උතුර බලා\nපැළ සිටුවීමට\nඋදේ 9.04ට උතුර බලා\nසවස 4.51ට උතුර බලා\n\nමේෂ\nපෙර පින් මතු වේ\n\nදේපළක් පිළිබඳ උරුමයක් පෙන්වයි. තමා සමාජයේ කැපී පෙනෙන දෙයකින් ජනප්‍රිය වේ. මූල්‍ය පහසුකම් ද ඒ අතර වෙයි. පෙර පිනට මෙන් ලැබෙන ඒවා බහුල වේ. දුර බැහැර සිටින පිරිසක් තමා සමීපයට පදිංචියට එයි.\n\nවෘෂභ\nධනලාභ\n\nධනය අතින් උසස් වේ. තමා හා කටයුතු කරන අයගෙන් පීඩා එල්ල විය හැකි වුවද ඥාතියකුගේ මැදිහත් වීමෙන් ඉන් වැළකී සිටීමට හැකි වේ.\n\nමිථුන\nපවුලේ එකමුතුව ආරක්ෂා වෙයි\n\nඥානාන්විතව කටයුතු කෙරේ. තම උද්‍යෝගය නිසා ජයග්‍රහණ රැසක් හිමි වේ. තම පවුලේ එකමුතුව ආරක්ෂා වන දිනකි. නිර්මාණශීලි කුසලතා මතු කෙරෙනු ඇත.\n\nකටක\nදුර බැහැර ගමන්වලින් වාසි\n\nතම සිතැඟි පරිදි දුර බැහැර ගමනක් නිසා සෙත සැලසේ. එය පිටරට ගමනක් ද විය හැකිය. ආර්ථිකය සුබ වෙයි. පාදයේ වළළුකරට අගුණයි.\n\nසිංහ\nඉහළ ආදායම් මතු කෙරේ\n\nනව ව්‍යාපාරයකට අත ගසයි. ඉන් ඉහළ ආදායම් මතුකෙරේ. කා අතරත් හොඳ හිත දිනාගෙන කටයුතු කළ හැකි වේ. තම අපහසුතා ඇති අවස්ථාවල තම පිහිටට බොහෝ පිරිස් එකතු වනු ඇත.\n\nකන්‍යා\nරැකියාගත යහපත\n\nරැකියා ස්ථානගත යහපත සැලසේ. ආගමට දහමට යොමු වේ. සිතට විශාල සහනයක් දැනෙණු ඇත. තම වෘත්තියේ උසස් වීමකට ද හේතු වේ.\n\nතුලා\nව්‍යාපාර වැඩි දියුණු වේ\n\nවෙළෙඳ ව්‍යාපාර අතින් ඉහළ යයි. උසස් ආදායම් මතු කෙරේ. තම වෘත්තීය මට්ටමේ ප්‍රතිලාභද සහිත වේ. අතපසු වී ගිය ආදායම් මාර්ගයක් යළි ක්‍රියාවට නැංවේ. ඒ සඳහා අවශ්‍ය ප්‍රතිපාදන සැලසේ.\n\nවෘශ්චික\nමුදල් පාඩු හා සොර සතුරු උවදුරු\n\nප්‍රවේසමෙන් කටයුතු කළ යුතු දිනකි. හදිසි මුදල් පාඩු හා සතුරු උවදුරු ළඟා වීමට පුළුවන. හදිසියේ ඇතිවන අනතුරු ස්වභාවයක් ද පෙන්වයි. එහෙත් තුනටියට බලපාන හදිසි අනතුරු සහගත තත්ත්වයක් ද සහිතයි.\n\nධනු\nයුග දිවියේ පැවති ගැටලු විසඳේ\n\nයුග දිවියේ පැවති ගැටලු විසඳේ. තමාට තිබූ චෝදනා රැසකින් නිදහස් වීමට හැකි වේ. නව යෞවනයන්ට සුබ මංගල කරුණු යෙදේ. තම ආත්ම අභිමානය උදෙසා කරන සමාජ සත්කාරයක් මල්ඵල ගැන්වෙනු ඇත.\n\nමකර\nසිතට කරදර\n\nපැවති ආර්ථික ගැටලුවකට විසඳුම් ලැබේ. යහපත් ආකල්ප මතු කෙරේ. එහෙත් තම චරිතයට විවිධ කැලැල් මතු කෙරෙන අන්දමේ ඇසුර නිසා සිතට කරදර දෙයි.\n\nකුම්භ\nයහපත් දරුපල\n\nයහපත් දරු පලයකට හේතු වෙයි. අවිවාහකයන්ගේ ආදර සබඳතා පුළුල් වේ. දුර බැහැර ගමන් යෙදෙන නමුත් ඒවායින් ආර්ථිකයට යහපත උදාවේ. යටිබඩ හා දණහිස ආශ්‍රිත ආපදා විය හැකිය.\n\nමීන\nබලාපොරොත්තු නොවූ වාසියක්\n\nජීවිතයේ බලාපොරොත්තු නොවූ වාසියක් අත් වනු ඇත. නිවාස වාහන ලාභ හා රැකියා අභිවෘද්ධිය හා තනතුරු උසස් වීම් පෙන්වයි. ධන සම්පත් හිමි අයද තමාට සමීප වනු ඇත.\n\nසුබසෙත හිටපු කර්තෘ ප්‍රවීණ ජ්‍යොතිෂ්‍ය වේදී අජිත් ධර්මසිරි",
       "URL": "https://www.dinamina.lk/2023/09/08/featured/20530/%e0%b6%85%e0%b6%af-%e0%b6%af%e0%b7%80%e0%b7%83-5/",
       "Category": "featured",
       "Parent URL": "https://www.dinamina.lk/category/featured//page/11/"
}