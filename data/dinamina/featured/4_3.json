{
       "Source": "dinamina",
       "Timestamp": "October 5, 2023 8:19 pm",
       "Headline": "ජපුර සරසවියේ “සංශක්තී” සඟරාවේ මංගල කලාපය එළි දැක්වෙයි",
       "News Content": "ශ්‍රී ජයවර්ධනපුර විශ්වවිද්‍යාලයේ සමාජවිද්‍යා අධ්‍යයනාංශයේ ශාස්ත්‍රීය සඟරාව “සංශක්ති” එළි දැක්වීම අද (05) උදෑසන විශ්වවිද්‍යාලීය සුමංගල ශාලාවේ දී පැවැත්විණි.\n\n\n\n\n\nසමාජවිද්‍යා ශාස්ත්‍රීය ලිපි 13 කින් සමන්විත සංශක්ති සඟරාව එළි දැක්වීමේ උත්සවයේ ප්‍රධාන දේශනය පේරාදෙණිය විශ්වවිද්‍යාලයේ සමාජවිද්‍යා අධ්‍යයනාංශයේ හිටපු සම්මානිත මහාචාර්ය දයා අමරසේකර මහතා විසින් සිදු කෙරිණි.\n\n\n\nශ්‍රී ජයවර්ධනපුර විශ්වවිද්‍යාලයේ උපකුලපති ජ්‍යෙෂ්ඨ මහාචාර්ය පද්මලාල් එම් මානගේ මහතා ,මානවශාස්ත්‍ර හා සමාජීයවිද්‍යා පීඨයේ පීඨාධිපති මහාචාර්ය ශිරාන්ත හීන්කෙන්ද මහතා,සමාජවිද්‍යා අධ්‍යයනාංශයේ අධ්‍යයනාංශ ප්‍රධාන මහාචාර්ය ඩබ්.ඒ.එස් විජේකොන් මහතා,සමාජවිද්‍යා අධ්‍යයනාංශයේ අධ්‍යයනාංශ මහාචාර්ය ජ්‍යෙෂ්ඨ මහචාර්ය මයුර සමරකෝන් මහතා ඇතුළු මානවශාස්ත්‍ර හා සමාජවිද්‍යා පීඨයේ මහාචාර්ය,ආචාර්ය ,කථිකාචාර්ය මෙන්ම අනධ්‍යයන කාර්යය මණ්ඩලයේ මහත්ම මහත්මීන් ඇතුළු ආරාධිත පිරිසක් ‌මෙම අවස්ථාවට එක්ව සිටියහ\n\n\n\n\n\n",
       "URL": "https://www.dinamina.lk/2023/10/05/local/28179/%e0%b6%a2%e0%b6%b4%e0%b7%94%e0%b6%bb-%e0%b7%83%e0%b6%bb%e0%b7%83%e0%b7%80%e0%b7%92%e0%b6%ba%e0%b7%9a-%e0%b7%83%e0%b6%82%e0%b7%81%e0%b6%9a%e0%b7%8a%e0%b6%ad%e0%b7%93-%e0%b7%83%e0%b6%9f/",
       "Category": "featured",
       "Parent URL": "https://www.dinamina.lk/category/featured//page/4/"
}