{
       "Source": "dinamina",
       "Timestamp": "October 9, 2023 1:00 am",
       "Headline": "මාධ්‍යවේදී ඒ. ජේ. ඒ. අබේනායකගෙන් පොත් 3ක්",
       "News Content": "ජ්‍යෙෂ්ඨ මාධ්‍යවේදී ඒ. ජේ. ඒ. අබේනායක මහතා විසින් රචනා කළ නව කථා, කෙටි කථා, සහ කවි ග්‍රන්ථ තුනක් එළිදක්වා තිබේ.\n\nසුවඳ කදුළු නව කතා ග්‍රන්ථය, යුවතියගේ ප්‍රේමය කෙටි කතා සංග්‍රහය සහ මිය ගිය හෘද සාක්ෂිය කාව්‍ය ග්‍රන්ථය එළිදක්වා තිබේ. 1997 වර්ෂයේදී ආණමඩුව ප්‍රාදේශීය මාධ්‍යවේදීයකු ලෙස ක්ෂේත්‍රයට පිවිසි අබේනායක මහතා දැන් දිවයින කතෘ මණ්ඩලයේ ප්‍රධාන අධිකරණය වාර්තාකරු ලෙස සේවය කරයි. ඒ අතර සාහිත්‍ය ලෝකයට ඔහු ග්‍රන්ථ රැසක් එකතු තිබේ.\n\n2000 වර්ෂයේදී යහපත් මැයි ගස ලෙස ළමා නවකතාවක් සහ නීතියේ දෙවඟන, English Grammar for All පොත් ඒ අතර සුවිශේෂය. ස්වේච්ඡා ඉංග්‍රීසි ගුරුවරයකු ලෙස ද කලක් කටයුතු කර තිබෙන අබේනායක මහතා මාධ්‍යවේදියකු ලෙස දිවයිනට මෙන්ම රාවය, යුක්තිය, නිදහස, රිවිර, කෙළිබිම, යෙහෙළි වැනි විවිධ විෂයන් ඔස්සේ පළ කළ පුවත්පත් රැසකට දායකත්වය ලබා දී තිබේ.\n\nමාධ්‍යවේදියකු මෙන්ම සාහිත්‍යකරුවකු ලෙස ද ඒ. ජේ. ඒ අබේනායක මහතා ලබා දෙන දායකත්වය සුවිශේෂය.\n\nඋදිත ගුණවර්ධන",
       "URL": "https://www.dinamina.lk/2023/10/09/featured/29021/%e0%b6%b8%e0%b7%8f%e0%b6%b0%e0%b7%8a%e0%b6%ba%e0%b7%80%e0%b7%9a%e0%b6%af%e0%b7%93-%e0%b6%92-%e0%b6%a2%e0%b7%9a-%e0%b6%92-%e0%b6%85%e0%b6%b6%e0%b7%9a%e0%b6%b1%e0%b7%8f%e0%b6%ba%e0%b6%9a/",
       "Category": "featured",
       "Parent URL": "https://www.dinamina.lk/category/featured//page/3/"
}