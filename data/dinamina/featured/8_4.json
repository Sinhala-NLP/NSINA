{
       "Source": "dinamina",
       "Timestamp": "September 19, 2023 12:17 pm",
       "Headline": "කොලිවුඩ් සුපිරි නළු විජෙයිගේ දියණිය සිය දිවි හානි කර ගනියි",
       "News Content": "සංගීත අධ්‍යක්ෂවරයෙක් සහ නළුවෙක් වන විජෙයි ඇන්ටනිගේ දියණිය සියදිවි හානි කරගෙන ඇති බව ඉන්දීය මාධ්‍ය වාර්තා කරයි\n\n16 හැවිරිදි වියෙහි පසු වූ ඇය චෙන්නෙයි ආල්වාර්පේට්ටෙයි පිහිටි නිවටස් දී සිය ගෙලවැලලාගෙන ඇත\n\nමීරා විජෙයි ඇන්ටනි වන ඇය 12 වන ශ්‍රේණියේ ඉගෙනුම ලබමින් සිටියාය\n\nඇය ඊයේ (18) අලුයම තුනට පමණ විදුලි පංකාවේ එල්ලී ඇති බව වාර්තා වෙයි\n\nඅනතුරුව ඇයව රෝහලට රැගෙන ගොස් ඇති අතර ඒ වනවිටත් ඇය මිය ගොස් සිට ඇත\n\nඑම අවස්ථාවේ දී විජෙයි ඇන්ටනි නිවසේ නො සිටි බව ද ඉන්දීය මාධ්‍ය වාර්තා සඳහන් කරයි\n\nපසුගිය දිනවල  මීරා දැඩි මානසික පීඩනයකින් කටයුතු කළ බවද මේ වන විට ඉන්දීය මාධ්‍ය අනාවරණය කරගෙන තිබයෙි\n\nසිද්ධිය සම්බන්ධයෙන් ආල්වාර්පේට්ටෙයි පොලිසිය විසින් වැඩිදුර විමර්ශන ක්‍රියාත්මක කර ඇත.\n\n\n\n\n\n",
       "URL": "https://www.dinamina.lk/2023/09/19/breaking-news/23571/%e0%b6%9a%e0%b7%9c%e0%b6%bd%e0%b7%92%e0%b7%80%e0%b7%94%e0%b6%a9%e0%b7%8a-%e0%b7%83%e0%b7%94%e0%b6%b4%e0%b7%92%e0%b6%bb%e0%b7%92-%e0%b6%b1%e0%b7%85%e0%b7%94-%e0%b7%80%e0%b7%92%e0%b6%a2%e0%b7%99/",
       "Category": "featured",
       "Parent URL": "https://www.dinamina.lk/category/featured//page/8/"
}