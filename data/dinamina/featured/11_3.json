{
       "Source": "dinamina",
       "Timestamp": "September 9, 2023 1:00 am",
       "Headline": "දිගුකල් පවතින හිසේ කැක්කුම ඉරුවාරදය ද?",
       "News Content": "අර්ධාවභේදක හෙවත් මිග්‍රේන් Migraine යනුවෙන් හඳුන්වන්නේ ඉතා දිගු කාලයක් තිස්සේ වරින් වර ඇති වන හිසේ කැක්කුමයි. මෙහිදී හිසේ අර්ධයක වේදනාව හටගන්නා බැවින් අර්ධාවභේදක ලෙස හඳුන්වයි. මේ අවස්ථාවේ හිසේ පැත්තෙන් පැත්තට වේදනාව හට ගැනීම ද විය හැක. නමුත් මෙම අර්ධාවභේදක තත්ත්වය බොහෝදෙනා විසින් වරදවා ‘ඉරුවාරදය’ ලෙස හඳුන්වනු ලැබේ. දේශීය චිකිත්සාවේ ඉරුවාරදය ලෙස හඳුන්වනු ලබන මෙය ආයුර්වේදයේ ‘සූර්යාවර්ත’ ලෙස දක්වා ඇත. මේ තත්ත්වය බටහිර වෛද්‍ය විද්‍යාවේ Chronic sinusitis ලෙස හඳුන්වයි. අර්ධාවභේදක තත්ත්වයේදී මෙම හිසරදය ඇති වන වාර ගණන පුද්ගලයාගෙන් පුද්ගලයාට වෙනස් වේ. හිසේ කැක්කුම සමඟම බොහෝවිට ඇස්වල පෙනීම හා කන් ආශ්‍රිත රෝග ලක්ෂණ හට ගනී. සාමාන්‍යයෙන් 90% මෙය කාන්තාවන් අතර බහුලවන අතර, වයස අවුරුදු 10 සිට 45 දක්වා පුද්ගලයන් අතර දැකිය හැක. අවුරුදු 50-60 වෙනවාත් සමඟ බොහෝවිට මෙම රෝග තත්ත්වය සමනය වී යයි.\n\nඅර්ධාවභේදක තත්ත්වය ඇති වීමට\n\nආයුර්වේදයේ හේතු ලෙස\n\nරූක්ෂ ආහාර අධික ලෙස ආහාරයට\n\nගැනීම (තිරිඟු, බාර්ලි, මෙනේරි ආදී)\n\nනිතර නිතර ආහාර ගැනීම\n\nවාතයට හා සුළඟට අධිකව\n\nනිරාවරණය වීම\n\nවේග ධාරණය (මල මූත්‍ර, දුක, කෝපය)\n\nඅධිකව වෙහෙසට පත්වීම දක්වා ඇත.\n\nඅර්ධාවභේදක සඳහා නවීන විද්‍යාවේ හේතුවක් තවම සොයාගෙන නොමැති වුවද යම් උත්තේජනයකින් පසුව මොළය ආශ්‍රිතව රුධිරවාහිනී විස්තාරණය වීම නිසා මෙයට බලපාන බව විශ්වාස කෙරේ.\n\nඅර්ධාවභේදක රෝග ලක්ෂණ\n\nහිසරදය\n\nහිසේ එක් පැත්තකින් හට ගන්නා තියුණු ආයුධයකින් කපන්නාක් බදු වු තදබල වේදනාව, මෙය ඇහිබැම, කන්, ඇස්, නළල, ගෙල ප්‍රදේශවලට ද පැතිරීමට හැකිය.\n\nඇතැම්විට ඇස් හා කන් ආශ්‍රිත ක්‍රියාකාරිත්වය නැතිවී යාමට ද හැකිය.\n\nමෙම හිසේ කැක්කුම පැය කිහිපයක සිට දින කිහිපයක් එක දිගට පැවතිය හැක.\n\nඔක්කාරය හා වමනය\n\nකරකැවිල්ල\n\nආහාර අරුචිය\n\nආලෝකය දෙස එක එල්ලේ බැලීමේ\n\nඅපහසුව\n\nසමහර ළමයින්ට මිග්‍රේන් වැළඳුන විට හිසරදය නොමැතිව කැක්කුම හා වමනය ඔක්කාරය ඇති විය හැක. (අර්ධාවභේදක ඇති රෝගීන්ගෙන් 10% දෙනෙකුට පමණ)රෝග ලක්ෂණ ඇතිවීමට පෙර අනතුරු ඇඟවීමේ සංඥා ඇති විය හැකිය.\n\nතරු වැනි දෑ දිස්වීම\n\nඇස මත එකවර විදුලි එළියක් පතිතවීම\n\nදර්ශන පථයේ අඳුරු ලප දිස්වීම\n\nඑක් ඇසක් නොපෙනී යාම යන ලක්ෂණ ප්‍රධාන රෝග ලක්ෂණවලට පෙර ඇති විය හැක. අර්ධාවභේදක රෝග ලක්ෂණ මතු කිරීමට හේතු සාධක. මෙම සාධක පුද්ගලයාගෙන් පුද්ගලයාට වෙනස් විය හැක. ඒවා නම්, තද හිරු එළිය, නිදි වැරීම, තද බඩගින්න, මානසික ආතතිය, කාන්තාවන්ගේ මාස් ශුද්ධිය, සමහර ආහාර වර්ග – (උදා – චීස්, චොකලට්, පීනට්ස්, කොෆී, කරවිල)\n\nඔබ වෛද්‍ය උපදෙස් ලැබිය යුතු\n\nඅවස්ථාව\n\nහිසරදය සාමාන්‍ය තත්ත්වයට වඩා\n\nබරපතළ වීම\n\nවැඩි වාර ගණනක් සෑදීම\n\nසාමාන්‍ය ප්‍රතිකාරවලට සුව නොවීම\n\nඅවුරුදු 50ට වැඩි වයසකදී ඔබට\n\nමුලින්ම මෙම තත්ත්වය ඇති වීම\n\nහිසරදය සමඟ උණ ඇති වීම\n\nඅර්ධාවභේදක තත්ත්වයෙන් වැළැක්වීමට\n\nඅර්ධාවභේදක සඳහා දින පොතක් තබා ගැනීමෙන් එය සෑදීමට බලපාන සාධක හඳුනාගෙන ඒවා මඟහරවා ගත හැක.\n\nඅධික හිරු එළිය අවස්ථාවලදී\n\nඅව් කණ්ණාඩි පැලඳීමද\n\nනිසි වේලාවට ආහාර ගැනීම\n\nමානසික ආතතියෙන් දුරුවීම\n\nසඳහා භාවනා යෝග කිරීම\n\nප්‍රමාණවත් පරිදි නින්ද ලැබීම\n\nශෝක, ක්‍රෝධ නොකිරීම\n\nප්‍රතිකාර කළ යුත්තේ කෙසේද?\n\nඅර්ධාවභේදක නිසා ඇති වන රෝග ලක්ෂණ වෙන රෝග නිසා ද ඇති විය හැකි නිසා වෛද්‍යවරයකු විසින් රෝග නිර්ණය කිරීම වැදගත් වේ.\n\nඅර්ධාවභේදක සඳහා විශේෂ වූ\n\nආයුර්වේද ප්‍රතිකාර\n\nනස්‍ය කර්ම ප්‍රධානවම සිදු කරයි.\n\nඅභ්‍යන්තර කෂාය, ගුලි, කල්ක,\n\nචූර්ණ වර්ග\n\nවිශේෂ වූ ප්‍රලේප වර්ග නළලට දැමීම\n\nසිදු කරනු ලැබේ.\n\nඅර්ධාවභේදක මුල් අවස්ථාවේදීම ඖෂධ ගැනීමෙන් ඉක්මණින් සුවය ලැබිය හැකිය.\n\nආයු­ර්වේද වෛද්‍ය\nජේ.එම්.ඩී.ආර්.සී. ජය­මහ\n\nබී.ඒ.එම්.එස්. (‌ෙගෟරව)\nකොළඹ විශ්වවිද්‍යාලය",
       "URL": "https://www.dinamina.lk/2023/09/09/featured/20888/%e0%b6%af%e0%b7%92%e0%b6%9c%e0%b7%94%e0%b6%9a%e0%b6%bd%e0%b7%8a-%e0%b6%b4%e0%b7%80%e0%b6%ad%e0%b7%92%e0%b6%b1-%e0%b7%84%e0%b7%92%e0%b7%83%e0%b7%9a-%e0%b6%9a%e0%b7%90%e0%b6%9a%e0%b7%8a%e0%b6%9a/",
       "Category": "featured",
       "Parent URL": "https://www.dinamina.lk/category/featured//page/11/"
}