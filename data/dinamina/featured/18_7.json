{
       "Source": "dinamina",
       "Timestamp": "August 14, 2023 2:24 am",
       "Headline": "ප්‍රියන්තනීගේ ඉන්ද්‍රකීලයක් සේ බ්‍රහස්පතින්දා ජනගත වේ",
       "News Content": "ශ්‍රී ලංකා ගුවන්විදුලි සංස්ථාවේ මාධ්‍යවේදිනි ප්‍රියන්තනී ගමගේ යහම්පත් විසින් සම්පාදිත ‘ඉන්ද්‍රකීලයක් සේ‘ ග්‍රන්ථය මහරගම ජාතික තරුණ සේවා සභාවේ කුඩා ශ්‍රවණාගාරයේදී බ්‍රහස්පතින්දා (17) සවස 2.00ට ජනගත කෙරේ.\n\nගුවන්විදුලි මාධ්‍යවේදිනියකගේ කාර්යභාරය සහ වගකීම් ඉස්මතු වන මේ කෘතිය ජනමාධ්‍ය හදාරන සහ මාධ්‍ය ක්ෂේත්‍රයට පිවිසීමට බලාපොරොත්තුවෙන් සිටින සැම දෙනට ප්‍රයෝජනවත් ග්‍රන්ථයක් බව මහාචාර්ය සුනන්ද මහේන්ද්‍ර මෙහි පෙරවදනෙහිලා පවසයි.\n\nතල්පාවිල මිහිඳු ආදර්ශ විද්‍යාලයෙන් සහ මාතර සුජාතා බාලිකාවෙන් සිප් සතර හැදෑරූ ප්‍රියන්තනී කැලණිය විශ්විවිද්‍යාලයේ ශාස්ත්‍රවේදි සහ ශාස්ත්‍රපති උපාධිධාරිනියක වන අතර, ජාතික තරුණ සේවා සභාව ඔස්සේ මාධ්‍ය ක්ෂේත්‍රයට පිවිස, මේ වන විට ගුවන්විදුලි සංස්ථාවේ වැඩසටහන් සංවිධායකවරියක සහ නිවේදිකාවක ලෙස කටයුතු කරන්නීය.",
       "URL": "https://www.dinamina.lk/2023/08/14/featured/13785/%e0%b6%b4%e0%b7%8a%e0%b6%bb%e0%b7%92%e0%b6%ba%e0%b6%b1%e0%b7%8a%e0%b6%ad%e0%b6%b1%e0%b7%93%e0%b6%9c%e0%b7%9a-%e0%b6%89%e0%b6%b1%e0%b7%8a%e0%b6%af%e0%b7%8a%e0%b6%bb%e0%b6%9a%e0%b7%93/",
       "Category": "featured",
       "Parent URL": "https://www.dinamina.lk/category/featured//page/18/"
}