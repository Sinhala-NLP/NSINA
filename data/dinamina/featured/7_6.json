{
       "Source": "dinamina",
       "Timestamp": "September 22, 2023 12:58 am",
       "Headline": "",
       "News Content": "රාහු කාලය\nදහවල් 10.32 – 12.04 දක්වා\nරාත්‍රි 10.34 -12.04 දක්වා\n\nදිව්‍යමය සුබ මුහුර්ත\nගමන් යාමට\nඋදේ 7.01ට උතුර බලා\nඋදේ 8.07ට උතුර බලා\nලොතරැයි මිලදී ගැනීමට\nඋදේ 8.00ට උතුර බලා\nඋදේ 8.57ට උතුර බලා\nපැළ සිටුවීමට\nඋදේ 8.27ට උතුර බලා\nසවස 4.44ට උතුර බලා\n\nමේෂ\nරාජ්‍ය තාන්ත්‍රික උපකාර\n\nරාජ්‍යතාන්ත්‍රික මට්ටමේ ඇප උපකාර ලැබේ. බොහෝ විට අය පාර්ශ්වය ඉහළ ගිය ද පරිත්‍යාග හා පොදු සහයෝගයන් නිසා ජීවිතය පරිපූර්ණ වෙයි. රාත්‍රි ගමන් බිමන් වැඩි වේ. ශාරීරික තෙහෙට්ටුව මතු වේ.\n\nවෘෂභ\nදරුවන් නිසා පැසසුම්\n\nඉතා වාසනාවන්ත දිනකි. තම දූ දරුවන් නිසා පැසසුමට ඇගයුමට ලක්වේ. යටි බඩ ආශ්‍රිත සැර උෂ්ණ බවක් නිසා පීඩාකාරී විය හැක.\n\nමිථුන\nසම්පත් හිමිකමක්\n\nවිශාල කැපවීමක් නිසා තමාට බොහෝ සම්පත් හි‍මිවේ. වාහන, ඉඩම්, නිවාස මෙන්ම රැකියාවේ සුබවාදි ඉහළට යාමක් පෙන්වයි. ආදායම් මට්ටමද උසස් වේ.\n\nකටක\nවාසනාව පෙනි පෙනී මඟහැරේ\n\nවාසනාව පෙනි පෙනී මඟ හැරෙයි. බොහෝ විට ඔබගේ නොසැලකිල්ල මේ සඳහා බලපානු ඇත. දේපළක් ගැන වූ බලාපොරොත්තු සුන් වනු ඇත.\n\nසිංහ\nවිභාගයකින් උසස් ප්‍රතිඵල\n\nනව ආර්ථික කටයුත්තකට සාර්ථකව අත ගසයි. උසස් අය සමඟ ඇසුරට වාසනාව ගෙනේ. ගුරුවර ගුරුවරියන්ගේ සහාය මත ඉදිරියේදී විභාගයකින් උසස් ප්‍රතිඵල උදාකර ගැනීමට වාසනාව පවතී.\n\nකන්‍යා\nඅරමුණු සඵලවේ\n\nසිතේ ශක්තිය උ‍දා කෙරේ. කලක් තිස්සේ පැවති අරමුණක් සඵල වේ. තවත් පිරිසක් සමඟ එක්ව කරන කටයුතුවලින් ජය ලැබේ\n\nතුලා\nලැබීම් ඇති වේ\n\nපිටරටක සිටින අයකු විසින් ඔබට ලබාදෙන අනුග්‍රහයකින් ලෙහෙසියෙන් පිටරට යාමකට ද ඔබට හැකිවෙයි. තම අරමුණු උදෙසා එය සාර්ථක පියවරක් ද වෙයි. වියදම් අධික වුවද ලැබීම් ඇති කරන නිසා බියවිය යුතු නැත.\n\nවෘශ්චික\nසමාජ සේවා කටයුතු දියුණු වේ\n\nඑදිනෙදා පැවති ආර්ථික මාර්ගයක් වැඩි දියුණු වනු ඇත. තම සමීපතමයන් සමගින් පවත්වාගෙන ගිය සමාජ‍ සේවා කටයුත්තක් තවත් ක්‍රමවත්ව හා නව සැලසුමක් සහිතව පවත්වාගෙන යාමට හැකිවේ.\n\nධනු\nආර්ථිකයේ ප්‍රවර්ධනයක්\n\nආර්ථිකයේ ප්‍රවර්ධනයක් මතු කෙරේ. තමාට කලකට පසු කිසියම් වන්දනා ගමනකට උසස් පිරිසකගෙන් ඇරයුම් ලැබේ. එසේම තම ආගමික කටයුතු තවත් විධිමත්ව කරගෙන යාමට ඒ තුළින් ශක්තිය උදා කෙරේ.\n\nමකර\nසමාජයේ කැපී පෙනේ\n\nතම දේපළක් පිළිබඳ තිබූ ගැටලු අවසන් වේ. සමාජයේ කැපී පෙනෙන තත්ත්වයකට පත් වේ. ඉගෙනුම තවදුරටත් කරගෙන ගියහොත් පිටරට ශිෂ්‍යත්වයක් පවා උරුම වේ.\n\nකුම්භ\nහදිසි අනතුරක සේයාවක්\n\nහදිසි අනතුරක සේයාවක් පෙනෙන්නට තිබේ. ප්‍රවේශම අත්‍යවශ්‍යයි. දුර බැහැර ගමන්වලදී විශේෂයෙන් නුහුරු නුපුරුදු ස්ථානවලදී හදිසි අනතුරු විය හැක. කල්පනාකාරි වන්න.\n\nමීන\nහවුල් ව්‍යාපාරයක සාර්ථකත්වය\n\nතමාගේ විවාහ සහකරු හෝ සහකාරිය සමඟ එකට එක්ව කරන හවුල් ව්‍යාපාරයක සාර්ථකත්වය දක්නට ලැබේ. තමා ප්‍රාර්ථනා කළ දානමය කටයුත්තක් සාර්ථක කර ගැනීමට හැකිවේ.\n\nසුබසෙත හිටපු කර්තෘ ප්‍රවීණ ජ්‍යොතිෂ්‍ය වේදී අජිත් ධර්මසිරි",
       "URL": "https://www.dinamina.lk/2023/09/22/featured/24332/24332/",
       "Category": "featured",
       "Parent URL": "https://www.dinamina.lk/category/featured//page/7/"
}