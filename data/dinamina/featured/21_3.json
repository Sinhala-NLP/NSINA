{
       "Source": "dinamina",
       "Timestamp": "July 31, 2023 1:16 am",
       "Headline": "‘පිළිබිඹු 2022’ ආනන්දයේ ඡායාරූප කලා දිනයෙන්…",
       "News Content": "කොළඹ ආනන්ද විද්‍යාලයීය ඡායාරූප කලා සංසදය සංවිධානය කළ ‘පිළිබිඹු 2022‘ ඡායාරූප කලා දිනය පසුගියදා (21) විද්‍යාලයීය කුලරත්න ශාලාවේදී පැවැත්විණි. ඒ අවස්ථාවට ප්‍රධාන ආරාධිත අමුත්තා වශයෙන් ලොව සුප්‍රකට ව්‍යවසායක සජීව් රාජපුත්‍ර මහතාද විද්‍යාලයේ විදුහල්පති ඩී.එම්.එල්.පී. දිසානායක මහතාද විශේෂ ආරාධිත අමුත්තන් වශයෙන් සාගර ලක්මාල් ද මෙල් මහතා, කසුන් දීගොඩගමගේ සහ චමරි දීගොඩගමගේ (Travel With Wife) යන මහත්ම මහත්මීහුද එක් වූහ. රට පුරා පාසල් 40කට අධික ප්‍රමාණයක සිසුසිසුවියන් ඇතුළු 400ක පමණ පිරිසක් මේ උත්සවයට සහභාගි වූ අතර, ව්‍යවසායක සජීව් රාජපුත්‍ර මහතාට නියෝජ්‍ය විදුහල්පති රන්දික පෙරේරා මහතා විසින් තිළිණයක් ප්‍රදානය කරනු ලැබූ අයුරු සේයාරුවෙන් දැක්වේ.",
       "URL": "https://www.dinamina.lk/2023/07/31/featured/10447/%e0%b6%b4%e0%b7%92%e0%b7%85%e0%b7%92%e0%b6%b6%e0%b7%92%e0%b6%b9%e0%b7%94-2022-%e0%b6%86%e0%b6%b1%e0%b6%b1%e0%b7%8a%e0%b6%af%e0%b6%ba%e0%b7%9a-%e0%b6%a1%e0%b7%8f%e0%b6%ba%e0%b7%8f/",
       "Category": "featured",
       "Parent URL": "https://www.dinamina.lk/category/featured//page/21/"
}