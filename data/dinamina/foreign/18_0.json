{
       "Source": "dinamina",
       "Timestamp": "September 8, 2023 12:37 pm",
       "Headline": "19 වැනි ආසියානු ක්‍රීඩා උළෙලේ ගිනිසිළු ධාවනය ඇරඹෙයි",
       "News Content": "චීනයේ හංචොව් නුවර පැවැත්වෙන 19 වැනි ආසියානු ක්‍රීඩා උළෙලේ ගිනිසිළු ධාවනය ඇරඹේ. එම උත්සවය අද (08) හංචොව් නුවර බටහිර විල අසළ යොංජින් උද්‍යාන චතුරස්‍රයේ දී පැවැත්විණ.\n\n2004 වසරේ ඔලිම්පික් ක්‍රීඩා උළෙලේ කාන්තා මීටර 100 ළය ආර ඉසව්වේ ශූරිය වූ ලුවෝ ෂුවෙජුවැන් හංචොව් ආසියානු ක්‍රීඩා උළෙලේ ප්‍රථම ගිනිසිළුව දැරීම විශේෂත්වයකි.\n\nධාවනයේ පළමු දිනයේ දී ප්‍රකට ක්‍රීඩක ක්‍රීඩිකාවන් හා බිම් මට්ටමේ සේවකයන් යනාදී සියලු අංශ නියෝජනය කරන ගිනිසිළු දරන්නෝ 106 දෙනෙක් ඊට එක් ව සිටිති.\nහංචොව් නුවරින් පසුව එය චජියැං පළාතේ ආරම්භ වීමට නියමිතය. නගර 11 ක් ආවරණය වන පරිදි පැවැත්වෙන ගිනිසිළු ධාවනය, සැප්තැම්බර් 20 වැනිදා හංචොව් නගරයේ දී නිමාව සටහන් කරනු ඇත.\n\nක්‍රීඩා උළෙලේ සමාරම්භක උත්සවය 23 වැනිදා පැවැත්වේ.",
       "URL": "https://www.dinamina.lk/2023/09/08/foreign/20747/asian-games-torch-run/",
       "Category": "foreign",
       "Parent URL": "https://www.dinamina.lk/category/foreign//page/18/"
}