{
       "Source": "dinamina",
       "Timestamp": "August 22, 2023 2:57 pm",
       "Headline": "ග්‍රීසියටත් ලැව් ගිනි",
       "News Content": "ග්‍රීසියේ, දකුණු දිග ප්‍රදේශ කිහිපයකට සහ ඇතෑන්ස් නුවරට ලැව් ගිනි හේතුවෙන් දැඩි බලපෑම් එල්ල වී තිබේ.\nපැතිර යන වියළි සුළං හේතුවෙන් එය මැඩපැවැත්වීම දුෂ්කර වී ඇති බව වාර්තා වේ.\n\nමෙම සතිය පුරා එම ප්‍රදේශවලට සෙල්සියස් අංශක 40 ඉක්මවූ උෂ්ණත්වයක් පැවතුණි. අවදානම් සහගත ප්‍රදේශවලින් විශාල පිරිසක් ඉවත් කිරීමට ද පියවර ගෙන ඇත.\n\nග්‍රීසියේ, ඊශාන දිග මායිමට ආසන්න “ඇලෙක්සැන්ඩ්‍රෝපොලි” වරාය නගරය දක්වා ලැව් ගිනි පැතිරීමේ අවදානම් පවතින බව බලධාරින් පවසයි. එය මැඩපැවැත්වීම සඳහා මේ වන විට මෙහෙයුම් ක්‍රියාත්මකය.",
       "URL": "https://www.dinamina.lk/2023/08/22/foreign/16269/%e0%b6%9c%e0%b7%8a%e0%b6%bb%e0%b7%93%e0%b7%83%e0%b7%92%e0%b6%ba%e0%b6%a7%e0%b6%ad%e0%b7%8a-%e0%b6%bd%e0%b7%90%e0%b7%80%e0%b7%8a-%e0%b6%9c%e0%b7%92%e0%b6%b1%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/26/"
}