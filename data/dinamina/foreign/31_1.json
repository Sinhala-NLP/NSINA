{
       "Source": "dinamina",
       "Timestamp": "August 14, 2023 3:12 pm",
       "Headline": "ඔස්ට්‍රේලියා රියදුරු බලපත්‍රයට ප්‍රථමාධාර පුහුණුව අනිවාර්ය කිරීමේ යෝජනාවක්",
       "News Content": "ඔස්ට්‍රේලියානු රියදුරු බලපත්‍රය නිකුත් කිරීමේ එක් කොන්දේසියක් ලෙස ප්‍රථමාධාර පුහුණුවද අනිවාර්ය කිරීමේ යෝජනාවක් ඉදිරිපත් වී තිබේ.\n\nශාන්ත ජෝන් ගිලන් රථ සේවය විසින් එම අදහස ඉදිරිපත් කර ඇත.\n\nපසුගිය වසර තුළ වැඩිම මාරක රිය අනතුරු වාර්තා වූ ක්වීන්ස්ලන්ඩ් හි ප්‍රාන්ත රජයට ඔවුන් දැනටමත් එම යෝජනාව ඉදිරිපත් කර අවසන් බව වාර්තා වේ.\n\nරිය අනතුරු මරණවලින් සැළකිය යුතු සංඛ්‍යාවක් ප්‍රථමාධාර භාවිතයෙන් වළක්වාගත හැකි බවට විශ්වාස කෙරේ.\n\nයුරෝපයේ රටවල් 10 ක රියදුරු බලපත්‍රය නිකුත් කිරීමේදී ප්‍රථමාධාර පාඨමාලාවක් හදාරා තිබීම අනිවාර්ය කොන්දේසියක් බවට ප්‍රකාශයට පත් කර තිබේ.\n\n(මූලාශ්‍ර – auslankatv)",
       "URL": "https://www.dinamina.lk/2023/08/14/foreign/14003/%e0%b6%94%e0%b7%83%e0%b7%8a%e0%b6%a7%e0%b7%8a%e0%b6%bb%e0%b7%9a%e0%b6%bd%e0%b7%92%e0%b6%ba%e0%b7%8f-%e0%b6%bb%e0%b7%92%e0%b6%ba%e0%b6%af%e0%b7%94%e0%b6%bb%e0%b7%94-%e0%b6%b6%e0%b6%bd%e0%b6%b4/",
       "Category": "foreign",
       "Parent URL": "https://www.dinamina.lk/category/foreign//page/31/"
}