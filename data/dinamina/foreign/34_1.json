{
       "Source": "dinamina",
       "Timestamp": "August 10, 2023 1:35 am",
       "Headline": "කොවිඩ් නව ප්‍රභේදය ‘එරිස්’ රටවල් 45ක",
       "News Content": "බ්‍රිතාන්‍ය පුරා ව්‍යාප්ත වෙමින් පවතින බවට විදෙස් මාධ්‍ය වාර්තා කළ ‘එරිස්’ නැමැති නව කොවිඩ් ප්‍රභේදය මේ වන විට රටවල් 45ක පැතිරී ඇතැයි ඉන්ඩියා ටුඩේ පුවත් සේවය වාර්තා කළේය. ඔමික්‍රොන් උප ප්‍රභේදයක් බව කියන එම වයිරසය ‘එරිස්’ නමින් ද හඳුන්වනු ලබන අතර, එය මේ වන විට අමෙරිකාවේ ද ව්‍යාප්ත වී ඇතැයි වාර්තා වේ. නිව්යෝක් නුවර පසුගියදා වාර්තා වූ කොවිඩ් රෝගින්ගෙන් සංඛ්‍යාවේ 55%ක වර්ධනයක් පෙන්නුම් කරන බවත්, මේ වයිරසය මීට පෙර ඉන්දියාවෙන් හා ඉන්දුනීසියාවෙන් වාර්තා වී ඇති බවත් විදෙස් මාධ්‍ය වැඩිදුරටත් වාර්තා කළේය. මේ වන විට උතුරු ආසියාවට සහ මධ්‍යම යුරෝපයට ද පැතිරී ඇතැයි විදෙස් මාධ්‍ය සඳහන් කළේය.",
       "URL": "https://www.dinamina.lk/2023/08/10/foreign/13002/%e0%b6%9a%e0%b7%9c%e0%b7%80%e0%b7%92%e0%b6%a9%e0%b7%8a-%e0%b6%b1%e0%b7%80-%e0%b6%b4%e0%b7%8a%e0%b6%bb%e0%b6%b7%e0%b7%9a%e0%b6%af%e0%b6%ba-%e0%b6%91%e0%b6%bb%e0%b7%92%e0%b7%83/",
       "Category": "foreign",
       "Parent URL": "https://www.dinamina.lk/category/foreign//page/34/"
}