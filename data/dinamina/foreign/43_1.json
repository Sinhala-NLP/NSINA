{
       "Source": "dinamina",
       "Timestamp": "July 24, 2023 3:35 pm",
       "Headline": "චීනයේ ව්‍යායාම ශාලාවක වහලයක් කඩා වැටේ – 11ක් මරුට",
       "News Content": "ඊසානදිග චීනයේ අධික වර්ෂාව හේතුවෙන් පාසල් ව්‍යායාම ශාලාවක වහලයක් කඩා වැටීමෙන් 11 දෙනෙකු මිය ගොස් තිබේ.\n\nමියගිය අයගෙන් වැඩි පිරිසක් කුඩා දරුවන් විය හැකි බව වාර්තාවේ.\n\nඉරිදා පස්වරු 3 ට පමණ මෙම කඩා වැටීම සිදුව ඇතැයි ෂින්හුවා පුවත් සේවය වාර්තා කරයි.\n\nඅනතුර සිදු වන විට 19 දෙනෙකු එහි සිට ඇති බව, බලධාරීන් පවසයි. සුන්බුන් අතරින් ගොඩ ගැනුණු 15 දෙනෙකු අතරින් දිවි ගලවා ගැනීමට සමත් වූයේ, 4 දෙනෙකු පමණි. වහල ඉදිකිරීමට භාවිතා කළ පර්ලයිට් නම් වීදුරු විශේෂයට වැසි ජලය වැටී පෙගීමෙන් එය කඩා වැටී ඇති බව බලධාරීන් සදහන් කරයි.\n\nගලවා ගැනීමේ මෙහෙයුම් මේවන විට අවසන් බව බලධාරීහු පවසති.",
       "URL": "https://www.dinamina.lk/2023/07/24/foreign/8887/school-gym-roof/",
       "Category": "foreign",
       "Parent URL": "https://www.dinamina.lk/category/foreign//page/43/"
}