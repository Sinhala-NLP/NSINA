{
       "Source": "dinamina",
       "Timestamp": "August 18, 2023 1:00 am",
       "Headline": "මැලේසියාවේ අධිවේගී මාර්ගයකට ගුවන් යානයක් කඩාවැටෙයි",
       "News Content": "මැලේසියාවේ ක්වාලලම්පූර් නුවරට උතුරින් පිහිටි අධිවේගී මාර්ගයකට ගුවන් යානයක් කඩා වැටීමෙන් පුද්ගලයන් දසදෙනකු ජිවිතක්ෂයට පත්වී ඇතැයි වාර්තා වේ. මේ අනතුරට මුහුණ පා ඇත්තේ ඊයේ දහවල් එරට ලන්ග්කාවි ගුවන්තොටුපොළෙන් පිටත්ව සෙලෙංගොර් ගුවන්තොටුපොළ දක්වා පියාසර කරමින් තිබූ කුඩා ගුවන් යානයක් බව ද වාර්තා වේ.\n\nමගීන් 6 දෙනකු සහ ගුවන් නියමුවන් ඇතුළු කාර්ය මණ්ඩලයේ දෙදෙනකු රැගත් එම ගුවන් යානය අධිවේගී මාර්ගයට කඩා වැටී ඒ මොහොතේ මාර්ගයේ ගමන් කරමින් තිබූ මෝටර් රථයක සහ යතුරුපැදියක ගැටී ඇතැයි ද, ගුවන් යානය කඩා වැටීමෙන් පසු විශාල ගිනි ජාලාවක් පැතිරී ගොස් ඇතැයි ද වැඩිදුරටත් වාර්තා වේ. මියගිය පුද්ගලයන් හඳුනා ගැනීමේ කටයුතු සිදු කරමින් සිටින බවත්, අනතුර සම්බන්ධව විමර්ශනයක් පැවැත්වීමට නියමිත බවත් වැඩිදුරටත් වාර්තා වේ.",
       "URL": "https://www.dinamina.lk/2023/08/18/foreign/15163/%e0%b6%b8%e0%b7%90%e0%b6%bd%e0%b7%9a%e0%b7%83%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%85%e0%b6%b0%e0%b7%92%e0%b7%80%e0%b7%9a%e0%b6%9c%e0%b7%93-%e0%b6%b8%e0%b7%8f%e0%b6%bb%e0%b7%8a%e0%b6%9c/",
       "Category": "foreign",
       "Parent URL": "https://www.dinamina.lk/category/foreign//page/29/"
}