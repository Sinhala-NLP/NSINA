{
       "Source": "dinamina",
       "Timestamp": "August 7, 2023 1:43 am",
       "Headline": "පාකිස්තානයේ  මගී දුම්රියක්  පිලී පනී",
       "News Content": "දකුණු පාකිස්තානයේදී දුම්රියක් පීලි පැනීමෙන් මගීන් 30 දෙනකු ජීවිතක්ෂයට පත් වී ඇති අතර, තවත් මගීන් සියයකට අධික පිරිසක් තුවාල ලබා ඇතැයි විදෙස් මාධ්‍ය වාර්තා කළේය. කරච්චි නුවරට කිලෝමීටර් 275ක් පමණ දුරින් පිහිටි නවබ්ෂා නුවර සහරා දුම්රිය පොළ අසලදී පීලි පැනීමට ලක්වී ඇත්තේ කරච්චි නුවර සිට අබෝටාබාද් දක්වා ධාවනය වෙමින් තිබූ මගී දුම්රියකි.\n\nහසාරා එක්ස්ප්‍රස් නමැති එම මගී දුම්රිය අනතුරට ලක්වන විට එහි මගින් දහසකට වැඩි පිරිසක් සිටි බව ද වාර්තා වේ. දුම්රිය මැදිරි අටක් පීලි පැනීමට ලක්වී ඇති අතර, ඇතැම් මැදිරිවල සිරවී සිටින මගීන් බේරා ගැනීමට මෙහෙයුමක් ද ක්‍රියාත්මක කර තිබේ.",
       "URL": "https://www.dinamina.lk/2023/08/07/foreign/12188/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba%e0%b7%9a-%e0%b6%b8%e0%b6%9c%e0%b7%93-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba/",
       "Category": "foreign",
       "Parent URL": "https://www.dinamina.lk/category/foreign//page/35/"
}