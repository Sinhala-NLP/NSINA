{
       "Source": "dinamina",
       "Timestamp": "October 13, 2023 10:31 am",
       "Headline": "සිංගප්පූරු – පර්ත් ගුවන් යානයක බෝම්බ තර්ජනයක්",
       "News Content": "\n\nසිංගප්පූරුවේ සිට පර්ත් නුවර දක්වා පැමිණෙමින් තිබූ ගුවන් යානයක බෝම්බ තර්ජනයක් ඇතිකල ඔස්ට්‍රේලියානුවෙකු අත්අඩංගුවට ගෙන තිබේ.\n\nඅඩු පිරිවැය ගුවන් සේවයක් වන ස්කූට් (scoot) ගුවන් සේවයට අයත් TR 16 ගුවන් යානය සිංගප්පූරුවේ චැංගි ජාත්‍යන්තර ගුවන් තොටුපළෙන් ගමන් ආරම්භ කර තිබුණේ ඊයේ පස්වරු 04.10 ටය.\n\nවිනාඩි 40 කට පමණ පසු යානයේ බෝම්බයක් ඇති බවට සැකකරු විසින් පවසා ඇති බව සඳහන්වේ.\n\nඅනතුරුව ප්‍රහාරක ජෙට් යානා 02 ක ආරක්ෂාව මධ්‍යයේ මෙම ගුවන් යානය නැවතත් සිංගප්පූරුව දක්වා හරවාගෙන පැමිණ ඇත.\n\nඑහිදී අත්අඩංගුවට ගත් ඔස්ට්‍රේලියානු ජාතිකයා 30 හැවිරිදි වියෙහි පසුවන්නෙකු බවට හඳුනාගෙන ඇත.\n\nකෙසේවෙතත් යානයේ තිබි කිසිදු සැකකටයුතු යමක් හමුවී නැහැ.\n\n(මූලාශ්‍ර – auslanka)",
       "URL": "https://www.dinamina.lk/2023/10/13/foreign/30455/%e0%b7%83%e0%b7%92%e0%b6%82%e0%b6%9c%e0%b6%b4%e0%b7%8a%e0%b6%b4%e0%b7%96%e0%b6%bb%e0%b7%94-%e0%b6%b4%e0%b6%bb%e0%b7%8a%e0%b6%ad%e0%b7%8a-%e0%b6%9c%e0%b7%94%e0%b7%80%e0%b6%b1%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/1/"
}