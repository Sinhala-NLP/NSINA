{
       "Source": "dinamina",
       "Timestamp": "August 27, 2023 11:49 am",
       "Headline": "වැග්නර් ප්‍රධානියාගේ යානය කඩා වැටුණු තැනින් මළ සිරුරු 10ක්",
       "News Content": "වැග්නර් කුලී හමුදා ප්‍රධානී යෙව්ගනී ප්‍රිගොෂින් මිය ගිය බවට අනුමාන කෙරෙන ජෙට් යානයක් කඩා වැ‌ටුණු ස්ථානයෙන් මළ සිරුරු 10ක් සහ ගුවන් යානා රෙකෝඩර සොයා ගත් බව රුසියානු බලධාරීන් පවසයි.\n\nඑම මළ සිරුරු සම්බන්ධයෙන් මේවන විට අනුක පරීක්ෂණ සිදු කෙරෙමින් පවතී.\n\nබෝම්බ හෝ මිසයිල ප්‍රහාරයක් හේතුවෙන් වැග්නර් ප්‍රධානී ප්‍රිගොෂින් ගමන් කළ ජෙට් යානය කඩා වැටෙන්නට ඇති බවට ඇතැම් විශ්ලේෂකයින් පවසයි.\n\nකෙසේ වෙතත් යානය කඩා වැටීමට නිශ්චිත හේතුවක් මෙතෙක් හෙළිව නැත.\n\nප්‍රිගොෂින් ඝාතනය සඳහා ක්‍රෙම්ලිනය නියෝගයක් ලබා දුන් බවට සිදු කරන ප්‍රකාශ සම්පූර්ණයෙන්ම අසත්‍ය බව රුසියානු ජනාධිපති ව්ලැද්මීර් පුටින් මීට පෙර සදහන් කර තිබුණි.",
       "URL": "https://www.dinamina.lk/2023/08/27/breaking-news/17528/%e0%b7%80%e0%b7%90%e0%b6%9c%e0%b7%8a%e0%b6%b1%e0%b6%bb%e0%b7%8a-%e0%b6%b4%e0%b7%8a%e0%b6%bb%e0%b6%b0%e0%b7%8f%e0%b6%b1%e0%b7%92%e0%b6%ba%e0%b7%8f%e0%b6%9c%e0%b7%9a-%e0%b6%ba%e0%b7%8f%e0%b6%b1/",
       "Category": "foreign",
       "Parent URL": "https://www.dinamina.lk/category/foreign//page/23/"
}