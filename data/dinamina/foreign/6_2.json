{
       "Source": "dinamina",
       "Timestamp": "October 3, 2023 1:00 am",
       "Headline": "යුක්රේනයට යුද ආධාර සැපයීමේ බයිඩ්න්ගේ යෝජනාව කොන් ග්‍රස් මණ්ඩලය ඉවත දමයි",
       "News Content": "රුසියාවට එරෙහිව සටන් කිරීම සඳහා යුක්රේනයට ලබාදීමට ජනාධිපති ජෝ බයිඩ්න් විසින් යෝජනා කරනු ලැබූ අමෙරිකානු ඩොලර් බිලියන 6ක යුද ආධාර එරට කොන්ග්‍රස් මණ්ඩලයේ කෙටි කාලීන අයවැය යෝජනාවෙන් අවසන් මොහොතේදී ප්‍රතික්ෂේප වී ඇතැයි විදෙස් මාධ්‍ය වාර්තා කළේය. පසුගිය වසරේ පෙබරවාරියේ යුක්රේන යුද ගැටුම් ආරම්භ වීමෙන් පසු මේ දක්වා අමෙරිකාව විසින් ඩොලර් බිලියන 46ක යුද ආධාර යුක්රේනයට ලබා දී ඇති අතර, මෙවර ජනාධිපතිවරයාගේ නව යුද ආධාර යෝජනාව කොන්ග්‍රස් මණ්ඩලය විසින් ඉවත දැමීම කැපී පෙනෙන සිදුවීමක් බව ද වාර්තා වේ.\n\nරිපබ්ලිකන් රජයේ කෙටිකාලීන අයවැය යෝජනාවට විපක්ෂය වන ඩිමොක්‍රොටික් පක්ෂයේ මන්ත්‍රීවරුන්ගේ ද සහාය පළ වී ඇති අතර, යුක්රේනයට යුද ආධාර සැපයීම සම්බන්ධව දෙපාර්ශ්වයම විරෝධතාව පළ කිරීමෙන් ජනාධිපති බයිඩ්න්ගේ දැඩි විවේචනයට ලක් වී ඇතැයි ද, ඔහු ඒ පිළිබඳ කනස්සල්ලට පත් වී ඇතැයි ද වාර්තා වේ. කෙසේ වෙතත් යුක්රේනයට අඛණ්ඩව සහාය දෙන බව ජනාධිපතිවරයා පොරොන්දු වී ඇතැයි ද විදෙස් මාධ්‍ය වැඩිදුරටත් වාර්තා කළේය.",
       "URL": "https://www.dinamina.lk/2023/10/03/foreign/27191/%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1%e0%b6%ba%e0%b6%a7-%e0%b6%ba%e0%b7%94%e0%b6%af-%e0%b6%86%e0%b6%b0%e0%b7%8f%e0%b6%bb-%e0%b7%83%e0%b7%90%e0%b6%b4%e0%b6%ba%e0%b7%93/",
       "Category": "foreign",
       "Parent URL": "https://www.dinamina.lk/category/foreign//page/6/"
}