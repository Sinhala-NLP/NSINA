{
       "Source": "dinamina",
       "Timestamp": "August 14, 2023 2:43 am",
       "Headline": "ඔස්ට්‍රේලියාවේ පුරවැසිභාවය ඉල්ලා සති 6ක් ඇතුළත නවසීලන්තයෙන් අයදුම්පත් 15,000ක්",
       "News Content": "සති 6ක් ඇතුළත නවසීලන්ත ජාතිකයන් 15,000කට වැඩි පිරිසක් ඔස්ට්‍රේලියාවේ පුරවැසිභාවය සඳහා ඉල්ලුම් කර ඇතැයි විදෙස් මාධ්‍ය වාර්තා කළේය. නවසීලන්ත ජාතිකයන් 375 දෙනකු පමණ දෛනිකව ඔස්ට්‍රේලියානු පුරවැසිභාවයට අයැදුම් කරන බව ද වාර්තා වේ. නවසීලන්ත ජාතිකයන් ඔස්ට්‍රේලියාවට සංක්‍රමණය වීමේ වර්ධනයක් සිදුවී ඇත්තේ පසුගිය ජූලි මාසයේ 1 වැනිදා ඔස්ට්‍රේලියාව නව නීති ක්‍රියාත්මක කිරීමෙන් පසුව බව ද වාර්තා වේ.\nමේ පිරිස අතුරින් දැනටමත් 500ක් පමණ පුරවැසිභාවය සඳහා පරීක්ෂණයකින් සමත්වී ඇතැයි ද, ඔවුන් ඉදිරියේදී එරට පැවැත්වෙන උත්සවයක් අතරතුර ඔස්ට්‍රේලියානු පුරවැසියන් බවට පත් වනු ඇතැයි ද විදෙස් මාධ්‍ය වැඩිදුරටත් වාර්තා කළේය.",
       "URL": "https://www.dinamina.lk/2023/08/14/foreign/13823/%e0%b6%94%e0%b7%83%e0%b7%8a%e0%b6%a7%e0%b7%8a%e0%b6%bb%e0%b7%9a%e0%b6%bd%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%b4%e0%b7%94%e0%b6%bb%e0%b7%80%e0%b7%90%e0%b7%83%e0%b7%92%e0%b6%b7/",
       "Category": "foreign",
       "Parent URL": "https://www.dinamina.lk/category/foreign//page/31/"
}