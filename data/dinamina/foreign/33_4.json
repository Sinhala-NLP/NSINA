{
       "Source": "dinamina",
       "Timestamp": "August 11, 2023 1:00 am",
       "Headline": "ඉන්දුනීසියා විශ්ව රූ රැජන තරගයේ සංවිධායකට එරෙහිව ජකර්තා පොලිසියට පැමිණිලි අටක්",
       "News Content": "ඉන්දුනීසියාවේ පසුගියදා පැවැති ‘ඉන්දුනීසියා විශ්ව රෑ රැජන‘තේරීමේ තරගයේදී ලිංගික හිරිහැර කළ බවට ඊයේ වන විට ජකර්තා පොලිසියට පැමිණිලි අටක් ඉදිරිපත් වී ඇතැයි ‘ජකර්තා පෝස්ට්‘ පුවත් සේවය වාර්තා කළේය. එම තරගයේ සංවිධායකවරයාට සහ ඔහුගේ කාර්ය මණ්ඩලයට එරෙහිව එම පැමිණිලි ගොනු කර තිබේ. අවසන් තරගකාරිනියන් අටදෙනාගේ සිරුර පරීක්ෂා කිරීමට ඔවුන්ගේ උඩුකය නිරුවත් කරන ලෙස උපදෙස් දීමත්, පිරිමි පුද්ගලයන් ඇතුළුව 20 දෙනකු ඉදිරියේ එය සිදු කිරීමත් අවසන් තරගකාරිනියන් අතරට එක් වූ තරුණියක පසුගිය සඳුදා ජකර්තා පොලිසියට පැමිණිලි කර තිබූ අතර, ඊයේ අවසන් තරග වටයට සුදුසුකම් ලැබූ සෙසු තරගකාරිනියන් 7 දෙනා ද එසේ පැමිණිලි කර ඇතැයි ජකර්තා පෝස්ට් පුවත් සේවය වැඩිදුරටත් වාර්තා කළේය.\n\nඅවසන් තරගකාරිනියන් අටදෙනා වෙනුවෙන් පෙනී සිටින නීතිඥ මෙලීසා අන්ග්‍රයිනි මාධ්‍යයට ප්‍රකාශ කර ඇත්තේ මෙය ලිංගික ප්‍රචණ්ඩත්ව නීතිය උල්ලංඝනය කිරීමක් බවය. එමෙන්ම මේ සම්බන්ධව දැඩි පියවර ගන්නා බවත් ඇය සඳහන් කර තිබේ. තරගකාරියන්ට දුන් උපදෙස් පිළිබඳ තවදුරටත් පෙනී සිටින බව කියමින් එම තරගයේ සංවිධායක සඳහන් කර ඇත්තේ සිරුරේ ලප කැළැල් හෝ පච්චා කෙටීම් සිදු කර තිබේ දැයි සොයා බැලීම තරගයේ එක්\n\nපියවරක් බවය.",
       "URL": "https://www.dinamina.lk/2023/08/11/foreign/13366/%e0%b6%89%e0%b6%b1%e0%b7%8a%e0%b6%af%e0%b7%94%e0%b6%b1%e0%b7%93%e0%b7%83%e0%b7%92%e0%b6%ba%e0%b7%8f-%e0%b7%80%e0%b7%92%e0%b7%81%e0%b7%8a%e0%b7%80-%e0%b6%bb%e0%b7%96-%e0%b6%bb%e0%b7%90%e0%b6%a2/",
       "Category": "foreign",
       "Parent URL": "https://www.dinamina.lk/category/foreign//page/33/"
}