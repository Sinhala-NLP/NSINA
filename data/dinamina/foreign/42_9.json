{
       "Source": "dinamina",
       "Timestamp": "July 25, 2023 1:00 am",
       "Headline": "චීනයේ පාසලක වහලය කඩා වැටී සිසුවියන් ඇතුළු 11ක් මරුට",
       "News Content": "චීනයේ පාසලක වහලක් කඩා වැටීමෙන් පාසල් සිසුවියන් ඇතුළු 11 දෙනකු ජීවිතක්ෂයට පත් වූ බව විදෙස් මාධ්‍ය වාර්තා කළේය. එසේ කඩා වැටී ඇත්තේ ගිනිකොන චීනයේ හයිලෝංජියැං ප්‍රාන්තයේ පිහිටි එම පාසලේ ජිම්නාස්ටික් ක්‍රීඩාගාරයේ වහලය වන අතර, ඒ මොහොතේ පාසලේ බාලිකා වොලිබෝල් කණ්ඩායම එහි පුහුණුව ලබමින් සිටි බව ද වාර්තා වේ.\n\nවහලය කඩා වැටෙන අවස්ථාවේදී ක්‍රීඩිකාවන්, පුහුණුකරු ඇතුළු 19 දෙනකු එහි සිටි බවත්, ඉන් සිවු දෙනකු ඒ මොහොතේදී පිටතට පැන ගැනීමට සමත් වූ බවත් විදෙස් මාධ්‍ය වැඩිදුරටත් වාර්තා කළේය. තුවාල ලැබූ සෙසු පිරිස රෝහල්ගත කර ඇත. එම පාසල් ගොඩනැඟිල්ල සහ වහලය නියමිත ප්‍රමිතියෙන් තොරව ඉදි කර ඇතැයි මූලික පරීක්ෂණයේදී අනාවරණය වූ බව ද වාර්තා වේ.",
       "URL": "https://www.dinamina.lk/2023/07/25/foreign/8996/%e0%b6%a0%e0%b7%93%e0%b6%b1%e0%b6%ba%e0%b7%9a-%e0%b6%b4%e0%b7%8f%e0%b7%83%e0%b6%bd%e0%b6%9a-%e0%b7%80%e0%b7%84%e0%b6%bd%e0%b6%ba-%e0%b6%9a%e0%b6%a9%e0%b7%8f-%e0%b7%80%e0%b7%90%e0%b6%a7%e0%b7%93/",
       "Category": "foreign",
       "Parent URL": "https://www.dinamina.lk/category/foreign//page/42/"
}