{
       "Source": "dinamina",
       "Timestamp": "October 6, 2023 1:28 am",
       "Headline": "මුරලි ‘800’ අද තිර­යට",
       "News Content": "එතෙක් මෙතෙක් ටෙස්ට් ක්‍රිකට් පිටියේ ශ්‍රේෂ්ඨතම දඟපන්දු යවන්නා ලෙස විචාරකයන්ගේ නොමඳ ගෞරවයට හා පැසසුමට පාත්‍ර වූ මුත්තයියා මුරලිදරන්ගේ ක්‍රීඩා හා පෞද්ගලික ජීවිතයේ සිදු වූ විවිධ හැලහැප්පීම් පාදක කරමින් ඉන්දියාවේ තමිල්නාඩු ප්‍රාන්තයේ නිපද වූ ‘800‘ චරිතාපදාන සිනමා නිර්මාණය මුරලිදරන් සිය ටෙස්ට් ජීවිතයේ ගාල්ලේදී ඉන්දියාවට එරෙහිව පැවැති අවසන් ටෙස්ට් තරගයේදී කඩුලු 800 සම්පූර්ණ කිරීමේ\n13 වැනි සංවත්සරය දිනය යෙදී ඇති අද දින රිදී තිරයට එක් වෙයි.\n\nදෙමළ සිනමා අධ්‍යක්ෂ එම්.එස්.ශ්‍රීපති සහ බුකර් සම්මානලාභී ශෙහාන් කරුණාතිලක එක්ව තිර රචනය කළ මේ චිත්‍රපටය ශ්‍රීපතිගේ අධ්‍යක්ෂණයකි. ජාත්‍යන්තර කීර්තියට පත් වූ ‘Slumdog Millionaire‘ චිත්‍රපටයේ රඟ පෑ මාතූර් මිටාල් මේ චිත්‍රපටයේ මුරලිගේ භුමිකාවට පණ පොවා ඇත. දෙමළ බසින් නිපද වූ ‘800‘ චිත්‍රපටය හින්දි හා තෙළිඟු හා සිංහල බසින් හඬ කවා ඇති අතර, තමිල්නාඩුවේ සහ ශ්‍රී ලංකාවේ මෙන්ම තවත් රටවල් රැසක ඉංග්‍රීසි බසින් උපශීර්ෂ සමඟ තිරගත කෙරේ.",
       "URL": "https://www.dinamina.lk/2023/10/06/foreign/28323/%e0%b6%b8%e0%b7%94%e0%b6%bb%e0%b6%bd%e0%b7%92-800-%e0%b6%85%e0%b6%af-%e0%b6%ad%e0%b7%92%e0%b6%bb%e0%b6%ba%e0%b6%a7/",
       "Category": "foreign",
       "Parent URL": "https://www.dinamina.lk/category/foreign//page/4/"
}