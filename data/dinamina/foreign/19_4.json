{
       "Source": "dinamina",
       "Timestamp": "September 6, 2023 9:08 am",
       "Headline": "චීන අගමැති පළමු ආසියානු නිල සංචාරය අරඹයි",
       "News Content": "නැගෙනහිර ආසියානු සහයෝගිතාව තේමා කරගත් නායක සමුළු රැසකට එක්වීම සඳහා චීන අග්‍රාමාත්‍ය ලී ච්‍යං මහතා බෙයිජිං අගනුවරින් පිටත්ව යයි.\n\nහෙතෙම ඊයේ (05) ඉන්දුනීසියාවේ ජකර්තා අගනුවරට ළඟා විය.\n\nඑරට රැඳී සිටින කාලයේ දී අගමැතිවරයා 26 වැනි චීන-ආසියාන් නායක සමුළුව, 26 වැනි ආසියාන්-චීන, ජපාන, ‍දකුණු කොරියානු නායක සමුළුව සහ 18 වැනි නැගෙනහිර ආසියානු නායක සමුළුවට සහභාගි වීමට නියමිත ය.\n\nමීට සමගාමී ව හෙතෙම ඉන්දුනීසියාවේ නිල සංචාරයක ද නිරත වනු ඇත.\n\nඉන් අනතුරුව, ජී-20 කණ්ඩායමේ නායකයන්ගේ 18 වැනි සමුළුවට එක්වීම සඳහා චීන අග්‍රාමාත්‍යවරයා ඉන්දියාව බලා යාමට නියමිතව තිබේ.",
       "URL": "https://www.dinamina.lk/2023/09/06/foreign/20002/%e0%b6%a0%e0%b7%93%e0%b6%b1-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92-%e0%b6%b4%e0%b7%85%e0%b6%b8%e0%b7%94-%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%b1/",
       "Category": "foreign",
       "Parent URL": "https://www.dinamina.lk/category/foreign//page/19/"
}