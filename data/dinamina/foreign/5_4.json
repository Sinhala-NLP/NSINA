{
       "Source": "dinamina",
       "Timestamp": "October 5, 2023 1:00 am",
       "Headline": "රාජ්‍ය තාන්ත්‍රික නිලධාරීන් 41ක් යළි ගෙන්වා ගන්නැයි ඉන්දීය රජය කැනඩාවට කියයි",
       "News Content": "මේ මස 10 වැනිදාට පෙර තම රටේ සිටින කැනේඩියානු රාජ්‍යතාන්ත්‍රික නිලධාරීන් 41 දෙනා සිය රටට ගෙන්වා ගන්නා ලෙස ඉන්දීය රජය කැනඩාවට දැනුම් දී ඇතැයි විදෙස් මාධ්‍ය වාර්තා කළේය.\n\nඉන්දීය රජය මේ දැනුම්දීම කර ඇත්තේ කැනඩාවේ පුරවැසිභාවය ලැබූ සික් ජාතික බෙදුම්වාදී නායකයකු මීට මාස කිහිපයකට පෙර ඝාතනය සම්බන්ධව දෙරට අතර උද්ගත වී ඇති දේශපාලන අර්බුදය හේතුවෙන් බවද විදෙස් මාධ්‍ය වැඩිදුරටත් වාර්තා කළේය.\n\nදෙරටේම රජය මෙතෙක් කිසිදු ප්‍රතිචාරයක් නොදැක්වු එම වාර්තාවට අනුව මේ මස 10 වැනිදායින් පසුවත් ඉන්දියාවේ රැඳී සිටින කැනේඩියානුවන්ගේ රාජ්‍ය තාන්ත්‍රිකභාවය අහෝසි කරන බවට ද ඉන්දීය රජය කැනඩාවට දැනුම් දී තිබේ.\n\nඉන්දියාවේ සිටින කැනේඩියානු රාජ්‍යතාන්ත්‍රික නිලධාරීන්ගේ සංඛ්‍යාව කැනඩාවේ සිටින ඉන්දීය රාජ්‍යතාන්ත්‍රිකයන්ගේ සංඛ්‍යාවට වඩා වැඩි බව ද වාර්තා වේ.\n\n",
       "URL": "https://www.dinamina.lk/2023/10/05/foreign/27812/%e0%b6%bb%e0%b7%8f%e0%b6%a2%e0%b7%8a%e0%b6%ba-%e0%b6%ad%e0%b7%8f%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b7%92%e0%b6%9a-%e0%b6%b1%e0%b7%92%e0%b6%bd%e0%b6%b0%e0%b7%8f/",
       "Category": "foreign",
       "Parent URL": "https://www.dinamina.lk/category/foreign//page/5/"
}