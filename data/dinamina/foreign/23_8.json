{
       "Source": "dinamina",
       "Timestamp": "August 28, 2023 1:42 am",
       "Headline": "සඳ තරණය කළ ඉන්දියාව සූර්යයා ජය ගැනීමේ සැලසුමක්",
       "News Content": "සඳ ගමන සාර්ථක කරගත් ඉන්දීය අභ්‍යවකාශ පර්යේෂණ ආයතනය ඉන් නොනැවතී සූර්යයා ජය ගැනීමේ මෙහෙයුමක් ද ක්‍රියාත්මක කිරීමට සූදානමින් සිටින බව විදෙස් මාධ්‍ය වාර්තා කළේය. ‘ආදිත්‍යා L1’ නමින් හඳුන්වනු ලබන එම යානය ලබන සැප්තැම්බර් මස 2 වැනිදා ගමන් ඇරැඹීමට නියමිත බව ඉන්දීය මාධ්‍ය වාර්තා කළේය.\n\nඉන්දීය අභ්‍යවකාශ පර්යේෂණ ආයතනය මඟින් සූර්යයා අධ්‍යයනය කිරීමේ මෙහෙයුමක් ආරම්භ කරන පළමු අවස්ථාව මෙය වන අතර, මේ දැවැන්ත මෙහෙයුම අභ්‍යවකාශ කාලගුණය පිළිබඳ අවබෝධයක් ලබා ගැනීමේ අරමුණින් සිදු වන්නකි.\n\nපෘථීවියේ සිට ආසන්න වශයෙන් කිලෝමීටර් මිලියන 1.5ක දුරින් පිහිටා ඇති සූර්ය- පෘථිවි පද්ධතිය වන ලග්‍රාන්ජ් ලක්ෂ්‍යය වටා ආලෝක කක්ෂයක ස්ථානගත කර එමඟින් සූර්යයාගේ හැසිරීම පිළිබඳ පෙර නොවූ විරූ ආකාරයේ අවබෝධයක් පෘථිවි ජනතාවට ලබා දීම ‘ආදිත්‍යා – L1’ මඟින් සිදු කෙරෙන බව ඉන්දීය අභ්‍යවකාශ පර්යේෂණ ආයතනය ප්‍රකාශ කර තිබේ.",
       "URL": "https://www.dinamina.lk/2023/08/28/foreign/17692/%e0%b7%83%e0%b6%b3-%e0%b6%ad%e0%b6%bb%e0%b6%ab%e0%b6%ba-%e0%b6%9a%e0%b7%85-%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80-%e0%b7%83%e0%b7%96%e0%b6%bb%e0%b7%8a%e0%b6%ba/",
       "Category": "foreign",
       "Parent URL": "https://www.dinamina.lk/category/foreign//page/23/"
}