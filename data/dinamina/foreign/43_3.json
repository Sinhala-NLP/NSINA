{
       "Source": "dinamina",
       "Timestamp": "July 24, 2023 1:36 pm",
       "Headline": "Twitter නිල් කුරුල්ලාට සමුදෙයි",
       "News Content": "ට්විටර් ලාංඡනයේ සිටින සුප්‍රසිද්ධ නිල් පක්ෂි සංකේතය නිල වශයෙන් වෙනස් කිරීමට එලෝන් මස්ක් තීරණය කර තිබේ.\n\nඑම සංකේතය “X” ලෙස වෙනස් කිරීමට තමා සැලසුම් කරන බවත් Twitter හි නව ලාංඡනයේ කළු පැහැති පසුබිමක සුදු X අකුරේ පින්තූරයක් Twitter හි ප්‍රධාන විධායකවරයා විසින් එළිදක්වා ඇත.\n\nලොව පුරා ඉතා ඉක්මණින් මෙය වෙනස් කිරීමට පියවර ගන්නා බවද එලෝන් මස්ක් Twitter සටහනක් තබමින් සදහන් කර ඇතැයි විදෙස් මාධ්‍ය වාර්තා කරයි.\n\nTwitter කුරුල්ලාට අමතරව එම සන්නාමයටද සමු දෙන බව ඔහු ප්‍රකාශ කර තිබුණි.\n\nමෙය බොහෝ කළකට පෙර සිදු කිරීමට තිබූ දෙයක් බවයි වැඩිදුරටත් අදහස් දක්වමින් එලෝන් මස්ක් සඳහන් කර ඇත.",
       "URL": "https://www.dinamina.lk/2023/07/24/foreign/8867/twitter/",
       "Category": "foreign",
       "Parent URL": "https://www.dinamina.lk/category/foreign//page/43/"
}