{
       "Source": "dinamina",
       "Timestamp": "July 31, 2023 1:00 am",
       "Headline": "ඔස්ට්‍රේලියානු හමුදා හෙලිකොප්ටරයක් කඩා වැටී සිවුදෙනකු අතුරුදන්",
       "News Content": "අමෙරිකාව සහ ඒකාබද්ධ හමුදා අභ්‍යාසයක් අතරතුර ඔස්ට්‍රේලියානු හමුදා හෙලිකොප්ටරයක් කඩා වැටීමෙන් එහි සිටි නියමුවන් ඇතුළු සිව්දෙනකු අතුරුදන් වී ඇතැයි විදෙස් මාධ්‍ය වාර්තා කළේය. අතුරුදන්වූවන් සොයා මේ වන විට මෙහෙයුමක් ආරම්භ කර ඇති අතර, එම්ආර්එච් -90 වර්ගයේ එම හෙලිකොප්ටර් යානයේ සිටි පුද්ගලයන් සොයා ගන්නා තුරු එම වර්ගයේ කිසිදු හෙලිකොප්ටර් යානයක් ගුවන්ගත නොකරන බව ඔස්ට්‍රේලියානු හමුදා ප්‍රධානි ලුතිනන් ජෙනරාල් සයිමන් ස්ටුවර්ට් ප්‍රකාශ කර ඇතැයි ද වාර්තා වේ.\n\nපසුගිය සිකුරාදා රාත්‍රී ක්වීන්ස්ලන්ඩ් ප්‍රාන්තයේ වෙරළට ඔබ්බෙන් වූ දූපත් සමූහයක් අසලදී වන අතර, හෙලිකොප්ටර් යානයේ සිටි හමුදා සෙබළුන් සිඩ්නි නුවර හය වැනි ගුවන් සේවා රෙජිමේන්තුවට අයත්වූවන් බව සඳහන් වේ.",
       "URL": "https://www.dinamina.lk/2023/07/31/foreign/10365/%e0%b6%94%e0%b7%83%e0%b7%8a%e0%b6%a7%e0%b7%8a%e0%b6%bb%e0%b7%9a%e0%b6%bd%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%84%e0%b6%b8%e0%b7%94%e0%b6%af%e0%b7%8f-%e0%b7%84%e0%b7%99%e0%b6%bd/",
       "Category": "foreign",
       "Parent URL": "https://www.dinamina.lk/category/foreign//page/39/"
}