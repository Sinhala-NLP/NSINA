{
       "Source": "dinamina",
       "Timestamp": "September 13, 2023 3:12 pm",
       "Headline": "මොළයේ සෛල විනාශ කරන බියකරු වෛරස රෝගයක් ඉන්දියාවෙන් වාර්තා වෙයි",
       "News Content": "දුර්ලභ වෛරස් ආසාදනයකින් ඉන්දියාවේ කේරළ ප්‍රාන්තයේ පුද්ගලයින් දෙදෙනෙක් මියගොස් ඇති බව විදෙස් මාධ්‍ය වාර්තා කර තිබෙයි.\n\nනිපා ලෙසින් හඳුන්වන මෙම වෛරසය හේතුවෙන් මේ වන විට දෙදෙනෙකු මිය ගොස් තිබෙයි\n\nඉන් එක් අයෙක් අගෝස්තු මාසයේදී මියගොස් ඇති අතර අනෙක් පුද්ගලයා මීට දින කිහිපයකට පෙර මියගොස් ඇත.\n\nමෙම දෙදෙනාම එකම පවුලේ සාමාජීකයන් බව වාර්තා වෙයි.\n\nතවත් දෙදෙනෙකුට මෙම වෛරසය මේ වන විට ආසාදනය වී ඇති අතර ඔවුන්ගේ ජෛව සාම්පල් පරීක්ෂණ වලට යවා තිබෙයි.\n\nනිපා වෛරසය හේතුවෙන් මොළයේ සෛල විනාශ වන බවත් එය මිනිසුන් අතර පැතිරෙන්නේ ශ්‍රාව ස්පර්ශයෙන් බවත් වෛද්‍යවරු පවසති.\n\nආසාදිත ඌරන් සහ වවුලන් මඟින් වෛරසය පැතිරෙන බව හඳුනාගෙන ඇති අතර මෙතෙක් ඊට සුදුසු ප්‍රතිකාර ක්‍රමයක් සොයාගෙන නොමැති බවද සඳහන් ය.\n\nනිපා වෛරසය පාලනය කිරීමට කේරළ ප්‍රාන්තයේ සමහර පාසල් සහ රජයේ ආයතන වසා දැමීමටත් පොදු ගමනාගමන සේවා තාවකාලිකව අත්හිටුවීමටත් අද (13) එම ප්‍රාන්ත බලධාරීන් කටයුතු කර තිබෙයි",
       "URL": "https://www.dinamina.lk/2023/09/13/breaking-news/21938/%e0%b6%b8%e0%b7%9c%e0%b7%85%e0%b6%ba%e0%b7%9a-%e0%b7%83%e0%b7%9b%e0%b6%bd-%e0%b7%80%e0%b7%92%e0%b6%b1%e0%b7%8f%e0%b7%81-%e0%b6%9a%e0%b6%bb%e0%b6%b1-%e0%b6%b6%e0%b7%92%e0%b6%ba%e0%b6%9a%e0%b6%bb/",
       "Category": "foreign",
       "Parent URL": "https://www.dinamina.lk/category/foreign//page/15/"
}