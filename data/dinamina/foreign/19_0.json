{
       "Source": "dinamina",
       "Timestamp": "September 7, 2023 3:10 am",
       "Headline": "රෝගාතූර වූ සුකීට වෛද්‍ය ප්‍රතිකාර දීම හමුදා රජය ප්‍රතික්ෂේප කරලා",
       "News Content": "මියන්මාරයේ හිටපු නායිකා අවුං සාන් සුකීගේ සෞඛ්‍ය තත්ත්වය අයහපත් බව ඇගේ පුත්‍රයා ප්‍රකාශ කර ඇතැයි බීබීසී පුවත් සේවය වාර්තා කළේය. මේ වනවිටත් සිරගත වී සිටින හිටපු නායිකාවට වෛද්‍ය ප්‍රතිකාර දීම මියන්මාරයේ හමුදා රජය ප්‍රතික්ෂේප කර ඇතැයි ද ඇගේ පුත්‍රයා වන කිම් අරිස් ප්‍රකාශ කළ බව බීබීසී පුවත් සේවය වැඩිදුරටත් වාර්තා කළේය.\n\n78 හැවිරිදි සුකීට වහාම වෛද්‍ය ප්‍රතිකාර අවශ්‍ය බවට බන්ධනාගාර නිලධාරීන් හමුදා රජයෙන් ඉල්ලීමක් කර ඇති අතර, ඇය පූර්ණ සෞඛ්‍ය තත්ත්වයෙන් පසුවන බවට ද නිවේදනය කර තිබේ. හමුදා වෛද්‍යවරුන් සුකීගේ සෞඛ්‍ය තත්ත්වය පරික්ෂා කළ බවත්, ඇයට වෛද්‍ය ප්‍රතිකාර ලබාදීමේ අවශ්‍යතාවක් නැති බවත් මියන්මාර හමුදා රජයේ ප්‍රකාශකයකු සඳහන් කර ඇතැයි ද වාර්තා වේ.\n\nවසර 2021 පෙබරවාරියේ හමුදා කුමන්ත්‍රණයකින් බලයෙන් පහ කළ සුකී මේ වන විට රඳවා තබා ඇති ස්ථානය පිළිබඳ කිසිවකු නොදන්නා බවත්, හමුදා රජය එය අනාවරණය නොකරන බවත් වැඩිදුරටත් වාර්තා වේ.",
       "URL": "https://www.dinamina.lk/2023/09/07/foreign/20152/%e0%b6%bb%e0%b7%9d%e0%b6%9c%e0%b7%8f%e0%b6%ad%e0%b7%96%e0%b6%bb-%e0%b7%80%e0%b7%96-%e0%b7%83%e0%b7%94%e0%b6%9a%e0%b7%93%e0%b6%a7-%e0%b7%80%e0%b7%9b%e0%b6%af%e0%b7%8a%e0%b6%ba-%e0%b6%b4/",
       "Category": "foreign",
       "Parent URL": "https://www.dinamina.lk/category/foreign//page/19/"
}