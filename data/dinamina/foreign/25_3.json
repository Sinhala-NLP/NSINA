{
       "Source": "dinamina",
       "Timestamp": "August 25, 2023 1:00 am",
       "Headline": "රජිනිකාන්ත්ගේ ‘ජේලර්’ දෙමළ සිනමාවේ ආදායම් වාර්තා බිඳ දමලා",
       "News Content": "දෙමළ සිනමාවේ සුපිරි නළු රජිනිකාන්ත්ගේ රංගනයෙන් වර්ණවත් වූ ‘ජේලර්‘ නවතම චිත්‍රපටය එතෙක් මෙතෙක් දෙමළ සිනමාවේ ඉහළම ආදායම් වාර්තා තැබූ චිත්‍රපටය බවට පත් වී ඇතැයි එරට මාධ්‍ය වාර්තා කළේය.\n\nඒ අනුව ‘ජේලර්‘ චිත්‍රපටය මීට පෙර එම වාර්තාවට හිමිකම් කී විශිෂ්ට සිනමා අධ්‍යක්ෂ මනිරත්නම්ගේ ‘පොන්නියන් සෙල්වන්-1‘ චිත්‍රපටය අබිබවා ගොස් ඇතැයි ද ඉන්දීය මාධ්‍ය වැඩිදුරටත් වාර්තා කළේය.\n\nපසුගිය 10 වැනිදා තිරගත කිරීම ආරම්භ කළ එම චිත්‍රපටය නැරැඹීම සඳහා තමිල්නාඩුවේ ව්‍යාපාරික සමාගම් රැසක් සිය සේවකයන්ට චිත්‍රපටය තිරගත වූ පළමු දිනයේදී නිවාඩු ලබා දී තිබූ අතර, තිරගත කිරීමෙන් දින දෙකක් ඇතුළත ඉන්දීය රුපියල් කෝටි 100ක ආදායමක් උපයා ගැනීමට සමත් විය.",
       "URL": "https://www.dinamina.lk/2023/08/25/foreign/17083/%e0%b6%bb%e0%b6%a2%e0%b7%92%e0%b6%b1%e0%b7%92%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8a%e0%b6%9c%e0%b7%9a-%e0%b6%a2%e0%b7%9a%e0%b6%bd%e0%b6%bb%e0%b7%8a-%e0%b6%af%e0%b7%99/",
       "Category": "foreign",
       "Parent URL": "https://www.dinamina.lk/category/foreign//page/25/"
}