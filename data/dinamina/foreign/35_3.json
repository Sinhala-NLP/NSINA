{
       "Source": "dinamina",
       "Timestamp": "August 7, 2023 11:08 am",
       "Headline": "කොවිඩ් වයිරසයේ නව ප්‍රභේදයක් සීඝ්‍රයෙන් පැතිරෙයි",
       "News Content": "කොවිඩ් – 19 නව ප්‍රභේදයක් වන එරිස් (Eris) වෛරසය වේගයෙන් ව්‍යාප්ත වන බව එංගලන්ත සෞඛ්‍ය ආරක්ෂක ඒජන්සිය පවසයි.\n\nඔමික්‍රෝන් කොවිඩ් වෛරසයෙන් හට ගත් උප ප්‍රභේදයක් ලෙස එරිස් වෛරසය සැලකේ. පසුගිය මාසයේදී පළමුවරට එරිස් වෛරස් ආසාදිතයෙක් වාර්තා වුණේ මහා බ්‍රිතාන්‍යයෙනි. පසුව ආසියා මහද්වීපයෙන් ද එරිස් ආසාදිතයන් සොයා ගැනුණි.\n\nඑරිස් ප්‍රභේදය නව COVID 19 රෝගීන්ගෙන් හතෙන් එකකට ආසාදනය වන බව සොයාගෙන තිබේ.\n\nඑරිස් හි වඩාත් සුලභ රෝග ලක්ෂණ 5 වන්නේ නාසයෙන් සොටු දියර ගැලීම, හිසරදය, තෙහෙට්ටුව, කිවිසුම් යාම සහ උගුරේ අමාරුවයි.\n\nඑන්නත් සහ පූර්ව ආසාදන මඟින් මිනිසුන් ආරක්ෂා වුවත්, රටවල් ඔවුන්ගේ ආරක්ෂාව අත් නොහැරිය යුතු බව ලෝක සෞඛ්‍ය සංවිධානයේ අධ්‍යක්ෂ ජනරාල් ටෙඩ්‍රොස් අද්නාම් ගෙබ්‍රෙයිසස් සදහන් කළේය.\n\nඑමෙන්ම, ලෝක සෞඛ්‍ය සංවිධානය යළිත් ඉල්ලා සිටින්නේ වැඩි අවදානමක් ඇති පුද්ගලයින්ට ජනාකීර්ණ ස්ථානවල මුහුණු ආවරණ පැලඳීම, බූස්ටර මාත්‍රා ලබාගැනීම සහ ගෘහස්ථව ප්‍රමාණවත් වාතාශ්‍රයක් සහතික කරන ලෙසයි.\n\nඑමෙන්ම, COVID-19 එරෙහිව රටවල් ගොඩනඟන ලද පද්ධති නඩත්තු කිරීම සහ විසුරුවා නොහරින ලෙස ද ලෝක සෞඛ්‍ය සංවිධානය ඉල්ලා සිටියි.",
       "URL": "https://www.dinamina.lk/2023/08/07/foreign/12295/%e0%b6%9a%e0%b7%9c%e0%b7%80%e0%b7%92%e0%b6%a9%e0%b7%8a-%e0%b7%80%e0%b6%ba%e0%b7%92%e0%b6%bb%e0%b7%83%e0%b6%ba%e0%b7%9a-%e0%b6%b1%e0%b7%80-%e0%b6%b4%e0%b7%8a%e0%b6%bb%e0%b6%b7%e0%b7%9a/",
       "Category": "foreign",
       "Parent URL": "https://www.dinamina.lk/category/foreign//page/35/"
}