{
       "Source": "dinamina",
       "Timestamp": "August 8, 2023 1:02 am",
       "Headline": "විදෙස් ආක්‍රමණයක බියෙන් නයිගර් හමුදා රජය ගුවන් සීමාව වසා දමලා",
       "News Content": "විදෙස් ආක්‍රමණයක හෝ වෙනත් පාර්ශ්වයක මැදිහත්වීමක තර්ජනයක් බව පවසමින් නයිගර් හමුදා රජය එරට ගුවන් කලාපය වසා දැමීමට පියවර ගෙන ඇතැයි විදෙස් මාධ්‍ය වාර්තා කළේය. හමුදා කුමන්ත්‍රණයකින් බලය අල්ලා ගත් එරට හමුදාව සිය අසල්වාසී බටහිර අප්‍රිකානු රටවල සහ බටහිර රටවල ආක්‍රමණයක් සිදුවනු ඇතැයි අනුමාන කර ඇතැයි ද වාර්තා වේ. නයිගර් හමුදාව සතු ගුවන් යානා ලුහු බැඳීමේ නිරීක්ෂණ යානා මගින් මේ වන විට නයිගර් ගුවන් කලාපයේ කිසිදු ගුවන් යානයක් නැති බව තහවුරු වී ඇතැයි ද වාර්තා වේ.\nනයිගර් රාජ්‍යයේ හිටපු ජනාධිපති මොහොමඩ් බාසුම් මේ වනවිට හමුදා අඩස්සියේ පසුවන අතර, ඔහු වහාම නිදහස් කර රාජ්‍ය බලය නැවත ඔහුට පවරන ලෙස බටහිර අප්‍රිකානු රටවල් සමූහය මීට පෙර නයිගර් හමුදා රජයට අනතුරු අඟවා තිබිණි. නයිගර් හමුදාව රාජ්‍ය බලය පැහැරගැනීම බටහිර රටවල් සහ යුරෝපා සංගමය දැඩි ලෙස හෙළා දකිමින් ප්‍රකාශ නිකුත් කර තිබිණි.\n\n",
       "URL": "https://www.dinamina.lk/2023/08/08/foreign/12485/%e0%b7%80%e0%b7%92%e0%b6%af%e0%b7%99%e0%b7%83%e0%b7%8a-%e0%b6%86%e0%b6%9a%e0%b7%8a%e0%b6%bb%e0%b6%b8%e0%b6%ab%e0%b6%ba%e0%b6%9a-%e0%b6%b6%e0%b7%92%e0%b6%ba%e0%b7%99%e0%b6%b1%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/34/"
}