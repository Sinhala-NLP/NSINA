{
       "Source": "dinamina",
       "Timestamp": "August 1, 2023 1:18 am",
       "Headline": "අසාමාන්‍ය ලෙස ධනවතකු වීම සෙවීමට කොලම්බියාවේ ජනපති පුතා අත්අඩංගුවට",
       "News Content": "කොලම්බියාවේ ජනාධිපති ගස්ටාවෝ පෙට්රෝගේ පුත්‍රයා වන නිකලස් පෙට්රෝ මුදල් විශුද්ධිකරණ චෝදනාව යටතේ අත්අඩංගුවට ගෙන ඇතැයි වාර්තා වේ. කොලම්බියානු නීතිපති කාර්යාලය නිවේදනයක් නිකුත් කරමින් සඳහන් කර ඇත්තේ පසුගිය කාලය ඇතුළත අසාමාන්‍ය ලෙස ධනවතකු බවට පත්වීම සම්බන්ධව විමර්ශනය කිරීම සඳහා ඔහු අත්අඩංගුවට ගත් බවය.\nසිය පුත්‍රයා අත්අඩංගුවට ගැනීම කනගාටුවට කරුණක් වුව ද, නීතියට ගරු කරන බවත්, විමර්ශන කටයුතු සඳහා සහාය දෙන බවත් කොලම්බියා ජනාධිපතිවරයා ප්‍රකාශ කර ඇතැයි ද වාර්තා වේ.\n\n",
       "URL": "https://www.dinamina.lk/2023/08/01/foreign/10712/%e0%b6%85%e0%b7%83%e0%b7%8f%e0%b6%b8%e0%b7%8f%e0%b6%b1%e0%b7%8a%e0%b6%ba-%e0%b6%bd%e0%b7%99%e0%b7%83-%e0%b6%b0%e0%b6%b1%e0%b7%80%e0%b6%ad%e0%b6%9a%e0%b7%94-%e0%b7%80%e0%b7%93%e0%b6%b8/",
       "Category": "foreign",
       "Parent URL": "https://www.dinamina.lk/category/foreign//page/38/"
}