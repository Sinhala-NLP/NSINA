{
       "Source": "dinamina",
       "Timestamp": "July 12, 2023 1:00 am",
       "Headline": "වසර 11කට පසු ජොහැනස්බර්ග් නුවරට දුර්ලභ හිමපතනයක්",
       "News Content": "දකුණු අප්‍රිකාවේ ජොහැනස්බර්ග් නුවරට පෙරේදා අලුයම දුර්ලභ හිමපතනයක් සිදු වූ බව විදෙස් මාධ්‍ය වාර්තා කළේය. ජොහැනස්බර්ග් නුවර සහ තදාසන්න ප්‍රදේශවලට බලපෑ මේ අසාමාන්‍ය හිමපතනය අත්විඳීමට අතිවිශාල පිරිසක් වීදි බැස සිටි බවත්, කුඩා දරුවන් ඇතුළු තරුණ පිරිස් හිම මත ක්‍රීඩා කරමින් සිටි බවත් වැඩිදුරටත් වාර්තා වේ. අවසන් වරට එම ප්‍රදේ්ශයට මෙවැනි හිමපතනයක් සිදු වී ඇත්තේ 2012 වසරේදී බවත් වාර්තා වේ. කෙසේ වුවද පවතින කාලගුණික විපර්යාසය හේතුවෙන් ජොහැනස්බර්ග් නුවර ඕ.ආර්. තම්බෝ ජාත්‍යන්තර ගුවන්තොටුපොළේ ගුවන් ගමන් අඩපණ වී ඇතැයි ද, ගුවන්යානාවල තටු මත හිම බැඳීම හේතුවෙන් බොහෝ ගුවන් ගමන් වාර ප්‍රමාද කිරීමට සිදු වී ඇතැයි ද වාර්තා වේ.",
       "URL": "https://www.dinamina.lk/2023/07/12/foreign/5868/%e0%b7%80%e0%b7%83%e0%b6%bb-11%e0%b6%9a%e0%b6%a7-%e0%b6%b4%e0%b7%83%e0%b7%94-%e0%b6%a2%e0%b7%9c%e0%b7%84%e0%b7%90%e0%b6%b1%e0%b7%83%e0%b7%8a%e0%b6%b6%e0%b6%bb%e0%b7%8a%e0%b6%9c%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/49/"
}