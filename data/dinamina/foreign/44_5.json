{
       "Source": "dinamina",
       "Timestamp": "July 22, 2023 1:00 am",
       "Headline": "පාකිස්තානයේ හිටපු ආරක්ෂක ඇමැතිගෙන් නව දේශපාලන පක්ෂයක්",
       "News Content": "පාකිස්තානයේ හිටපු ආරක්ෂක ඇමැති පර්වේස් කටාක් නව දේශපාලන පක්ෂයක් ආරම්භ කළ බව එරට මාධ්‍ය වාර්තා කළේය. එරට ‘දි එක්ස්ප්‍රස් ට්‍රිබියුන්’ පුවත් සේවය සඳහන් කරන්නේ හිටපු අගමැති ඉම්රාන් ඛාන්ගේ රජයේ ආරක්ෂක ඇමැතිවරයා ලෙස කටයුතු කළ පර්වේස් සිය පක්ෂය පාකිස්තාන් ටෙහ්රීකි ඉන්සාෆ් පාර්ලිමේන්තු මන්ත්‍රී පිල වශයෙන් නම් කර ඇති බවය. ඉම්රාන් ඛාන්ගේ පක්ෂයේ හිටපු නායකයකු ද වන පර්වේස් කයිබර් පක්ටුන්ක්වා ප්‍රාන්තයේ හිටපු මහ ඇමැතිවරයා ද වේ. පර්වේස්ගේ නායකත්වයෙන් යුතු පක්ෂයට සහාය දැක්වීමට සැලකිය යුතු පළාත් හා ජාතික සභා මන්ත්‍රීවරුන් 57 දෙනකු එක්වනු ඇතැයි වාර්තා වේ.\n\nඔහු නව දේශපාලන පක්ෂයක් බිහි කිරීමට පියවර ගෙන ඇත්තේ ටෙහ්රීකි ඉන්සාෆ් පක්ෂයේ මන්ත්‍රීවරුන් එහි නායකත්වයට එරෙහිව කැරැලි ගැසීමට උනන්දු කරවීමට සහ පොලඹවා ගැනීමට උත්සාහ කිරීමේ චෝදනාව මත පසුගිය මාසයේදී ඔහුගේ පක්ෂ සාමාජිකත්වය අත්හිටුවීම නිසා බව ද එරට මාධ්‍ය වැඩිදුරටත් වාර්තා කළේය.\n\n",
       "URL": "https://www.dinamina.lk/2023/07/22/foreign/8421/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba%e0%b7%9a-%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a/",
       "Category": "foreign",
       "Parent URL": "https://www.dinamina.lk/category/foreign//page/44/"
}