{
       "Source": "dinamina",
       "Timestamp": "July 27, 2023 1:00 am",
       "Headline": "පැය 150ක් එක දිගට  ඩ්‍රම්ස් ගසා ගිනස් වාර්තාවක්",
       "News Content": "උතුරු අයර්ලන්තයේ පදිංචි ඇලිස්ටර් බ්‍රවුන් නමැති ඩ්‍රම්ස් වාදකයා එක දිගට පැය 150ක කාලයක් ඩ්‍රම්ස් වාදනයේ නිරතව නව ගිනස් ලෝක වාර්තාවක් බිහි කළ බව විදෙස් මාධ්‍ය වාර්තා කළේය. 45 හැවිරිදි බ්‍රවුන් වැඩිම කාලයක් අඛණ්ඩව ඩ්‍රම්ස් වාදනය කිරීමේ ලෝක වාර්තාව තැබුවේ ඔහුගේම වාර්තාව බිඳ දමමිනි. මීට පෙර ඔහු පැය 134කුත්, මිනිත්තු 5ක කාලයක් ඩ්‍රම්ස් වාදනයේ නිරතව තිබිණි.\n\nඇලිස්ටර් බ්‍රවුන් නව ගිනස් ලෝක වාර්තාවක් බිහි කිරීමේ අභියෝගයට මුහුණ දුන්නේ මිට වසර දෙකකට පෙර පිළිකාවකින් මිය ගිය තම සහකාරිය ෂැරොන් ඩීගන් අනුස්මරණය කිරීමට බව ගිනස් වාර්තාව තැබීමෙන් පසු ප්‍රකාශ කර තිබේ.",
       "URL": "https://www.dinamina.lk/2023/07/27/foreign/9496/%e0%b6%b4%e0%b7%90%e0%b6%ba-150%e0%b6%9a%e0%b7%8a-%e0%b6%91%e0%b6%9a-%e0%b6%af%e0%b7%92%e0%b6%9c%e0%b6%a7-%e0%b6%a9%e0%b7%8a%e0%b6%bb%e0%b6%b8%e0%b7%8a%e0%b7%83%e0%b7%8a-%e0%b6%9c%e0%b7%83/",
       "Category": "foreign",
       "Parent URL": "https://www.dinamina.lk/category/foreign//page/41/"
}