{
       "Source": "dinamina",
       "Timestamp": "October 7, 2023 11:11 am",
       "Headline": "වාර්තාවක් තියන්න ගොස් මුහුදේදී අනතුරට ලක්වූ තරුණයා බේරා ගැනේ",
       "News Content": "පැසිෆික් සාගරය හරහා ගමන් කර වයසින් අඩුම තැනැත්තා බවට පත්වෙමින් නව ලෝක වාර්තාවක් තැබීමට ගොස් අනතුරකට ලක්වූ බ්‍රිස්බන් පදිංචි 24 හැවිරිදි තරුණයෙකු බේරාගෙන තිබේ.\n\nවනවාටු දිවයින ආසන්නයේදී මගී ප්‍රවාහන නෞකාවක් විසින් ඔහු ගලවාගෙන ඇතැයි Ausලංකා වෙබ් අඩවිය වාර්තා කර ඇත.\n\nපේරු රාජ්‍යයේ සිට ඔස්ට්‍රේලියාව දක්වා රුවල් ඔරුවකින් ගමන් කරමින් සිටියදී ඔහු මෙම අනතුරට ලක්වූයේ පසුගිය බ්‍රහස්පතින්දා දිනයේදීය.\n\nපැය 13 කට ආසන්න කාලයක් මෙම තරුණයා පිළිබඳ කිසිදු තොරතුරක් වාර්තා වී නොතිබූ බව සදහන් වේ.\n\nමේ වනවිට ඔහු යහපත් සෞඛ්‍ය තත්වයෙන් පසුවන බව සඳහන් වේ.",
       "URL": "https://www.dinamina.lk/2023/10/07/foreign/28836/%e0%b7%80%e0%b7%8f%e0%b6%bb%e0%b7%8a%e0%b6%ad%e0%b7%8f%e0%b7%80%e0%b6%9a%e0%b7%8a-%e0%b6%ad%e0%b7%92%e0%b6%ba%e0%b6%b1%e0%b7%8a%e0%b6%b1-%e0%b6%9c%e0%b7%9c%e0%b7%83%e0%b7%8a-%e0%b6%b8%e0%b7%94/",
       "Category": "foreign",
       "Parent URL": "https://www.dinamina.lk/category/foreign//page/3/"
}