{
       "Source": "dinamina",
       "Timestamp": "August 22, 2023 3:01 pm",
       "Headline": "න්‍යෂ්ටික අපජලය මුහුදට මුදාහැරීමේ තීරණයෙන් බැහැර වන්නැයි චීනය ජපානයෙන් තරයේ ඉල්ලයි",
       "News Content": "ජපානය ෆුකුෂිමා න්‍යෂ්ටික බලාගාරයේ න්‍යෂ්ටික අපජලය මුහුදට මුදාහැරීම සම්බන්ධයෙන් චීනය අඛණ්ඩව සිය විරෝධය පළ කරමින් සිටී. ජපාන රජය එම තීරණයෙන් බැහැර විය යුතු බව චීනය අවධාරණය කර ඇත.\n\nන්‍යෂ්ටික අපජලය මුහුදට මුදාහැරීම 24 වැනිදා සිදුකරන බව ජපාන රජය නිවේදනය කර තිබේ. ජපාන ධීවර සම්මේලනය එර‍ට අගමැතිවරයා සමග පැවති සාකච්ඡාවේ දී රජයේ මෙම සැලැස්ම කෙරෙහි සිය විරෝධය තරයේ පළ කර ඇත. එසේම, ජපාන ජාතික ධීවර සමූපකාර සංගමයේ සභාපතිවරයා ප්‍රකාශ කර ඇත්තේ ද මෙම තීරණයට සිය සංගමය අඛණ්ඩව විරෝධය පළ කරන බව යි. ඉන් ෆුකුෂිමා සහ අවට ප්‍රදේශවල මත්ස්‍ය ආහාර සම්බන්ධයෙන් පවතින කීර්ති නාමයට දැඩි හානි සිදුවනු ඇති බව ද ඔහු පෙන්වා දී තිබේ.\n\nසාගර සම්පතට හා ගෝලීය වශයෙන් මහජන සෞඛ්‍යයට මින් එල්ලවන බරපතල අවදානම හේතුවෙන් විවිධ රටවල් ඊට විරෝධය පළ කර තිබියදී ත්, ජපානය එම සැලැස්ම ප්‍රවර්ධනය කිරීම අතිශයින්ම ආත්මාර්ථකාමී සහ වගකීම් විරහිත බව චීනය කියාසිටී.",
       "URL": "https://www.dinamina.lk/2023/08/22/foreign/16272/%e0%b6%b1%e0%b7%8a%e0%b6%ba%e0%b7%82%e0%b7%8a%e0%b6%a7%e0%b7%92%e0%b6%9a-%e0%b6%85%e0%b6%b4%e0%b6%a2%e0%b6%bd%e0%b6%ba-%e0%b6%b8%e0%b7%94%e0%b7%84%e0%b7%94%e0%b6%af%e0%b6%a7-%e0%b6%b8/",
       "Category": "foreign",
       "Parent URL": "https://www.dinamina.lk/category/foreign//page/26/"
}