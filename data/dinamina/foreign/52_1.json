{
       "Source": "dinamina",
       "Timestamp": "July 6, 2023 1:00 am",
       "Headline": "ඉතිහාසයේ ඉහළම ගෝලීය උණුසුම ජූලි 3දා",
       "News Content": "එතෙක් මෙතෙක් ලෝක ඉතිහාසයේ ඉහළම ගෝලීය උෂ්ණත්වය පසුගිය 3 වැනිදා වාර්තා වූ බව\nපාරිසරික අනාවැකි පළ කරන අමෙරිකාවේ ජාතික මධ්‍යස්ථානය ප්‍රකාශ කර ඇතැයි විදෙස්\nමාධ්‍ය වාර්තා කළේය. පසුගිය ජූලි 3 වැනිදා සාමාන්‍ය ගෝලීය උෂ්ණත්වය සෙල්සියස් අංශක\n17.01ක අගයක් ගත් බව එම මධ්‍යස්ථානයේ විද්‍යාඥ මණ්ඩලය සඳහන් කර තිබේ. වසර 1979\nචන්ද්‍රිකා නිරීක්ෂණය ආරම්භ වීමෙන් පසු වාර්තා වූ ලොව වැඩිම උෂ්ණත්වය මෙය බවත්, මීට\nපෙර 2016 වසරේ අගෝස්තු මස සෙල්සියස් අංශක 16.92ක උෂ්ණත්වයක් වාර්තා වී තිබූ බවත්\nවැඩිදුරටත් සඳහන් වේ. අධික තාපය හේතුවෙන් ඇති වන එල් නිනෝ කාලගුණ සංසිද්ධිය සහ\nකාබන් ඩයොක්සයිඩ් අඛණ්ඩව විමෝචනය වීම ඊට හේතුව බවත් එම විද්‍යාඥ මණ්ඩලය පෙන්වා දී\nඇතැයි විදෙස් මාධ්‍ය වැඩිදුරටත් වාර්තා කළේය. මේ වසරේ ආරම්භයේ සිටම පර්යේෂකයන්\nගොඩබිම සහ මුහුදේ උෂ්ණත්වය ශීඝ්‍ර ලෙස ඉහළ යෑම කෙරෙහි වැඩි අවධානයකින් යුතුව කටයුතු\nකර ඇති අතර, ආසියාවේ බොහෝ රටවල උෂ්ණත්වය ඉහළ යෑම සම්බන්ධව සැලකිලිමත් වූ බව ද\nවාර්තා වේ.",
       "URL": "https://www.dinamina.lk/2023/07/06/foreign/4482/%e0%b6%89%e0%b6%ad%e0%b7%92%e0%b7%84%e0%b7%8f%e0%b7%83%e0%b6%ba%e0%b7%9a-%e0%b6%89%e0%b7%84%e0%b7%85%e0%b6%b8-%e0%b6%9c%e0%b7%9d%e0%b6%bd%e0%b7%93%e0%b6%ba-%e0%b6%8b%e0%b6%ab%e0%b7%94%e0%b7%83/",
       "Category": "foreign",
       "Parent URL": "https://www.dinamina.lk/category/foreign//page/52/"
}