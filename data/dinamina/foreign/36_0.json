{
       "Source": "dinamina",
       "Timestamp": "August 6, 2023 8:06 am",
       "Headline": "ඉම්රාන් ඛාන්ට සිර ගෙදරට",
       "News Content": "පාකිස්ථාන හිටපු අග්‍රාමාත්‍ය ඉම්රාන් ඛාන්ට එරට අධිකරණයක් විසින් වසර තුනක සිර දඩුවම් නියම කර ඇත.\n\nඔහුට එල්ල වී ඇති දූෂණ චෝදනාවකට වරදකරු වීම හේතුවෙනුයි ඉම්රාන් ඛාන්ට මෙම සිර දඬුවමක් නියම වී ති‌බේ.\n\nඉස්ලාමාබාද් නුවර පැවති නඩු විභාගයේදී හිටපු අගමැතිවරයාට වසර පහකට ක්‍රියාකාරී දේශපාලනයේ නිරතවීම ද තහනම් කර ඇති අතර ඒ අනුව ඉම්රාන් ඛාන් අත්අඩංගුවට ගැනීමට අධිකරණය වරෙන්තු නිකුත් කර ඇතැයි විදෙස් මාධ්‍ය වාර්තා කරයි.\n\nහිටපු ක්‍රිකට් ක්‍රීඩකයෙකු ද වන 70 හැවිරිදි ඉම්රාන් ඛාන් සිය අග්‍රාමාත්‍ය ධුර කාලය තුළ විදේශීය ප්‍රභූවරුන්ගෙන් ලැබුණු ත්‍යාග නීති විරෝධී ලෙස විකිණීම සම්බන්ධයෙන් වැරදිකරු වී ඇත.\n\nහිටපු අගමැතිවරයාගේ සහායකයින් ඩුබායිහිදී ඒවා අලෙවි කර ඇති බවට චෝදනා පවතින අතර එම තෑගි අතර රජ පවුලක් විසින් ලබා දුන් ඔරලෝසු ද ඇතුළත් බව සඳහන් වේ.\n\nවිනිසුරු හුමායුන් දිලාවාර් ප්‍රකාශ කළේ ඉම්රාන් ඛාන් දූෂිත ක්‍රියාවන්ට සම්බන්ධ බව ඔප්පු වී ඇති බවයි.\n\nඛාන් නඩු විභාගය සඳහා උසාවියේ පෙනී නොසිටි අතර ඔහුගේ නීතීඥයා ප්‍රකාශ කර ඇත්තේ හිටපු අගමැතිවරයා ලාහෝර්හිදී අත්අඩංගුවට ගෙන ඇති බවයි.",
       "URL": "https://www.dinamina.lk/2023/08/06/foreign/11982/%e0%b6%89%e0%b6%b8%e0%b7%8a%e0%b6%bb%e0%b7%8f%e0%b6%b1%e0%b7%8a-%e0%b6%9b%e0%b7%8f%e0%b6%b1%e0%b7%8a%e0%b6%a7-%e0%b7%83%e0%b7%92%e0%b6%bb-%e0%b6%9c%e0%b7%99%e0%b6%af%e0%b6%bb%e0%b6%a7/",
       "Category": "foreign",
       "Parent URL": "https://www.dinamina.lk/category/foreign//page/36/"
}