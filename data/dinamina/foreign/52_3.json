{
       "Source": "dinamina",
       "Timestamp": "July 5, 2023 10:08 am",
       "Headline": "හමාස් කැරැලිකරුවන් ඉලක්ක කර ඊශ්‍රායලයෙන් දැවැන්ත ප්‍රහාරයක්",
       "News Content": "– පලස්තීන සරණාගත කඳවුරටත් හානි\n– 10ක් මරුට 100කට වැඩි පිරිසකට තුවාල\n\nපලස්තීනයේ හමාස් සංවිධානයේ කැරැලිකරුවන් ඉලක්ක කරමින් ඊශ්‍රායල හමුදාව පෙරේදා බටහිර ඉවුරේ උතුරු ප්‍රදේශයේ දැවැන්ත ප්‍රහාරයක් ආරම්භ කර ඇතැයි විදෙස් මාධ්‍ය වාර්තා කළේය. පලස්තීනුවන් 15,000කට අධික පිරිසක් ජීවත්වන ජෙනින් පළාතේ එරට විශාලතම හා පැරැණිතම සරණාගත කඳවුර ආසන්නයේ සිදු වූ මේ ප්‍රහාරයෙන් සරණාගත කඳවුරට ද හානි සිදු වී ඇති අතර, පුද්ගලයන් 10 දෙනකු ජීවිතක්ෂයට පත් වී ඇතැයි ද වාර්තා වේ. තවත් සියයකට අධික පිරිසක් තුවාල ලබා ඇතැයි විදෙස් මාධ්‍ය වැඩිදුරටත් වාර්තා කළේය.",
       "URL": "https://www.dinamina.lk/2023/07/05/foreign/4353/%e0%b7%84%e0%b6%b8%e0%b7%8f%e0%b7%83%e0%b7%8a-%e0%b6%9a%e0%b7%90%e0%b6%bb%e0%b7%90%e0%b6%bd%e0%b7%92%e0%b6%9a%e0%b6%bb%e0%b7%94%e0%b7%80%e0%b6%b1%e0%b7%8a-%e0%b6%89%e0%b6%bd%e0%b6%9a%e0%b7%8a%e0%b6%9a/",
       "Category": "foreign",
       "Parent URL": "https://www.dinamina.lk/category/foreign//page/52/"
}