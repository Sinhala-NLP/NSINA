{
       "Source": "dinamina",
       "Timestamp": "August 24, 2023 3:48 am",
       "Headline": "චීන ජාතිකයා අමෙරිකානු කොංග්‍රස් සභිකයකුගේ විදත් තැපෑලට රිංගයි – FBI නිරීක්ෂණයට",
       "News Content": "අමෙරිකානු රාජ්‍ය දෙපාර්තමේන්තුවේ විදත් තැපෑලට අනවසරයෙන් ඇතුළු වී එය කියැවූ බව කියන චීන ජාතික හැකර් ඔත්තුකරුවා එරට කොන්ග්‍රස් සභික ඩොන් බේකන්ගේ පෞද්ගලික හා මැතිවරණ ප්‍රචාරණ විදත් තැපෑල්වලට ද අනවසරයෙන් ඇතුළු වී ඇතැයි එක්ස් සාමාජ මාධ්‍යජාලයේ (මීට පෙර ට්විටර් නමින් හඳුන්වනු ලැබූ) සිය ගිණුමෙහි ඔහු විසින් සටහනක් තබා ඇතැයි වාර්තා වේ.\nඔහු සඳහන් කර ඇත්තේ මේ වසරේ මැයි මාසයේ 15 වැනිදා සිට ජූනි මාසයේ 16 වැනිදා දක්වා මාසයක කාලසීමාවක් තුළ ඔහුගේ පෞද්ගලික හා මැතිවරණ ප්‍රචාරක විදත් තැපැල්වලට චීන ජාතික හැකර් ඔත්තුකුරුවා ඇතුළු වී ඇතැයි අමෙරිකාවේ මධ්‍යම විමර්ශන කාර්යාංශයේ නිරීක්ෂණයට ලක්වූ බවය. චීන හැකර් ඔත්තුකරුවන් මයික්‍රොසොෆ්ට් මෘදුකාංගයේ සියුම් හිඩැස් භාවිත කරමින් එය සිදුකර ඇතැයි ද කොන්ග්‍රස් සභික ඩොන් බේකන් වැඩිදුරටත් සඳහන් කර ඇතැයි විදෙස් මාධ්‍ය වාර්තා කළේය.",
       "URL": "https://www.dinamina.lk/2023/08/24/foreign/16789/%e0%b6%a0%e0%b7%93%e0%b6%b1-%e0%b6%a2%e0%b7%8f%e0%b6%ad%e0%b7%92%e0%b6%9a%e0%b6%ba%e0%b7%8f-%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f%e0%b6%b1%e0%b7%94-%e0%b6%9a%e0%b7%9c/",
       "Category": "foreign",
       "Parent URL": "https://www.dinamina.lk/category/foreign//page/25/"
}