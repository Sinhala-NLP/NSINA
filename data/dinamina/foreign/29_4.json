{
       "Source": "dinamina",
       "Timestamp": "August 17, 2023 2:37 am",
       "Headline": "දින පහක් ඇතුළත ඉක්වදෝරයේ තවත් දේශපාලනඥයකු වෙඩි තබා ඝාතනය කරලා",
       "News Content": "සතියකටත් වඩා අඩු කාලයකදී ඉක්වදෝරයේ දෙවැනි දේශපාලන ඝාතනය ඊයේ වාර්තා වූ බව විදෙස් මාධ්‍ය සඳහන් කළේය.\nඔහුගේ ඝාතනය සිදු වූයේ එරට ජනාධිපතිවරණ අපේක්ෂකයකු වූ ෆර්නැන්ඩෝ විලේවිසෙන්සියෝ එරට කුයිටෝ අගනුවරදී වෙඩි ප්‍රහාරයකින් ඝාතනයට ලක්වීමෙන් දින 5කට පසුවය.\nවාමාංශික පුරවැසි විප්ලව පක්ෂයේ නායකයා වන පෙඩ්රෝ බ්‍රියොන්ස් ඊයේ එස්මරේල්ඩස් පළාතේ පිහිටි ඔහුගේ නිවෙසේදී ඝාතනයට ලක්වී ඇත්තේ යතුරුපැදියකින් පැමිණි තුවක්කුකරුවන් විසින් එල්ල කරනු ලැබූ වෙඩි ප්‍රහාරයකිනි.\nමේ ඝාතනයත් සමඟ එරට දේශපාලනඥයන් දැඩි භීතියට පත්වී ඇතැයි ද, මේ මස 20 වැනිදා පැවැත්වීමට නියමිත ඉක්වදෝර් ජනාධිපතිවරණයට පෙර දේශපාලන කැලඹීමක් සිදුවී ඇතැයි ද විදෙස් මාධ්‍ය වැඩිදුරටත් වාර්තා කළේය.",
       "URL": "https://www.dinamina.lk/2023/08/17/foreign/14879/%e0%b6%af%e0%b7%92%e0%b6%b1-%e0%b6%b4%e0%b7%84%e0%b6%9a%e0%b7%8a-%e0%b6%87%e0%b6%ad%e0%b7%94%e0%b7%85%e0%b6%ad-%e0%b6%89%e0%b6%9a%e0%b7%8a%e0%b7%80%e0%b6%af%e0%b7%9d%e0%b6%bb%e0%b6%ba%e0%b7%9a/",
       "Category": "foreign",
       "Parent URL": "https://www.dinamina.lk/category/foreign//page/29/"
}