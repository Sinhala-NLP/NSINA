{
       "Source": "dinamina",
       "Timestamp": "September 18, 2023 11:26 am",
       "Headline": "සූඩානයේ ගැටුම් වලින් තෙල් සමාගමකට දැඩි හානි",
       "News Content": "සූඩාන ගැටුම් හේතුවෙන් කාර්ටූම් අගනුවර උසම ගොඩනැගිල්ල ගිනි ගෙන විනාශ වී ඇති බව විදෙස් මාධ්‍ය වාර්තා වෙයි.\n\nසූඩාන හමුදාව හා ප්‍රතිවාදී කණ්ඩායම් අතර දරුණු සටන් හේතුවෙන් කාර්ටූම්හි ග්‍රේටර් නයිල් පෙට්‍රෝලියම් තෙල් සමාගම් කුළුණ ගින්නෙන් විනාශ වී ඇති බව වාර්තා වෙයි.\n\nපසුගිය අප්‍රේල් මාසයේ සටන් ආරම්භ වූ දා සිට කාර්ටූම් සහ අනෙකුත් නගරවලට ගුවන් ප්‍රහාර එල්ල වූ අතර ගොඩබිම් සටන් ද අඛණ්ඩව පැවතුණා. ඒ හේතුවෙන් මිලියනයකට අධික පිරිසක් රට හැර ගොස් ඇති බවයි එක්සත් ජාතීන්ගේ සංවිධානය පවසයි.\n\nනයිල් නදිය ආසන්නයේ පිහිටා ඇති තට්ටු 18 කින් යුත් තෙල් සමාගමකට අයත් ගොඩනැගිල්ලකුයි මෙසේ විනාශ වී ඇති අතර මෙම ගැටුම් හේතුවෙන් සිදු වූ ජීවිත හානි පිළිබඳ මෙතෙක් වාර්තා නොවෙයි.",
       "URL": "https://www.dinamina.lk/2023/09/18/foreign/23307/%e0%b7%83%e0%b7%96%e0%b6%a9%e0%b7%8f%e0%b6%b1%e0%b6%ba%e0%b7%9a-%e0%b6%9c%e0%b7%90%e0%b6%a7%e0%b7%94%e0%b6%b8%e0%b7%8a-%e0%b7%80%e0%b6%bd%e0%b7%92%e0%b6%b1%e0%b7%8a-%e0%b6%ad%e0%b7%99%e0%b6%bd/",
       "Category": "foreign",
       "Parent URL": "https://www.dinamina.lk/category/foreign//page/12/"
}