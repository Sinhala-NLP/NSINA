{
       "Source": "dinamina",
       "Timestamp": "July 29, 2023 1:00 am",
       "Headline": "ඩොනල්ඩ් ට්‍රම්ප්ට එරෙහිව චෝදනා 40ක් ගොනු කරයි",
       "News Content": "නිවෙසේ සීසීටීවී දසුන් මකා දැමීමට සේවකයකුට බලපෑම් කළ බවටත් චෝදනා\n\nරහසිගත ලිපිගොනු වැරදි ලෙස පරිහරණය කිරීම සම්බන්ධයෙන් චෝදනා ලබා සිටින අමෙරිකාවේ හිටපු ජනාධිපති ඩොනල්ඩ් ට්‍රම්ප් ෆ්ලොරීඩාවේ පිහිටි නිවෙසේ සීසීටීවී දර්ශන මකා දැමීමට සේවකයකුට බලපෑම් කළ බවට චෝදනා එල්ල වී ඇතැයි බීබීසී පුවත් සේවය වාර්තා කළේය.\n\nහිටපු ජනාධිපතිවරයාට විරුද්ධව නව අධිචෝදනා පත්‍ර ගොනු කර ඇති අතර, ආරක්ෂක තොරතුරු හිතාමතා රඳවා තබා ගැනීම සහ බාධා කිරීම් දෙකක් එම චෝදනා පත්‍රයට එක් කර ඇතැයි වැඩිදුරටත් වාර්තා වේ. ඒ අනුව ට්‍රම්ප්ට එරෙහි නඩුවේ මුළු චෝදනා සංඛ්‍යාව 40 දක්වා ඉහළ ගොස් ඇතැයි ද වාර්තා වේ.\n\nඑම සියලු චෝදනා ඔහු ප්‍රතික්ෂේප කර ඇති අතර, පැමිණිලි පාර්ශ්වය විකෘති මානසිකත්වයෙන් සිටින බවට චෝදනා කර ඇත. ලබන වසරේ ජනාධිපතිවරණයට පෙනී සිටීමට අපේක්ෂා කරන ඩොනල්ඩ් ට්‍රම්ප් ඊට පෙර නඩු විභාගය අවසන් කරගැනීමට බලාපොරොත්තුවෙන් පසුවෙයි.",
       "URL": "https://www.dinamina.lk/2023/07/29/foreign/10050/%e0%b6%a9%e0%b7%9c%e0%b6%b1%e0%b6%bd%e0%b7%8a%e0%b6%a9%e0%b7%8a-%e0%b6%a7%e0%b7%8a%e0%b6%bb%e0%b6%b8%e0%b7%8a%e0%b6%b4%e0%b7%8a%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92%e0%b7%80/",
       "Category": "foreign",
       "Parent URL": "https://www.dinamina.lk/category/foreign//page/40/"
}