{
       "Source": "dinamina",
       "Timestamp": "September 9, 2023 1:00 am",
       "Headline": "මාලි රාජ්‍යයේ ත්‍රස්ත ප්‍රහාරයෙන්  64ක් මරුට",
       "News Content": "මාලි රජයේ හමුදා කඳවුරකට සහ බෝට්ටුවකට එල්ල වූ ත්‍රස්ත ප්‍රහාරයකින් සිවිල් වැසියන් අවම වශයෙන් 49 දෙනකු සහ සෙබළුන් 15 දෙනකු ජීවිතක්ෂයට පත් වී ඇතැයි අල් ජසීරා පුවත් සේවය වාර්තා කළේය. මේ වන විටත් මළ සිරුරු සොයමින් සිටින බැවින් එම සංඛ්‍යාව ඉහළ යනු ඇතැයි ද වැඩිදුරටත් වාර්තා වේ. ප්‍රහාරයට පැමිණි බව කියන ත්‍රස්තවාදීන් 50 දෙනකු ද ජීවිතක්ෂයට පත්වී ඇත. අනපේක්ෂිත ද්විත්ව ප්‍රහාරය හේතුවෙන් මාලි රාජ්‍යයට දින තුනක ශෝක කාලයක් ද ප්‍රකාශයට පත් කර ඇතැයි වාර්තා වේ.\n\nනයිජර් ගංගාවේ යාත්‍රා කරමින් තිබූ බෝට්ටුවට රොකට් ප්‍රහාර තුනක් එල්ල වී ඇති අතර, එය යාත්‍රාව සහ එහි එංජිම ඉලක්ක කරමින් එල්ල වී ඇතැයි වාර්තා වේ.අල් කයිඩා ත්‍රස්ත සංවිධානයේ සාමාජික කණ්ඩායමක් මේ ප්‍රහාර දෙකේම වගකීම භාර ගෙන ඇතැයි අල් ජසීරා පුවත් සේවය සඳහන් කළේය.",
       "URL": "https://www.dinamina.lk/2023/09/09/foreign/20837/%e0%b6%b8%e0%b7%8f%e0%b6%bd%e0%b7%92-%e0%b6%bb%e0%b7%8f%e0%b6%a2%e0%b7%8a%e0%b6%ba%e0%b6%ba%e0%b7%9a-%e0%b6%ad%e0%b7%8a%e0%b6%bb%e0%b7%83%e0%b7%8a%e0%b6%ad-%e0%b6%b4%e0%b7%8a-2/",
       "Category": "foreign",
       "Parent URL": "https://www.dinamina.lk/category/foreign//page/17/"
}