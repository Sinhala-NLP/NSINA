{
       "Source": "dinamina",
       "Timestamp": "July 27, 2023 1:00 am",
       "Headline": "මනිපූර්  ජනවාර්ගික ගැටුම්  මුල් කරමින්  මෝදිට  විපක්ෂයෙන් විශ්වාසභංග යෝජනාවක්",
       "News Content": "ඊසාන දිග ඉන්දියාවේ මනිපූර් ප්‍රාන්තයේ මාස දෙකකට වැඩි කාලයක් පුරා සිදුවන ජනවාර්ගික ගැටුම් මැඬ පැවැත්වීමට රජය අසමත් බව කියමින් අගමැති නරේන්ද්‍ර මෝදිට විරුද්ධව විශ්වාසභංග යෝජනාවක් පාර්ලිමේන්තුවට ඉදිරිපත් කිරීමට ඉන්දීය විපක්ෂය සූදානම් වන බව බීබීසී පුවත් සේවය වාර්තා කළේය.\n\nකෙසේ වෙතත් නරේන්ද්‍ර මෝදිගේ භාරතීය ජනතා පක්ෂයට පාර්ලිමේන්තුවේ පහළ මන්ත්‍රී මණ්ඩලයේ බහුතර බලය ඇති බැවින් එවැනි විශ්වාසභංග යෝජනාවකින් අගමැතිවරයාට බලපෑම් සිදු නොවනු ඇතැයි අල් ජසීරා පුවත් සේවය වාර්තා කළේය. භාරතීය ජනතා පක්ෂයට ආසන 542කින් සමන්විත පාර්ලිමේන්තුවේ පහළ මන්ත්‍රී මණ්ඩලයේ මන්ත්‍රීවරුන් 301ක සහාය ලැබෙනු ඇතැයි ද අල්ජසීරා පුවත් සේවය සඳහන් කළේය.\n\nඑම විශ්වාසභංග යෝජනාව ගෙන ඒමට විරුද්ධ පක්ෂ සන්ධානයට පාර්ලිමේන්තුවේ අවසරය ලැබී ඇතැයි ද සඳහන් වේ.\n\nගෝත්‍රික ප්‍රජා දෙකක් අතර පවතින ගැටුම් හේතුවෙන් මාස දෙකකට වැඩි කාලයක් තිස්සේ පුද්ගලයන් 130 දෙනකුට ජීවිත අහිමි වී ඇති අතර, තවත් හැටදහසකට අධික පිරිසක් අවතැන් වී සිටින බව වාර්තා වේ.",
       "URL": "https://www.dinamina.lk/2023/07/27/foreign/9487/%e0%b6%b8%e0%b6%b1%e0%b7%92%e0%b6%b4%e0%b7%96%e0%b6%bb%e0%b7%8a-%e0%b6%a2%e0%b6%b1%e0%b7%80%e0%b7%8f%e0%b6%bb%e0%b7%8a%e0%b6%9c%e0%b7%92%e0%b6%9a-%e0%b6%9c%e0%b7%90%e0%b6%a7%e0%b7%94%e0%b6%b8/",
       "Category": "foreign",
       "Parent URL": "https://www.dinamina.lk/category/foreign//page/41/"
}