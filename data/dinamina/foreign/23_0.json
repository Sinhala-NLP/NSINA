{
       "Source": "dinamina",
       "Timestamp": "August 29, 2023 1:00 pm",
       "Headline": "ඉම්රාන් ඛාන්ට එරෙහි චෝදනාවක් නිෂ්ප්‍රභා කෙරේ",
       "News Content": "පකිස්ථානයේ හිටපු අග්‍රාමාත්‍ය ඉම්රාන් ඛාන්ට එරෙහිව ගොනුකර ඇති රාජද්‍රෝහී චෝදනා සම්බන්ධයෙන් වන නඩුව අධිකරණය නිෂ්ප්‍රභ කර තිබෙයි\n\nහිටපු අග්‍රාමාත්‍යවරයාට එරෙහි නඩුව ඊයේ විභාගයට ගත් අවස්ථාවේදීයි අධිකරණය එය නිෂ්ප්‍රභ කර ඇත.\n\nරාජද්‍රෝහී චෝදනා යටතේ හිටපු අග්‍රාමාත්‍යවරයාට එරෙහිව නඩු පැවරීමේදී ෆෙඩරල් රජයේ කැමැත්ත ලබා ගැනීමට චෝදනා කරුවන් අපොහොසත් වී ඇති බව අධිකරණය පෙන්වා දී ඇත.\n\nදූෂණ චෝදනාවලට වරදකරු වීම හේතුවෙන් ඉම්රාන් ඛාන් මේ වනවිට වසර 3ක සිරදඩුවමකට ලක්ව සිටින අතර වසර 5ක කාලයක් දක්වා ඔහුට දේශපාලන කටයුතුවල නිරතවීම තහනම් වේ\n\n",
       "URL": "https://www.dinamina.lk/2023/08/29/foreign/18012/%e0%b6%89%e0%b6%b8%e0%b7%8a%e0%b6%bb%e0%b7%8f%e0%b6%b1%e0%b7%8a-%e0%b6%9b%e0%b7%8f%e0%b6%b1%e0%b7%8a%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b6%a0%e0%b7%9d%e0%b6%af%e0%b6%b1/",
       "Category": "foreign",
       "Parent URL": "https://www.dinamina.lk/category/foreign//page/23/"
}