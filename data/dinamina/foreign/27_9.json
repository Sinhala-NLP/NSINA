{
       "Source": "dinamina",
       "Timestamp": "August 21, 2023 2:19 am",
       "Headline": "පාකිස්තානයේ ජනප්‍රිය මානව හිමිකම් ක්‍රියාකාරිනියක් අත්අඩංගුවට",
       "News Content": "පාකිස්තානයේ ප්‍රකට මානව හිමිකම් ක්‍රියාකාරිනියක වන නීතිඥ ඉමාන් මසාරි හාසිර් ඉස්ලාමාබාද් නුවරදී අත්අඩංගුවට පත් වී ඇතැයි විදෙස් මාධ්‍ය වාර්තා කළේය. ඇය අත්අඩංගුවට ගෙන ඇත්තේ බලහත්කාරයෙන් පැහැරගෙන යෑම් සහ අතුරුදන් කිරීම්වලට එරෙහිව විරෝධතා රැලි පැවැත්වීම සම්බන්ධයෙන් බව ද වාර්තා වේ.\n\nඊයේ අලුයම ඇගේ නිවසට කඩා වැදුණු මුහුණු ආවරණය කරගත් පොලිස් නිලධාරින් පිරිසක් තම දියණිය අත්අඩංගුවට ගත් බව ඉමාන් මසාරිගේ මව වන හිටපු මානව හිමිකම් ඇමැතිනියක වන ශිරීන් මාසාරි ට්විටර් සමාජ මාධ්‍ය ජාලයේ සටහනක් තබමින් අනාවරණය කර ඇතැයි ද වාර්තා වේ.\n\nපසුව අධිකරණයට ඉදිරිපත් කිරීමෙන් පසු ත්‍රස්ත විරෝධී පනතට අනුව ඇය රිමාන්ඩ් භාරයට පත් කිරීමට අධිකරණය නියම කර ඇතැයි වාර්තා වේ.\nඇය අත්අඩංගුවට ගැනීමට පැමිණි පොලිස් නිලධාරින් නිවෙසේ ආරක්ෂිත කැමරා කඩා බිඳ දමා ගේට්ටුවට ඉහළින් පැන නිවෙසට ඇතුළු වූ බවත්, අත්අඩංගුවට ගැනීමේ වරෙන්තු හෝ නීතිමය ලියවිලි කිසිවක් ඉදිරිපත් නොකළ බවත් ඇගේ මව වැඩිදුරටත් සඳහන් කර තිබේ.",
       "URL": "https://www.dinamina.lk/2023/08/21/foreign/15741/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba%e0%b7%9a-%e0%b6%a2%e0%b6%b1%e0%b6%b4%e0%b7%8a%e0%b6%bb%e0%b7%92%e0%b6%ba-%e0%b6%b8%e0%b7%8f%e0%b6%b1/",
       "Category": "foreign",
       "Parent URL": "https://www.dinamina.lk/category/foreign//page/27/"
}