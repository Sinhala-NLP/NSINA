{
       "Source": "dinamina",
       "Timestamp": "September 8, 2023 10:26 am",
       "Headline": "මාලි රාජ්‍යයේ ත්‍රස්ත ප්‍රහාරයකින් සිවිල් වැසියන් 49ක් මරුට",
       "News Content": "මාලි රාජ්‍යයේ බොට්ටුවකට එල්ල වූ ප්‍රහාරයකින් 49 දෙනෙකු මිය ගොස් ඇතැයි විදෙස් මාධ්‍ය වාර්තා කරයි.\n\nඉස්ලාමීය සටන්කාමීන් විසින් ඊසාන දිග මාලිහි ගංගාවක බෝට්ටුවකට ප්‍රහාර එල්ල කර තිබේ. බෝට්ටු ක්‍රියාකරු පවසා ඇත්තේ එහි එංජින් වෙත රොකට් තුනකින් ප්‍රහාර එල්ල වූ බවයි.\n\nඔවුන් හමුදා කඳවුරකටද ප්‍රහාරයක් එල්ල කර ඇත. එහිදී සෙබලුන් 15 දෙනෙකු මිය ගිය බව වාර්තා වේ.\n\nසටන්කාමීන් 50 දෙනෙකු ද මිය ගොස් ඇත.\n\nමෙම සිද්ධිය හේතුවෙන් මාලි රජය දින තුනක ශෝක කාලයක් ප්‍රකාශයට පත් කර තිබේ.\n\n2020 වසරේ සිට මාලි රාජ්‍යය හමුදා පාලනයක් යටතේ ක්‍රියාත්මකය.",
       "URL": "https://www.dinamina.lk/2023/09/08/foreign/20725/%e0%b6%b8%e0%b7%8f%e0%b6%bd%e0%b7%92-%e0%b6%bb%e0%b7%8f%e0%b6%a2%e0%b7%8a%e0%b6%ba%e0%b6%ba%e0%b7%9a-%e0%b6%ad%e0%b7%8a%e0%b6%bb%e0%b7%83%e0%b7%8a%e0%b6%ad-%e0%b6%b4%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/18/"
}