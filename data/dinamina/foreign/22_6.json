{
       "Source": "dinamina",
       "Timestamp": "August 30, 2023 2:02 am",
       "Headline": "ඉම්රාන්ගේ සිරදඬුවම අත්හිටුවීමට  ඉස්ලාමාබාද්  මහාධිකරණයෙන් නියෝග",
       "News Content": "\n\nඅගමැති ධුරයේ සිටියදී විදෙස් රාජ්‍ය නායකයන්ගෙන් සහ රාජ්‍යතාන්ත්‍රිකයන්ගෙන් ලැබුණු මිල අධික ත්‍යාග භාණ්ඩාගාරයේ තැන්පත් කිරීම මඟ හරමින් ඒවා අලෙවි කළ බවට සහ සමීපතමයන්ට පිරිනැමූ බවට එල්ල වූ චෝදනා මත වසර තුනක සිරදඬුවමක් අත්විඳිමින් සිටින පාකිස්තානයේ හිටපු අගමැති ඉම්රාන් ඛාන් ඇප මත නිදහස් කරන ලෙස ඊයේ ඉස්ලාමාබාද් නුවර මහාධිකරණය නියෝග කර ඇතැයි වාර්තා වේ. එසේ වුවද මේ මස මුල් භාගයේදී බන්ධනාගාරගත කළ ඉම්රාන්ට එරෙහිව රහසිගත රාජ්‍යතාන්ත්‍රික කේබල් පණිවුඩයක් ප්‍රසිද්ධියට පත් කිරීමේ චෝදනාවක්ද එල්ල වී ඇති බැවින් ඔහු තවදුරටත් රඳවා තබා ගනු ඇතැයි ද ඇතැම් මාධ්‍ය වාර්තා කළේය. ඉම්රාන්ගේ අවුරුදු 3ක සිරදඬුවම අත්හිටුවන්නේ නම් සිරගත වීමෙන් ඔහු වසර පහක දේශපාලන නුසුදුස්සකු බවට පත්වීමෙන් ද නිදහස් වනු ඇතැයි වාර්තා වේ.",
       "URL": "https://www.dinamina.lk/2023/08/30/foreign/18171/%e0%b6%89%e0%b6%b8%e0%b7%8a%e0%b6%bb%e0%b7%8f%e0%b6%b1%e0%b7%8a%e0%b6%9c%e0%b7%9a-%e0%b7%83%e0%b7%92%e0%b6%bb%e0%b6%af%e0%b6%ac%e0%b7%94%e0%b7%80%e0%b6%b8-%e0%b6%85%e0%b6%ad%e0%b7%8a%e0%b7%84%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/22/"
}