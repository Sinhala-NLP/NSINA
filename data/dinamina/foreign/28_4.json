{
       "Source": "dinamina",
       "Timestamp": "August 19, 2023 1:00 am",
       "Headline": "අමෙරිකානුවෙක් වසරකදී චිත්‍රපට 777ක් නරඹා ගිනස් පොතට යයි",
       "News Content": "උග්‍ර චිත්‍රපට රසිකයකු වන සැච් ස්වොප් නමැති අමෙරිකානු ජාතිකයකු වසරක් ඇතුළත සිනමාශාලාවට ගොස් වැඩිම චිත්‍රපට සංඛ්‍යාවක් නැරඹීමෙන් ගිනස් වාර්තාවක් බිහි කර ඇතැයි විදෙස් මාධ්‍ය වාර්තා කළේය. ඔහු 2022 වසරේ ජූලි මාසයේ සිට මේ වසරේ ජූලි මාසය දක්වා වසර ඇතුළත එසේ සිනමාශාලාවලට ගොස් නරඹා ඇති මුළු චිත්‍රපට සංඛ්‍යාව 777ක් වන බවත් වාර්තා වේ.\n\nඑම වාර්තාව තහවුරු කිරීම සියලුම චිත්‍රපට සම්පූර්ණයෙන්ම නැරඹිය යුතු වන අතර, සිනමා ශාලාවේදී නින්දට යෑම හෝ දුරකතනය දෙස බැලීමට ද නොහැකිය. 32 හැවිරිදි සැච් එම ගිනස් වාර්තාව පිහිටුවීම සඳහා ගත් මේ උත්සාහයේදී ඔහුට චිත්‍රපට නරඹන අතරතුර ආහාර ගැනීම පවා තහනම් කර තිබූ බව වාර්තා වේ. ඔහුගේ ක්‍රියාකාරකම් නිරීක්ෂණය කිරීමට අදාළ සිනමාශාලාවේ නියෝජිතයකු පත් කර තිබූ බවත් වැඩිදුරටත් වාර්තා වේ.\n\nඔහු විසින් බිඳ දමනු ලැබුවේ වසර 2018 දී ප්‍රංශ ජාතික වින්සන්ට් ක්‍රෝන් නමැති පුද්ගලයකු වසරක් ඇතුළත චිත්‍රපට 715ක් නරඹා තැබූ ගිනස් වාර්තාවය.",
       "URL": "https://www.dinamina.lk/2023/08/19/foreign/15524/%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f%e0%b6%b1%e0%b7%94%e0%b7%80%e0%b7%99%e0%b6%9a%e0%b7%8a-%e0%b7%80%e0%b7%83%e0%b6%bb%e0%b6%9a%e0%b6%af%e0%b7%93-%e0%b6%a0%e0%b7%92%e0%b6%ad/",
       "Category": "foreign",
       "Parent URL": "https://www.dinamina.lk/category/foreign//page/28/"
}