{
       "Source": "dinamina",
       "Timestamp": "October 9, 2023 2:16 pm",
       "Headline": "ෂාරුක්ට මරණ තර්ජන – Y+ ආරක්ෂක ආවරණයක්",
       "News Content": "සුපිරි බොලිවුඩ් නළු ෂාරුක් ඛාන්ට මරණ තර්ජන එල්ල වී ඇතැයි ඉන්දීය මාධ්‍ය වාර්තා කරයි.\n\nමේ හේතුවෙන් ඔහුගේ ආරක්ෂාව වැඩිකිරීමට මහරාශ්ට්‍ර ප්‍රාන්ත බලධාරීන් කටයුතු කර ඇතැයි සදහන් වේ.\n\nඒ අනුව මුම්බායි පොලිසිය විසින් ෂාරුක් ඛාන්ට Y+ ආරක්ෂක ආවරණයක් ලබා දී ඇත. Y+ ආරක්ෂක ආවරණයට අනුව, කමාන්ඩෝ භටයින් 6 දෙනෙකු, පොලිස් නිලධාරීන් 4 දෙනෙකු සහ රථවාහන නිෂ්කාශන රථයක් ඇතුළුව ආරක්ෂකයින් 11 දෙනෙකු ඔහුට හිමිවනු ඇති බවට එරට මාධ්‍ය වාර්තා කර තිබේ.\n\nමීට පෙර මෙම ජනප්‍රිය නළුවා සමඟ ආරක්ෂක නිලධාරීන් දෙදෙනෙක්ද පැමිණ සිටියහ.\n\nතමාගේ “පතාන්” සහ “ජවාන්” යන චිත්‍රපට තිරගත වීමෙන් පසු මෙලෙස මරණ තර්ජන ඇමතුම් ලැබුණු බවට ෂාරුක් මහරාශ්ට්‍ර බලධාරීන්ට ප්‍රකාශ කර ඇත.",
       "URL": "https://www.dinamina.lk/2023/10/09/foreign/29229/%e0%b7%82%e0%b7%8f%e0%b6%bb%e0%b7%94%e0%b6%9a%e0%b7%8a%e0%b6%a7-%e0%b6%b8%e0%b6%bb%e0%b6%ab-%e0%b6%ad%e0%b6%bb%e0%b7%8a%e0%b6%a2%e0%b6%b1-y-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a/",
       "Category": "foreign",
       "Parent URL": "https://www.dinamina.lk/category/foreign//page/2/"
}