{
       "Source": "dinamina",
       "Timestamp": "August 1, 2023 1:17 am",
       "Headline": "ඉන්දීය දුම්රිය ආරක්ෂක සෙබළාගේ වෙඩි පහරින් සිවුදෙනෙක් මරුට",
       "News Content": "ඉන්දීය දුම්රිය ආරක්ෂක බළකායේ සෙබළකු සිදු කළ වෙඩි තැබීමකින් පුද්ගලයන් සිවුදෙනකු ජීවිතක්ෂයට පත් වූ බව විදෙස් මාධ්‍ය වාර්තා කළේය. ඊයේ අලුයම ජායිපූර් නුවර සිට මුම්බායි බලා ධාවනය වූ දුම්රියක මැදිරියක් තුළදී මේ වෙඩි තැබීම සිදු වී ඇති අතර, වෙඩි තැබීම සිදු කළ දුම්රිය ආරක්ෂක බළකායේ සෙබළා චේතන් සිං ලෙස හඳුනාගෙන ඇතැයි වාර්තා වේ.\nඑම දුම්රිය මුම්බායි නුවරට ආසන්න වූ මොහොතේ වෙඩි තැබීම සිදු කළ අදාළ සෙබළා අනතුරුව හදිසි දම්වැල ඇද දුම්රිය නතර කර පලා යෑමට තැත් කිරීමේදී අත්අඩංගුවට ගෙන ඇතැයි ද විදෙස් මාධ්‍ය වැඩිදුරටත් වාර්තා කළේය.\nඔහු වෙඩි ප්‍රහාරය එල්ල කිරීමට හේතුව කුමක්දැයි මෙතෙක් තහවුරු වී නැති අතර, සිදුවීම සම්බන්ධව විමර්ශන කටයුතු ආරම්භ කර ඇතැයි වාර්තා වේ.\n\n",
       "URL": "https://www.dinamina.lk/2023/08/01/foreign/10708/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b7%83%e0%b7%99/",
       "Category": "foreign",
       "Parent URL": "https://www.dinamina.lk/category/foreign//page/38/"
}