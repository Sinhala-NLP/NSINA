{
       "Source": "dinamina",
       "Timestamp": "July 31, 2023 1:00 am",
       "Headline": "පාකිස්තානයේ දේශපාලන රැස්වීමකට බෝම්බ ප්‍රහාරයක් 35ක් මරුට තුවාලකරුවෝ 100කට අධිකයි",
       "News Content": "වයඹදිග පාකිස්තානයේ දේශපාලන රැලියකට එල්ල වූ මාරාන්තික බෝම්බ ප්‍රහාරයකින් පුද්ගලයන් තිස්පස්දෙනකු ජීවිතක්ෂයට පත්වී තවත් පුද්ගලයන් 100කට අධික පිරිසක් තුවාල ලබා ඇතැයි වාර්තා වේ. ඇෆ්ගනිස්තාන දේශසීමාව අසල පිහිටි බජූර් දිස්ත්‍රික්කයේ එරට ජමියතුල් උලමා ඊ ඉස්ලාම් පක්ෂයේ දැඩි මතධාරී ඉස්ලාමීය දේශපාලන නායකයකුගේ ආධාරකරුවන් විසින් මේ රැලිය සංවිධාන කර තිබූ බවත්, බෝම්බ ප්‍රහාරය එල්ල වූයේ රැස්වීම අතරතුර බවත් පොලිසිය ප්‍රකාශ කර තිබේ. තුවාල ලැබූ පිරිස අතුරින් කිහිපදෙනකුගේ තත්ත්වය බරපතළ බැවින් මරණ සංඛ්‍යාව තවත් ඉහළ යනු ඇතැයි ද විදෙස් මාධ්‍ය වාර්තා කළේය.",
       "URL": "https://www.dinamina.lk/2023/07/31/foreign/10370/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba%e0%b7%9a-%e0%b6%af%e0%b7%9a%e0%b7%81%e0%b6%b4%e0%b7%8f%e0%b6%bd%e0%b6%b1-%e0%b6%bb%e0%b7%90%e0%b7%83%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/39/"
}