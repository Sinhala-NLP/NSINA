{
       "Source": "dinamina",
       "Timestamp": "September 13, 2023 1:00 am",
       "Headline": "බ්‍රිතාන්‍යයේ රෝහල්වල සැත්කම් අතරතුර කනිෂ්ඨ වෛද්‍යවරියන්ට ලිංගික හිරිහැර",
       "News Content": "බ්‍රිතාන්‍ය ජාතික රෝහල් පද්ධතියට අයත් ඇතැම් රෝහල්වල ශෛල්‍යාගාරයේදී ජ්‍යෙෂ්ඨ වෛද්‍යවරුන් විසින් කනිෂ්ඨ වෛද්‍යවරියන්ට ශෛල්‍යකර්ම අතරතුරදීම ලිංගික අඩන්තේට්ටම් කරන බව බ්‍රිතාන්‍ය ජාතික රෝහල් පද්ධතියේ කාර්ය මණ්ඩලයේ විශ්ලේෂණයකින් අනාවරණය වී ඇතැයි බීබීසී පුවත් සේවය වාර්තා කළේය. සැත්කමක් අතරතුර එසේ ජ්‍යෙෂ්ඨ වෛද්‍යවරයකුගේ ලිංගික හිරිහැරයකට ගොදුරු වූ කනිෂ්ඨ වෛද්‍යවරියක විසින් බීබීසී පුවත් සේවයට ද හෙළි කර ඇතැයි වැඩිදුරටත් වාර්තා වේ.\n\nඅභ්‍යාසලාභි වෛද්‍යවරියන් බ්‍රිතාන්‍ය ජාතික රෝහල් පද්ධතියේ අපයෝජනයට ලක්වන අවස්ථා බහුලව සිදුවන බවත්, ශෛල්‍යාගාරවලදී මෙවැනි සිදුවීම් වාර්තා වන පළමු අවස්ථාව මෙය බවත් සඳහන් වේ.\n\nඑරට රාජකීය වෛද්‍ය විද්‍යාලය ප්‍රකාශ කර ඇත්තේ එම විශ්ලේෂණයෙන් සොයාගත් කරුණු අතිශයින්ම කම්පනයට පත් කරවන්නක් බවය.",
       "URL": "https://www.dinamina.lk/2023/09/13/foreign/21755/%e0%b6%b6%e0%b7%8a%e0%b6%bb%e0%b7%92%e0%b6%ad%e0%b7%8f%e0%b6%b1%e0%b7%8a%e0%b6%ba%e0%b6%ba%e0%b7%9a-%e0%b6%bb%e0%b7%9d%e0%b7%84%e0%b6%bd%e0%b7%8a%e0%b7%80%e0%b6%bd-%e0%b7%83%e0%b7%90/",
       "Category": "foreign",
       "Parent URL": "https://www.dinamina.lk/category/foreign//page/15/"
}