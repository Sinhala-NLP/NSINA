{
       "Source": "dinamina",
       "Timestamp": "August 4, 2023 1:00 am",
       "Headline": "ඉන්දියාවෙන් යුක්රේනයට මානුෂික ආධාර",
       "News Content": "යුද්ධයෙන් අවතැන් වූ ජනතාවට බෙදා දීමට ඉන්දියාවෙන් යුක්රේනයට මානුෂික ආධාර තොගයක් පරිත්‍යාග කර ඇතැයි විදෙස් මාධ්‍ය වාර්තා කළේය. යුක්රේනයේ ඉන්දීය තානාපති හර්ස් ජේන් මේ ආධාර තොගය පරිත්‍යාග කර ඇති අතර, ඊට කූඩාරම්, බ්ලැන්කට්ටු ඇතුළු අත්‍යවශ්‍ය භාණ්ඩ රැසක් ඇතුළත් බව වැඩිදුරටත් වාර්තා වේ.\n\nමෑතකදී ඉන්දියාව හා යුක්රේන විදේශ කාර්යාල උපදේශන සේවාවේ නව වැනි වරටත් සාකච්ඡාවක් පවත්වා ඇති අතර, දැනට පවතින ගැටුම් සමතයකට පත් කිරීමට කියෙෆ් සහ මොස්කව් අතර සාම ප්‍රයත්නයක් පිළිබඳ එහිදී සාකච්ඡාවට ලක් වී ඇතැයි ද වාර්තා වේ. ඉන්දීය විදේශ කටයුතු අමාත්‍යාංශයේ බටහිර රටවල් සම්බන්ධ ලේකම් සංජේ වර්මා එම සාකච්ඡාවේ සමසභාපතිත්වය දරූ බව නිවේදනයක් නිකුත් කරමින් අමාත්‍යාංශය ප්‍රකාශ කර තිබේ. දෙපාර්ශ්වයම ද්විපාර්ශ්වික සබඳතා සමාලෝචනය කළ බවත්, පවතින ගැටුම් සහ සාම ප්‍රයත්නයන් පිළිබඳ කටයුතු කළ හැකි ආකාරය ගැන එහිදී වැඩිදුරටත් සාකච්ඡාවට ලක් වූ බවත් එම නිවේදනයේ සඳහන් වේ.",
       "URL": "https://www.dinamina.lk/2023/08/04/foreign/11497/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%99%e0%b6%b1%e0%b7%8a-%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1%e0%b6%ba%e0%b6%a7-%e0%b6%b8/",
       "Category": "foreign",
       "Parent URL": "https://www.dinamina.lk/category/foreign//page/37/"
}