{
       "Source": "dinamina",
       "Timestamp": "July 29, 2023 1:00 am",
       "Headline": "චීනයේ ඩොලර් බිලියනයක යෝජනාව ඉන්දියාව ප්‍රතික්ෂේප කරයි",
       "News Content": "චීනයේ ප්‍රකට බී.වයි.ඩී. මෝටර් රථ නිෂ්පාදන සමාගම දේශීය සමාගමක් සමඟ එක්ව ඉන්දියාවේ විදුලි මෝටර් රථ සහ බැටරි නිෂ්පාදනය සඳහා අමෙරිකානු ඩොලර් බිලියනයක් ආයෝජනය කිරීමට ඉදිරිපත් කළ යෝජනාව ඉන්දියාව විසින් ප්‍රතික්ෂේප කරනු ලැබූ බව විදෙස් මාධ්‍ය වාර්තා කළේය. එම යෝජනාව ප්‍රතික්ෂේප කර ඇත්තේ ඉන්දියාවේ චීන ආයෝජන සම්බන්ධයෙන් ආරක්ෂක ගැටලු සැලකිල්ලට ගනිමින් බව ද වැඩිදුරටත් වාර්තා වේ.\n\nහයිද්‍රබාද් නුවර පදනම් කරගත් මෙගා ඉංජිනියරින් නමැති සමාගම සමඟ එක්ව ඩොලර් බිලියනයක කර්මාන්ත ශාලාවක් ඉදි කිරීමට චීන මෝටර් රථ නිෂ්පාදන සමාගම අදහස් කර තිබේ. වසර 2023 වන විට ඉන්දියාවේ විද්‍යුත් වාහන (EV) වෙළෙඳපො­‍ෙළන් 40% ක් අත්පත් කරගැනීම තම අරමුණ බව චීනයේ බී.වයි.ඩී. මෝටර් රථ නිෂ්පාදන සමාගම සඳහන් කර ඇතැයි ද වාර්තා වේ.\n\nඉන්දියාවේ වාණිජ දෙපාර්තමේන්තුව, කර්මාන්ත සහ අභ්‍යන්තර වෙළෙඳ ප්‍රවර්ධනය සඳහා වූ දෙපාර්තමේන්තුව යෝජිත බී.වයි.ඩී. ආයෝජනය සම්බන්ධව අනෙකුත් දෙපාර්තමේන්තුවලින් අදහස් විමසා ඇතැයි ද විදෙස් මාධ්‍ය වැඩිදුරටත් වාර්තා කළේය.",
       "URL": "https://www.dinamina.lk/2023/07/29/uncategorized/10052/%e0%b6%a0%e0%b7%93%e0%b6%b1%e0%b6%ba%e0%b7%9a-%e0%b6%a9%e0%b7%9c%e0%b6%bd%e0%b6%bb%e0%b7%8a-%e0%b6%b6%e0%b7%92%e0%b6%bd%e0%b7%92%e0%b6%ba%e0%b6%b1%e0%b6%ba%e0%b6%9a-%e0%b6%ba%e0%b7%9d%e0%b6%a2/",
       "Category": "foreign",
       "Parent URL": "https://www.dinamina.lk/category/foreign//page/40/"
}