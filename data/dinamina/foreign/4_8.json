{
       "Source": "dinamina",
       "Timestamp": "October 6, 2023 1:00 am",
       "Headline": "මහා­රෂ්ට්‍ර ප්‍රාන්තයේ රෝහ­ලක  එකම දිනයේ 24ක් මිය ගිහින්",
       "News Content": "ඉන්දියාවේ මහාරෂ්ට්‍ර ප්‍රාන්තයේ රෝහලකදී එකම දිනයේ අසාමාන්‍ය ලෙස මරණ 24ක් සිදුවී ඇතැයි විදෙස් මාධ්‍ය වාර්තා කළේය. එම මරණ වාර්තා වී ඇත්තේ මහාරාෂ්ට්‍ර ප්‍රාන්තයේ මුම්බායි නුවර සිට කිලෝමීටර් 600ක් දුරින් පිහිටි නන්දිද් දිස්ත්‍රික්කයේ ෂංකරාඕ චෙවාන් නමැති රජයේ රෝහලේ\nවන අතර, එය රෝහල් බලධාරීන්ගේ සහ රජයේ නොසැලකිල්ලෙන් සිදුවූ මරණ බව රජයට විරුද්ධ දේශපාලන පක්ෂ චෝදනා කර ඇතැයි ද වාර්තා වේ.\n\nඉතාමත් අඩු පහසුකම් යටතේ පවතින එම රෝහල රෝගීන්ගෙන් පිරී ඉතිරී ගොස් ඇතැයිද, ඔවුන්ගේ පහසුකම් පිළිබඳ රජයේ බලධාරින් අවධානය යොමු කර නැතැයි ද වැඩිදුරටත් වාර්තා වේ. එවැනි මරණ සංඛ්‍යාවක් එකම දිනයේදී වාර්තා වීම පිළිබඳ විමර්ශනයක් සිදු කරන බව මහාරාෂ්ට්‍ර ප්‍රාන්ත රජය නිවේදනය කර තිබේ.",
       "URL": "https://www.dinamina.lk/2023/10/06/foreign/28342/%e0%b6%b8%e0%b7%84%e0%b7%8f%e0%b6%bb%e0%b7%82%e0%b7%8a%e0%b6%a7%e0%b7%8a%e0%b6%bb-%e0%b6%b4%e0%b7%8a%e0%b6%bb%e0%b7%8f%e0%b6%b1%e0%b7%8a%e0%b6%ad%e0%b6%ba%e0%b7%9a-%e0%b6%bb/",
       "Category": "foreign",
       "Parent URL": "https://www.dinamina.lk/category/foreign//page/4/"
}