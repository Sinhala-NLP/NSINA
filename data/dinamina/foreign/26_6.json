{
       "Source": "dinamina",
       "Timestamp": "August 22, 2023 4:36 pm",
       "Headline": "තායිලන්තයට නව අගමැතිවරයෙක්",
       "News Content": "තායිලන්තයේ නව අගමැතිවරයා වශයෙන් ශ්‍රේත්තා තවිසින් පත්කර තිබේ.\n\nඔහුව එම ධුරය සඳහා පත්කෙරුණේ අද(22) පාර්ලිමේන්තුවේ පැවති ඡන්ද විමසීමකින් අනතුරුවය.\n\nඒ අනුව නිශ්චල දේපල ව්‍යාපාරිකයෙකුවන ශ්‍රේත්තා තවිසින් තායිලන්තයේ 30වැනි අග්‍රාමාත්‍යවරයා වේ.\n\n2008 වසරේදී තායිලන්තයෙන් පළා ගිය හිටපු අග්‍රාමාත්‍ය තක්ෂින් සිනවත් නැවතත් සිය රටට අද පැමිණ තිබුණි. ඔහු එරටින් පළාගියේ කුමන්ත්‍රණයකින් එරට හමුදා නායකයින් බලය අල්ලා ගැනීමෙන් පසුවය.\n\nඔහු නොමැතිව ඔහුට එරෙහිව නඩු විභාගයක් පැවති අතර එහි තීන්දුව අනුව ඔහුට වසර 15ක සිර දඬුවමක් නියම කෙරිණි. ඒ බලය අයුතු ලෙස භාවිත කිරීම, දූෂණ සහ වංචා මෙන්ම රජුට එරෙහි වූ බවට චෝදනා කරමිනි.\n\nඅද සිංගප්පුරුව හරහා ඩුබායි සිට පැමිණි පුද්ගලික ජෙට් යානයකින් තක්සින් සිය රට පැමිණීයේය. අනතුරුව ඔහුව ශ්‍රේෂ්ඨාධිකරණය වෙත රැගෙන ගිය අතර එහිදී ඔහුට වසර 8ක සිර දඬුවමක් නියම කෙරිණි. පසුව ඔහුව දැඩි ආරක්ෂාවක් මධ්‍යයේ බැංකොක් බන්ධනාගාරය වෙත රැගෙන ගියේය.",
       "URL": "https://www.dinamina.lk/2023/08/22/foreign/16288/%e0%b6%ad%e0%b7%8f%e0%b6%ba%e0%b7%92%e0%b6%bd%e0%b6%b1%e0%b7%8a%e0%b6%ad%e0%b6%ba%e0%b6%a7-%e0%b6%b1%e0%b7%80-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ba%e0%b7%99/",
       "Category": "foreign",
       "Parent URL": "https://www.dinamina.lk/category/foreign//page/26/"
}