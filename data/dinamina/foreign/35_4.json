{
       "Source": "dinamina",
       "Timestamp": "August 7, 2023 1:55 am",
       "Headline": "ලෙබනනයෙන් වහා පිටවන ලෙස සෞදි තානාපති කාර්යාලය  එරට සිටින සිය ජනතාවට අනතුරු අඟවයි",
       "News Content": "ලෙබනනයේ පලස්තීන සරණාගත කඳවුරු පිහිටා ඇති පළාත්වල පලස්තීන විමුක්ති සංවිධානය සහ සෙසු කණ්ඩායම් අතර පවතින ගැටුම් හේතුවෙන් උද්ගත වී ඇති සිවිල් යුද තත්ත්වය මත වහා රටින් පිටවන ලෙස ලෙබනනයේ සෞදි අරාබි තානාපති කාර්යාලය එරට සිටින තම පුරවැසියන්ගෙන් ඉල්ලා ඇතැයි අල් ජසීරා පුවත් සේවය වාර්තා කළේය. නිවේදනයක් නිකුත් කරමින් ලෙබනනයේ සෞදි අරාබි තානාපති කාර්යාලය සිය පුරවැසියන්ගෙන් වැඩිදුරටත් ඉල්ලා ඇත්තේ ගැටුම් පවතින පළාත්වල සංචාරයෙන් වළකින ලෙසටය.\n\nසෞදි අරාබි තානාපති කාර්යාලය එරට සිටින සෞදි පුරවැසියන්ට එම අනතුරු ඇඟවීම සිදු කිරීමට පෙර කුවේට් රාජ්‍යය ද අවධානයෙන් සිටින ලෙස ලෙබනනයේ සිටින කුවේට් ජාතිකයන්ගෙන් ඉල්ලීමක් කර ඇති අතර, පසුගිය පළමුවැනිදා බ්‍රිතාන්‍ය රජය ද ලෙබනනය කේන්ද්‍ර කරමින් සංචාරක උපදෙස් යාවත්කාලීන කර තිබේ.",
       "URL": "https://www.dinamina.lk/2023/08/07/foreign/12217/%e0%b6%bd%e0%b7%99%e0%b6%b6%e0%b6%b1%e0%b6%b1%e0%b6%ba%e0%b7%99%e0%b6%b1%e0%b7%8a-%e0%b7%80%e0%b7%84%e0%b7%8f-%e0%b6%b4%e0%b7%92%e0%b6%a7%e0%b7%80%e0%b6%b1-%e0%b6%bd%e0%b7%99%e0%b7%83-%e0%b7%83/",
       "Category": "foreign",
       "Parent URL": "https://www.dinamina.lk/category/foreign//page/35/"
}