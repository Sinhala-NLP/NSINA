{
       "Source": "dinamina",
       "Timestamp": "July 29, 2023 12:57 pm",
       "Headline": "චීන – ඉන්දුනීසියානු ජනපතිවරු අතර හමුවක්",
       "News Content": "චීන ජනාධිපති ෂී ජින් පිං, ඉන්දුනීසියානු ජනාධිපති ජොකෝ විඩෝඩෝ හමුවෙයි.\n\nChengdu නගරයේ දී පසුගියදා (27) පැවැති 31 වැනි ලෝක විශ්වවිද්‍යාල ගිම්හාන ක්‍රීඩා උළෙලේ සමාරම්භක උළෙලට එක්වීම සඳහා චීනයට පැමිණ සිටින විඩෝඩෝ ජනාධිපතිවරයාව සාදරයෙන් පිළිගන්නා බව ෂී ජින් පිං එහිදී පැවසීය.\nඉන්දුනීසියානු ජනාධිපතිවරයා සමග පසුගිය වසරේ පොදු ඉරණමක් සහිත හවුල්කාරීත්වයක් ගොඩනැගීමෙන් පසු දෙරට අතර නව පරිච්ඡේදයක් ආරම්භ වී ඇති බව ජනාධිපති ෂී ජින් පිං ප්‍රකාශ කළේය.\n\nචීනය හා ඉන්දුනීසියාව පූර්ණ උපායමාර්ගික හවුල්කාරී සබඳතාව ගොඩනැගීමේ 10 වැනි සංවත්සරය මෙම වසරට යෙදේ. එය නිමිති කර ගනිමින් ඉන්දුනීසියාව සමග වඩාත් ඉහළ මට්ටමේ සහයෝගිතා පුළුල් කිරීම හා පොදු ඉරණමක් සහිත චීන – ඉන්දුනීසියානු හවුල ක්‍රියාවට නංවා, කලාපය සහ ලෝකයට ඉහළ ස්ථාවර භාවයක් එක්කිරීමට චීනය සූදානම් බව ද ජනාධිපතිවරයා අවධාරණය කළේය.",
       "URL": "https://www.dinamina.lk/2023/07/29/foreign/10191/china-4/",
       "Category": "foreign",
       "Parent URL": "https://www.dinamina.lk/category/foreign//page/39/"
}