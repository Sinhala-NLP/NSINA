{
       "Source": "dinamina",
       "Timestamp": "October 7, 2023 1:00 am",
       "Headline": "සිරියාවේ හමුදා උපාධි ප්‍රදානෝත්සවයකට ඩ්‍රෝන ප්‍රහාරයක්",
       "News Content": "බටහිර සිරියාවේ පිහිටි හොම්ස් නුවර හමුදා ඇකඩමියක පැවැති උපාධි ප්‍රදානය කිරීමේ උත්සවයකට ඩ්‍රෝන ප්‍රහාරයක් එල්ල වීමෙන් පුද්ගලයන් 112ක් ජීවිතක්ෂයට පත් වූ බව විදෙස් මාධ්‍ය වාර්තා කළේය. එරට සෞඛ්‍ය අමාත්‍යාංශය නිවේදනය කර ඇත්තේ පුපුරණ ද්‍රව්‍ය සහිත ඩ්‍රෝන යානය කැඩෙට් නිලධාරීන් සහ ඔවුන්ගේ පවුල්වල සාමාජිකයන් ඉලක්ක කරමින් පුපුරා හැර ඇති බවය. මිය ගිය පිරිස අතර කාන්තාවන් සහ දරුවන් පිරිසක් ද සිටින බව වැඩිදුරටත් වාර්තා වේ.\n\nජාත්‍යන්තර බලවේගවල සහාය ලබන ත්‍රස්ත කණ්ඩායමක් ප්‍රහාරය සිදු කළ බවට සිරියානු රජය චෝදනා කර ඇති අතර, ප්‍රහාරයේ වගකීම මෙතෙක් කිසිදු පාර්ශ්වයක් බාර ගෙන නැති බව ද වාර්තා වේ.",
       "URL": "https://www.dinamina.lk/2023/10/07/foreign/28770/%e0%b7%83%e0%b7%92%e0%b6%bb%e0%b7%92%e0%b6%ba%e0%b7%8f%e0%b7%80%e0%b7%9a-%e0%b7%84%e0%b6%b8%e0%b7%94%e0%b6%af%e0%b7%8f-%e0%b6%8b%e0%b6%b4%e0%b7%8f%e0%b6%b0%e0%b7%92-%e0%b6%b4%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/4/"
}