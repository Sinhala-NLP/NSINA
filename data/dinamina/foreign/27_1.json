{
       "Source": "dinamina",
       "Timestamp": "August 22, 2023 3:17 am",
       "Headline": "පාකිස්තානයේ හිටපු අගමැති ලන්ඩනයට",
       "News Content": "පාකිස්තානයේ හිටපු අගමැති ශෙබාස් ෂරීෆ් ලන්ඩන් නුවරට ගොස් ඇතැයි වාර්තා වේ. ඔහු ලන්ඩන් නුවරට ගොස් ඇත්තේ හිටපු අගමැතිවරයකු වන ඔහුගේ වැඩිමල් සොහොයුරු නවාස් ෂරීෆ් හමුවීමට බව ද විදෙස් මාධ්‍ය වාර්තා කළේය.\n\nපාකිස්තාන මුස්ලිම් ලීගයේ නවාස් පාර්ශ්වයට නායකත්වය දෙන හිටපු අගමැති නවාස් ෂරීෆ් සහ ශෙබාස් අතර මීළඟ මහ මැතිවරණය සඳහා වැදගත් කරුණු සාකච්ඡා කිරීමට නියමිත බව ද වැඩිදුරටත් වාර්තා වේ.\n\nමීළඟ මහ මැතිවරණයේදී යළි බලයට පත්වීමේ අපේක්ෂාවෙන් පසුවන ශෙබාස් ෂරීෆ් අනතුරුව සිය වැඩිමල් සොහොයුරුට අගමැති ධුරය පිරිනමනු ඇතැයි ද වාර්තා වන අතර, මහ මැතිවරණ ප්‍රචාරක රැස්වීම් ආරම්භ වීමට පෙර නවාස් ශෙරීෆ් යළි පාකිස්තානයට පැමිණීම සඳහා දින නියම කරගැනීම ද මේ සාකච්ඡාවේදි සිදුවනු ඇතැයි වැඩිදුරටත් වාර්තා වේ.\n\n",
       "URL": "https://www.dinamina.lk/2023/08/22/foreign/16111/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba%e0%b7%9a-%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/27/"
}