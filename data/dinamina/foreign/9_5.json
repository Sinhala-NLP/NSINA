{
       "Source": "dinamina",
       "Timestamp": "September 26, 2023 8:33 pm",
       "Headline": "මැන්ඩෙලාගේ මිනිබිරිය ජීවිතක්ෂයට",
       "News Content": "ප්‍රජාතන්ත්‍රවාදීව තේරී පත් වූ දකුණු අප්‍රිකාවේ ප්‍රථම ජනාධිපතිවරයා වන නෙල්සන් මැන්ඩෙලාගේ මිනිබිරිය සොලේකා මැන්ඩෙලා මිය ගොස් තිබේ.\n\nමිය යන විය ඇය 43 හැවිරිදි වියේ පසු වී ඇති අතර සොලේකා පිළිකා රෝගයකින් පෙළෙමින් සිට ඇති බව විදෙස් මාධ්‍ය වාර්තා කරයි.\n\nමෑත වසරවලදී ඇය සිය පිළිකා ප්‍රතිකාර පිළිබඳ ප්‍රසිද්ධියේ සඳහන් කළ අතර මත්ද්‍රව්‍යවලට ඇබ්බැහිවීම සහ මානසික අවපීඩනය පිළිබඳවද ඇය විවෘතව ප්‍රකාශ කළ බව පැවසේ.\n\nවයස අවුරුදු 32 දී පියයුරු පිළිකාවක් ඇති බව හඳුනාගත් සොලේකා මැන්ඩෙලා ප්‍රතිකාර ලබා සුවය ලබමින් සිටි නමුත් පසුව රෝගය නැවත ඇති විය.\n\nපසුගිය වසරේ ඇයගේ අක්මාවේ සහ පෙනහළුවල පිළිකාවක් ඇති බව තහවුරු කළ ඇය, එය අනෙකුත් අවයවවලටද පැතිර ගොස් තිබුණු බව සදහන් වේ.\n\n2010 වසරේදී ඇගේ 13 හැවිරිදි දියණිය රිය අනතුරකින් මිය ගොස් තිබුණි.\n\nවසර 27ක රැඳවුම් භාරයේ සිටි ඇගේ සීයා වූ නෙල්සන් මැන්ඩෙලා 1990 වසරේ දී සිරෙන් නිදහස් වන විට සොලේකා මැන්ඩෙලාට වයස අවුරුදු 10ක් පමණි.\n\nඇය ඔහුව දැන සිටියේ සිරගතව සිටින මිනිසෙකු ලෙස පමණි, එබැවින් ඔහු නිදහස් කරන විට ඇය නිවසට පැමිණීම ගැන සතුටු විය.\n\nනෙල්සන් මැන්ඩෙලා 2013 වසරේ දී මිය යන විට වයස අවුරුදු 95 කි.",
       "URL": "https://www.dinamina.lk/2023/09/26/foreign/25583/%e0%b6%b8%e0%b7%90%e0%b6%b1%e0%b7%8a%e0%b6%a9%e0%b7%99%e0%b6%bd%e0%b7%8f%e0%b6%9c%e0%b7%9a-%e0%b6%b8%e0%b7%92%e0%b6%b1%e0%b7%92%e0%b6%b6%e0%b7%92%e0%b6%bb%e0%b7%92%e0%b6%ba-%e0%b6%a2%e0%b7%93%e0%b7%80/",
       "Category": "foreign",
       "Parent URL": "https://www.dinamina.lk/category/foreign//page/9/"
}