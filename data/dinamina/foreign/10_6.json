{
       "Source": "dinamina",
       "Timestamp": "September 23, 2023 1:24 am",
       "Headline": "චාල්ස් රජු­ගෙන් ප්‍රංස­යේදී ඓති­හා­සික දේශ­න­යක්",
       "News Content": "තුන්වැනි චාල්ස් රජු ප්‍රංශයේ සෙනෙට් සභාවේ දේශනයක් සිදු කළ බ්‍රිතාන්‍යයේ පළමු රජු බවට ඉතිහාසයට එක් වූ බව සීඑන්එන් පුවත් සේවය වාර්තා කළේය. බ්‍රිතාන්‍ය සහ ප්‍රංශය අතර සබඳතා පිළිබඳ පැසසුමට ලක් කරමින් චාල්ස් රජු සිදු කළ දේශනයට ජාත්‍යන්තර වශයෙන් දැඩි අවධානයක් ද යොමු වූ බව වැඩිදුරටත් වාර්තා වේ.චාල්ස් රජු සහ කැමිලා රැජන ප්‍රංශයේ තෙදින සංචාරයක් ආරම්භ කර ඇති අතර, එය රජු බවට පත්වීමෙන් පසු චාල්ස් කුමරුගේ පළමු ප්‍රංශ සංචාරය ද වේ. මීට පෙර පසුගිය මාර්තු මාසයට යෙදී තිබූ එම සංචාරය ප්‍රංශ ජනාධිපති එමැනුවෙල් මැක්‍රොන්ගේ විශ්‍රාම වැටුප් වයස් සීමාව සංශෝධනය කිරීමේ පාර්ලිමේන්තු පනත හේතුවෙන් රට පුරා උද්ගත වූ උද්ඝෝෂණ මත එම සංචාරය අවලංගු කර තිබිණි. 74 හැවිරිදි චාල්ස් රජු ප්‍රංශ සෙනෙට් සභාවට අවතීර්ණ වීමත් සමඟ එහි සිටි අමුත්තන් නැඟී සිටිමින් ඔහු උණුසුම් අයුරින් පිළිගත් බවද සීඑන්එන් පුවත් සේවය වාර්තා කළේය.",
       "URL": "https://www.dinamina.lk/2023/09/23/foreign/24774/%e0%b6%a0%e0%b7%8f%e0%b6%bd%e0%b7%8a%e0%b7%83%e0%b7%8a-%e0%b6%bb%e0%b6%a2%e0%b7%94%e0%b6%9c%e0%b7%99%e0%b6%b1%e0%b7%8a-%e0%b6%b4%e0%b7%8a%e0%b6%bb%e0%b6%82%e0%b7%83%e0%b6%ba/",
       "Category": "foreign",
       "Parent URL": "https://www.dinamina.lk/category/foreign//page/10/"
}