{
       "Source": "dinamina",
       "Timestamp": "September 7, 2023 2:15 am",
       "Headline": "ඇෆ්ගනිස්තාන දේශසීමාව අසල වෙඩි හුවමාරුවක්",
       "News Content": "ඇෆ්ගනිස්තානය සහ පාකිස්තානය අතර දේශසීමාවේ වෙඩි හුවමාරුවක් සිදුවීමෙන් පසු දෙරට අතර ප්‍රධාන දේශසීමා හරස් මාර්ගය වසා දමා ඇතැයි වාර්තා වේ. පෙරේදා සිදුවූ එම වෙඩි ප්‍රහාරය හේතුවෙන් දේශසීමා ආසන්නයේ පදිංචි වී සිටින දෙරටේම නිවැසියන් පලා ගිය බව ද වැඩිදුරටත් වාර්තා වේ. මේ වෙඩි හුවමාරුවෙන් කිසිවකුට හානි සිදු වී නැති අතර, දේශ සීමා ආරක්ෂකයන් වෙඩි හුවමාරු කරගැනීමේ හේතුව මෙතෙක් පැහැදිලි වී නැතැයි ද වාර්තා වේ.\n\nවෙඩි හුවමාරුව සිදු වූ ටෝර්කම් නමැති ප්‍රදේශයේ පිහිටා ඇති ප්‍රධාන දේශසීමා හරස් මාර්ගය පාකිස්තානය සහ ඇෆ්ගනිස්තානය අතර සංචාරකයන් සහ භාණ්ඩ ප්‍රවාහනය කරනු ලබන සංක්‍රමණ ස්ථානය වේ.",
       "URL": "https://www.dinamina.lk/2023/09/07/foreign/20158/%e0%b6%87%e0%b7%86%e0%b7%8a%e0%b6%9c%e0%b6%b1%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1-%e0%b6%af%e0%b7%9a%e0%b7%81%e0%b7%83%e0%b7%93%e0%b6%b8%e0%b7%8f%e0%b7%80-%e0%b6%85%e0%b7%83%e0%b6%bd/",
       "Category": "foreign",
       "Parent URL": "https://www.dinamina.lk/category/foreign//page/19/"
}