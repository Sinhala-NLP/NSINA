{
       "Source": "dinamina",
       "Timestamp": "August 8, 2023 1:03 am",
       "Headline": "සිරගත කළ ඉම්රාන්ට ජීවිත අවදානමක්  නීතිඥවරුන්ගෙන් පෙත්සමක්",
       "News Content": "අගමැතිධුරයේ සිටියදී විදෙස් රාජ්‍ය නායකයන්ගෙන් ලැබුණු භාණ්ඩාගාරයට භාර දිය යුතු ත්‍යාග විශාල ප්‍රමාණයක් අලෙවි කරමින් පාකිස්තාන රුපියල් මිලියන 140කට වඩා උපයා ගත් බවට එල්ල වූ චෝදනාවලට වරදකරු වීමෙන් වසර තුනක සිර දඬුවම් ලැබූ එරට හිටපු අගමැති ඉම්රාන් ඛාන්ගේ ජීවිතයට තර්ජන ඇතැයි ඔහුගේ ටෙහ්රීකි ඉන්සාෆ් පක්ෂයේ නායකයන් සහ නීතිඥවරු ප්‍රකාශ කර ඇතැයි වාර්තා වේ. ඉස්ලාමාබාද් අගනුවරට කිලෝමීටර් 60ක් පමණ දුරින් පිහිටි ඇටොක් බන්ධනාගාරයේ සිරගතව සිටින ඉම්රාන් හමුවීමට ඔහුගේ නීතිඥවරුන්ට මෙතෙක් අවස්ථාව ලබා දී නැතැයි ද වාර්තා වේ.\n\nඉම්රාන් ඛාන්ගේ නීතිඥවරු ඊයේ ඉස්ලාමාබාද් සහ ලාහෝර් මහාධිකරණයේ පෙත්සම් ගොනු කර ඇති අතර, හිටපු අගමැතිවරයා වඩාත් සුව පහසු සහ සාමාන්‍ය ප්‍රභූ රැඳවියන් සඳහා වෙන් කර ඇති ‘ඒ‘ පන්තියේ සිර මැදිරියක රඳවා තබන ලෙස ඉල්ලා එම පෙත්සම් ගොනු කර ඇතැයි වැඩිදුරටත් වාර්තා වේ.",
       "URL": "https://www.dinamina.lk/2023/08/08/foreign/12490/%e0%b7%83%e0%b7%92%e0%b6%bb%e0%b6%9c%e0%b6%ad-%e0%b6%9a%e0%b7%85-%e0%b6%89%e0%b6%b8%e0%b7%8a%e0%b6%bb%e0%b7%8f%e0%b6%b1%e0%b7%8a%e0%b6%a7-%e0%b6%a2%e0%b7%93%e0%b7%80%e0%b7%92%e0%b6%ad-%e0%b6%85/",
       "Category": "foreign",
       "Parent URL": "https://www.dinamina.lk/category/foreign//page/34/"
}