{
       "Source": "dinamina",
       "Timestamp": "July 27, 2023 2:58 pm",
       "Headline": "චීන ජනපති සිචුවාන් පළාතේ ඓතිහාසික උරුම නිරීක්ෂණයට එක්වෙයි",
       "News Content": "චීන ජනාධිපති ෂී ජින්පිං, සිචුවාන් පළාතේ ඓතිහාසික සහ සංස්කෘතික උරුමය හා ජෛව ශිෂ්ටාචාරාත්මක සංවර්ධනය පිළිබඳ තත්ත්වය විමසා බලයි. ඒ, ඉකුත් 25 සහ 26 දෙදින එම පළාතේ නිරීක්ෂණ චාරිකාවකට එක් වූ අවස්ථාවේ දී ය.\n\nගුවැන්යුවැන් නගරයේ, සුයියුන් පෞරාණික වීදිය හා  සන්ෂිංඩුයි කෞතුකාගාරය මෙහිදී ජනාධිපතිවරයාගේ නිරීක්ෂණයට ලක්විය. ඓතිහාසික හා සංස්කෘතික නටබුන් ගවේෂණය සහ අධ්‍යයනය මෙන්ම පුරාවස්තු ප්‍රතිෂ්ඨාපන කටයුතු  ද ඔහු විමසා බැලීය.\n\nදැවැන්ත මෙන්ම ඉපැරණි සයිප්‍රස් වනාන්තරයක් මැදින් දිවෙන සුයියුන් වීදිය ජාතික නිධානයක් හා ලොව විස්මිත නිමැවුමක් ලෙස සම්භාවනාවට පාත්‍ර වී ඇත.\n\nසන්ෂිංඩුයි පුරාවිද්‍යා අඩවිය ක්‍රි.පූ. 1700 – 1150 අතර කාලයේ පෞරාණික චීන සංස්කෘතියේ පිළිබිඹුවකි. එය, එම යුගයේ යැංසි ගංගා ආශ්‍රිත ප්‍රදේශයේ පිහිටා තිබූ පොහොසත්ම හා විශාලතම නගරවල නටබුන් හමවුන පුරාවිද්‍යා කලාපයයි.",
       "URL": "https://www.dinamina.lk/2023/07/27/foreign/9777/xi-jinping/",
       "Category": "foreign",
       "Parent URL": "https://www.dinamina.lk/category/foreign//page/41/"
}