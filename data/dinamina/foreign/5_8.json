{
       "Source": "dinamina",
       "Timestamp": "October 4, 2023 1:00 am",
       "Headline": "ඉන්දීය පොලිසිය විදේශීය අරමුදල් යටතේ යැපෙන මාධ්‍ය ආයතනයක් වටලයි",
       "News Content": "නීතිවිරෝධී ලෙස විදේශ අරමුදල් ලබා ගැනීම් සම්බන්ධව කෙරෙන විමර්ශනයක පියවරක් ලෙස ඉන්දීය පොලිසිය ඊයේ නවදිල්ලි නුවර මාධ්‍ය ආයතනයක් පරීක්ෂා කර ඇතැයි ද, එහි සිටි මාධ්‍යවේදීන් සහ ලේඛකයන්ගේ නිවාස වටලා ඇතැයි ද විදෙස් මාධ්‍ය වාර්තා කළේය. එම මාධ්‍ය ආයතනය වැටලූ පොලිසිය එහි තිබූ ලැප්ටොප් පරිගණක සහ ජංගම දුරකතන අත්අඩංගුවට ගෙන ඇතැයි ද වැඩිදුරටත් වාර්තා වේ.\nවිදේශීය රටක ප්‍රචාරක කටයුතු ව්‍යාප්ත කිරීම සඳහා මාධ්‍ය ආයතනය පවත්වා ගෙන යෑම සහ ඒ සඳහා විදේශ අරමුදල් ලබා ගැනීම සම්බන්ධව විශේෂ විමර්ශන කණ්ඩායමක් එම සෝදිසි මෙහෙයුම ක්‍රියාත්මක කර ඇතැයි ද, එරට මුදල් විශුද්ධිකරණය සම්බන්ධව ක්‍රියාත්මක වන මූල්‍ය අපරාධ ඒජන්සියේ විමර්ශනයක එක් පියවරක් ලෙස එම මෙහෙයුම ක්‍රියාත්මක කර ඇතැයි ද ඉන්දීය මූල්‍ය අපරාධ ඒජන්සියේ නිලධාරියකු ප්‍රකාශ කර තිබේ.\n\n",
       "URL": "https://www.dinamina.lk/2023/10/04/foreign/27524/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92%e0%b6%ba-%e0%b7%80%e0%b7%92%e0%b6%af%e0%b7%9a%e0%b7%81%e0%b7%93%e0%b6%ba-%e0%b6%85/",
       "Category": "foreign",
       "Parent URL": "https://www.dinamina.lk/category/foreign//page/5/"
}