{
       "Source": "dinamina",
       "Timestamp": "October 6, 2023 10:08 am",
       "Headline": "චීනයේ  එක් සතියක් තුළ මිලියන 100 කට අධික දුම්රිය ගමන් වාර සංඛ්‍යාවක්",
       "News Content": "පසුගිය දින 07 තුළ චීනයේ වාර්තා වී ඇති සමස්ත දුම්රිය ගමන් වාර සංඛ්‍යාව මිලියන 114 ක් බව, එරට රජයේ දුම්රිය සේවය පවසයි.\n\nසැප්තැම්බර් 29 වැනිදා සිට දින අටක මැද-සරත් උත්සව හා ජාතික දින නිවාඩුව හේතුවෙන් විශේෂ සංචාරක ගමනාගමන ආරම්භ වූ අතර, දුම්රිය සේවා ආරක්ෂිත ව සහ ක්‍රමවත්ව පවත්වාගෙන යන බව එම නිවේදනයේ දැක්වේ. ප්‍රවාහන ඉල්ලුම සපුරාලීම සඳහා දුම්රිය 11,679 ක් සේවයේ යොදවා තිබේ.\n\nනිවාඩුවෙන් පසු යළි ජනතාව ගම්බිම් හා රාජකාරි ස්ථාන කරා යාමේ දී ඉහළ ගමන් වාර සංඛ්‍යාවක් ඔක්තෝබර් 5, 6 දෙදින යළිත් වාර්තාවනු ඇතැයි ද දුම්රිය සේවා පිළිබඳ නිවේදනයේ සඳහන් වේ.",
       "URL": "https://www.dinamina.lk/2023/10/06/foreign/28615/china-train/",
       "Category": "foreign",
       "Parent URL": "https://www.dinamina.lk/category/foreign//page/4/"
}