{
       "Source": "dinamina",
       "Timestamp": "July 18, 2023 1:00 am",
       "Headline": "චන්ද්‍රයාන් සඳ ගමන නාසා පැසසුමට",
       "News Content": "ලෝක අභ්‍යවකාශ ඉතිහාසයේ නව පිටුවක් පෙරළමින් ඉන්දියාව පසුගියදා සඳ මතට යවනු ලැබූ චන්ද්‍රයාන් -3 රොකට්ටුව සාර්ථකව සඳ මත ගොඩ බැසීමෙන් පසු එහි රෝවරයෙන් ලබාගන්නා විද්‍යාත්මක ප්‍රතිඵල නාසා ආයතනයට වැදගත් වනු ඇතැයි නාසා හි පරිපාලක සෙනෙට් සභික බිල් නෙල්සන් ප්‍රකාශ කර ඇතැයි වාර්තා වේ. එම රොකට්ටුවේ ‘වික්‍රම්‘ ලෙස නම් කර ඇති ලෑන්ඩරය සඳ මත ගොඩ බැසීමෙන් පසු එතුළින් පිටතට පැමිණෙන රෝද හයකින් සමන්විත රෝවරය සඳ මතුපිට ඇති පාෂාණ සහ ආවාට වටා සැරි සරමින් විශ්ලේෂණය කිරීමටත්, දත්ත හා ඡායාරූප එක්රැස් කිරීමටත් පටන් ගනු ඇතැයි වාර්තා වේ. ලෑන්ඩර් මොඩියුලරය ගොඩ බෑමේ ස්ථානය අවට මතුපිට උෂ්ණත්වය සහ භූ කම්පන ක්‍රියාකාරකම් මැනීමට උපකරණ, නාසා ආයතනය විසින් සපයනු ලැබූ ලේසර් උපකරණ සහ තවත් තාක්ෂණික අංග රැසකින් සමන්විත බව වාර්තා වේ.",
       "URL": "https://www.dinamina.lk/2023/07/18/foreign/7134/%e0%b6%a0%e0%b6%b1%e0%b7%8a%e0%b6%af%e0%b7%8a%e0%b6%bb%e0%b6%ba%e0%b7%8f%e0%b6%b1%e0%b7%8a-%e0%b7%83%e0%b6%b3-%e0%b6%9c%e0%b6%b8%e0%b6%b1-%e0%b6%b1%e0%b7%8f%e0%b7%83%e0%b7%8f-%e0%b6%b4/",
       "Category": "foreign",
       "Parent URL": "https://www.dinamina.lk/category/foreign//page/46/"
}