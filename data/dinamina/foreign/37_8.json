{
       "Source": "dinamina",
       "Timestamp": "August 3, 2023 1:20 am",
       "Headline": "සියලු දුම්වැටිවල අනතුරු ඇඟවීම් මුද්‍රණය කළ ලොව පළමු රට බවට කැනඩාව පත් වෙයි",
       "News Content": "දුම්පානය සෞඛ්‍යයට අහිතකර බවට අනතුරු ඇඟවීම් සෑම දුම්වැටියකම මුද්‍රණය කිරීමට පියවර ගත් ලොව පළමු රට බවට කැනඩාව පත් වී ඇතැයි විදෙස් මාධ්‍ය වාර්තා කළේය. එරට තරුණ පරපුර දුම්පානයට ඇබ්බැහි වීම වළක්වා ගැනීමට සහ දුම්පානය කරන පුද්ගලයන් අධෛර්යමත් කිරීම සඳහා කැනඩාවේ රජය මේ පියවර ගත් බව විදෙස් මාධ්‍ය වැඩිදුරටත් වාර්තා කළේය.\n\nඉංග්‍රීසි සහ ප්‍රංශ බසින් එම අනතුරු ඇඟවීම මුද්‍රණය කර ඇති අතර, ‘දුම්පානය පිළිකාවට හේතු වේ‘ සහ දුම්වැටි උරන සෑම අවස්ථාවකදීම සිරුරට විස ඇතුළු වන බවට එම අනතුරු ඇඟවීම් සිදු කර ඇත.\n\nකැනඩා රජය වසර 2035 වන විට කැනඩාවේ දුම්පානය 5% කට වඩා අවම කිරීමේ ප්‍රතිපත්තිමය තීරණයක් ගෙන ඇති අතර, දුම්වැටියේ අනතුරු ඇඟවිම් මුද්‍රණ කර ඇත්තේ එහි එක් පියවරක් ලෙසටය.",
       "URL": "https://www.dinamina.lk/2023/08/03/foreign/11203/%e0%b7%83%e0%b7%92%e0%b6%ba%e0%b6%bd%e0%b7%94-%e0%b6%af%e0%b7%94%e0%b6%b8%e0%b7%8a%e0%b7%80%e0%b7%90%e0%b6%a7%e0%b7%92%e0%b7%80%e0%b6%bd-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%94/",
       "Category": "foreign",
       "Parent URL": "https://www.dinamina.lk/category/foreign//page/37/"
}