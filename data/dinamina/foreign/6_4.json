{
       "Source": "dinamina",
       "Timestamp": "October 3, 2023 1:00 am",
       "Headline": "ඉන්දියාවේ ඇෆ්ගන් තානාපති කාර්යාලය වසා දමයි",
       "News Content": "ඉන්දියාවේ නවදිල්ලි නුවර පිහිටි ඇෆ්ගනිස්තාන තානාපති කාර්යාලයේ සියලු වැඩකටයුතු පෙරේදා (ඔක්තෝබර් 1) සිට අත්හිටුවා ඇතැයි විදෙස් මාධ්‍ය වාර්තා කළේය. මානව සම්පත් අවම මට්ටමක පැවතීම සහ ඉන්දීය රජයේ සහයෝගය නොලැබීම හේතුවෙන් සිය තානාපති කාර්යාලය අත්හිටුවන බව ඇෆ්ගන් රජය මීට පෙර නිවේදනය කළ බව ද වැඩිදුරටත් වාර්තා වේ. ලොව බොහෝ රටවල් මෙන්ම ඉන්දියාව ද මෙතෙක් ඇෆ්ගනිස්තානයේ තලේබාන් රජය පිළි ගෙන නැති අතර, ඒ සම්බන්ධව ද තලේබාන් රජයේ අවධානය යොමු වී තිබූ බව වැඩිදුරටත් වාර්තා වේ. මේ සම්බන්ධව ඉන්දීය රජය මෙතෙක් කිසිදු ප්‍රතිචාරයක් දක්වා නැති බවත් වාර්තා වේ.",
       "URL": "https://www.dinamina.lk/2023/10/03/foreign/27184/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%87%e0%b7%86%e0%b7%8a%e0%b6%9c%e0%b6%b1%e0%b7%8a-%e0%b6%ad%e0%b7%8f%e0%b6%b1%e0%b7%8f%e0%b6%b4%e0%b6%ad%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/6/"
}