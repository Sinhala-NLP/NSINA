{
       "Source": "dinamina",
       "Timestamp": "October 13, 2023 11:00 am",
       "Headline": "උතුරු ගාසා තීරයේ ජනතාවට ඊශ්‍රායලයෙන් දැනුම් දීමක්",
       "News Content": "ගාසා තීරයේ උතුරු කොටසේ සිටින සියලුම වැසියන් ඉදිරි පැය 24ක කාලය තුළ ගාසා තීරයේ දකුණු දෙසට යායුතු බවට ඊශ්‍රායලය විසින් නිවේදනය කර ඇතැයි එක්සත් ජාතීන්ගේ සංවිධානය පවසයි.\n\nඑම කලාපය තුළ සිටින ජනගහනය මිලියන 1.1ක් පමණ වේ.\n\nකෙසේවෙතත් පැය 24ක් වැනි කෙටි කාලයක් තුළ මෙතරම් ජනතාවකට ඉවත් වීම අපහසු බව විචාරකයින් පවසන බවයි විදෙස් මාධ්‍ය පෙන්වා දෙයි.\n\nඊශ්‍රායල හමුදාව ගාසා නගරයේ සිවිල් වැසියන්ට තම නිවෙස් අතහැර දකුණට ඉවත් වන ලෙස දන්වා ඇති අතර ඉදිරි දිනවලදී එහි සැලකිය යුතු හමුදා මෙහෙයුම් සිදු කරන බව පවසා තිබේ.\n\nහමුදාව ගාසා නගරයේ පදිංචිකරුවන්ට පවසා ඇත්තේ ඔවුන්ට නැවත සිය නිවෙස් වෙත යාමට හැකි වන්නේ තවත් නිවේදනයක් නිකුත් කළ පසුව පමණක් බවයි.",
       "URL": "https://www.dinamina.lk/2023/10/13/foreign/30463/%e0%b6%8b%e0%b6%ad%e0%b7%94%e0%b6%bb%e0%b7%94-%e0%b6%9c%e0%b7%8f%e0%b7%83%e0%b7%8f-%e0%b6%ad%e0%b7%93%e0%b6%bb%e0%b6%ba%e0%b7%9a-%e0%b6%a2%e0%b6%b1%e0%b6%ad%e0%b7%8f%e0%b7%80%e0%b6%a7-%e0%b6%8a/",
       "Category": "foreign",
       "Parent URL": "https://www.dinamina.lk/category/foreign//page/1/"
}