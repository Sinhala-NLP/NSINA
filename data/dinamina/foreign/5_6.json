{
       "Source": "dinamina",
       "Timestamp": "October 4, 2023 1:00 am",
       "Headline": "බැංකොක් නුවර සාප්පු සංකීර්ණයක වෙඩි තැබීමක් –  සැකකරු 14 හැවිරිදි සිසුවෙක්",
       "News Content": "තායිලන්තයේ බැංකොක් නුවර සුපිරි සාප්පු සංකීර්ණයක් තුළ සිදු වූ වෙඩි තැබීමකින් පුද්ගලයකු ජීවිතක්ෂයට පත්වූ බව විදෙස් මාධ්‍ය වාර්තා කළේය. වෙඩි තැබීම සිදු කර ඇත්තේ 14 හැවිරිදි සිසුවකු බවත්, ඔහු අත්අඩංගුවට ගත් බවත් වැඩිදුරටත් වාර්තා වේ. සැකකරු සාප්පු සංකීර්ණය අසලම පිහිටි පාසලක අධ්‍යාපනය ලබන බවත්, වෙඩි තැබීමට හේතුව මෙතෙක් තහවුරු වී නැති බවත් බැංකොක් පොලිසිය ප්‍රකාශ කර තිබේ. වෙඩි ප්‍රහාරයෙන් තුවාල ලැබූ පුද්ගලයන් 6 දෙනකු රෝහල්ගත කර ඇති අතර, බරපතළ තත්ත්වයේ පසුවන තුවාලකරුවන් ද සිටින බව වාර්තා වේ. තුවාල ලැබූ පිරිස අතර විදේශිකයකු ද සිටින බව එරට මාධ්‍ය සඳහන් කළේය.\n\n",
       "URL": "https://www.dinamina.lk/2023/10/04/foreign/27518/%e0%b6%b6%e0%b7%90%e0%b6%82%e0%b6%9a%e0%b7%9c%e0%b6%9a%e0%b7%8a-%e0%b6%b1%e0%b7%94%e0%b7%80%e0%b6%bb-%e0%b7%83%e0%b7%8f%e0%b6%b4%e0%b7%8a%e0%b6%b4%e0%b7%94-%e0%b7%83%e0%b6%82%e0%b6%9a%e0%b7%93/",
       "Category": "foreign",
       "Parent URL": "https://www.dinamina.lk/category/foreign//page/5/"
}