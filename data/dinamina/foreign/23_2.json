{
       "Source": "dinamina",
       "Timestamp": "August 28, 2023 2:12 pm",
       "Headline": "චීනයේ විදුලිය නිෂ්පාදනයේ දී ගල් අඟුරු අවශ්‍යතා‍ව ඉහළට",
       "News Content": "ඉකුත් ජූලි මාසයේ විදුලි පරිභෝජන ඉල්ලුම ඉහළ යාමත් සමග චීනයේ විදුලිය උත්පාදනයට ගල් අඟුරු යොදාගැනීමේ අවශ්‍යතාව ඉහළ ගොස් තිබේ. එරට ගල් අඟුරු කාර්මික සංගමයේ දත්ත මගින් මේ බව හෙළි වී ඇත.\n\nයුවාන් කෝටි දෙකකට අධික වාර්ෂික ආදායමක් උපයන දේශීය ගල් අඟුරු නිෂ්පාදන ව්‍යාපාරවල ජූලි මාසයේ නිෂ්පාදන ධාරිතාව ටොන් කෝටි 38 ක් ලෙස වාර්තා විය. දෛනික නිෂ්පාදනය ටොන් එක්කෝටි විසිඑක්ලක්ෂ අසූ දහසකි. එසේම, මේ වසරේ ගෙවුණු මාස 7 තුළ සමස්ත ගල් අඟුරු නිෂ්පාදනයේ වාර්ෂික වර්ධනය 3.6 % ක් විය. ගල් අඟුරු ආනයනය ද ඉහළ මට්ටමක පවතින අතර ජූලි මාසයේ ආනයන ප්‍රමාණය පසුගිය වසරේ අදාළ කාලපරිච්ඡේදයට සාපේක්ෂව කැපීපෙනෙන ලෙස වර්ධනය වී ඇත.\n\nමෙම වසරේ යැංසි ගංගාශ්‍රිත ප්‍රදේශයට අඩු වර්ෂාපතනයක් ලැබීම හේතුවෙන් ජලවිදුලි උත්පාදනයේ පහත වැටීමක් පෙන්නුම් කර ඇත. නමුත් තාපවිදුලි උත්පාදනය රටේ විදුලි බල සැපයුමට ශක්තිමත් දායකත්වයක් සපයා තිබේ.\n\n",
       "URL": "https://www.dinamina.lk/2023/08/28/foreign/17761/%e0%b6%a0%e0%b7%93%e0%b6%b1%e0%b6%ba%e0%b7%9a-%e0%b7%80%e0%b7%92%e0%b6%af%e0%b7%94%e0%b6%bd%e0%b7%92%e0%b6%ba-%e0%b6%b1%e0%b7%92%e0%b7%82%e0%b7%8a%e0%b6%b4%e0%b7%8f%e0%b6%af%e0%b6%b1%e0%b6%ba%e0%b7%9a/",
       "Category": "foreign",
       "Parent URL": "https://www.dinamina.lk/category/foreign//page/23/"
}