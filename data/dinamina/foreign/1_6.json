{
       "Source": "dinamina",
       "Timestamp": "October 12, 2023 12:28 pm",
       "Headline": "ලොව සුපිරි මිලියනපතියන් සිටින ප්‍රධාන නගර අතරට සිඩ්නි නගරයත්",
       "News Content": "ලොව සුපිරි මිලියනපතියන් සිටින ප්‍රධාන නගර 20 අතරට සිඩ්නි නගරයද ඇතුළත්ව තිබේ.\n\nඅමෙරිකානු ඩොලර් මිලියන 100 කට අධික වත්කමක් ඇති පුද්ගලයන් සුපිරි මිලියනපතියන් ලෙස සැළකේ.\n\nලොව පුරා එවැන්නන් සිටිනුයේ 28,420 ක් පමණි.\n\nමෙම ලැයිස්තුවේ පළමු ස්ථානයට පත්වී ඇත්තේ අමෙරිකාවේ නිව්යෝර්ක් නගරය වන අතර එහි සිටින සුපිරි මිලියනපතියන් ගණන 775 කි.\n\nදෙවැනි ස්ථානය අමෙරිකාවේ සැන් ෆ්‍රැන්සිස්කෝ නගරයටත් – 03වැනි ස්ථානය අමෙරිකාවේ ලොස් ඇන්ජලීස් නගරයටත් – 04වැනි ස්ථානය බ්‍රිතාන්‍යයේ ලන්ඩන් නුවරටත් – 05වැනි ස්ථානය චීනයේ බෙයිජිං නුවරටත් ලැබී තිබේ.\n\nමෙම ලැයිස්තුවේ 18 වැනි ස්ථානය සිඩ්නි නගරයට ලැබී ඇත්තේ සුපිරි මිලියනපතියන් 198 ක් සහ බිලියනපතියන් 20 දෙනෙකු සමගිනි.\n\nඉදිරි වසර 10 තුළදී මෙම සංඛ්‍යාව තවත් සියයට 10 කින් පමණ වැඩිවනු ඇති බවට අපේක්ෂා කෙරේ.\n\nසිංගප්පූරුව, මුම්බායි, ඩුබායි, පැරිස්, ටෝකියෝ යන නගරද ලොව සුපිරි මිලියනපතියන් සිටින ප්‍රධාන නගර 20 අතරට ඇතුළත්ව සිටි.",
       "URL": "https://www.dinamina.lk/2023/10/12/foreign/30091/%e0%b6%bd%e0%b7%9c%e0%b7%80-%e0%b7%83%e0%b7%94%e0%b6%b4%e0%b7%92%e0%b6%bb%e0%b7%92-%e0%b6%b8%e0%b7%92%e0%b6%bd%e0%b7%92%e0%b6%ba%e0%b6%b1%e0%b6%b4%e0%b6%ad%e0%b7%92%e0%b6%ba%e0%b6%b1%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/1/"
}