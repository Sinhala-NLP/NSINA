{
       "Source": "dinamina",
       "Timestamp": "September 7, 2023 6:08 am",
       "Headline": "බ්‍රසීලයේ  ගංවතුරට  27ක් බිලි",
       "News Content": "\n\nදකුණු බ්‍රසීලය හරහා හමා ගිය දරුණු කුණාටුවකින් නගර ගණනාවකට ගංවතුර තත්ත්වයක් උද්ගත වී ඇතැයි විදෙස් මාධ්‍ය වාර්තා කළේය. මේ හදිසි දේශගුණික විපර්යාසය හේතුවෙන් ඇති වූ ගංවතුරට හසු වී පුද්ගලයන් 27 දෙනකු ජීවිතක්ෂයට පත් වී ඇතැයි ද විදෙස් මාධ්‍ය වැඩිදුරටත් වාර්තා කළේය.\n\nනිවර්තන සුළි කුණාටුවක් ලෙස හඳුන්වනු ලැබූ චණ්ඩ කුණාටුවෙන් බ්‍රසීලයේ නගර 60ක් පමණ විනාශ වී ඇති අතර, පනස්දහසකට වැඩි පිරිසක් අවතැන් වූ බව අල් ජසීරා පුවත් සේවය වාර්තා කළේය.\n\nදකුණු බ්‍රසීලයේ බොහෝ නිවාස ගංවතුරෙන් යට වී ඇති අතර, ආපදා කළමනාකරණ ඒකකයේ නිලධාරීන් අවතැන් වූ පුද්ගලයන් සොයා මෙහෙයුමක් ද ක්‍රියාත්මක කර තිබේ.",
       "URL": "https://www.dinamina.lk/2023/09/07/foreign/20145/%e0%b6%b6%e0%b7%8a%e0%b6%bb%e0%b7%83%e0%b7%93%e0%b6%bd%e0%b6%ba%e0%b7%9a-%e0%b6%9c%e0%b6%82%e0%b7%80%e0%b6%ad%e0%b7%94%e0%b6%bb%e0%b6%a7-27%e0%b6%9a%e0%b7%8a-%e0%b6%b6%e0%b7%92%e0%b6%bd/",
       "Category": "foreign",
       "Parent URL": "https://www.dinamina.lk/category/foreign//page/18/"
}