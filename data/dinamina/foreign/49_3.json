{
       "Source": "dinamina",
       "Timestamp": "July 12, 2023 1:00 am",
       "Headline": "එවරස්ට් නරඹන්න ගිය හෙලිකොප්ටරයක් නේපාලයේදී කඩාවැටිලා",
       "News Content": "එවරස්ට් කඳුවැටිය නැරඹීමේ සංචාරයකට එක් වූ හෙලිකොප්ටර් යානයක් නේපාලයේදී කඩා වැටීමෙන් එහි ගමන් ගත් මගීන් සියලු දෙනාම ජීවිතක්ෂයට පත් වී ඇතැයි වාර්තා වේ. නේපාල බලධාරීන් ඊයේ ප්‍රකාශ කර ඇත්තේ අනතුරට පත් හෙලිකොප්ටර් යානයේ මෙක්සිකෝ ජාතිකයන් 5 දෙනකු ගමන් කර ඇති බවය. කත්මණ්ඩු නුවරට ඊසාන දෙසින් පිහිටි ලික්බු අසලදී එම හෙලිකොප්ටර් යානය අනතුරට ලක් වූ හේතුව මෙතෙක් අනාවරණය වී නැති අතර, අයහපත් කාලගුණික තත්ත්වය මත අනතුර සිදුවන්නට ඇතැයි අනුමාන කර තිබේ මෙහෙයුම් කණ්ඩායම් විසින් නේපාල ගුවන් නියමුවා ඇතුළු 6 දෙනාගෙම සිරුරු සොයාගෙන ඇතැයි ද වැඩිදුරටත් වාර්තා වේ.",
       "URL": "https://www.dinamina.lk/2023/07/12/foreign/5859/%e0%b6%91%e0%b7%80%e0%b6%bb%e0%b7%83%e0%b7%8a%e0%b6%a7%e0%b7%8a-%e0%b6%b1%e0%b6%bb%e0%b6%b9%e0%b6%b1%e0%b7%8a%e0%b6%b1-%e0%b6%9c%e0%b7%92%e0%b6%ba-%e0%b7%84%e0%b7%99%e0%b6%bd%e0%b7%92%e0%b6%9a/",
       "Category": "foreign",
       "Parent URL": "https://www.dinamina.lk/category/foreign//page/49/"
}