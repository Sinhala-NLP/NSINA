{
       "Source": "dinamina",
       "Timestamp": "August 16, 2023 1:00 am",
       "Headline": "ලෙබනනයේ අත්අඩංගුවේ උපවාස කරන ගඩාෆිගේ පුත්‍රයා නිදහස් කරන්නැයි ලිබියාවෙන් ඉල්ලීමක්",
       "News Content": "කිසිදු චෝදනාවකින් තොරව රඳවා තබා සිටින ලිබියාවේ හිටපු නායක මුවම්මර් ගඩාෆිගේ පුත්‍රයකු වන හනිබල් ගඩාෆි නිදහස් කරන්නැයි ලිබියාවේ අධිකරණ නිලධාරීන් නිල වශයෙන් ලෙබනන් රජයෙන් ඉල්ලා ඇතැයි විදෙස් මාධ්‍ය වාර්තා කළේය. 2015 වසරේ සිට රඳවා තබා සිටින හනිබල් ගඩාෆිගේ සෞඛ්‍ය තත්ත්වය සැලකිල්ලට ගෙන මේ ඉල්ලීම ඉටු කරන ලෙසත් ලිබියාව ප්‍රකාශ කර තිබේ.\n\nකිසිදු චෝදනාවකින් තොරව තමා රඳවා තබා ගැනීමට විරෝධය පළ කරමින් පසුගිය ජුනි මස 3 වැනිදා උපවාසයක් ආරම්භ කළ හනිබල් දීර්ඝ කාලයක් ලිබියාවේ පාලකයා ලෙස කටයුතු කළ ගඩාෆිගේ 6 වැනි පුත්‍රයා වන අතර, ඔහුගේ දෙවැනි බිරියගේ පුත්‍රයෙකි.",
       "URL": "https://www.dinamina.lk/2023/08/16/foreign/14394/%e0%b6%bd%e0%b7%99%e0%b6%b6%e0%b6%b1%e0%b6%b1%e0%b6%ba%e0%b7%9a-%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94%e0%b7%80%e0%b7%9a-%e0%b6%8b%e0%b6%b4%e0%b7%80%e0%b7%8f%e0%b7%83/",
       "Category": "foreign",
       "Parent URL": "https://www.dinamina.lk/category/foreign//page/30/"
}