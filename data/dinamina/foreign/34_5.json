{
       "Source": "dinamina",
       "Timestamp": "August 9, 2023 1:00 am",
       "Headline": "නැඟෙනහිර අමෙරිකාවට දරුණු කුණාටු",
       "News Content": "අමෙරිකාවේ නැඟෙනහිර ප්‍රදේශයට දරුණු කුණාටු තත්ත්වයක් උද්ගත වීමෙන් පුද්ගලයන් දෙදෙනකු ජීවිතක්ෂයට පත්වී ඇතැයි විදෙස් මාධ්‍ය වාර්තා කළේය. පෙරේදා දිනය පුරාම මේ කුණාටු තත්ත්වය පැවැති බවත්, ලක්ෂ 7කට වැඩි පිරිසකට විදුලිය විසන්ධි වී ඇති බවත් වැඩිදුරටත් වාර්තා වේ.\n\nපවතින තත්ත්වය මත අමෙරිකාවේ ගුවන් ගමන් වාර 1,700කට අධික ප්‍රමාණයක් අවලංගු කිරීමට ද සිදු වී ඇති අතර, තවත් ගුවන් ගමන් වාර අටදහසක් පමණ ප්‍රමාද කිරීමට සිදු වී ඇතැයි විදෙස් මාධ්‍ය වැඩිදුරටත් වාර්තා කළේය. ඇලබාමා සිට නිව්යෝක් නුවර දක්වා මුළු නැඟෙනහිර ප්‍රදේශයේහිම මුහුදු තීරයට දැඩි වර්ෂාපතනයක් ඇද වැටී ඇති අතර, තද සුළං සහ හිම වර්ෂාව හේතුවෙන් මාර්ග රැසක් ද යට වී ඇතැයි වාර්තා වේ. ඊයේ වන විට එරට කාලගුණ විද්‍යා දෙපාර්තමේන්තුව විසින් ටොනේඩෝ නිරික්ෂණ ඇතුළු කාලගුණ අනතුරු ඇඟවීම් රැසක් ද සිදු කර තිබේ.",
       "URL": "https://www.dinamina.lk/2023/08/09/foreign/12670/%e0%b6%b1%e0%b7%90%e0%b6%9f%e0%b7%99%e0%b6%b1%e0%b7%84%e0%b7%92%e0%b6%bb-%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f%e0%b7%80%e0%b6%a7-%e0%b6%af%e0%b6%bb%e0%b7%94/",
       "Category": "foreign",
       "Parent URL": "https://www.dinamina.lk/category/foreign//page/34/"
}