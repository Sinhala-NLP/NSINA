{
       "Source": "dinamina",
       "Timestamp": "September 4, 2023 2:03 am",
       "Headline": "නයිජර් හමුදා රජයේ ආධාරකරුවෝ විරෝධතාවක",
       "News Content": "හමුදා කුමන්ත්‍රණයකින් නයිජර් රාජ්‍යයේ බලය පැහැරගත් සන්නද්ධ නායකයන්ගේ ආධාරකරුවන් විශාල පිරිසක් ප්‍රංශ තානාපතිවරයාට සහ ප්‍රංශ හමුදා කණ්ඩායමට රටින් පිටවන්නැයි විරෝධතාවක නිරත සිටින බව වාර්තා වේ.\n\nමේ වන විට හමුදාව භාරයේ පසුවන හිටපු ජනාධිපති මොහොමඩ් බාසුම් වහාම නිදහස් කර රාජ්‍ය බලය නැවත ඔහුට පවරන ලෙස බටහිර අප්‍රිකානු රටවල් සමූහය සහ ප්‍රංශය නයිජර් හමුදා රජයට බලකර සිටි අතර, ප්‍රංශ හමුදාවේ 1500කට අධික සෙබළුන් පිරිසක් නයිජර් රාජ්‍යයට පැමිණ සිටින බව ද වාර්තා වේ.\n\nප්‍රංශ ජනාධිපති එමැනුවෙල් මැක්‍රොන් නයිජර් හිටපු ජනාධිපති මොහොමඩ් බාසුම්ට සහය පළ කරන අතර, හමුදා රජය ප්‍රතික්ෂේප කරන බවට නිවේදනය කර තිබේ. මේ තත්ත්වය මත පසුගියදා නයිජර් හමුදා රජය ප්‍රංශ තානාපතිවරයාට රටින් පිටවීමට පැය 48ක කාලයක් ලබා දී තිබිණි.",
       "URL": "https://www.dinamina.lk/2023/09/04/foreign/19257/%e0%b6%b1%e0%b6%ba%e0%b7%92%e0%b6%a2%e0%b6%bb%e0%b7%8a-%e0%b7%84%e0%b6%b8%e0%b7%94%e0%b6%af%e0%b7%8f-%e0%b6%bb%e0%b6%a2%e0%b6%ba%e0%b7%9a-%e0%b6%86%e0%b6%b0%e0%b7%8f%e0%b6%bb%e0%b6%9a%e0%b6%bb/",
       "Category": "foreign",
       "Parent URL": "https://www.dinamina.lk/category/foreign//page/20/"
}