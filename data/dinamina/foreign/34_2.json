{
       "Source": "dinamina",
       "Timestamp": "August 9, 2023 5:22 pm",
       "Headline": "බෝට්ටුවක් මුහුදුබත් වීමෙන් 41ක් මරුට",
       "News Content": "ඉතාලියේ ලැම්පෙඩුසා දූපතට ඔබ්බෙන් වූ මුහුදු ප්‍රදේශයේදී බෝට්ටුවක් මුහුදුබත් වීමෙන් සංක්‍රමණිකයන් 41 දෙනෙක් මිය ගොස් ඇතැයි විදෙස් මාධ්‍ය වාර්තා කරයි.\n\nටියුනීසියාවේ Sfax සිට ඉතාලිය බලා යමින් සිටියදී මෙම බෝට්ටුව ගිලී ගොස් ඇති අතර අනතුරින් සිව් දෙනෙක් පමණ බේරා ගෙන ඇත.\n\nමෑත දිනවලදී, ඉතාලි මුර යාත්‍රා සහ ජීවිතාරක්ෂක කණ්ඩායම් ලම්පෙඩුසා වෙත පැමිණි තවත් පුද්ගලයින් 2,000 ක් බේරාගෙන තිබුණි.\n\nමේ වසරේ උතුරු අප්‍රිකාවේ සිට යුරෝපයට යන මුහුදු ගමනේදී මේ දක්වා කාලය තුළ පමණක් 1800කට වැඩි පිරිසක් මිය ගොස් ඇතැයි විදෙස් මාධ්‍ය පෙන්වා දෙයි.",
       "URL": "https://www.dinamina.lk/2023/08/09/foreign/12895/%e0%b6%b6%e0%b7%9d%e0%b6%a7%e0%b7%8a%e0%b6%a7%e0%b7%94%e0%b7%80%e0%b6%9a%e0%b7%8a-%e0%b6%b8%e0%b7%94%e0%b7%84%e0%b7%94%e0%b6%af%e0%b7%94%e0%b6%b6%e0%b6%ad%e0%b7%8a-%e0%b7%80%e0%b7%93%e0%b6%b8%e0%b7%99/",
       "Category": "foreign",
       "Parent URL": "https://www.dinamina.lk/category/foreign//page/34/"
}