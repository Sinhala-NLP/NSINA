{
       "Source": "dinamina",
       "Timestamp": "August 7, 2023 1:54 am",
       "Headline": "නැඟෙනහිර චීනයේ භූ කම්පනයකින් 21කට තුවාල",
       "News Content": "නැගෙනහිර චීනයේ ෂැංඩොං ප්‍රාන්තයේ ඊයේ අලුයම සිදු වූ රිච්ටර් මාපකයේ 5.5ක ප්‍රබල භූ කම්පනයකින් පුද්ගලයන් 21 දෙනකු තුවාල ලබා ඇතැයි විදෙස් මාධ්‍ය වාර්තා කළේය. එරට වේලාවෙන් ඊයේ අලුයම 2.33ට පමණ මේ භූ කම්පනය සිදු වී ඇතැයි චීන නාගරික භූ කම්පන කාර්යාංශය නිවේදනය කර තිබේ. භූ කම්පනය හේතුවෙන් නිවාස 126කට හානි සිදු වී ඇතැයි ද වාර්තා වේ.\nමේ වන විට මෙහෙයුම් කණ්ඩායම් අදාළ ප්‍රාන්තය වෙත පිටත් කර ඇතැයි ද, එම ප්‍රාන්තයේ දුම්රිය ගමන් වාර 60කට අධික ප්‍රමාණයක් අවලංගු කර ඇතැයි ද භූ කම්පන කාර්යාංශය වැඩිදුරටත් නිවේදනය කර තිබේ\n\n",
       "URL": "https://www.dinamina.lk/2023/08/07/foreign/12215/%e0%b6%b1%e0%b7%90%e0%b6%9f%e0%b7%99%e0%b6%b1%e0%b7%84%e0%b7%92%e0%b6%bb-%e0%b6%a0%e0%b7%93%e0%b6%b1%e0%b6%ba%e0%b7%9a-%e0%b6%b7%e0%b7%96-%e0%b6%9a%e0%b6%b8%e0%b7%8a%e0%b6%b4%e0%b6%b1%e0%b6%ba/",
       "Category": "foreign",
       "Parent URL": "https://www.dinamina.lk/category/foreign//page/35/"
}