{
       "Source": "dinamina",
       "Timestamp": "September 23, 2023 1:26 am",
       "Headline": "ලිබි­යාවේ ගංව­තු­රෙන්  විප­තට පත්වූ­වන්ට  කටාර් රාජ්‍ය­යෙන්  ටොන් 23ක සහ­නා­ධාර",
       "News Content": "ලිබියාවේ ගංවතුරෙන් විපතට පත්වූවන්ට කටාර් රාජ්‍යය ටොන් 23ක සහනාධාර සහ වෛද්‍යාධාර යවා ඇතැයි විදෙස් මාධ්‍ය වාර්තා කළේය. පුද්ගලයන් 11,300ක් මිය ගිය බව තහවුරු වූ ලිබියාවේ ගංවතුරට හසුවී අතුරුදන් වූ බව කියන පුද්ගලයන්ගේ සංඛ්‍යාව දසදහස ඉක්මවූ බව මීට පෙර වාර්තා වී තිබිණි.\n\nගංවතුරෙන් මුළුමනින්ම විනාශ වූ නැඟෙනහිර ලිබියාවේ ඩෙර්නා නගරයේ අවතැන් වූ පුද්ගලයන්ට මේ සහනාධාර ලබා දීමට කටයුතු යොදා ඇති අතර, සහනාධාර සමඟ මෙහෙයුම් කණ්ඩායමක් ද කටාර් රාජ්‍යය ලිබියාවට පිටත්කර හැර තිබේ.\n\nලොවම කම්පා කළ ලිබියාවේ ඛේදවාචකයට හේතු වූයේ ඩැනියෙල් සුළි කුණාටුවෙන් බිඳී ගිය එරට විශාලතම වේලි දෙකකින් එකවර අධික වේගයෙන් නගරයට ගලා ගිය ඝන මීටර් මිලියන 19.5ක ක ජල ධාරිතාව අඩි 23ක් ඉහළින් ඩෙර්නා නගරය යට කිරීමෙන් පසු නිවාස ගොඩනැගිලි සහ මෝටර් රථ සමඟ නගරවාසීන් දහස් ගණනාවක් මුහුදට ගසාගෙන ගොස් තිබිණි.\n\nඑසේ මුහුදට ගසාගෙන ගිය අතුරුදන්වූ නගරවාසීන්ගේ මළ සිරුරු දහස් ගණනක් පසුව වෙරළට ගොඩ ගසා තිබිණි.",
       "URL": "https://www.dinamina.lk/2023/09/23/foreign/24778/%e0%b6%bd%e0%b7%92%e0%b6%b6%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%9c%e0%b6%82%e0%b7%80%e0%b6%ad%e0%b7%94%e0%b6%bb%e0%b7%99%e0%b6%b1%e0%b7%8a-%e0%b7%80%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/10/"
}