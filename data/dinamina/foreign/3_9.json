{
       "Source": "dinamina",
       "Timestamp": "October 7, 2023 1:00 am",
       "Headline": "පෞරාණික සොහොන් බිමක් ඉන්දියාවෙන් හමු වෙයි",
       "News Content": "ලොව පැරැණිතම නාගරික ශිෂ්ටාචාරයකට අයත් බව කියන සොහොන් බිමක් ඉන්දියාවේ ගම්මානයකින් සොයා ගැනීමට විද්‍යාඥයන් පිරිසක් සමත් වූ බව විදෙස් මාධ්‍ය වාර්තා කළේය. ඉන්දියාවේ ගුජරාට් ප්‍රාන්තයේ බටහිර පළාතට ආසන්නයේ පිහිටි එම සොහොන් බිම මගින් පුරාණයේ ඉන්දීය ගෝත්‍රිකයන්ගේ ජීවන රටාව පිළිබඳ තොරතුරු රැසක් හෙළි කරගැනීමට හැකිවනු ඇතැයි ද එම විද්‍යාඥයන් පිරිස සඳහන් කර තිබේ.\n\nවසර 2019 දී එම දුෂ්කර ගම්මානයේ පස් කන්දක් ආශ්‍රිතව කැණීම් කටයුතු ආරම්භ කර තිබූ බවත්, එහි සොහොන් බිමක් ඇතැයි කිසිදු අවස්ථාවක අපේක්ෂා නොකළ බවත් එම විද්‍යාඥයන් පිරිස වැඩිදුරටත් ප්‍රකාශ කර ඇත. අක්කර 40ක පමණ වන එම භූමි භාගය තුළ මේ වන විට ඉන්දීය හා ජාත්‍යන්තර විද්‍යාඥයන් 150කට අධික පිරිසක් අවස්ථා 3කදී කැණීම් කටයුතු සිදු කර තිබේ. විද්‍යාඥයන්ගේ ඇස්තමේන්තුවට අනුව එය මළ සිරුරු 500ක් භූමදානය කර ඇති සොහොන් බිමක් බව විදෙස් මාධ්‍ය වැඩිදුරටත් වාර්තා කළේය.",
       "URL": "https://www.dinamina.lk/2023/10/07/foreign/28764/%e0%b6%b4%e0%b7%9e%e0%b6%bb%e0%b7%8f%e0%b6%ab%e0%b7%92%e0%b6%9a-%e0%b7%83%e0%b7%9c%e0%b7%84%e0%b7%9c%e0%b6%b1%e0%b7%8a-%e0%b6%b6%e0%b7%92%e0%b6%b8%e0%b6%9a%e0%b7%8a-%e0%b6%89%e0%b6%b1%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/3/"
}