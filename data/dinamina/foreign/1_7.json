{
       "Source": "dinamina",
       "Timestamp": "October 11, 2023 9:22 am",
       "Headline": "ඇෆ්ගනිස්තානයේ තවත් ප්‍රබල භූකම්පනයක්",
       "News Content": "බටහිර ඇෆ්ගනිස්තානයේ, හෙරාත් නගරයට කිලෝමීටර 28ක් පමණ දුරින් තවත් ප්‍රබල භූකම්පනයක් හටගෙන තිබේ.\n\nඑම භූකම්පනය රික්ටර් මාපකයේ 6.3ක් ලෙස සටහන්ව ඇතැයි විදෙස් මාධ්‍ය වාර්තා කරයි.\n\nපසුගිය සෙනසුරාදා ද බටහිර ඇෆ්ගනිස්තානයට ප්‍රබල භූකම්පනයක් හටගෙන තිබූ අතර එයින් පුද්ගලයි 2,445 අධික පිරිසක් මියගියේය. එම ප්‍රදේශයට නුදුරින් මෙම භූකම්පනය හටගෙන ඇත.\n\nතුවාල ලැබුවන්ගේ සංඛ්‍යාව ද 10,000කට ආසන්න වී ඇති බව විදෙස් මාධ්‍ය වාර්තා කළේය.\n\nහිරාත් ප්‍රාන්තයේ ගම්මාන 12කට භූකම්පනයෙන් දැඩි බලපෑම් එල්ල වී ඇති අතර නිවාස 1,000කට ආසන්න සංඛ්‍යාවක් ද විනාශ වී ඇති බව සඳහන් වේ.\n\n",
       "URL": "https://www.dinamina.lk/2023/10/11/foreign/29790/%e0%b6%87%e0%b7%86%e0%b7%8a%e0%b6%9c%e0%b6%b1%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba%e0%b7%9a-%e0%b6%ad%e0%b7%80%e0%b6%ad%e0%b7%8a-%e0%b6%b4%e0%b7%8a%e0%b6%bb%e0%b6%b6/",
       "Category": "foreign",
       "Parent URL": "https://www.dinamina.lk/category/foreign//page/1/"
}