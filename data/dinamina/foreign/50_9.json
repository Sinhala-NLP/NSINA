{
       "Source": "dinamina",
       "Timestamp": "July 8, 2023 6:44 pm",
       "Headline": "OceanGate සියලු මෙහෙයුම් අත්හිටුවයි",
       "News Content": "අමෙරිකාවේ OceanGate සමාගම සියලු ගවේෂණ සහ වාණිජ මෙහෙයුම් දින නියමයක් නොමැතිව අත්හිටුවා ඇතැයි විදෙස් මාධ්‍ය වාර්තා කරයි.\n\nඑම සමාගම සිය වෙබ් අඩවියේ මේ බව නිවේදනය කර ඇත.\n\nඑම සමාගමේ ටයිටන් සබ්මැරිනය පසුගිය 18 වැනිදා අතුරුදහන් වූ අතර, අමෙරිකා වෙරළාරක්ෂක බලකාය ජූනි 22 වැනිදා නිවේදනය කළේ එය පිපිරීමකට ලක්ව ඇති බවය.\n\nඑහි සිටි OceanGate සමාගමේ විධායක නිලධාරී ස්ටොක්ටන් රෂ්, බ්‍රිතාන්‍ය ගවේෂක හමිෂ් හාඩින්, ප්‍රංශ සබ්මැරීන විශේෂඥ පෝල්-හෙන්රි නර්ජොලට් සහ පකිස්තාන-බ්‍රිතාන්‍ය අධිපති ෂාසාදා ඩාවුඩ් සහ ඔහුගේ පුත් සුලේමාන් ටයිටන් පුපුරා යාමෙන් ක්ෂණිකව මියගොස් ඇතැයි අනුමාන කෙරේ.\n\nගැඹුරු සාගර පත්ලේ තිබී සොයාගත් සුන්බුන් වලින් අනුමාන කළ මිනිස් අවශේෂ සොයා ගැනීමට පසුගිය සතියේ නැගෙනහිර කැනඩාවේ නිව්ෆවුන්ඩ්ලන්ඩ් හි ශාන්ත ජෝන් වරාය වෙත රැගෙන ගියේය.\n\nටයිටන් සබ්මැරිනය පුපුරා ගියේ කෙසේද යන්න පිළිබඳව මේ වන විට පරීක්ෂණයක් සිදුවෙමින් පවතී. එක්සත් ජනපද වෙරළාරක්ෂක බලකායේ නායකත්වයෙන් යුත් බලධාරීන් පැවසුවේ අනාගතයේදී මෙවැනි අනතුරු වළක්වා ගැනීම මෙම පරීක්ෂණයේ අරමුණ බවයි.",
       "URL": "https://www.dinamina.lk/2023/07/08/foreign/5154/oceangate-%e0%b7%83%e0%b7%92%e0%b6%ba%e0%b6%bd%e0%b7%94-%e0%b6%b8%e0%b7%99%e0%b7%84%e0%b7%99%e0%b6%ba%e0%b7%94%e0%b6%b8%e0%b7%8a-%e0%b6%85%e0%b6%ad%e0%b7%8a%e0%b7%84%e0%b7%92%e0%b6%a7%e0%b7%94/",
       "Category": "foreign",
       "Parent URL": "https://www.dinamina.lk/category/foreign//page/50/"
}