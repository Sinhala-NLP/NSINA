{
       "Source": "dinamina",
       "Timestamp": "July 11, 2023 1:00 am",
       "Headline": "චීනයේ පෙර පාසලක පිහි ඇනුමකින් 6ක් මරුට",
       "News Content": "දරුවන් තිදෙනකුත් ඒ අතර\n\nචීනයේ ගිනිකොන දිග ගුවන්ග්ඩොං පළාතේ පෙර පාසලක සිදු වූ පිහි ඇනුමකින් කුඩා දරුවන් තිදෙනකු ඇතුළු 6 දෙනකු ජීවිතක්ෂයට පත් වී ඇතැයි විදෙස් මාධ්‍ය වාර්තා කළේය. මිය ගිය පිරිස අතර ගුරුවරයකු සහ මවුපියන් දෙදෙනකු සිටින බව ද වාර්තා වේ. සිදුවීමෙන් තවත් පුද්ගලයකු තුවාල ලබා ඇතැයි ද විදෙස් මාධ්‍ය වාර්තා කළේය.\n\nමේ ප්‍රහාරය එල්ල වී ඇත්තේ ඊයේ පෙරවරු 7.40ට පමණ බවත්, පිහි ඇනුම සිදු කළ පුද්ගලයා අත්අඩංගුවට ගත් බවත් පොලිසිය සඳහන් කර තිබේ. එම පුද්ගලයා 25 හැවිරිදි වූ නමැති තරුණයකු බව ද වාර්තා වේ.\n\nමේ වන විට එම පෙර පාසල පොලිසිය විසින් සීල් තබනු ලැබීමෙන් පසු විමර්ශන කටයුතු ආරම්භ කර ඇතැයි ද වාර්තා වේ.",
       "URL": "https://www.dinamina.lk/2023/07/11/foreign/5546/%e0%b6%a0%e0%b7%93%e0%b6%b1%e0%b6%ba%e0%b7%9a-%e0%b6%b4%e0%b7%99%e0%b6%bb-%e0%b6%b4%e0%b7%8f%e0%b7%83%e0%b6%bd%e0%b6%9a-%e0%b6%b4%e0%b7%92%e0%b7%84%e0%b7%92-%e0%b6%87%e0%b6%b1%e0%b7%94%e0%b6%b8/",
       "Category": "foreign",
       "Parent URL": "https://www.dinamina.lk/category/foreign//page/49/"
}