{
       "Source": "dinamina",
       "Timestamp": "September 7, 2023 2:11 am",
       "Headline": "පාකිස්තානයේ නාවික හමුදා හෙලිකොප්ටරයක් කඩා වැටෙයි 3ක් මරුට",
       "News Content": "පාකිස්තානයේ බලුකිස්තාන ප්‍රාන්තයේ පිහිටි ග්වාඩර් නුවරදී එරට නාවික හමුදාවට අයත් හෙලිකොප්ටරයක් කඩා වැටීමෙන් එහි ගමන් ගත් පාකිස්තාන නාවික හමුදාවේ නිලධාරීන් දෙදෙනකු සහ සෙබළකු ජීවිතක්ෂයට පත් වූ බව එරට මාධ්‍ය වාර්තා කළේය.\n\nහෙලිකොප්ටර් යානයේ තාක්ෂණික දෝෂයක් හේතුවෙන් මේ අනතුර සිදුවන්නට ඇතැයි පාකිස්තාන නාවික හමුදාවේ ප්‍රකාශකයකු සඳහන් කර තිබේ. කෙසේ වුවද අනතුර සම්බන්ධව පරීක්ෂණයක් පැවැත්වීමට නියමිත බව ද වැඩිදුරටත් වාර්තා වේ.\n\nWS-61 Sea King නමින් හඳුන්වනු ලබන මේ හෙලිකොප්ටරය දශක ගණනාවක් තිස්සේ ලෝකය පුරා අනතුරට පත්වන නෞකා සහ බෝට්ටුවලින් මගීන් බේරා ගැනීමේ මෙහෙයුම්වල නිරතවන හෙලිකොප්ටරයක් බව ද වාර්තා වේ.",
       "URL": "https://www.dinamina.lk/2023/09/07/foreign/20154/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1%e0%b6%ba%e0%b7%9a-%e0%b6%b1%e0%b7%8f%e0%b7%80%e0%b7%92%e0%b6%9a-%e0%b7%84%e0%b6%b8%e0%b7%94%e0%b6%af%e0%b7%8f/",
       "Category": "foreign",
       "Parent URL": "https://www.dinamina.lk/category/foreign//page/19/"
}