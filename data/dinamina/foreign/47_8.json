{
       "Source": "dinamina",
       "Timestamp": "July 15, 2023 6:00 am",
       "Headline": "රජය බදු වැඩි කිරීමෙන් කෙන්යාවේ ප්‍රචණ්ඩත්වය වැපිරෙයි",
       "News Content": "නව බදු හඳුන්වාදීම සහ අත්‍යවශ්‍ය භාණ්ඩ මිල ඉහළ යෑමට එරෙහිව කෙන්යාවේ උද්ගත වී ඇති ජන විරෝධතා හා උද්ඝෝෂණ ප්‍රචණ්ඩකාරී මුහුණුවරකට හැරී ඇතැයි විදෙස් මාධ්‍ය වාර්තා කළේය. මේ වන විට රජයේ හමුදාව විරෝධතාකරුවන් මැඬ පැවැත්වීමට දැඩි ක්‍රියාමාර්ග ගනිමින් සිටින බවත්, පස්දෙනකු ජීවිතක්ෂයට පත්වී ඇති බවත් වැඩිදුරටත් වාර්තා වේ.\n\nකෙන්යාවේ බොහෝ නගරවලට ප්‍රචණ්ඩ ක්‍රියා ව්‍යාප්ත වී ඇතැයි ද, පොලිස් නිලධාරින් 6 දෙනකු ජීවිතක්ෂයට පත්වී ඇතැයි ද කෙන්යානු රජය නිවේදනය කර ඇති අතර, තවත් පොලිස් නිලධාරීන් 10 දෙනකු පමණ තුවාල ලබා ඇතැයි ද වාර්තා වේ.\n\nඉන්ධන බදු දෙගුණ කිරීම, දැරිය නොහැකි තරම් නිවාස බද්දක් හඳුන්වාදීම ඇතුළු රජය ගත් පියවර රැසක් ජනතාවගේ අප්‍රසාදයට හා විරෝධතාවට හේතු වී ඇතැයි ද වාර්තා වේ.",
       "URL": "https://www.dinamina.lk/2023/07/15/foreign/6695/%e0%b6%bb%e0%b6%a2%e0%b6%ba-%e0%b6%b6%e0%b6%af%e0%b7%94-%e0%b7%80%e0%b7%90%e0%b6%a9%e0%b7%92-%e0%b6%9a%e0%b7%92%e0%b6%bb%e0%b7%93%e0%b6%b8%e0%b7%99%e0%b6%b1%e0%b7%8a-%e0%b6%9a%e0%b7%99%e0%b6%b1/",
       "Category": "foreign",
       "Parent URL": "https://www.dinamina.lk/category/foreign//page/47/"
}