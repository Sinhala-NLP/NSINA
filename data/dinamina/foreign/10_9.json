{
       "Source": "dinamina",
       "Timestamp": "September 23, 2023 1:10 am",
       "Headline": "බංග්ලා­දේශ මහ­මැ­ති­ව­ර­ණයේ නිරී­ක්ෂ­ණ­යට  යුරෝපා සංග­මය නෑ",
       "News Content": "නිදහස් සහ සාධාරණ මැතිවරණයක් පිළිබඳ ඇති කනස්සල්ල හමුවේ යුරෝපා සංගමය මෙවර බංග්ලාදේශ මහමැතිවරණය සඳහා නිරික්ෂණ කණ්ඩායමක් යොමු නොකරන බව අල් ජසීරා පුවත් සේවය වාර්තා කළේය. ලබන ජනවාරියේ පැවැත්වීමට නියමිත එරට මහමැතිවරණය සඳහා අවශ්‍ය කොන්දේසි සපුරා නැති බව කියමින් තවත් බටහිර රටවල් කිහිපයක් ද සිය නිරීක්ෂණ කණ්ඩායම් බංග්ලාදේශයට නොයවනු ඇතැයි වාර්තා වේ.\n\nශේක් හෂීනාගේ අගමැති ධුරයෙන් සමන්විත වත්මන් රජය නිදහස් සහ සාධාරණ මැතිවරණයක් පැවැත්වීමේ පසුබිමක් මෙතෙක් නිර්මාණය කර නැතැයි ද, අගමැති ධුරයෙන් ඉල්ලා අස්වී භාරකාර රජයක් යටතේ මැතිවරණය පවත්වන ලෙස කරන ඉල්ලීම් සපුරා නැතැයි ද එරට විපක්ෂය ඇතුළු සංවිධාන රැසක් විරෝධතා පවත්වමින් සිටින බව ද අල් ජසීරා පුවත් සේවය වැඩිදුරටත් වාර්තා කළේය. ලොව අටවැනි වැඩිම ජනගහනයට හිමිකම් කියන බංග්ලාදේශය හෂීනාගේ ධුර කාලය තුළ මානව හිමිකම් උල්ලංගනය කිරීම් සහ දූෂණ වංචා චෝදනා රැසක් එල්ල වී තිබේ.",
       "URL": "https://www.dinamina.lk/2023/09/23/foreign/24790/%e0%b6%b6%e0%b6%82%e0%b6%9c%e0%b7%8a%e0%b6%bd%e0%b7%8f%e0%b6%af%e0%b7%9a%e0%b7%81-%e0%b6%b8%e0%b7%84%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ab/",
       "Category": "foreign",
       "Parent URL": "https://www.dinamina.lk/category/foreign//page/10/"
}