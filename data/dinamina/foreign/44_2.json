{
       "Source": "dinamina",
       "Timestamp": "July 22, 2023 1:00 am",
       "Headline": "බහුකාර්ය ප්‍රහාරක ගුවන් යානා මිල දී ගැනීමට ඉන්දියාව සහ ප්‍රංශය අතර යුරෝ බිලියන 5ක ගිවිසුමක්",
       "News Content": "ගුවන් යානාවලට ප්‍රහාර එල්ල කළ හැකි 26-රෆේල් මැරීන් ප්‍රහාරක ගුවන් යානා මිල දී ගැනීම සඳහා ඉන්දියාව සහ ප්‍රංශය අතර එකඟතාවක් පළ වී ඇතැයි ඉන්දීය මාධ්‍ය වාර්තා කළේය. පසුගියදා ඉන්දීය අගමැති නරේන්ද්‍ර මෝදිගේ දෙදින ප්‍රංශ සංචාරය අතරතුර එම සාකච්ඡාව සිදු කර ඇතැයි ද වැඩිදුරටත් වාර්තා වේ.\n\nඉන්දියාවේ අයිඑන්එස් වික්රාන්ට් ගුවන් යානා ප්‍රවාහන නෞකාවේ ස්ථාපිත කිරීමට නියමිත එම ප්‍රහාරක ගුවන් යානා ගිවිසුමෙහි වටිනාකම යුරෝ බිලියන 5 ඉක්මවන බවත් ඉන්දීය මාධ්‍ය වැඩිදුරටත් වාර්තා කළේය. කෙසේ වුවද එම මිල ගණන් අවසන් කර නැති බව ද වාර්තා වේ. මේ ගනුදෙනුවට ඉන්දීය ආරක්ෂක අමාත්‍යාංශයේ අනුමැතිය හිමි වී ඇති අතර, ගිවිසුම්ප්‍රකාරව 26- රෆේල් මැරීන් ප්‍රහාරක ගුවන් යානා 26ක් මිලදී ගැනීමට නියමිත බව ද වාර්තා වේ.\n\nප්‍රංශයේ නිෂ්පාදනය කෙරෙන අතිනවීන ප්‍රහාරක ගුවන් යානා වර්ගයක් වන 26- රෆේල් මැරීන් ප්‍රහාරක ගුවන් යානා ප්‍රංශයේ නිරීක්ෂණ හා මුර සංචාර සඳහා බහුලව භාවිත කරන්නකි.\n\n",
       "URL": "https://www.dinamina.lk/2023/07/22/foreign/8412/%e0%b6%b6%e0%b7%84%e0%b7%94%e0%b6%9a%e0%b7%8f%e0%b6%bb%e0%b7%8a%e0%b6%ba-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb%e0%b6%9a-%e0%b6%9c%e0%b7%94%e0%b7%80%e0%b6%b1%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/44/"
}