{
       "Source": "dinamina",
       "Timestamp": "July 29, 2023 12:54 pm",
       "Headline": "ඔස්ට්‍රේලියා හමුදා හෙලිකොප්ටරයක් මුහුදට කඩා වැටෙයි",
       "News Content": "ඔස්ට්‍රේලියානු හමුදා හෙලිකොප්ටර් යානයක් පැසිෆික් සාගරයට කඩා වැටීමෙන් එහි ගුවන් කාර්ය මණ්ඩලයේ සිව් දෙනෙකු අතුරුදන්ව ඇතැයි සැක කෙරේ.\n\nඔස්ට්‍රේලියාව එක්සත් ජනපදය සමඟ යුද අභ්‍යාසයක් සිදු කරන අවස්ථාවක මෙම අනතුර සිදුව ඇතැයි විදෙස් මාධ්‍ය වාර්තා කරයි.\n\nඕස්ට්‍රේලියානු ආරක්ෂක බලකායට අයත් MRH-90 Taipan හෙලිකොප්ටරය සිකුරාදා ඊසානදිග ක්වීන්ස්ලන්ඩ් ප්‍රාන්තයට ඔබ්බෙන් වූ මුහුදට කඩා වැටී ඇති බව ආරක්ෂක අමාත්‍ය රිචඩ් මාල්ස් පැවසීය.\n\nඅතුරුදන් වූ ගුවන් කාර්ය මණ්ඩලය සෙවීමේ කටයුතු ඊයේ රාත්‍රියේ සිට ක්‍රියාත්මකය.\n\nකෙසේ නමුත් මෙම අනතුරට හේතුවක් ඉදිරිපත් කර හෝ අභ්‍යාස නැවත ආරම්භ කළ හැක්කේ කවදාදැයි බලධාරීන් මේ දක්වා සඳහන් කර නොමැත.",
       "URL": "https://www.dinamina.lk/2023/07/29/foreign/10187/australia-helicopter-crash/",
       "Category": "foreign",
       "Parent URL": "https://www.dinamina.lk/category/foreign//page/40/"
}