{
       "Source": "dinamina",
       "Timestamp": "August 3, 2023 1:19 am",
       "Headline": "උණුසුම ඉහළ යෑමෙන් ඉරානයට දින දෙකක නිවාඩු",
       "News Content": "ඉරානයේ උෂ්ණත්වය පෙර නොවූ විරූ අයුරින් ඉහළ යෑම හේතුවෙන් එරට සියලුම රාජ්‍ය ආයතන හා බැංකු පද්ධතියට දින දෙකක නිවාඩුවක් ලබාදීමට එරට රජය පියවර ගෙන ඇතැයි විදෙස් මාධ්‍ය වාර්තා කළේය. ඊයේ වන විට ඉරානයේ බොහෝ නගරවල උෂ්ණත්වය සෙල්සියස් අංශක 40ක අගයක් වාර්තා කර ඇති අතර, අද එය තවදුරටත් ඉහළ යනු ඇතැයි අනාවැකි පළ වී තිබේ. එබැවින් ඊයේ සහ අද රජයේ ප්‍රසිද්ධ නිවාඩු දින ලෙස ප්‍රකාශයට පත් කර ඇත.\nඉරාන රජය මේ පියවර ගෙන ඇත්තේ ජනතාවගේ සෞඛ්‍ය තත්ත්වය සැලකිල්ලට ගෙන බවත්, එම උෂ්ණත්වය ඉහළ ගිය බැවින් වැඩිහිටි පුද්ගලයන්ට සහ සෞඛ්‍ය තත්ත්වය දුර්වල පුද්ගලයන්ට නිවෙසින් බැහැර නොයන ලෙස ඉරාන සෞඛ්‍ය බලධාරීන් උපදෙස් සපයා ඇතැයි ද වාර්තා වේ.",
       "URL": "https://www.dinamina.lk/2023/08/03/foreign/11201/%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8-%e0%b6%89%e0%b7%84%e0%b7%85-%e0%b6%ba%e0%b7%91%e0%b6%b8%e0%b7%99%e0%b6%b1%e0%b7%8a-%e0%b6%89%e0%b6%bb%e0%b7%8f%e0%b6%b1%e0%b6%ba%e0%b6%a7/",
       "Category": "foreign",
       "Parent URL": "https://www.dinamina.lk/category/foreign//page/37/"
}