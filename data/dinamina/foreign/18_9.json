{
       "Source": "dinamina",
       "Timestamp": "September 7, 2023 3:14 am",
       "Headline": "රුසියානුවන්ගේ යාත්‍රාවකට ඔස්ට්‍රේලියානු මුහුදේදී මෝරුන්ගේ ප්‍රහාරයක්",
       "News Content": "රුසියාවේ සහ ප්‍රංශයේ නැවියන් තිදෙනකු රැගත් බෝට්ටුවකට ඔස්ට්‍රේලියා මුහුදු තීරයේදී මෝරුන්ගේ ප්‍රහාරයට ලක්වී ඇතැයි ඒපී පුවත් සේවය වාර්තා කළේය. වනෝටෝ දූපත් රාජ්‍යයේ සිට ඔස්ට්‍රේලියාව බලා යාත්‍රා කරමින් තිබූ එම බෝට්ටුව මෝරුන්ගේ ප්‍රහාරයට ලක් වී ඇත්තේ එරට ඊසානදිග වෙරළට ඔබ්බෙන් මුහුදු සීමාවේදීය.\n\nබෝට්ටුවේ බඳට මෝරුන් පහරදීමෙන් එය මුහුදෙහි ගිලෙමින් තිබියදී ඔස්ට්‍රේලියානු වෙරළාරක්ෂක හමුදාවට ලැබුණු හදිසි අනතුරු ඇඟවීමේ පණිවුඩයකින් පසු මේ තිදෙනා බේරා ගැනීමට හැකි වී ඇතැයි ඒපී පුවත් සේවය වැඩි දුරටත් වාර්තා කළේය. මෙහෙයුම් නිලධාරින්ගේ සහායට ගලවා ගැනීමේ හෙලිකොප්ටරයක් ද පැමිණ ඇති අතර, කැන්බරා හදිසි ආපදා මධ්‍යස්ථානය නිවේදනය කර ඇත්තේ නැවියන් තිදෙනා යහපත් සෞඛ්‍ය තත්ත්වයෙන් පසුවන බවය.",
       "URL": "https://www.dinamina.lk/2023/09/07/foreign/20156/%e0%b6%bb%e0%b7%94%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94%e0%b7%80%e0%b6%b1%e0%b7%8a%e0%b6%9c%e0%b7%9a-%e0%b6%ba%e0%b7%8f%e0%b6%ad%e0%b7%8a%e0%b6%bb%e0%b7%8f%e0%b7%80%e0%b6%9a/",
       "Category": "foreign",
       "Parent URL": "https://www.dinamina.lk/category/foreign//page/18/"
}