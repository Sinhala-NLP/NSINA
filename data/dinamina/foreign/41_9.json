{
       "Source": "dinamina",
       "Timestamp": "July 27, 2023 1:00 am",
       "Headline": "කාම්බෝජයේ අගමැති පුටුව පියාගෙන් පුතාට",
       "News Content": "දශක හතරක් පුරා කාම්බෝජයේ රාජ්‍ය නායකයා ලෙස වැජඹුණු අගමැති හුන් සෙන් පසුගියදා පැවැති එරට මහමැතිවරණයෙන් යළි ජයග්‍රහණය කළද, අගමැතිධුරය පුතාට බාර දී විශ්‍රාම ගන්නා බව නිවේදනය කර තිබේ.\n\nහිටපු හමුදා ප්‍රධානියකු ද වන හුන් සෙන් කාම්බෝජ දේශපාලන ඉතිහාසයේ පමණක් නොව ලෝක දේශපාලනය ඉතිහාසයෙත් දීර්ඝතම කාලයක් රාජ්‍ය නායකයකු ලෙස ප්‍රකටව සිටියේය. 70 හැවිරිදි හුන් සෙන් ලබන අගෝස්තු මාසයේ 10 වැනිදා තම පුත්‍රයා අගමැති ලෙස පත් කරන බව නිවේදනය කර තිබේ.\n\nඅගමැති තනතුරට පත් වීමට නියමිතව ඇත්තේ ඔහුගේ වැඩිමල් පුතු 45 හැවිරිදි හුන් මැනට් ය. ඔහු කාම්බෝජ රාජකීය හමුදාවේ අණ දෙන නිලධාරියා ලෙස දීර්ඝ කාලයක් අගමැති සිහිනය දකිමින් සිටියේය.",
       "URL": "https://www.dinamina.lk/2023/07/27/foreign/9500/%e0%b6%9a%e0%b7%8f%e0%b6%b8%e0%b7%8a%e0%b6%b6%e0%b7%9d%e0%b6%a2%e0%b6%ba%e0%b7%9a-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92-%e0%b6%b4%e0%b7%94%e0%b6%a7%e0%b7%94%e0%b7%80-%e0%b6%b4/",
       "Category": "foreign",
       "Parent URL": "https://www.dinamina.lk/category/foreign//page/41/"
}