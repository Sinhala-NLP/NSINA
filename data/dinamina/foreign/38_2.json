{
       "Source": "dinamina",
       "Timestamp": "August 2, 2023 1:18 pm",
       "Headline": "ඩොනල්ඩ් ට්‍රම්ප්ට අධි චෝදනා",
       "News Content": "අමෙරිකානු හිටපු ජනාධිපති ඩොනල්ඩ් ට්‍රම්ප් 2020 වසරේ පැවති ජනාධිපතිවරණයේ ප්‍රතිඵල අවලංගු කිරීමට උත්සහ කිරීම සම්බන්ධයෙන් එරට අධිකරණය අධි චෝදනා ගොනු කර තිබේ.\n\nට්‍රම්ප් සම්බන්ධයෙන් සිදු කෙරෙන බරපතලම නීතිමය ක්‍රියාමාර්ගය මෙය බව විදෙස් මාධ්‍ය සඳහන් කරයි.\n\n2020 වසරේ ජනාධිපතිවරණය පැවැත්වෙන තුරු අමෙරිකාවේ ජනපති ධුරය හෙබවූයේ ඩොනල්ඩ් ට්‍රම්ප් වන අතර ඉන් ඔහු පරාජයට පත්විය.\n\nහිටපු ජනාධිපතිවරයාට එරෙහිව පිටු 45 කින් යුත් අධි චෝදනා පත්‍රයක් එරට අධිකරණය නිකුත් කර තිබේ.\n\nනිල ක්‍රියාවලියට බාධා කිරීම හා කුමන්ත්‍රණය කිරීම, සාක්ෂිකරුවෙකුට හානි කිරීම, පුරවැසි අයිතිවාසිකම්වලට එරෙහි කුමන්ත්‍රණය කිරීම යන චෝදනා 4 ක් ඊට ඇතුළත්ය.\n\n2021 ජනවාරි 6 වැනිදා අමෙරිකාවේ කැපිටල්හි කැරලි කෝලහල සම්බන්ධයෙන් විධිමත් පරීක්ෂණයක් පැවැත්විය යුතු බවද, අධි චෝදනා පත්‍සමයේ ඇතුළත්ය.\n\n77 වැනි වියේ පසු වන ඩොනල්ඩ් ට්‍රම්ප් හිටපු ජනාධිපතිවරයා, මෙම සියලු චෝදනා ප්‍රතික්ෂේප කරන බව විදෙස් මාධ්‍ය වාර්තා කර ඇත.\n\n",
       "URL": "https://www.dinamina.lk/2023/08/02/foreign/11147/donald-trump-2/",
       "Category": "foreign",
       "Parent URL": "https://www.dinamina.lk/category/foreign//page/38/"
}