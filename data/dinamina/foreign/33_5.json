{
       "Source": "dinamina",
       "Timestamp": "August 10, 2023 4:17 pm",
       "Headline": "ජනපති බයිඩ්න්ට තර්ජනය කළ අයෙක්ව වෙඩි තබා ඝාතනය කෙරේ",
       "News Content": "අමෙරිකා ජනාධිපති ජෝ බයිඩ්න්ට තර්ජනය කළ පුද්ගලයෙකු එෆ් බී අයි මෙහෙයුමකින් වෙඩි තබා ඝාතනය කර තිබේ.\n\nෆේස්බුක් ඇතුළු සමාජ මාධ්‍ය ඔස්සේ ජනාධිපතිවරයාට හා තවත් නිලධාරීන් කිහිපදෙනෙකු ඝාතනය කරන බවට දැක්වෙන අදහස් ප්‍රකාශ කිරීම හේතුවෙන් ඔහු අත්අඩංගුවට ගැනීමක දී මෙලෙස වෙඩි තබා ඝාතනය කර ඇත.\n\nඅදාළ පුද්ගලයා ක්‍රේග් රොබර්ට්සන් නැමැති අයෙකු වන අතර ඔහු ඌටා ප්‍රදේශයේ පදිංචිකරුවෙක් බව විදෙස් මාධ්‍ය වාර්තා කරයි.\n\nඅමෙරිකා ජනාධිපති ජෝ බයිඩ්න් ද එම ප්‍රදේශයට පැමිණෙන බව දැනගත් ඔහු සමාජ මාධ්‍ය ඔස්සේ තර්ජනය කිරීම සිදුකර තිබේ.\n\nකෙසේ නමුත් මෙම සිද්ධිය පිළිබඳ වැඩි විස්තර ලබා දීම FBI ප්‍රතික්ෂේප කර ඇතැයි විදෙස් මාධ්‍ය වාර්තා කර ඇත.",
       "URL": "https://www.dinamina.lk/2023/08/10/foreign/13134/biden/",
       "Category": "foreign",
       "Parent URL": "https://www.dinamina.lk/category/foreign//page/33/"
}