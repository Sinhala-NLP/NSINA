{
       "Source": "dinamina",
       "Timestamp": "July 25, 2023 5:05 pm",
       "Headline": "ඔබාමාගේ පෞද්ගලික සූපවේදියා අභිරහස් ලෙස මරුට",
       "News Content": "අමෙරිකානු හිටපු ජනාධිපති බැරැක් ඔබාමාගේ පෞද්ගලික සූපවේදීයා මියගොස් තිබේ.\n\nඔබාමාගේ මැසචුසෙට්ස් නිවස අසල පැඩ්ල් බෝඩිං චාරිකාවකදී අනතුරක් අතරතුර මිය ගොස් තිබේ. ඔහුගේ සිරුර ඔබාමාගේ මැසචුසෙට්ස් නිවස අසල වැවක තිබියදී සොයාගෙන ඇත.\n\n45 හැවිරිදි ටෆාරි කැම්බල් ඔබාමා පවුලට ධවල මන්දිරයේ දී සේවය කර ඇති අතර 2016 වසරේ දී ඔබාමා ජනාධිපති ධූරයෙන් නික්ම ගිය පසුත් ඔබාමා සමඟ රැඳී සිට පවුලේ සුපවේදියා ලෙස සේවය කර තිබුණි.\n\nඉරිදා රාත්‍රියේ Paddle Boarder කරුවෙකු දිය යටට ගොස් නැවත මතු නොවු බවට ලැබුණු පුවතක් මත බලධාරීන් අතුරුදහන් වූ පුද්ගලයා සෙවීම ආරම්භ කර තිබේ.\n\nමැසචුසෙට්ස් ප්‍රාන්ත පොලිසිය පැවසුවේ, සිරුර පරික්ෂා කිරීමේදී එය හිටපු ජනපතිගේ සූපවේදියා වූ ටෆාරි කැම්බල් ලෙස තහවුරු කරගත් බවයි.\n\nඑමෙන්ම ක්‍රීඩාවේ නිරතවන අවස්ථාවේදී ඔහු ජීවිතාරක්ෂක කබායක් පැළඳ සිට නොමැති බව ප්‍රාන්ත පොලිසිය සදහන් කර ඇත. අනතුර සිදුවන අවස්ථාවේ ඔබාමා පවුල නිවසේ සිට නොමැති බව පොලිසිය පවසයි.\n\nටෆාරි කැම්බල් දරුවන් දෙදෙනෙකුගේ පියෙකි.\n\nමෙම සිද්ධිය සම්බන්ධයෙන් ඔබාමා ප්‍රකාශයක් නිකුත් කරමින් ටෆාරි කැම්බල් දක්ෂතා අගය කර තිබේ.\n“ටෆාරි අපේ පවුලේ ආදරණීය කොටසක්. අපට ඔහුව මුලින්ම මුණගැසෙන විට, ඔහු ධවල මන්දිරයේ දක්ෂ සෝස් සූපවේදියෙක් – නිර්මාණශීලී සහ ආහාර කෙරෙහි දැඩි ඇල්මක් දැක්වූ හැකියාවක් ඔහු සතු විය” යනුවෙන් ඔබාමා සහ හිටපු ජනාධිපති ආර්යාව මිෂෙල් ඔබාමා සඳුදා ප්‍රකාශ කර තිබේ.",
       "URL": "https://www.dinamina.lk/2023/07/25/foreign/9169/tafari-campbell/",
       "Category": "foreign",
       "Parent URL": "https://www.dinamina.lk/category/foreign//page/42/"
}