{
       "Source": "dinamina",
       "Timestamp": "August 15, 2023 3:47 am",
       "Headline": "එරිස් හිස ඔසවද්දී  අමෙරිකාවෙන් නව එන්නතක්",
       "News Content": "ඔමික්‍රොන් ප්‍රභේදයක් ලෙස සැලකෙන එරිස් වයිරසය හිස ඔසවද්දී ලබන මාසයේ කොවිඩ් නව එන්නතක් අමෙරිකානු ජනතාවට හඳුන්වා දීමට නියමිත බව රොයිටර් පුවත් සේවය වාර්තා කළේය. එහෙත් සෞඛ්‍ය විශේෂඥයන් හා විශ්ලේෂකයන් ප්‍රකාශ කර ඇත්තේ එරිස් වයිරසය ආසාදනය වීමෙන් රෝහල්ගත කිරීමට ලක්වුවද කොවිඩ් නව එන්නත හඳුන්වා දීමට තරම් එය බරපතළ තත්ත්වයක් නොවන බවය. එබැවින් නව එන්නත උණ රෝගයට ප්‍රතිකාර වශයෙන් යොදා ගන්නා එන්නතක් ලෙස ජනතාව පිළිගනු ඇතැයි ද අමෙරිකාවේ මහජන සෞඛ්‍ය විශේෂඥයන් ප්‍රකාශ කර ඇතැයි රොයිටර් පුවත් සේවය වැඩිදුරටත් වාර්තා කළේය.\n\nකොවිඩ් වයිරසය පාලනය කිරීමට නිෂ්පාදනය කළ එන්නතට ඇති ඉල්ලුම වසර 2021 සිට පහත වැටී ඇති අතර, ලබන මාසයේදී හඳුන්වා දීමට නියමිත කොවිඩ් නව එන්නතට ද එවැනි තත්ත්වයක් උද්ගත වනු ඇතැයි බොහෝ සෞඛ්‍ය විශේෂඥයන් අනාවැකි පළ කර තිබේ.",
       "URL": "https://www.dinamina.lk/2023/08/15/foreign/14141/%e0%b6%91%e0%b6%bb%e0%b7%92%e0%b7%83%e0%b7%8a-%e0%b7%84%e0%b7%92%e0%b7%83-%e0%b6%94%e0%b7%83%e0%b7%80%e0%b6%af%e0%b7%8a%e0%b6%af%e0%b7%93-%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a/",
       "Category": "foreign",
       "Parent URL": "https://www.dinamina.lk/category/foreign//page/30/"
}