{
       "Source": "dinamina",
       "Timestamp": "August 14, 2023 2:43 am",
       "Headline": "රජිනිකාන්ත් තමිල්නාඩුව හොල්ලයි",
       "News Content": "දකුණු ඉන්දියාවේ සුපිරි නළු රජිනිකාන්ත්ගේ නවතම චිත්‍රපටය ‘ජේලර්’ තිරගත කිරීමෙන් දින දෙකක් ඇතුළත ඉන්දීය රුපියල් කෝටි 100ක ආදායමක් උපයා ගැනීමට සමත් වී ඇතැයි එරට මාධ්‍ය වාර්තා කළේය. තිරගත වූ පළමු දිනයේදී පමණක් ඉන්දියාව තුළ කෝටි 60ක් උපයා ගත් මේ චිත්‍රපටය රුපියල් කෝටි 500ක් ඉක්මවා එතෙක් මෙතෙක් දකුණු ඉන්දියාවේ වැඩිම ආදායම ලැබූ චිත්‍රපටය වනු ඇතැයි දැනටමත් විචාරකයන් අනාවැකි පළ කර තිබේ.\n\nචිත්‍රපට 160කට වැඩි සංඛ්‍යාවක රංගනයෙන් එක් වූ 72 හැවිරිදි රජිනිකාන්ත් දශක ගණනාවක් පුරා තමිල්නාඩුවේ සිනමා වීරයා බවට පත්වී සිටින අතර, ඔහුගේ නවතම චිත්‍රපටය නැරැඹීමට තමිල්නාඩුවේ ව්‍යාපාරික සමාගම් රැසක් සිය සේවකයන්ට චිත්‍රපටය තිරගත වූ පළමු දිනයේදී නිවාඩු ලබා දුන් බවත් වාර්තා වේ.\n\n",
       "URL": "https://www.dinamina.lk/2023/08/14/foreign/13821/%e0%b6%bb%e0%b6%a2%e0%b7%92%e0%b6%b1%e0%b7%92%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8a-%e0%b6%ad%e0%b6%b8%e0%b7%92%e0%b6%bd%e0%b7%8a%e0%b6%b1%e0%b7%8f%e0%b6%a9%e0%b7%94%e0%b7%80-%e0%b7%84/",
       "Category": "foreign",
       "Parent URL": "https://www.dinamina.lk/category/foreign//page/31/"
}