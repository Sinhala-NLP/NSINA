{
       "Source": "dinamina",
       "Timestamp": "September 2, 2023 8:57 pm",
       "Headline": "“සෙඕලා” චීනය කළඹයි",
       "News Content": "“සෙඕලා” සුළි කුණාටුවෙන් චීනයේ දකුණු දිග ප්‍රදේශයට දැඩි බලපෑම් එල්ල වී තිබේ. මේ වන විට සුළි කුණාටුව, එරට දකුණු දිග ” ග්වංඩොං” පළාතට ඇතුළු වී ඇති බව එරට මාධ්‍ය වාර්තා කරයි.\n\n“සෙඕලා” සුළි කුණාටුව හේතුවෙන් චීනයේ දකුණු දිග වෙරළබඩ ප්‍රදේශ මිලියන සංඛ්‍යාත පිරිසකගේ ජන ජීවතියට දැඩි බලපෑම් එල්ල වී තිබේ.\n\nඅධික සුළං ප්‍රවාහයක් සහිත වාර්තා වන දැඩි වර්ෂාපතනය හේතුවෙන් සියලු පූර්වාරක්‍ෂක පියවර ක්‍රියාත්මක කරන බව බලධාරින් පවසයි.\n\nඑරට නැගෙනහිර “ෆුජියෑන්” පළා‍තේ 100,000කට අධික පිරිසක් මේ වන විටත්, ආරක්‍ෂිත ස්ථාන වෙත යොමු කර අවසන්ය. 780,000 කට අධික පිරිසක් අධි අවදානම් ප්‍රදේශවලින් ඉවත් කිරීමට ද පියවර ගෙන ඇත.\n\nසුළි කුණාටුව මේ වන විට පැයට ‍කිලෝ මීටර 145 ක වේගයකින් හමා යමින් පවතින බව, චීන කාලගුණ විද්‍යා අංශ සඳහන් කරයි. එරට ගුවන් ගමන් සිය ගණනක් ද අවලංගු කර ඇති බව වාර්තා වේ.",
       "URL": "https://www.dinamina.lk/2023/09/02/foreign/19134/%e0%b7%83%e0%b7%99%e0%b6%95%e0%b6%bd%e0%b7%8f-%e0%b6%a0%e0%b7%93%e0%b6%b1%e0%b6%ba-%e0%b6%9a%e0%b7%85%e0%b6%b9%e0%b6%ba%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/21/"
}