{
       "Source": "dinamina",
       "Timestamp": "August 3, 2023 1:18 am",
       "Headline": "මැතිවරණ ප්‍රතිඵල වෙනස් කිරීමට කුමන්ත්‍රණය කළ බවට ට්‍රම්ප්ට අධි චෝදනා",
       "News Content": "වසර 2020 මැතිවරණ ප්‍රතිඵලය වෙනස් කිරීමට කුමන්ත්‍රණය කළ බවට අමෙරිකාවේ හිටපු ජනාධිපති ඩොනල්ඩ් ට්‍රම්ප්ට බරපතළ චෝදනාවක් එල්ල වී ඇතැයි විදෙස් මාධ්‍ය වාර්තා කළේය. එම චෝදනාවත් සමඟ තවත් චෝදනා 3ක් ඇතුළත්ව ඔහුට එරෙහිව අධිචෝදනා ගොනු කර ඇතැයි ද වැඩිදුරටත් වාර්තා වේ. වංක කම, වංචාව සහ වංචාව භාවිත කරමින් අමෙරිකාවේ මැතිවරණය වෙනස් කිරීමට කුමන්ත්‍රණය කළ බවට ඔහුට චෝදනා එල්ල වී ඇත.\nපසුගිය කාලය තුළ වාර ගණනාවකදී විවිධ චෝදනා රැසක් එල්ල වී සිටි හිටපු ජනාධිපතිවරයාට මේ චෝදනා හේතුවෙන් ලබන වසරේ ජනාධිපතිවරණ අපේක්ෂකත්වයට අභියෝගයක් එල්ල වී ඇත.",
       "URL": "https://www.dinamina.lk/2023/08/03/foreign/11199/%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ab-%e0%b6%b4%e0%b7%8a%e0%b6%bb%e0%b6%ad%e0%b7%92%e0%b6%b5%e0%b6%bd-%e0%b7%80%e0%b7%99%e0%b6%b1%e0%b7%83%e0%b7%8a-%e0%b6%9a/",
       "Category": "foreign",
       "Parent URL": "https://www.dinamina.lk/category/foreign//page/38/"
}