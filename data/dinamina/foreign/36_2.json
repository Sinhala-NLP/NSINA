{
       "Source": "dinamina",
       "Timestamp": "August 5, 2023 1:00 am",
       "Headline": "චීනයට ඔත්තු බැලූ අමෙරිකානු නැවියෝ අත්අඩංගුවට",
       "News Content": "අමෙරිකානු හමුදාවේ සංවේදී තොරතුරු චීනයට ලබාදීමේ චෝදනාව මත කැලිෆෝනියාවේදී අමෙරිකානු නාවික හමුදාවේ දෙදෙනකු අත්අඩංගුවට ගෙන ඇතැයි විදෙස් මාධ්‍ය වාර්තා කළේය. අමෙරිකානු පුරවැසියකු වන ජින්ජාඕ වෙයි නැමැති 22 හැවිරිදි නාවික සෙබළා චීනයේ ඒජන්තවරයකුට අමෙරිකාවේ ආරක්ෂක තොරතුරු යැවූ බවට චෝදනා එල්ල වී ඇති අතර, වෙන්හෙං සාඕ නැමැති 26 හැවිරිදි නාවිකයා අත්අඩංගුවට ගෙන ඇත්තේ සංවේදී ඡායාරූප සහ වීඩියෝ පට මුදලට අලෙවි කිරීම සම්බන්ධයෙනි. දෙදෙනාගෙන්ම තොරතුරු ලබාගෙන ඇත්තේ එකම නියෝජිතයා දැයි මෙතෙක් තහවුරු වී නැතැයි ද වාර්තා වේ.\n\nකැලිෆෝනියාවේ නාවික හමුදා කඳවුරේ සේවය කරමින් සිටියදී මේ දෙදෙනා අත්අඩංගුවට ගෙන ඇති අතර, දෙදෙනාටම අධිචෝදනා ගොනු කිරීමට නියමිත බව වැඩිදුරටත් වාර්තා වේ.",
       "URL": "https://www.dinamina.lk/2023/08/05/foreign/11943/%e0%b6%a0%e0%b7%93%e0%b6%b1%e0%b6%ba%e0%b6%a7-%e0%b6%94%e0%b6%ad%e0%b7%8a%e0%b6%ad%e0%b7%94-%e0%b6%b6%e0%b7%90%e0%b6%bd%e0%b7%96-%e0%b6%85%e0%b6%b8%e0%b7%99%e0%b6%bb%e0%b7%92%e0%b6%9a%e0%b7%8f/",
       "Category": "foreign",
       "Parent URL": "https://www.dinamina.lk/category/foreign//page/36/"
}