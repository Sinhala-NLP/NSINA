{
       "Source": "dinamina",
       "Timestamp": "October 8, 2023 10:47 am",
       "Headline": "අමෙරිකාව කෙරෙහි චීනයේ දැඩි විරෝධය",
       "News Content": "අමෙරිකානු වාණිජ අමාත්‍යාංශය විසින් චීන සමාගම් අපනයන සම්බාධක පැනවීමේ ලැයිස්තුවට එක් කිරීම සම්බන්ධයෙන් චීනය දැඩි විරෝධය පළ කරයි.\n\nචීන වාණිජ අමාත්‍යාංශ ප්‍රකාශකයා ඊයේ (7) මේ බව පැවසුවේ, රුසියාව හා සම්බන්ධතා පැවැත්වීම හේතුවෙන් ඇතැම් චීන සමාගම් අපනයන සීමා පැනවීමේ ලැයිස්තුවට එක්කරන බවට අමෙරිකානු වාණිජ අමාත්‍යාංශය පසුගියදා කළ නිවේදනයට ප්‍රතිචාර වශයෙනි.\n\nරුසියාව හා සම්බන්ධතා හුවාදක්වමින් අමෙරිකාව කෙටිකලක් තුළ චීන සමාගම් සඳහා යළිත් මෙලෙස සම්බාධක පනවා ඇතැයි ද එම ප්‍රකාශකයා පෙන්වාදෙයි.\n\nඅමෙරිකාව අපනයන පාලන ක්‍රියාමාර්ග අනිසි ලෙස භාවිත කරමින්, චීන සමාගම්වලට අත්තනෝමතික ලෙස ඒකපාර්ශ්වික සම්බාධක පැනවීම හා “දුරස්ථ අධිකරණ බලය” ක්‍රියාවට නැංවීම ආර්ථික බලහත්කාරකමක් මෙන්ම දැඩි හිංසා කිරීමක් වන අතර, චීනය ඊට දැඩි ලෙස විරුද්ධ වන බව ද හෙතෙම අවධාරණය කළේය.",
       "URL": "https://www.dinamina.lk/2023/10/08/foreign/28929/china-8/",
       "Category": "foreign",
       "Parent URL": "https://www.dinamina.lk/category/foreign//page/2/"
}