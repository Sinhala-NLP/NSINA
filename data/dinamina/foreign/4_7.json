{
       "Source": "dinamina",
       "Timestamp": "October 6, 2023 1:12 am",
       "Headline": "යුක්රේන යුද අර­ග­ලය විවේ­ච­නය කළ  රුසි­යානු මාධ්‍ය­වේ­දි­නි­යට  වසර අට­හ­මා­රක සිරදඬු­වම්",
       "News Content": "රුසියානු රූපවාහිනි නාලිකාවක සජීවි ප්‍රවෘත්ති විකාශයක් අතරතුර යුද විරෝධී පුවරු ප්‍රදර්ශනය කිරීමෙන් ජාත්‍යන්තර අවධානයට ලක් වූ එරට මාධ්‍යවේදිනියක වන 45 හැවිරිදි මරීනා ඔව්සියනිකෝවාට එරට අධිකරණයකින් වසර 8කුත් මාස 6ක සිර දඬුවම් නියම කර ඇතැයි විදෙස් මාධ්‍ය වාර්තා කළේය. කෙසේ වෙතත් ඇය මේ වන විට රටින් පලාගොස් ඇතැයි ද වැඩිදුරටත් වාර්තා වේ.\n\nයුක්රේන යුද අරගලය ආරම්භ වී සති කිහිපයකට පසු ‘යුද්ධය නවත්වන්න, ඔවුන් ඔබට අසත්‍ය කරුණු ප්‍රකාශ කරනවා‘ වැනි යුද විරෝධී පුවරුවක් සජීවී ප්‍රවෘත්ති විකාශයක් අතරතුර ප්‍රදර්ශනය කිරීමෙන් පසුව ඇයට දඩ ගසා නිදහස් කර තිබූ අතර, ඊට මාස කිහිපයකට පසු ඇය ක්‍රෙම්ලීනයේ ගංඉවුරක සිට රුසියානු ජනාධිපති ව්ලැදිමිර් පුටින් මිනිමරුවෙක් බවත්, ඔහුගේ සෙබළුන් පැසිස්ට්වාදීන් බවත් සටහන් වූ පෝස්ටර් ප්‍රදර්ශනය කිරීමෙන් පසු අත්අඩංගුවට ගෙන නිවාස අඩස්සියේ තබා තිබිණි. එම සිදුවීම සම්බන්ධයෙන් ඇයට එරෙහිව නඩු පවරා තිබූ අතර, ඇය නිවාස අඩස්සියෙන් මිදී ඇගේ දියණිය සමඟ යුරෝපීය රටකට පලාගොස් ඇතැයි ඇගේ නීතිඥවරු අධිකරණයට දැනුම් දුන් අතර, ඇයට සිර දඬුවම් නියම වූයේ නඩු විභාගය මඟ හැරීම හේතුවෙන් බව වාර්තා වේ.\n\n",
       "URL": "https://www.dinamina.lk/2023/10/06/foreign/28331/%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1-%e0%b6%ba%e0%b7%94%e0%b6%af-%e0%b6%85%e0%b6%bb%e0%b6%9c%e0%b6%bd%e0%b6%ba-%e0%b7%80%e0%b7%92%e0%b7%80%e0%b7%9a/",
       "Category": "foreign",
       "Parent URL": "https://www.dinamina.lk/category/foreign//page/4/"
}