{
       "Source": "dinamina",
       "Timestamp": "October 3, 2023 1:00 am",
       "Headline": "ඉන්දුනීසියාවේ පළමු බුලට් දුම්රිය ගමන් අරඹයි",
       "News Content": "ගිනිකොන දිග ආසියාවේ පළමු බුලට් දුම්රිය ඉන්දුනීසියාවේදී ආරම්භ කළ බව විදෙස් මාධ්‍ය වාර්තා කළේය. චීන ජනාධිපති ෂි ජින්පින්ගේ එක් තීරයක්- එක් මාවතක් ගෝලීය ආයෝජන ව්‍යාපෘතිය යටතේ අමෙරිකානු ඩොලර් බිලියන 7.3ක ව්‍යාපෘතියක් වන එම දුම්රිය මාර්ගය ඉන්දුනීසියාවේ ජනාධිපති ජොකෝ විදාදෝගේ ප්‍රධානත්වයෙන් පසුගියදා විවෘත කළ අතර, එය ජකර්තා අගනුවර සිට බන්ඩුං නගරය දක්වා කිලෝමීටර් 138ක දුරක් ආවරණය වන පරිදි ඉදි කර ඇතැයි වාර්තා වේ.\n\nනව දුම්රිය මාර්ගය ‘වූෂ්‘ නමින් හඳුන්වනු ලබන අතර, එහි අර්ථය වන්නේ කාලය ඉතිරි කිරීම සහ විශ්වසනීයත්වය යන්න ය. එරට ප්‍රධානතම ආර්ථික කේන්ද්‍රස්ථානය වන ජකර්තා අගනුවර දැඩි මාර්ග තදබදය මෙමගින් අවම වනු ඇතැයි විශ්වාසය පළ වී තිබේ.",
       "URL": "https://www.dinamina.lk/2023/10/03/foreign/27193/%e0%b6%89%e0%b6%b1%e0%b7%8a%e0%b6%af%e0%b7%94%e0%b6%b1%e0%b7%93%e0%b7%83%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%b4%e0%b7%85%e0%b6%b8%e0%b7%94-%e0%b6%b6%e0%b7%94%e0%b6%bd%e0%b6%a7%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/6/"
}