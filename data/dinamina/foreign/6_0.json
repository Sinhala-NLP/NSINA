{
       "Source": "dinamina",
       "Timestamp": "October 4, 2023 1:00 am",
       "Headline": "නේපාලයේ භූ කම්පන මාලාවක් ඉන්දියාවත් හෙල්ලෙයි",
       "News Content": "බටහිර නේපාලය ඇතුළු පළාත් රැසක ඊයේ භූ කම්පන 4ක් සිදු වූ බව විදෙස් මාධ්‍ය වාර්තා කළේය. ඊයේ දහවල් 2.25ට පමණ රිච්ටර් මාපකයේ\n4.6අගයකින් යුතු පළමු භූ කම්පනයෙන් මිනිත්තු 25ක් ඇතුළත රිච්ටර් මාපකයේ 6.2ක විශාල භූ කම්පනයක් සිදුවූ බවත්, අනතුරුව ඊට මිනිත්තු 15කට පසුව තවත් සුළු භූ කම්පන 2ක් සිදු වූ බවත් විදෙස් මාධ්‍ය වැඩිදුරටත් වාර්තා කළේය.\n\nඑම භූ කම්පනවල බලපෑම් ඉන්දියාවේ උත්තර්කාන්ඩ් පළාතට සහ හර්යානා සහ ලක්නව් ඇතුළු පළාත්වලටත් දැනී ඇතැයි ද වාර්තා වේ. ඊයේ දහවල් සිදුවූ දෙවැනි භූ කම්පනය නවදිල්ලි නුවරටත් දැනී ඇති අතර, නේපාලය ආසන්නයේ පිහිටි තවත් පළාත් රැසකට බලපෑම් ඇතිකළ බව ඉන්දීය මාධ්‍ය වාර්තා කළේය.\n\nභූ කම්පන මාලාවෙන් පුද්ගල හානි කිසිවක් වාර්තා නොවන අතර, නිවාස සහ ගොඩනැගිලි රැසකට හානි සිදු වී ඇතැයි නේපාලයේ මාධ්‍ය වාර්තා කළේය.",
       "URL": "https://www.dinamina.lk/2023/10/04/foreign/27504/%e0%b6%b1%e0%b7%9a%e0%b6%b4%e0%b7%8f%e0%b6%bd%e0%b6%ba%e0%b7%9a-%e0%b6%b7%e0%b7%96-%e0%b6%9a%e0%b6%b8%e0%b7%8a%e0%b6%b4%e0%b6%b1-%e0%b6%b8%e0%b7%8f%e0%b6%bd%e0%b7%8f%e0%b7%80%e0%b6%9a%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/6/"
}