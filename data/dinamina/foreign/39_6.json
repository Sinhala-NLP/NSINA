{
       "Source": "dinamina",
       "Timestamp": "July 31, 2023 1:00 am",
       "Headline": "සාම සාකච්ඡා ප්‍රතික්ෂේප කරන්නේ නෑ  රුසියානු ජනාධිපති පුටින් කියයි",
       "News Content": "යුක්රේන යුද අර්බුදය අවසන් කිරීම සඳහා සාම සාකච්ඡා පිළිබඳ අදහස තමා ප්‍රතික්ෂේප නොකරන බව රුසියාවේ ජනාධිපති ව්ලැදිමිර් පුටින් ප්‍රකාශ කර ඇතැයි විදෙස් මාධ්‍ය වාර්තා කළේය.\nරුසියාවේ සාන්ත පීටර්සන්බර්ග් නුවරදී අප්‍රිකානු නායකයන් සමඟ පැවැති හමුවකින් පසු අදහස් දක්වමින් රුසියානු ජනාධිපතිවරයා සඳහන් කර ඇත්තේ අප්‍රිකානු සහ චීන මුලපිරීම් සාමය සඳහා පදනමක් විය හැකි බවය. එහෙත් යුක්රේන හමුදාව ප්‍රහාර එල්ල කරන අතරතුර සටන් විරාමයක් ඇති කළ නොහැකි බව ඔහු වැඩිදුරටත් සඳහන් කර තිබේ.",
       "URL": "https://www.dinamina.lk/2023/07/31/foreign/10363/%e0%b7%83%e0%b7%8f%e0%b6%b8-%e0%b7%83%e0%b7%8f%e0%b6%9a%e0%b6%a0%e0%b7%8a%e0%b6%a1%e0%b7%8f-%e0%b6%b4%e0%b7%8a%e0%b6%bb%e0%b6%ad%e0%b7%92%e0%b6%9a%e0%b7%8a%e0%b7%82%e0%b7%9a%e0%b6%b4/",
       "Category": "foreign",
       "Parent URL": "https://www.dinamina.lk/category/foreign//page/39/"
}