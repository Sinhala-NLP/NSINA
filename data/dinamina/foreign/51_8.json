{
       "Source": "dinamina",
       "Timestamp": "July 6, 2023 4:41 pm",
       "Headline": "පකිස්තානයේ වැස්ස නිසා 40කට වැඩි පිරිසක් මරුට",
       "News Content": "පකිස්තානයේ මෝසම් වැසි බලපෑමෙන් මේ වන විට 40 කට වැඩි පිරිසක් මිය‍ ගොස් ඇති බව, එරට මාධ්‍ය වාර්තා කරයි.\n\nඅධික වැසි පවතින්නේ ඉකුත් මාසයේ සිටයි. පකිස්තානයට මේ වන විටත් වාර්තාගත වර්ෂාපතනයක් පවතින බව වාර්තාවේ.\n\nබලධාරීන් පවසන්නේ, අධික වර්ෂාපතනය හේතුවෙන් ඉකුත් පැය 24 තුළ 11 දෙනෙකු මියගොස් ඇති බවයි.\n\nබොහෝ ප්‍රදේශවල දැඩි ගංවතුර තත්වයක් පවති.\n\nඅධික වර්ෂාවෙන් දැඩි බලපෑමක් එල්ල වී ඇත්තේ, ඊසාන දිග පන්ජාබ් පලාතටය. ඇතැම් ප්‍රදේශවල විදුලිය ද විසන්ධිවී ඇති අතර, නාය අනතුරු කිහිපයක් ද වාර්තා වේ.\n\nලාහෝර් නගරයට ඉකුත් අඟහරුවාදා පැය 10 ක කාලයක් ඇතුළත මිලිමීටර 291 ක වාර්තා ගත වර්ෂාපතනයක් ලැබී තිබුණි. ඇතැම් ප්‍රධාන මාර්ග ද මේ වන විට ජලයෙන් යටවී පවති.\n\nපන්ජාබ් සහ තවත් පළාත් කිහිපයකට ඉදිරි පැය 24 තුළ තවදුරටත් අධික වර්ෂාපතනයක් අපේක්ෂා කෙරෙන බව පාකිස්තාන කාලගුණ විද්‍යා දෙපාර්තමේන්තුව දැනුම් දී තිබේ.",
       "URL": "https://www.dinamina.lk/2023/07/06/foreign/4656/pakistan/",
       "Category": "foreign",
       "Parent URL": "https://www.dinamina.lk/category/foreign//page/51/"
}