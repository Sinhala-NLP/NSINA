{
       "Source": "dinamina",
       "Timestamp": "August 10, 2023 1:38 am",
       "Headline": "ඔත්තු බැලීමට එක්වන්නැයි චීන රජයෙන් ජනතාවට ඇරියුම් තොරතුරු සපයන පුද්ගලයන්ට තෑගි",
       "News Content": "සිය පුරවැසියන් ඔත්තු බැලීමේ කාර්යයට සහභාගි කර ගැනීමට පොලඹවා ගත යුතු බවට එරට රාජ්‍ය ආරක්ෂක අමාත්‍යාංශය ප්‍රකාශ කර ඇතැයි සීඑන්එන් පුවත් සේවය වාර්තා කළේය. එවැනි තොරතුරු වාර්තා කරන පුද්ගලයන් සහ සංවිධාන නීත්‍යනුකූල කළ යුතු බවත්, ඒ සඳහා ප්‍රතිලාභ ලබාදීම වැනි පියවර ගැනීමෙන් ඔත්තු බැලීමේ කාර්යයට සහභාගි වීමේ යන්ත්‍රණය සාමාන්‍යකරණය කළ යුතු බවත් චීන රාජ්‍ය ආරක්ෂක අමාත්‍යාංශය සඳහන් කර ඇතැයි සීඑන්එන් පුවත් සේවය වැඩිදුරටත් වාර්තා කළේය.\n\nචීනය ඉතා රහසිගත සිවිල් ඔත්තු බැලීමේ ඒජන්සියක් සමාජ මාධ්‍ය තුළින් පොදු ගිණුමක් ලෙස ආරම්භ කර ඇතැයි ද ඔවුන් හා එක්වන ලෙස ජනතාවගෙන් ඉල්ලීමක් කර ඇතැයි ද වාර්තා වේ. තොරතුරු සපයන පුද්ගලයන්ට ත්‍යාග පිරිනමන අතර, ඔවුන්ට ආරක්ෂාව සැලසීමට ද කටයුතු කිරීමට නියමිත බව වැඩිදුරටත් වාර්තා වේ. චීන රාජ්‍ය ආරක්ෂක අමාත්‍යාංශය එහි කටයුතු සම්බන්ධයෙන් බොහෝ රහසිගතව කටයුතු කරන බවත් එහි පොදු වෙබ් අඩවිය පවා ඔවුන්ගේ ක්‍රියාකාරකම් පිළිබඳ තොරතුරු අනාවරණය නොකරන බවත් සීඑන්එන් පුවත් සේවය වැඩිදුරටත් වාර්තා කළේය.",
       "URL": "https://www.dinamina.lk/2023/08/10/foreign/13011/%e0%b6%94%e0%b6%ad%e0%b7%8a%e0%b6%ad%e0%b7%94-%e0%b6%b6%e0%b7%90%e0%b6%bd%e0%b7%93%e0%b6%b8%e0%b6%a7-%e0%b6%91%e0%b6%9a%e0%b7%8a%e0%b7%80%e0%b6%b1%e0%b7%8a%e0%b6%b1%e0%b7%90%e0%b6%ba%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/33/"
}