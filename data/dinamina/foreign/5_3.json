{
       "Source": "dinamina",
       "Timestamp": "October 5, 2023 1:00 am",
       "Headline": "ඉන්දියාවේ සිකිම් නුවර ගංවතුරට යට වෙයි හමුදා සෙබළු 23ක් අතුරුදන්",
       "News Content": "ඉන්දියාවේ නැඟෙනහිර දෙසින් පිහිටි සිකිම් පළාතට ඇද හැළුනු අධික වර්ෂාව හේතුවෙන් උද්ගත වූ ගංවතුරට හසු වූ එරට යුද හමුදාවේ සෙබළුන් 23 දෙනකු අතුරුදන් වී ඇතැයි වාර්තා වේ.\n\nචීන දේශසීමාව ආසන්නයේ පිහිටි එම පළාතේ ගංවතුර තත්ත්වය ඉහළ මට්ටමක පවතින බවත්, පුද්ගලයන් තිදෙනකු ජීවිතක්ෂයට පත් වී ඇති බවත් ඉන්දීය මාධ්‍ය වාර්තා කළේය.\n\nඅතුරුදන් වූ හමුදා සෙබළුන් සෙවීමට මෙහෙයුමක් ආරම්භ කර ඇතැයි ඉන්දීය යුද හමුදාව නිවේදනයක් නිකුත් කරමින් ප්‍රකාශ කර ඇති අතර, නේපාල දේශසීමාව අසල පිහිටි විශාල ජලාශයක් පිටාර ගැලීමෙන් ගංවතුර තත්ත්වය දරුණු වූ බව ද වැඩිදුරටත් වාර්තා වේ.",
       "URL": "https://www.dinamina.lk/2023/10/05/foreign/27814/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b7%83%e0%b7%92%e0%b6%9a%e0%b7%92%e0%b6%b8%e0%b7%8a-%e0%b6%b1%e0%b7%94%e0%b7%80%e0%b6%bb-%e0%b6%9c%e0%b6%82/",
       "Category": "foreign",
       "Parent URL": "https://www.dinamina.lk/category/foreign//page/5/"
}