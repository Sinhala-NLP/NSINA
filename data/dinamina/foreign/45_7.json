{
       "Source": "dinamina",
       "Timestamp": "July 20, 2023 1:00 am",
       "Headline": "නියමුවා ලෙඩ වෙයි  කාන්තාවක් ගුවන් යානය  ගොඩ බස්වයි",
       "News Content": "කුඩා ගුවන් යානයක නියමුවකුට ගුවනේදී හදිසි රෝගී තත්ත්වයක් හට ගැනීම හේතුවෙන් එහි සිටි කාන්තාවක විසින් රෝද නිරාවරණය කිරීමකින් තොරව අවිධිමත් ලෙස ගුවන් යානය ගොඩ බැස්වීම හේතුවෙන් ගුවන් නියමුවා සහ කාන්තාව තුවාල ලබා රෝහල්ගත කිරීමට සිදු වීමේ පුවතක් අමෙරිකාවේ මැසචුසේ ප්‍රාන්තයෙන් වාර්තා වේ.\n\nගුවන් නියමුවා සහ කාන්තාව පමණක් ගමන් ගත් එම සැහැල්ලු ගුවන් යානය මැසචුසේ ප්‍රාන්තයේ මාර්තා ගුවන්තොටුපොළේ ධාවන පථය ආසන්නයේ තණ භූමියකට අධික වේගයෙන් බිම පතිත වී ඇති අතර, ගුවන් යානයට ද හානි සිදු වී තිබේ. 68 හැවිරිදි කාන්තාව සහ 80 හැවිරිදි ගුවන් නියමුවා බොස්ටන් රෝහලට ඇතුළත් කර ඇතැයි වැඩිදුරටත් වාර්තා වේ. මේ අනතුර පිළිබඳ ෆෙඩරල් ගුවන් සේවා පරිපාලනය සහ ජාතික ගමනාගමන ආරක්ෂණ මණ්ඩලය විමර්ශනයක් ද ආරම්භ කර ඇතැයි වාර්තා වේ.",
       "URL": "https://www.dinamina.lk/2023/07/20/foreign/7791/%e0%b6%b1%e0%b7%92%e0%b6%ba%e0%b6%b8%e0%b7%94%e0%b7%80%e0%b7%8f-%e0%b6%bd%e0%b7%99%e0%b6%a9-%e0%b7%80%e0%b7%99%e0%b6%ba%e0%b7%92-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80/",
       "Category": "foreign",
       "Parent URL": "https://www.dinamina.lk/category/foreign//page/45/"
}