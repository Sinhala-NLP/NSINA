{
       "Source": "dinamina",
       "Timestamp": "July 17, 2023 1:00 am",
       "Headline": "ඇලස්කාවට 7.3ක භූ කම්පනයක්",
       "News Content": "අමෙරිකාවේ ඇලස්කා අර්ධද්වීපයේ ඊයේ අලුයම සිදු වූ රිච්ටර් මාපකයේ 7.3ක භූ කම්පනයක් හේතුවෙන් සුනාමි අනතුරු ඇඟවීමක් නිකුත් කර ඇතැයි වාර්තා වේ. ඇලස්කා ප්‍රාන්තයේ දකුණු පළාතට සහ අර්ධද්වීපයට එහි බලපෑම් ප්‍රබල ලෙස දැනී ඇතැයි ද වාර්තා වේ.\n\nගංවතුර තත්ත්වයක් උද්ගත වුවහොත් එය දරුණු මට්ටමකට ව්‍යාප්ත වීමේ අවදානම මත සුනාමි අනතුරු ඇඟවීම නිකුත් කළ බව එරට කාලගුණ විද්‍යා ඒකකය ප්‍රකාශ කර තිබේ.\n\nප්‍රධාන භූ කම්පනයෙන් මොහොතකට පසු රිච්ටර් මාපකයේ 5.2ක සහ 3.5ක තවත් භූ කම්පන දෙකක් සිදු වී ඇතැයි ද වාර්තා වේ. පැසිෆික් සාගරයට කිලෝමීටර් 885ක් විහිදෙන ඇලස්කා අර්ධද්වීපය භූ කම්පන බහුල කලාපයක් ලෙස සැලකේ.",
       "URL": "https://www.dinamina.lk/2023/07/17/foreign/6887/%e0%b6%87%e0%b6%bd%e0%b7%83%e0%b7%8a%e0%b6%9a%e0%b7%8f%e0%b7%80%e0%b6%a7-7-3%e0%b6%9a-%e0%b6%b7%e0%b7%96-%e0%b6%9a%e0%b6%b8%e0%b7%8a%e0%b6%b4%e0%b6%b1%e0%b6%ba%e0%b6%9a%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/47/"
}