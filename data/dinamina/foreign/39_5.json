{
       "Source": "dinamina",
       "Timestamp": "July 31, 2023 1:00 am",
       "Headline": "අගමැතිනියට ඉල්ලා අස්වන්නැයි බංග්ලාදේශයේ විරෝධතා",
       "News Content": "ජීවන වියදම ඉහළ යෑම ඇතුළු ජන ජීවිතයට බලපෑ ගැටලු රැසක් සම්බන්ධව දැඩි කෝපයට පත් ජනතාව බංග්ලාදේශයේ ඩකා අගනුවරදී විරෝධතාවක නිරත වූ බවත්, පසුව එම විරෝධතාව ප්‍රචණ්ඩකාරී මුහුණුවරකට හැරීමෙන් පසු පොලිසිය සමඟ ගැටුමක් සිදු වූ බවත් විදෙස් මාධ්‍ය වාර්තා කළේය. අගමැතිනිය ශේක් හසීනා සිය තනතුරෙන් ඉල්ලා අස්විය යුතු බව කියමින් මේ විරෝධතාව ආරම්භ වී ඇති අතර, භාරකාර රජයක් පිහිටුවා ජනතාවගේ ගැටලු විසඳීමට පියවර ගන්නා ලෙස විරෝධතාකරුවන් උද්ඝෝෂනය කර ඇතැයි වැඩිදුරටත් වාර්තා වේ.\n\nඩකා අගනුවර ප්‍රධාන මාර්ග අවහිර කරමින් විරුද්ධ පක්ෂ ආධාරකරුවන් පොලිසියට ගල්මුල්වලින් පහර දී ඇති අතර, පොලිසිය රබර් උණ්ඩ හා කඳුළු ගෑස් භාවිත කරමින් තත්ත්වය පාලනය කිරීමට දැඩි උත්සාහයක නිරත වී තිබේ. මේ සිදුවිමට සම්බන්ධ පුද්ගලයන් සියයකට ආසන්න පිරිසක් අත්අඩංගුවට ගෙන ඇතැයි ද වැඩිදුරටත් වාර්තා වේ.",
       "URL": "https://www.dinamina.lk/2023/07/31/foreign/10368/%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92%e0%b6%b1%e0%b7%92%e0%b6%ba%e0%b6%a7-%e0%b6%89%e0%b6%bd%e0%b7%8a%e0%b6%bd%e0%b7%8f-%e0%b6%85%e0%b7%83%e0%b7%8a%e0%b7%80%e0%b6%b1%e0%b7%8a%e0%b6%b1/",
       "Category": "foreign",
       "Parent URL": "https://www.dinamina.lk/category/foreign//page/39/"
}