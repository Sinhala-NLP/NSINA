{
       "Source": "dinamina",
       "Timestamp": "September 9, 2023 1:00 am",
       "Headline": "චීනය රජයේ සේවකයන්ට පැනවූ අයිෆෝන් තහනමින් ඇපල් සමාගමට දින දෙකකදී ඩොලර් බිලියන 200ක පාඩුවක්",
       "News Content": "චීන රජයේ සේවකයන්ට අයිෆෝන් භාවිත කිරීම තහනම් කර ඇතැයි පළ වූ වාර්තාවලින් පසු සුප්‍රකට ඇපල් සමාගමේ කොටස් මිල පිට පිට දෙවැනි දිනයටත් පහත වැටී ඇතැයි වාර්තා වේ. එම දින දෙක තුළ ඇපල් සමාගමේ කොටස් වෙළෙඳපොළ 6% කින් පහත වැටී ඇතැයි ද, එය අමෙරිකානු ඩොලර් බිලියන 200ක පාඩුවක් බව ද විදෙස් මාධ්‍ය වාර්තා කළේය. එය පසුගිය වසරේ ඇපල් සමාගමේ මුළු ආදායමෙන් 18%ක ප්‍රමාණයක් බවත් විදෙස් මාධ්‍ය වැඩිදුරටත් වාර්තා කළේය.\n\nවෝල් ස්ට්‍රීට් ජර්නල් පුවත් සේවය පසුගියදා සඳහන් කර ඇත්තේ කාර්යාලයට අයිෆෝන් ගෙන ඒම හෝ සිය රාජකාරි සඳහා එය භාවිත කිරීමෙන් වළකින ලෙස රජයේ ආයතනවල සේවකයන්ට චීන රජය උපදෙස් දී ඇති බවය.",
       "URL": "https://www.dinamina.lk/2023/09/09/foreign/20826/%e0%b6%a0%e0%b7%93%e0%b6%b1%e0%b6%ba-%e0%b6%bb%e0%b6%a2%e0%b6%ba%e0%b7%9a-%e0%b7%83%e0%b7%9a%e0%b7%80%e0%b6%9a%e0%b6%ba%e0%b6%b1%e0%b7%8a%e0%b6%a7-%e0%b6%b4%e0%b7%90%e0%b6%b1%e0%b7%80%e0%b7%96/",
       "Category": "foreign",
       "Parent URL": "https://www.dinamina.lk/category/foreign//page/17/"
}