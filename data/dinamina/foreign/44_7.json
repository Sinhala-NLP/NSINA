{
       "Source": "dinamina",
       "Timestamp": "July 22, 2023 1:00 am",
       "Headline": "ජනාධිපති සෙලෙන්ස්කිගේ නියෝගයෙන් බ්‍රිතාන්‍යයේ යුක්රේන තානාපති ඉවතට",
       "News Content": "යුක්රේන ජනාධිපති වොලොදිමිර් සෙලෙන්ස්කි බ්‍රිතාන්‍යයේ යුක්රේන තානාපතිවරයා සේවයෙන් ඉවත් කර ඇතැයි බීබීසී පුවත් සේවය වාර්තා කළේය. සෙලෙන්ස්කි මේ පියවර ගෙන ඇත්තේ පසුගියදා නේටෝ සමුළුවේදී යුක්රේන ජනාධිපතිවරයා බ්‍රිතාන්‍ය හමුදාව යුද අර්බුදයට ලබා දුන් සහයෝගයට කෘතවේදිත්වය නොදැක්වූ බවට බ්‍රිතාන්‍යය විසින් සිදු කළ විවේචනය හේතුවෙන් බවත් වාර්තා වේ.\n\nමෙවර නේටෝ සමුළුවේදී තම රටට සාමාජිකත්වය ලැබෙනු ඇතැයි සෙලෙන්ස්කි තරයේම විශ්වාස කළද, යුක්රේනයට සාමාජිකත්වය ලබාදීම තවදුරටත් ප්‍රමාද කිරීමට නේටෝ සමුළුව තීරණය කිරීම සෙලෙන්ස්කිගේ කෝපයට හේතු වී ඇතැයි ද වාර්තා වේ.\n\nමීළඟ කැබිනට් සංශෝධනයේදී රජයෙන් ඉවත්වන බව පසුගියදා නිවේදනය කළ බ්‍රිතාන්‍ය ආරක්ෂක ලේකම් බෙන් වොලස් යුක්රේන යුද අර්බුදයට බ්‍රිතාන්‍ය ඇතුළු රටවල් දැක්වූ සහයෝගයට සෙලෙන්ස්කි කෘතඥතාව පිරිනැමීමට කටයුතු නොකිරීම විවේචනයට ලක්ව තිබිණි.\n\n",
       "URL": "https://www.dinamina.lk/2023/07/22/foreign/8416/%e0%b6%a2%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92-%e0%b7%83%e0%b7%99%e0%b6%bd%e0%b7%99%e0%b6%b1%e0%b7%8a%e0%b7%83%e0%b7%8a%e0%b6%9a%e0%b7%92%e0%b6%9c%e0%b7%9a-%e0%b6%b1%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/44/"
}