{
       "Source": "dinamina",
       "Timestamp": "September 16, 2023 1:11 am",
       "Headline": "බංග්ලා­දේ­ශයේ  මානව හිමි­කම්  ක්‍රියා­කා­රීන්  දෙදෙ­නකුට  වසර දෙකක සිරදඬු­වම්",
       "News Content": "බංග්ලාදේශයේ මානව හිමිකම් ක්‍රියාකාරීන් දෙදෙනකුට එරට අධිකරණයක් විසින් වසර දෙකක සිරදඬුවම් නියම කර ඇතැයි විදෙස් මාධ්‍ය වාර්තා කළේය. ඉදිරියේදී පැවැත්වීමට නියමිත බංග්ලාදේශ මහමැතිවරණය ඉලක්ක කරමින් මේ දඬුවම අත්කර දී ඇතැයි එරට මානව හිමිකම් සංවිධාන චෝදනා කර ඇතැයි ද වාර්තා වේ. අඩිලුර් රහ්මාන් ඛාන් සහ නසිරුදීන් එලාන් නමැති මේ මානව හිමිකම් ක්‍රියාකාරීන් දෙදෙනා මීට දශකයකට පෙර රජයට එරෙහිව අසත්‍ය වාර්තාවක් කළ බවට චෝදනා එල්ල වී තිබිණි.\n\nවසර 10කට පසුව දෙදෙනාට සිරදඬුවම් නියම කිරීම සම්බන්ධව ජාත්‍යන්තර මානව හිමිකම් සංවිධාන රැසක් සිය විරෝධතාව පළ කර ඇති අතර, ඔවුන් වහාම නිදහස් කරන ලෙස ඉල්ලා ඇත. මේ දෙදෙනාට සාධාරණ නොවූ නඩු විභාගයකින් වරදකරුවන් කිරීම සම්බන්ධව දැඩි අප්‍රසාදය පළ කර ඇතැයි ද විදෙස් මාධ්‍ය වැඩිදුරටත් වාර්තා කළේය.",
       "URL": "https://www.dinamina.lk/2023/09/16/foreign/22808/%e0%b6%b6%e0%b6%82%e0%b6%9c%e0%b7%8a%e0%b6%bd%e0%b7%8f%e0%b6%af%e0%b7%9a%e0%b7%81%e0%b6%ba%e0%b7%9a-%e0%b6%b8%e0%b7%8f%e0%b6%b1%e0%b7%80-%e0%b7%84%e0%b7%92%e0%b6%b8%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/14/"
}