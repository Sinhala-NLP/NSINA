{
       "Source": "dinamina",
       "Timestamp": "August 3, 2023 1:25 am",
       "Headline": "ඩොක්සූරි සුළි කුණාටුවෙන් චීනයට දැඩි බලපෑම්",
       "News Content": "ඩොක්සූරි සුළි කුණාටුවේ බලපෑම් හේතුවෙන් චීනයට වාර්තාගත වර්ෂාවක් ඇද හැලුණු බව විදෙස් මාධ්‍ය වාර්තා කළේය. චීනයට එවැනි අධික වර්ෂාවක් ඇද වැටී ඇත්තේ වසර 140කට පසුවය. පසුගිය දින කිහිපය තුළ ඇද හැලුණු ධාරානිපාත වර්ෂාව හේතුවෙන් චීනයේ අවම වශයෙන් පුද්ගලයන් 20 දෙනකු ජීවිතක්ෂයට පත් වී ඇතැයිද, තවත් පුද්ගලයන් 27 දෙනකු අතුරුදන් වී ඇතැයි ද වැඩිදුරටත් වාර්තා වේ.චීනයේ අගනුවර ඇතුළු නගර රැසක මිලියන ගණනාවක ජනතාව වර්ෂාව හේතුවෙන් දැඩි පීඩාවට පත්ව සිටින බවද විදෙස් මාධ්‍ය වාර්තා කළේය.\nපසුගිය දින කිහිපය තුළ ඇද හැලුණු වර්ෂාව මිලිමීටර් 744.8ක් වන බවත්, ඊට පෙර වාර්තාගත වර්ෂාව ලෙස සටහන් වී ඇත්තේ 1891 දී සිදු වූ මිලිමීටර් 609ක වර්ෂාපතනය බව එරටින් වාර්තා වේ.",
       "URL": "https://www.dinamina.lk/2023/08/03/foreign/11205/%e0%b6%a9%e0%b7%9c%e0%b6%9a%e0%b7%8a%e0%b7%83%e0%b7%96%e0%b6%bb%e0%b7%92-%e0%b7%83%e0%b7%94%e0%b7%85%e0%b7%92-%e0%b6%9a%e0%b7%94%e0%b6%ab%e0%b7%8f%e0%b6%a7%e0%b7%94%e0%b7%80%e0%b7%99%e0%b6%b1%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/37/"
}