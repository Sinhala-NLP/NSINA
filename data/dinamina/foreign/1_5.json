{
       "Source": "dinamina",
       "Timestamp": "October 12, 2023 1:01 pm",
       "Headline": "ගාසා තවදුරටත් ඇවිලෙයි",
       "News Content": "ඊශ්‍රායල ගුවන් ප්‍රහාර හේතුවෙන් ගාසා තීරයේ පලස්තීන වැසියන් 1100කට අධික ප්‍රමාණයක් මියගොස් ඇතැයි විදෙස් මාධ්‍ය වාර්තා කරයි.\n\nහමාස් සටන්කාමීන් විසින් එල්ල කරන ලද ප්‍රහාරවලින් මියගිය ඊශ්‍රායල වැසියන්ගේ සංඛ්‍යාව 1,200 දක්වා ඉහළ ගොස් තිබේ.\n\nපන්දහස් පන්සීයක අධික පිරිසක් තුවාල ලබා රෝහල් ගත කර ඇති අතර, ගසා බලධාරීන් පවසන්නේ තුවාලකරුවන්ගෙන් ගාසා තීරයේ ඇති රෝහල් පිරී ඇති බවයි.\n\nඅද දිනයේත් ඊශ්‍රායලය, ගාසා තීරයේ හමාස් සටන්කාමීන් සිටින ස්ථාන රැසකට ගුවන් ප්‍රහාර එල්ල කර ඇත.\n\nඑම ප්‍රාහාරවලින් ගොඩනැගිලි විශාල සංඛ්‍යාවක් විනාශ වී ඇතැයි ද විදෙස් මාධ්‍ය වාර්තා කරයි.\nඑක්සත් ජාතීන්ගේ සංවිධානය පවසන්නේ, ගාසා තීරයේ තුන් ලක්ෂ තිස්දාහකට අධික ප්‍රමාණයක් අවසන් වී ඇති බවයි.\n\nමේ අතර ගාසා තීරයේ සිටින අමෙරිකානු පුරවැසියන් එම ප්‍රදේශවලින් සුරක්ෂිතව ඉවත් කර ගැනීමට ඇමරිකානු බලධාරීන් ඊජිප්තු සහ ඊශ්‍රායලය සමග සාකච්ඡා පවත්වමින් සිටියි.",
       "URL": "https://www.dinamina.lk/2023/10/12/foreign/30103/%e0%b6%9c%e0%b7%8f%e0%b7%83%e0%b7%8f-%e0%b6%ad%e0%b7%80%e0%b6%af%e0%b7%94%e0%b6%bb%e0%b6%a7%e0%b6%ad%e0%b7%8a-%e0%b6%87%e0%b7%80%e0%b7%92%e0%b6%bd%e0%b7%99%e0%b6%ba%e0%b7%92/",
       "Category": "foreign",
       "Parent URL": "https://www.dinamina.lk/category/foreign//page/1/"
}