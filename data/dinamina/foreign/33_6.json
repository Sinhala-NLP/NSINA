{
       "Source": "dinamina",
       "Timestamp": "August 10, 2023 3:53 pm",
       "Headline": "පාකිස්තාන පාර්ලිමේන්තුව විසුරුවා හැරේ",
       "News Content": "දේශපාලන හා ආර්ථික අර්බුද මධ්‍යයේ ජාතික මැතිවරණයකට වේදිකාව සකසමින්,පාකිස්තාන අගමැති ෂෙබාස් ශරීෆ්ගේ උපදෙස් අනුව එරට ජනාධිපති අරිෆ් අල්වි විසින් බදාදා(09) රාත්‍රියේ පාකිස්තාන පාර්ලිමේන්තුව විසුරුවා හැර ඇත.\n\nඑලෙස පාර්ලිමේන්තු විසුරුවා හැර ඇත්තේ, අගෝස්තු 12 දිනෙන් අවසන් වන පාර්ලිමේන්තුවේ පස් අවුරුදු ධූර කාලයට දින තුනක කාලයක් ඉතිරිව තිබිය දීය.\n\nඒ අනුව දින 90ක් තුළ මැතිවරණය පැවැත්විය යුතුය.\n\nනමුත් එරට පවතින දේශපාලන අර්බුදය හේතුවෙන් සහ එරට මැතිවරණ කොමිෂන් සභාව නැවුම් සංගණනයක් මත පදනම්ව ඡන්ද කොට්ඨාශ සිය ගණනක් නැවත සකස් කිරීම ආරම්භ කිරීමත් සමඟ ඡන්දය මාස කිහිපයක් ප්‍රමාද විය හැකි බවද සදහන් වේ.\n\nමේ වනවිට එරට හිටපු අගමැතිවරයා වන ඉම්රාන් ඛාන් ව සිරගත කර ඇති අතර, ඔහුට දේශපාලනයේ යෙදීම වසර 5කට තහනම් කර තිබේ.\n\nමේ අනුව මැතිවරණය පවත්වා නව රජයක් පිහිටුවන තෙක් භාරකාර රජයක් පිහිටුවීමට නියමිතය.",
       "URL": "https://www.dinamina.lk/2023/08/10/foreign/13125/%e0%b6%b4%e0%b7%8f%e0%b6%9a%e0%b7%92%e0%b7%83%e0%b7%8a%e0%b6%ad%e0%b7%8f%e0%b6%b1-%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94%e0%b7%80/",
       "Category": "foreign",
       "Parent URL": "https://www.dinamina.lk/category/foreign//page/33/"
}