{
       "Source": "dinamina",
       "Timestamp": "September 11, 2023 3:33 pm",
       "Headline": "සිපගැනීමක් නිසා ස්පාඤ්ඤ පාපන්දු සම්මේලනයේ සභාපති ඉල්ලා අස්වෙයි",
       "News Content": "ස්පාඤ්ඤ පාපන්දු සම්මේලනයේ සභාපති ලුවිස් රුබියාලේස් ඉල්ලා අස්වී තිබේ.\n\nඒ, පසුගියදා පැවති කාන්තා ලෝක කුසලාන පාපන්දු අවසාන මහා තර‍ගයේ ජයග්‍රහණයෙන් පසුව, ස්පාඤ්ඤ පාපන්දු ක්‍රීඩිකාවක සිපගැනීම සම්බන්ධයෙන් ඇති වූ මතභේද හේතුවෙන් බව විදෙස් මාධ්‍ය වාර්තා කරයි.\n\nලෝක කුසලාන කාන්තා පාපන්දු තරගාවලියේ ශූරතාව මෙවර හිමිකර ගත්තේ, ස්පාඤ්ඤ පාපන්දු කණ්ඩායමයි.\n\nතරගාවලියේ ත්‍යාග ප්‍රදානෝත්සවය අවස්ථාවේ ස්පාඤ්ඤ පාපන්දු සම්මේලනයේ සභාපති 46 හැවිරිදි ලුවිස් රුබියාලේස් විසින් තම කණ්ඩායමේ ක්‍රීඩිකාවක් වන 33 හැවිරිදි ජෙනී හෙර්මෝසොගේ දෙතොල් සිපගැනීම සම්බන්ධයෙන් ඔහුට දැඩි ලෙස චෝදනා එල්ල විය.\n\nමේ හේතුවෙන් ඔහු දැරූ සභාපති තනතුර මෙන්ම යුරෝපා ලීග් පාපන්දු කමිටුවේ උප සභාපති ධුරයෙන් ද ඉවත් වීමට සිදුවිය.\n\nමේ සම්බන්ධයෙන් එම ක්‍රීඩිකාව ඔහුට විරුද්ධව නඩුවක් ද ගොනු කර තිබේ.",
       "URL": "https://www.dinamina.lk/2023/09/11/foreign/21276/luis-rubiales/",
       "Category": "foreign",
       "Parent URL": "https://www.dinamina.lk/category/foreign//page/16/"
}