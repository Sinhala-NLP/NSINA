{
       "Source": "dinamina",
       "Timestamp": "August 7, 2023 3:46 pm",
       "Headline": "නයිජර් ගුවන් අවකාශය වසා දමයි",
       "News Content": "නයිජර් රාජ්‍යයේ ගුවන් සීමාව වසා දැමීමට එරට බලය අත්පත් කර ගත් හමුදා නායක අබ්දො රහුමානේ චියානි කටයුතු කර තිබේ.\n\nකුමන්ත්‍රණයකින් බලය අල්ලා ගැනීමෙන් පසු නයිජර් රාජ්‍යයේ දැඩි ව්‍යාකූලත්වයක් මේවන විට හටගෙන ඇත.\n\nමේ පිළිබද අසල්වැසි අප්‍රිකා රටවල් 15ක රාජ්‍ය නායකයන් එක්ව සාකච්ඡා කළ අතර බලය නැවතත් ලබා දෙන ලෙසට නයිජර් හමුදා පාලනයට දින ලබා දීමට කටයුතු කෙරුණි.\n\nඑම කාල සීමාව ඊයේ දිනයෙන් අවසන්වීමත් සමග හමුදා නායක අබ්දො රහුමානේ මෙසේ ගුවන් සීමාව වසා දමා ඇත. ඒ අනුව අනවසරයෙන් නයිජර් රාජ්‍යයට ඉහළින් ගමන් ගන්නා ඕනෑම යානාවකට ප්‍රහාර එල්ලකරන බව ඔහු පවසා තිබේ.",
       "URL": "https://www.dinamina.lk/2023/08/07/foreign/12314/%e0%b6%b1%e0%b6%ba%e0%b7%92%e0%b6%a2%e0%b6%bb%e0%b7%8a-%e0%b6%9c%e0%b7%94%e0%b7%80%e0%b6%b1%e0%b7%8a-%e0%b6%85%e0%b7%80%e0%b6%9a%e0%b7%8f%e0%b7%81%e0%b6%ba-%e0%b7%80%e0%b7%83%e0%b7%8f-%e0%b6%af/",
       "Category": "foreign",
       "Parent URL": "https://www.dinamina.lk/category/foreign//page/35/"
}