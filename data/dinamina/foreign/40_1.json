{
       "Source": "dinamina",
       "Timestamp": "July 29, 2023 12:32 pm",
       "Headline": "නයිජර් රාජ්‍යයේ කුමන්ත්‍රණයෙන් පසු නව නායකයෙක්",
       "News Content": "නයිජර් රාජ්‍යයේ හමුදා කුමන්ත්‍රණයකින් බලය අත්පත් කර ගැනීමෙන් පසු නයිජර් හි නව නායකයා ලෙස තමා කටයුතු කරන බව ජෙනරාල් අබ්දුරහ්මනේ ටියානි එරට රාජ්‍ය රූපවාහිනියේ පෙනී සිටිමින් ප්‍රකාශ කර ඇත.\n\nඕමාර් චියානි ලෙසද හැදින්වෙන මොහු එරට  ජනාධිපති ආරක්ෂක අංශ ප්‍රධානියා ලෙස කටයුතු කර තිබුණි.\n\nනයිජර් රාජ්‍යයේ ජනාධිපති මොහොමඩ් බසූම් බලයෙන් පහ කිරිමත් සමඟ ජෙනරාල් අබ්දුරහ්මනේ ටියානි මෙසේ නව නායකයා බවට පත් ව ඇතැයි ප්‍රකාශ කෙරේ.\n\nපසුගිය බදාදා සිට මෙම කුමන්ත්‍රණය දියත් වූ අතර හිටපු ජනාධිපති මොහොමඩ් බසූම් නව නායකයාගේ අත්අඩංගුවේ පසුවේ.\n\nඔහු යහපත් සෞඛ්‍ය තත්ත්වයෙන් සිටින බව විදෙස් මාධ්‍ය වාර්තා කර ඇත.",
       "URL": "https://www.dinamina.lk/2023/07/29/foreign/10181/%e0%b6%b1%e0%b6%ba%e0%b7%92%e0%b6%a2%e0%b6%bb%e0%b7%8a-%e0%b6%bb%e0%b7%8f%e0%b6%a2%e0%b7%8a%e0%b6%ba%e0%b6%ba%e0%b7%9a-%e0%b6%9a%e0%b7%94%e0%b6%b8%e0%b6%b1%e0%b7%8a%e0%b6%ad%e0%b7%8a/",
       "Category": "foreign",
       "Parent URL": "https://www.dinamina.lk/category/foreign//page/40/"
}