{
       "Source": "dinamina",
       "Timestamp": "August 9, 2023 1:00 am",
       "Headline": "වෙඩි වැදී මිය ගිය  අඹුසැමි යුවළකගේ සිරුරු නුවරඑළියේ නිවෙසකින් හමුවේ",
       "News Content": "වෙඩි වැදීමකින් මියගිය තරුණ අඹුසැමි යුවළකගේ මළ සිරුරු දෙකක් නුවරඑළිය ටොප්පාස් ප්‍රදේශයේ නිවසක් තුළ තිබියදී පෙරේදා 07 රාත්‍රීයේදී සොයා ගත් බව නුවරඑළිය පොලිසිය පවසයි.\n\nගල්කටස් වර්ගයේ ගිනි අවියක් ද මළ සිරුරු වැටී තිබූ ස්ථානයේ තිබියදී පොලිසිය සොයාගෙන තිබේ.\n\nමෙසේ ජීවිතක්ෂයට පත්ව ඇත්තේ නුවරඑළිය ටොප්පාස් ප්‍රදේශයේ පදිංචිව සිටි ඇන්ටන්දාස් 32 හා රීටා 29 නැමැති අඹුසැමි යුවළ බවට පොලිසිය හඳුනාගෙන තිබේ. නුවරඑළිය මහේස්ත්‍රාත්වරයා පැමිණ ස්ථානීය පරීක්ෂණය හා අපරාධ අංශයේ පොලිස් නිලධාරීන් සිදු කරනු ලබන විමර්ශන කටයුතුවලින් පසුව මළ සිරුරු අධිකරණ වෛද්‍ය මරණ පරීක්ෂණය සඳහා නුවරඑළිය දිස්ත්‍රික් මහ රෝහල වෙත රැගෙන යාමට පියවර ගන්නා බව පොලිසිය සඳහන් කරයි.",
       "URL": "https://www.dinamina.lk/2023/08/09/lawnorder/12620/%e0%b7%80%e0%b7%99%e0%b6%a9%e0%b7%92-%e0%b7%80%e0%b7%90%e0%b6%af%e0%b7%93-%e0%b6%b8%e0%b7%92%e0%b6%ba-%e0%b6%9c%e0%b7%92%e0%b6%ba-%e0%b6%85%e0%b6%b9%e0%b7%94%e0%b7%83%e0%b7%90%e0%b6%b8%e0%b7%92/",
       "Category": "lawnorder",
       "Parent URL": "https://www.dinamina.lk/category/lawnorder//page/27/"
}