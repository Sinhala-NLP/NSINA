{
       "Source": "dinamina",
       "Timestamp": "October 9, 2023 1:01 am",
       "Headline": "හෝටලය කපරාරු කරමින් සිටි මේසන් බාස් සිවුවන මහලෙන් ඇද වැටී මරු දකී",
       "News Content": "පානදුර උතුර කෙසෙල්වත්ත ප්‍රදේශයේ පවත්වාගෙන යන සංචාරක හෝටලයක ඉදිකරමින් පවතින මහල් දහයකින් යුත් ගොඩනැඟිල්ලක සිව්වන\nමහලේ කපරාරු කරමින් සිටි පුද්ගලයකු පසුගියදා (6) පස්වරුවේ ඇදවටී මියගොස් ඇති බව පානදුර උතුර පොලිසිය පවසයි.\n\nරණාල, නවගමුව ප්‍රදේශයේ පදිංචිව සිටී කළුපහන මෙස්ත්‍රිගේ ලසන්ත රොෂාන් සම්පත් 45 හැවිරිදි පුද්ගලයකු මෙසේ මියගොස් ඇති බව පොලිසිය කීය.\n\nමියගොස් ඇති තැනැත්තා සංචාරක හෝටලයේ ඉදිකරමින් පවතින ගොඩනැගිල්ලේ පෙදරේරුවෙකු ලෙසින් රාජකාරි කරන අතර, සිව්වන මහලේ බැම්මක් මත සිට කපරාරු කරමින් සිටියදී පය ලිස්සා ඇද වැටී ඇති බවට මූලික පරීක්ෂණ වලදී තහවුරුව ඇති බව පොලිසිය කීය.\nබරපතළ තුවාල ලබා සිටී තැනැත්තා පානදුර මූලික රෝහලට රැගෙන ගොස් ඇති අතර, රෝහල් ගතකරන විටත් ඔහු මියගොස් සිටී බවත් රෝහල් ප්‍රකාශකයෙක් කීය. පානදුර අපරාධ ස්ථාන පරීක්ෂණාගාර නිලධාරීන් සහ මහේස්ත්‍රාත් පරීක්ෂණය සිදුකරන ලදී.\n\nපොලිස් අධිකාරී සමන්ත වෙදගේ සහ සහකාර පොලිස් අධිකාරී නිශාන්ත සේනාරත්න යන මහත්වරුන්ගේ උපදෙස් පරිදි ස්ථානාධිපති (වැබ) පොලිස් පරීක්ෂක ඒ ඩී මෙන්ඩිස් මහතාගේ ප්‍රධානත්වයෙන් පරීක්ෂණ පවත්වති.\n\nපොතුපිටිය සුමිත් ප්‍රේමතිලක හල්තොට සමුහවිනිතා මානෙල්",
       "URL": "https://www.dinamina.lk/2023/10/09/provincial-news/29077/%e0%b7%84%e0%b7%9d%e0%b6%a7%e0%b6%bd%e0%b6%ba-%e0%b6%9a%e0%b6%b4%e0%b6%bb%e0%b7%8f%e0%b6%bb%e0%b7%94-%e0%b6%9a%e0%b6%bb%e0%b6%b8%e0%b7%92%e0%b6%b1%e0%b7%8a-%e0%b7%83%e0%b7%92%e0%b6%a7%e0%b7%92/",
       "Category": "lawnorder",
       "Parent URL": "https://www.dinamina.lk/category/lawnorder//page/4/"
}