{
       "Source": "dinamina",
       "Timestamp": "August 26, 2023 8:53 am",
       "Headline": "කුඩා දැරියකට මරු කැදවූ වතුර ටැංකිය",
       "News Content": "නෙළුක්කුලම පොලිස් වසමේ භාරතීපුරම් ප්‍රදේශයේ කුඩා දැරියක් වතුර ටැංකියකට වැඩීමෙන් මරණයට පත්ව තිබේ.\n\nඊයේ(25) සවස් කාලයේ අදාළ කුඩා දැරිය තවත් කුඩා දරුවන් කිහිපදෙනෙකු සමඟ සෙල්ලම් කරමින් සිටියදී නිවස අසළ ඇති වතුර ටැංකියකට වැටී මෙලෙස මිය ගොස් ඇති බව නෙළුක්කුලම පොලිසිය සදහන් කරයි. දරිය වතුර ටැංකියට වැටී සිටියදී දැරියගේ සීයා විසින් වවුනියාව රෝහලට ඇතුළත් කිරීමෙන් පසු ඇය මිය ගොස් ඇත.\n\nමෙලෙස මිය ගොස් ඇත්තේ වයස අවුරුදු 01යි මාස 11ක්වන භාරතීපුරම්, වවුනියාව ප්‍රදේශයේ පදිංචි කුඩා දැරියකි.\n\nමෘත ශරීරය සම්බන්ධයෙන් මහේස්ත්‍රාත් පරීක්ෂණය සහ පශ්චාත් මරණ පරීක්ෂණය සිදු කර ඥාතීන්ට බාර දී ඇත.\n\nනෙළුක්කුලම පොලිසිය මෙම සිද්ධිය පිළිබඳ වැඩිදුර විමර්ශන සිදු කරයි.",
       "URL": "https://www.dinamina.lk/2023/08/26/lawnorder/17498/%e0%b6%9a%e0%b7%94%e0%b6%a9%e0%b7%8f-%e0%b6%af%e0%b7%90%e0%b6%bb%e0%b7%92%e0%b6%ba%e0%b6%9a%e0%b6%a7-%e0%b6%b8%e0%b6%bb%e0%b7%94-%e0%b6%9a%e0%b7%90%e0%b6%af%e0%b7%80%e0%b7%96-%e0%b7%80%e0%b6%ad/",
       "Category": "lawnorder",
       "Parent URL": "https://www.dinamina.lk/category/lawnorder//page/23/"
}