{
       "Source": "dinamina",
       "Timestamp": "September 23, 2023 1:20 am",
       "Headline": "ශ්‍රීල­නිප නව මහ ලේකම්ට  පැනවූ වාර­ණය  ඔක්තෝ­ම්බර් 06 දක්වා",
       "News Content": "ශ්‍රී ලංකා නිදහස් පක්ෂයේ නව මහ ලේකම්වරයා ලෙස පත් කෙරුණු සරත් ඒකනායක මහතා එම ධුරයේ කටයුතු කිරීම වළක්වාලමින් පැන වූ වාරණය ඔක්තෝබර් මස 06 වනදා දක්වා දීර්ඝ කරන ලෙස කොළඹ දිසා විනිසුරු සඳුන් විතාන මහතා ඊයේ නියෝග කළේය.\n\nපක්ෂ සාමාජිකත්වය සහ මහලේකම් ධුරය අත්හිටුවීමට පක්ෂ සභාපති මෛත්‍රීපාල සිරිසේන මහතා විසින් ගනු ලැබූ තීරණය අභියෝගයට ලක්කරමින් දයාසිරි ජයසේකර මහතා ගොනුකළ නඩුව ඊයේ දින යළි කැඳවීමෙන් පසුව මෙසේ වාරණ නියෝගය දීර්ඝ කෙරිණි.\n\nඅදාළ වාරණය දීර්ඝ කිරීමට තමා විරුද්ධ වන බව විත්තිකාර මෛත්‍රීපාල සිරිසේන මහතා වෙනුවෙන් පෙනී සිටි ජනාධිපති නීතිඥ ෆයිසර් මුස්තාපා මහතා කරුණු ඉදිරිපත් කරමින් අධිකරණයට පැවසීය.\n\nඑම විරෝධතාවලට යටත්ව අදාළ වාරණ නියෝගය ඔක්තෝබර් මස 06 වනදා දක්වා දීර්ඝ කරන බව විනිසුරුවරයා දන්වා සිටියේය.",
       "URL": "https://www.dinamina.lk/2023/09/23/lawnorder/24849/%e0%b7%81%e0%b7%8a%e0%b6%bb%e0%b7%93%e0%b6%bd%e0%b6%b1%e0%b7%92%e0%b6%b4-%e0%b6%b1%e0%b7%80-%e0%b6%b8%e0%b7%84-%e0%b6%bd%e0%b7%9a%e0%b6%9a%e0%b6%b8%e0%b7%8a%e0%b6%a7-%e0%b6%b4%e0%b7%90/",
       "Category": "lawnorder",
       "Parent URL": "https://www.dinamina.lk/category/lawnorder//page/12/"
}