{
       "Source": "dinamina",
       "Timestamp": "July 23, 2023 10:03 am",
       "Headline": "උපන්දින සාදයක දී නිවසකට ගිනි තැබීමෙන් තරුණියක් මරුට – 9කට තුවාල",
       "News Content": "වව්නියාව, තෝනිකල් ප්‍රදේශයේ නිවසක උපන්දින සාදයක් පැවැත්වෙන අතරතුර නාදුනන පිරිසක් පැමිණ එම නිවසට ගිනි තැබීමෙන් තරුණියක ජීවිතක්ෂයට පත්ව ඇත.\n\nමෙම සිද්ධියෙන් තවත් 09 දෙනෙකු තුවාල ලබා රොහල් ගතකර තිබේ.\n\nවව්නියාව , තෝනිකල් ප්‍රදේශයේ නිවසක ගින්නක් හටගෙන ඇති බවට වව්නියාව පොලීසියට ලැබුණ තොරතුරකට අනුව විමර්ශන ආරම්භ කර ඇත.\n\nගින්න ඇතිවන අවස්ථාවේ නිවසේ සිටි තරුණියක ජීවිතක්ෂයට පත්ව ඇති අතර ඇය වයස අවුරුදු 21 ක් වූ ඕමන්ත ප්‍රදේශයේ පදිංචිකාරිනියකි.\n\nවව්නියාව නගර සභාවේ ගිනි නිවන ඒකකය සහ ප්‍රදේශවාසීන්ගේ සහාය ඇතිව පොලිසිය ගින්න මැඩපවත්වා තිබේ\n\nඅවුරුදු 2 , 7 , 13 යන වයස් කාණ්ඩවල පසුවූ දරුවන් තුන් දෙනෙකු ද තුවාල ලැබූවන් අතර වේ.\n\nපොලීසිය මූලික විමර්ශන සිදුකර ඇති අතර මුහුණ ආවරණය කරගත් පිරිසක් නිවසට ගිනි තබා ඇති බවට සීසීටීවී පරීක්ෂනවලින් තහවුරු කරගෙන ඇත.",
       "URL": "https://www.dinamina.lk/2023/07/23/lawnorder/8605/%e0%b6%8b%e0%b6%b4%e0%b6%b1%e0%b7%8a%e0%b6%af%e0%b7%92%e0%b6%b1-%e0%b7%83%e0%b7%8f%e0%b6%af%e0%b6%ba%e0%b6%9a-%e0%b6%af%e0%b7%93-%e0%b6%b1%e0%b7%92%e0%b7%80%e0%b7%83%e0%b6%9a%e0%b6%a7-%e0%b6%9c/",
       "Category": "lawnorder",
       "Parent URL": "https://www.dinamina.lk/category/lawnorder//page/31/"
}