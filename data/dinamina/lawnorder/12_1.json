{
       "Source": "dinamina",
       "Timestamp": "September 23, 2023 1:20 am",
       "Headline": "අත්අ­ඩං­ගු­ වට ගත් හය­දෙනා ඇප මත මුදා හැරී­මට නියෝග",
       "News Content": "තිලිපන් සැමරුම් රථ පෙළකට හා යාපනය දිස්ත්‍රික් පාර්ලිමේන්තු මන්ත්‍රී සෙල්වරාසා ගජේන්ද්‍රන් මහතාට පහරදීම සම්බන්ධයෙන් සැකපිට අත්අඩංගුවට ගත් කාන්තාවන් දෙදෙනා ඇතුළු හයදෙනාට එක් අයෙකුට රුපියල් ලක්ෂය බැගින් හයදෙනාට රුපියල් ලක්ෂ හයක ශරීර ඇප මත මුදාහරින ලෙස පෙරේදා (21) ත්‍රිකුණාමලය අතිරේක මහේස්ත්‍රාත් දර්ශනී අන්නතුරෙයි මෙනෙවිය චීන වරාය පොලිසියට නියෝග කළාය.\n\nහඳුනා ගැනීමේ පෙරට්ටුවකට පොලිසිය බී.ආර්.1387/02/PC/2023 දරන වාර්තාවෙන් කළ ඉල්ලීම අනුව පෙරේදා (21) පැවැත්වීම තිබු හඳුනා ගැනීමේ පෙරට්ටුවට පැමිණිලිකාර පාර්ලිමේන්තු මන්ත්‍රීවරයා අසනීප නිසා පැමිණිය නොහැකි බව සිය නීතිඥයන් මගින් කරුණු දැක්වීම නිසා සැකකරුවන් ලබන ඔක්තෝබර් 05 වැනි දින දක්වා යළි බන්ධනාගාරගත කරන ලෙස නියම කළ අතර විත්තිය වෙනුවෙන් ඉදිරිපත් කළ මෝසමක් යළි සලකා බැලීමෙන් අනතුරුව මහේස්ත්‍රාත්වරිය සැකකරුවන් ඇපමත මුදාහැරීමට මෙලෙස තීරණය කෙරිණි.\n\nමෝසම ඉදිරිපත් කරමින් විත්තියේ නීතිඥයන් පැවසුවේ සිදුවීමේ විද්‍යාත්මක සාක්ෂි තිබෙන බවත් විද්‍යුත් මාධ්‍ය ආයතනවලින් සංස්කරණය නොකළ දර්ශන ඉල්ලා පොලිසිය මේ වන විට අධිකරණ නියෝගයක් ගෙන ඇති බවයි. ඉදිරිපත්වු කරුණු සැලකිල්ලට ගත් මහේස්ත්‍රාත්වරිය ඇප මත මුදා හල සැකකරුවන්ට ලබන ඔක්තෝබර් 05 වැනි දින යළි අධිකරණයේ පෙනී සිටින ලෙස ද මහේස්ත්‍රාත්වරිය නියම කළාය.",
       "URL": "https://www.dinamina.lk/2023/09/23/lawnorder/24841/%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94-%e0%b7%80%e0%b6%a7-%e0%b6%9c%e0%b6%ad%e0%b7%8a-%e0%b7%84%e0%b6%ba%e0%b6%af%e0%b7%99%e0%b6%b1%e0%b7%8f/",
       "Category": "lawnorder",
       "Parent URL": "https://www.dinamina.lk/category/lawnorder//page/12/"
}