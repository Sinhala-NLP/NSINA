{
       "Source": "dinamina",
       "Timestamp": "September 23, 2023 1:23 am",
       "Headline": "පොලිස් නිල­ධා­රීන්ට දෙන තෑගි මුදල්   වංචා­ස­හ­ග­තව ලබා­ගත් සැර­යන් අත්අ­ඩං­ගුවට",
       "News Content": "අ\nපරාධ හා දූෂණ මර්දන කටයුතු කිරීම වෙනුවෙන් පොලිස් නිලධාරීන්ට ලැබිය යුතු රුපියල් ලක්ෂ 07කට අධික ත්‍යාග මුදලක් වංචාසහගතව ලබා ගත් ගාල්ල පොලිසියේ සේවය නිරත පොලිස් සැරයන්වරයකුව ගාල්ල කොට්ඨාස අපරාධ විමර්ශන කාර්යාංශය මඟින් පෙරේදා (21) අත්අඩංගුවට ගෙන තිබේ.\n\nකේ. ජයවර්ධන (26244) නැමැති මෙම සැරයන්වරයා ගාල්ල පොලිස් ස්ථානයේ පාලන අංශයේ මුදල් ගෙවීම් භාර නිලධාරියා ලෙස සේවයේ නිරතවෙමින් මෙම වංචාව සිදු කර ඇත.\n\nගාල්ල කොට්ඨාසය භාර ජ්‍යෙෂ්ඨ පොලිස් අධිකාරීවරයා පසුගිය අප්‍රේල් 06 වැනිදා පොලිස් නිලධාරීන්ට ත්‍යාග මුදල් ලෙස ලබාදීමට නිකුත් කළ රුපියල් 728,150ක චෙක්පතක් සඳහා මුදල් කුවිතාංසියක් නිකුත් නොකර සහ එම චෙක්පත සම්බන්ධයෙන් තොරතුරු මුදල් පොතට ඇතුළත් නොකර ගාල්ලේ පිහිටි රාජ්‍ය බැංකුවකින් ඔහු එම චෙක්පත මුදල් බවට පත්කරගෙන ඇති බව උසස් පොලිස් නිලධාරියෙක් සඳහන් කෙළේය. එසේ ලබාගත් මුදල් එම නිලධාරියා සිය පුද්ගලික පරිහරණය සඳහා භාවිතා කරමින් පොදු දේපොළ පනත යටතේ වරදක් කර ඇති බැවින් අත්අඩංගුවට ගත් බවද සඳහන් කෙළේය. මෙම නිලධාරියාව ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි. ඔහුගේ වැඩ තහනම් කිරීමට ද ගාල්ල පොලිස් අධිකාරී උපුල සෙනෙවිරත්න මහතා පියවර ගෙන තිබුණි.",
       "URL": "https://www.dinamina.lk/2023/09/23/lawnorder/24921/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%b1%e0%b7%92%e0%b6%bd%e0%b6%b0%e0%b7%8f%e0%b6%bb%e0%b7%93%e0%b6%b1%e0%b7%8a%e0%b6%a7-%e0%b6%af%e0%b7%99%e0%b6%b1-%e0%b6%ad/",
       "Category": "lawnorder",
       "Parent URL": "https://www.dinamina.lk/category/lawnorder//page/12/"
}