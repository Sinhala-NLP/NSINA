{
       "Source": "dinamina",
       "Timestamp": "September 25, 2023 4:30 pm",
       "Headline": "ෂාෆ්ටර්ගේ දේහය ඥාතීන්ට භාරදීමට නියෝග",
       "News Content": "ව්‍යාපාරික දිනේෂ් ෂාෆ්ටර්ගේ දේහය නැවතත් ඔහුගේ පවුලේ ඥාතීන් වෙත භාරදෙන ලෙසට අපරාධ පරීක්ෂණ දෙපාර්තමේන්තුව වෙත කොළඹ අතිරේක මහෙස්ත්‍රාත්වරයා විසින් නියෝග කර තිබේ.\n\nඑහිදී කොළඹ අතිරේක මහෙස්ත්‍රාත්වරයා වැඩිදුරටත් නියෝග කර ඇත්තේ පශ්චාත් මරණ පරීක්ෂණය අවසන් බැවින් මෙලෙස දේහය නැවත ඥාතීන් වෙත භාරදෙන ලෙසටය.\n\nෂාෆ්ටර්ගේ මරණය සම්බන්ධයෙන් වාර්තාවක් සැකසීමට පත්කළ විශේෂඥ වෛද්‍ය කමිටුව අධිකරණයට දන්වා තිබුණේ අදාළ පරීක්ෂණ කටයුතු අවසන් කර ඇති බවත්, මියගිය ව්‍යාපාරිකයාගේ දේහය නිදහස් කළ හැකි බවත්ය.\n\nතවද, ෂාෆ්ටර්ගේ මරණය සම්බන්ධයෙන් වාර්තාවක් සැකසීමට අධිකරණය විසින් පත් කරන ලද මහාචාර්ය අසේල මෙන්ඩිස්ගේ ප්‍රධානත්වයෙන් යුත් පංච පුද්ගල විද්වත් කමිටුව සිය අධිකරණ පරීක්ෂණ අවසන් කර ඇති බව අධිකරණයට දන්වා ඇති බවද අතිරේක මහේස්ත්‍රාත් රාජින්ද්‍ර ජයසූරිය මහත්මිය පෙන්වා දුන්නාය.\n\nමෙම නඩුව 2023 ඔක්තෝබර් 09 වැනිදා යළි කැඳවීමට නියමිතය.\n\nඅභාවප්‍රාප්ත ව්‍යාපාරික දිනේෂ් ෂාෆ්ටර්ගේ මරණය සම්බන්ධයෙන් කොළඹ මහේස්ත්‍රාත් අධිකරණයේ නියෝග මත අධිකරණ අධීක්ෂණය සහ සන්නද්ධ ආරක්ෂාව යටතේ 2023 මැයි 25 දින ගොඩ ගන්නා ලදී.",
       "URL": "https://www.dinamina.lk/2023/09/25/lawnorder/25282/%e0%b7%82%e0%b7%8f%e0%b7%86%e0%b7%8a%e0%b6%a7%e0%b6%bb%e0%b7%8a%e0%b6%9c%e0%b7%9a-%e0%b6%af%e0%b7%9a%e0%b7%84%e0%b6%ba-%e0%b6%a5%e0%b7%8f%e0%b6%ad%e0%b7%93%e0%b6%b1%e0%b7%8a%e0%b6%a7-%e0%b6%b7/",
       "Category": "lawnorder",
       "Parent URL": "https://www.dinamina.lk/category/lawnorder//page/10/"
}