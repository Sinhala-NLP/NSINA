{
       "Source": "dinamina",
       "Timestamp": "September 11, 2023 11:43 am",
       "Headline": "බෝකුන්දර ගින්නකින් රථ වාහනයකට දැඩි අලාභ",
       "News Content": "පිළියන්දල,  බෝකුන්දර පුඩ්සිටි අසල භාණ්ඩ කුලියට ලබාදෙන  වෙලද සැලකට අයත් ලොරිරථයක් ඒ අසල නවතා තිබියදී අද ( 11)  අලුයම ගිනිගෙන විනාශ වී අසල වෙළදසැලට ද අලාභහානි සිදුවී ඇතැයි  දෙහිවල ගල්කිස්ස මහ නගර සභාවේ ගිනිනිවීම් සේවා දෙපාර්තමේන්තුව පවසයි.\n\nමෙම ගින්න (11) වන දින අළුයම හදිසියේ ලොරිරථයේ ඇතිවී එය සම්පූර්ණයෙන්ම දැවී විනාශවී එම ගින්න අසල වෙළද සැලටද පැතිර ගොස් තිබු ඇත\n\nඒ වනවිටත් එම ආයතනයේ ඇතුලත ගින්නට මැදිවී සිටි පුද්ගලයෙකු ගිනිභටයින් දැඩි පරිශ්‍රමයක් දරා ජීවිතය බේරා පිටතට ගැනීමට හැකිවී ඇත.\n\nගින්න සැලවූ වහා ක්‍රියාත්මක වූ ප්‍රධාන නිලධාරී යූ සමන්ත මහතාගේ උපදෙස් මත  ගිනි නිවීම් රථ දෙකක්ද සමග   අංශ භාර නිලධාරී ආර්.ජේ. මාබුල මහතා ඇතුලු ගිනිභට පුෂ්පකුමාර සහ යාන්ත්‍රීක ගිනිභටයින් වන ගයාන් අනුරුද්ධ,  රසික තිලක් , ගයාන් සඳරුවන්,  දිනේෂ් චාමර , සජිත් දිල්ෂාන් , ෂෙහාන් රසන්ත යන නිලධාරීන්ගේ මැදිහත්වීම මත අවට නිවාස වලට හා වෙළදසැල් වලටද ගින්න පැතිරගොස් සිදුවීමට තිබූ විශාල විනාශයක් වලකා ගෑනීමට හැකිවූ බවත් ගිනිනිවීම් සේවා දෙපාර්තමේන්තුව  පැවසීය.\n\nගින්නට හේතුව හා සිදුවී ඇති අලාභය මෙතෙක් ගණන් බලා නොමැති අතර,  වැඩිදුර පරීක්ෂණ කටයුතු පිළියන්දල පොලීසිය හා ගිනි නිවීමේ සේා දෙපාර්තමේන්තුව විසින් සිදුකරගන යනු ලබයි.\n\n\n\n",
       "URL": "https://www.dinamina.lk/2023/09/11/lawnorder/21236/%e0%b6%b6%e0%b7%9d%e0%b6%9a%e0%b7%94%e0%b6%b1%e0%b7%8a%e0%b6%af%e0%b6%bb-%e0%b6%9c%e0%b7%92%e0%b6%b1%e0%b7%8a%e0%b6%b1%e0%b6%9a%e0%b7%92%e0%b6%b1%e0%b7%8a-%e0%b6%bb%e0%b6%ae-%e0%b7%80%e0%b7%8f/",
       "Category": "lawnorder",
       "Parent URL": "https://www.dinamina.lk/category/lawnorder//page/18/"
}