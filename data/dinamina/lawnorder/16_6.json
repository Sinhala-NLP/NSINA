{
       "Source": "dinamina",
       "Timestamp": "September 16, 2023 1:00 am",
       "Headline": "බදුල්ල අධි­ක­රණ සංකී­ර්ණ­යට    වසර 130ක් පිරෙන උත්ස­ව­යේදී    “ඌව නීතිය සඟ­රාව” එළි දකී",
       "News Content": "බදුල්ල අධිකරණ සංකීර්ණයට වසර 130ක් සම්පූර්ණ වීම නිමිත්තෙන් සංවිධාන කළ සැමරුම් උත්සවයක් අගවිනිසුරු ජනාධිපති නීතිඥ ජයන්ත ජයසූරිය මහතාගෙන් ප්‍රධානත්වයෙන් ඊයේ (15) පැවැත්විණි.\n\nබදුල්ල නීතිඥ සංගමය විසින් මෙය සංවිධාන කළ අතර 1892 වසරේදී බදුල්ල අධිකරණයේ කටයුතු ආරම්භ කර තිබේ.\n\nමේ උත්සව අවස්ථාවේදී බදුල්ල නීතිඥ සංගමය විසින් සම්පාදනය කළ “ඌව නීතිය සඟරාව” දෙවන කලාපය එළි දැක්වීමද සිදු විය. “ඌව නීතිය සඟරාව” අධිකරණ අමැති ජනාධිපති නීතිඥ ආචාර්ය විජයදාස රාජපක්ෂ මහතාගේද, අභියාචනාධිකරණ විනිසුරුවරුන්, මහාධිකරණ විනිසුරුවරුන්, ජනාධිපති නීතිඥවරුන්, දිසා විනිසුරුවරුන්, මහේස්ත්‍රාත්වරුන්, විශ්ව විද්‍යාල මහාචාර්යවරුන්, පරිපාලන නිලධාරීන් හා නීතිඥවරුන් විසින් නීතිය පිළිබඳ විවිධ පැතිකඩ ඔස්සේ රචනා කළ අගනා ලිපි 50කට වැඩි ප්‍රමාණයකින් යුක්තය. ‍එය ශ්‍රී ලාංකීය නීති ක්ෂේත්‍රයේ නියැළෙන සැමට මහත් වූ අගනා කෘතියකි.",
       "URL": "https://www.dinamina.lk/2023/09/16/lawnorder/22737/%e0%b6%b6%e0%b6%af%e0%b7%94%e0%b6%bd%e0%b7%8a%e0%b6%bd-%e0%b6%85%e0%b6%b0%e0%b7%92%e0%b6%9a%e0%b6%bb%e0%b6%ab-%e0%b7%83%e0%b6%82%e0%b6%9a%e0%b7%93%e0%b6%bb%e0%b7%8a%e0%b6%ab/",
       "Category": "lawnorder",
       "Parent URL": "https://www.dinamina.lk/category/lawnorder//page/16/"
}