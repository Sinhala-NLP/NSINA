{
       "Source": "dinamina",
       "Timestamp": "September 21, 2023 6:00 am",
       "Headline": "කාර් තුනක් එකිනෙක ගැටීමෙන් රථයකට ලක්ෂ 20ක අලාභයක්",
       "News Content": "විදේශ සේවා නියුක්ති කාර්යාංශයේ ගුවන්තොටුපොළ ඒකකයේ කළමනාකරුගේ මෝටර් රථය ඇතුළු මෝටර් රථ තුනක් බණ්ඩාරගම, මැදගම හන්දියේ දී එකිනෙක ගැටීමෙන් අනතුරක් සිදුවී ඇතැයි බණ්ඩාරගම පොලිසිය පවසයි.\nමෙම අනතුරින් කිසිවෙකුටත් තුවාල සිදු නොවීය.\nකළමනාකරුගේ මෝටර් රථයට සුළු අලාභානි සිදු වී ඇති අතර, බණ්ඩාරගම සිට කැස්බෑව දෙසට ගමන් කරමින් තිබූ මෝටර් රථ දෙකක් හා නවතා තිබූ මෝටර් රථයක් මෙලෙස එකිනෙක ගැටී ඇත.\nඑක් මෝටර් රථයකට රුපියල් ලක්ෂ විස්සකට අධික අලාභයක් සිදුවී ඇතැයි පොලිසිය පවසයි. අනතුර අසල සීසීටීවී කැමරාවක සටහන් වෙයි\n\nබණ්ඩාරගම – බිමල් ජයසිංහ",
       "URL": "https://www.dinamina.lk/2023/09/21/lawnorder/24050/%e0%b6%9a%e0%b7%8f%e0%b6%bb%e0%b7%8a-%e0%b6%ad%e0%b7%94%e0%b6%b1%e0%b6%9a%e0%b7%8a-%e0%b6%91%e0%b6%9a%e0%b7%92%e0%b6%b1%e0%b7%99%e0%b6%9a-%e0%b6%9c%e0%b7%90%e0%b6%a7%e0%b7%93%e0%b6%b8%e0%b7%99/",
       "Category": "lawnorder",
       "Parent URL": "https://www.dinamina.lk/category/lawnorder//page/13/"
}