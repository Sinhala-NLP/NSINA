{
       "Source": "dinamina",
       "Timestamp": "September 25, 2023 9:40 am",
       "Headline": "කොළඹ නුවර පාරේ රිය අනතුරකින් 15 ක් රෝහල් ගත කෙරේ",
       "News Content": "කොළඹ මහනුවර මහා මාර්ගයේ තිත්තවැල්මංකඩ දී අද (25) අලුයම 3.45 ට පමණ සිදුවූ බස් රථ අනතුරකින් තුවාල ලැබූ 15 දෙනෙක් වරකාපොල හා වතුපිටිවල මූලික රෝහල්වලට ඇතුලත් කළ බව දංඕවිට හා නිට්ටඹුව පොලිසිය ප්‍රකාශ කරයි\n\nවැලිමඩ සිට කොළඹ බලා ගමන් ගත් බස් රථයක් මෙම ස්ථානයේ නවතා තිබූ ගම්පහ නිට්ටඹුව ධාවනය වන බස් රථයක ගැටීමෙන් මෙම අනතුර සිදුවී ඇත.\n\nවැලිමඩ සිට පැමිණි බස් රථයේ රියදුරා ද මෙම අනතුරෙන් බරපතල තුවාල ලබා ඇත.\n\nඅනතුර සිදුවීමත් සමග ජනතාව හා පොලිසිය එක්ව තුවාලකරුවන් රෝහල්ගත කිරීමට පියවර ගෙන ඇත. මෙම අනතුර නිසා මාර්ගයේ වාහන ගමනාගමනයට පැය දෙකක් තිස්සේ බාධා පැමිණ තිබෙයි\n\nනිටුටඹුව පොලිසිය රිය අනතුර සම්බන්ධයෙන් පරීක්ෂණ පවත්වයි.\n\n\n\n",
       "URL": "https://www.dinamina.lk/2023/09/25/lawnorder/25240/%e0%b6%9a%e0%b7%9c%e0%b7%85%e0%b6%b9-%e0%b6%b1%e0%b7%94%e0%b7%80%e0%b6%bb-%e0%b6%b4%e0%b7%8f%e0%b6%bb%e0%b7%9a-%e0%b6%bb%e0%b7%92%e0%b6%ba-%e0%b6%85%e0%b6%b1%e0%b6%ad%e0%b7%94%e0%b6%bb%e0%b6%9a/",
       "Category": "lawnorder",
       "Parent URL": "https://www.dinamina.lk/category/lawnorder//page/11/"
}