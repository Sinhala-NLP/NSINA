{
       "Source": "dinamina",
       "Timestamp": "August 11, 2023 1:00 am",
       "Headline": "පිළියන්දල චූටි පුතා අත්අඩංගුවට",
       "News Content": "පිළියන්දල මණ්ඩාවල වැඩබිම් දෙකක් බිඳ රුපියල් ලක්ෂ 5කට අධික වටිනා ඉදිකිරීම් සඳහා යොදා ගන්නා විදුලි උපකරණ සොරාගත් “ පිළියන්දල චූටි පුතා” අත්අඩංගුවට ගත් බව පිළියන්දල පොලිසිය පවසයි.\n\nසොරකම් සිදුකර ඇත්තේ මණ්ඩාවල ඉසුරු මාවත හා දෙවන මාවත ගබඩා දෙකකිනි\n\nඑම වැඩබිම්වල සේවකයන් ගම්බිම් බලා ගිය අවස්ථාවේදී සැකකරු ගබඩා කඩා මෙම දේපොළ සොරා ගෙන තිබූ බව පොලිසිය පවසයි.\n\nතෝරාගෙන තිබූ ඩ්‍රිල් මැෂින්, ගයින්ඩර්, පෑස්සුම් යන්ත්‍රයක්, හිල්ටි යන්ත්‍රයක් ඇතුළු ඉතිරි උපාංග රැසක් සොරාගෙන ඇති බව පොලිසිය පවසයි.\n\nසැකකරු සොරාගත් එම දේපොළ පිළියන්දල මිරිස්වත්ත සහ විශ්ව කලාව ප්‍රදේශවලට අඩු මුදලට විකුණා තිබියදී පොලිසිය මඟින් සොයාගෙන ඇත.\n\nසැකකරු මීට පෙරද සොරකම් කීපයකට සම්බන්ධව සිටි පුද්ගලයකු වන අතර, සොරාගත් දේපොළ විකුණා හොරයින් මත්කුඩු පානය කර තිබූ බව පොලිසිය සඳහන් කරයි.සැකකරු කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.",
       "URL": "https://www.dinamina.lk/2023/08/11/lawnorder/13174/%e0%b6%b4%e0%b7%92%e0%b7%85%e0%b7%92%e0%b6%ba%e0%b6%b1%e0%b7%8a%e0%b6%af%e0%b6%bd-%e0%b6%a0%e0%b7%96%e0%b6%a7%e0%b7%92-%e0%b6%b4%e0%b7%94%e0%b6%ad%e0%b7%8f-%e0%b6%85%e0%b6%ad%e0%b7%8a%e0%b6%85/",
       "Category": "lawnorder",
       "Parent URL": "https://www.dinamina.lk/category/lawnorder//page/26/"
}