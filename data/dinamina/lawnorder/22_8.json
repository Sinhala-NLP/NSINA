{
       "Source": "dinamina",
       "Timestamp": "August 31, 2023 1:00 am",
       "Headline": "දෙමටගොඩ ගුවන් පාලමේදී යුද හමුදා නිල ඇඳුම් සන්නිවේදන උපකරණ එක්ක දෙදෙනෙක් මාට්ටු",
       "News Content": "යම්කිසි අපරාධයක් සඳහා ත්‍රිරෝද රථයකින් ප්‍රවාහනය කරමින් සිටි යුද හමුදා නිල ඇඳුම් හා සන්නිවේදන උපකරණ සමඟ පුද්ගලයන් දෙදෙනකු දෙමටගොඩ ගුවන් පාලම අසලදී අත්අඩංගුවට ගත් බව පොලිස් විශේෂ කාර්ය බළකාය සඳහන් කරයි.\n\nඑම පුද්ගලයන් දෙදෙනා සමඟ යුද හමුදා නිල ඇඳුමට සමාන කලිසම් යුද හමුදාව භාවිත කරන කැලෑ තොප්පියක්, ප්‍රොලැබ් වර්ගයේ අත්යන්ත්‍ර තුනක්, එම බැටරි තුනක්, එම බැටරි ආරෝපණ යන්ත්‍ර දෙකක් පොලිස් භාරයට ගෙන ඇත.\n\nදිවයිනේ සිදු වන මනුෂ්‍ය ඝාතන හේතුවෙන් විශේෂ කාර්ය බළකායේ ආරක්ෂක සැලැස්මට අනුව ජයවර්ධනපුර කඳවුරට අනුයුක්තව ඩී කලාපයේ රාජකාරි කරන නිලධාරීන් ලද තොරතුරකට අනුව වැටලීම සිදු කර ඇත.\n\nඅත්අඩංගුවට ගත් සැකකරුවන් කොළඹ පහ හා මහරගම පදිංචි වයස අවුරුදු 42ත් – 45ත් අතර පසුවන්නෝය.\n\nසැකකරුවන් දෙමටගොඩ පොලිසිය වෙත භාර දී ඇත.\n\nවිශේෂ කාර්ය බළකා අණදෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ නියෝග හා උපදෙස් පරිදි අධ්‍යක්ෂ (විශේෂ අවි හා උපක්‍රම/සංග්‍රාමික යතුරුපැදි) පොලිස් අධිකාරි කේ.ඩී. රණවීර මහතාගේ මෙහෙයුම් මත පොලිස් පරීක්ෂක ඒ.එම්. විජේසූරිය ඇතුළු කණ්ඩායමක් වැටලීම සිදු කළහ.\n\nගයාන් කුමාර වීරසිංහ, රක්ෂණ ශ්‍රියන්ත, බණ්ඩාරගම – බිමල් ජයසිංහ",
       "URL": "https://www.dinamina.lk/2023/08/31/lawnorder/18439/%e0%b6%af%e0%b7%99%e0%b6%b8%e0%b6%a7%e0%b6%9c%e0%b7%9c%e0%b6%a9-%e0%b6%9c%e0%b7%94%e0%b7%80%e0%b6%b1%e0%b7%8a-%e0%b6%b4%e0%b7%8f%e0%b6%bd%e0%b6%b8%e0%b7%9a%e0%b6%af%e0%b7%93-%e0%b6%ba%e0%b7%94/",
       "Category": "lawnorder",
       "Parent URL": "https://www.dinamina.lk/category/lawnorder//page/22/"
}