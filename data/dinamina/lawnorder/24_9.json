{
       "Source": "dinamina",
       "Timestamp": "August 24, 2023 2:02 am",
       "Headline": "ලක්ෂ දහයක ගංජා සමඟ සැකකරුවෝ දෙදෙනෙක් අත්අඩංගුවට",
       "News Content": "ඉන්දියාවේ සිට නීති විරෝධී ලෙස රැගෙන ආ රුපියල් ලක්ෂ දහයක් වටිනා කේරල ගංජා කිලෝ දෙකක් සමඟ සැකකරුවන් දෙදෙනෙක් අත්අඩංගුවට ගැනීමට කල්පිටිය පොලිසිය සමත් වේ.\nකල්පිටිය විශේෂ කාර්ය ඒකකයේ පොලිස් සැරයන් (61378) බණ්ඩාර මහතාට ලැබූ තොරතුරක් මත මෙම වැටලීම සිදු කර තිබේ. අත්අඩංගුවට පත් සැකකරුවන් කල්පිටිය අල්මන්නාරම් ප්‍රදේශයේ වයස අවුරුදු 25 සහ 26 වයස්වල පසුවන අය වේ.\nසූක්ෂ්ම ලෙස කාඩ්බෝඩ් පෙට්ටියක අසුරා තිබියදී මෙම ගංජා තොගය අත්අඩංගුවට ගෙන ඇති අතර, ධීවරයන් ලෙස පෙනී සිටිමින් ඉන්දියාවේ සිට මෙසේ පෙට්ටි අටක් රැගෙන ආ බවට සිදු කළ විමර්ශන හමුවේ අනාවරණය වී තිබේ.\nමෙම ගංජා තොග අත්අඩංගුවට ගැනීමට පුළුල් පරීක්ෂණ සිදු කරන බව කල්පිටිය පොලිසියේ ස්ථානාධිපති පොලිස් පරීක්ෂක නිශාන්ත කුමාර මහතා පවසයි.\nවිශේෂ කාර්ය කාර්යාංශයේ ස්ථානාධිපති උප පොලිස් පරීක්ෂක මධුරංග, පොලිස් සැරයන්වරුන් වන (39167) දිසානායක, (69391) වික්‍රමසිංහ සහ පොලිස් කොස්තාපල් (1999) රණසිංහ යන නිලධාරීන් මෙම වැටලීමට සිදු කර තිබේ.\nමිහිර විජේසේකර – මාරවිල සමූහ, හිරාන් ප්‍රියංකර ජයසිංහ පුත්තලම අතිරේක\n\n",
       "URL": "https://www.dinamina.lk/2023/08/24/lawnorder/16745/%e0%b6%bd%e0%b6%9a%e0%b7%8a%e0%b7%82-%e0%b6%af%e0%b7%84%e0%b6%ba%e0%b6%9a-%e0%b6%9c%e0%b6%82%e0%b6%a2%e0%b7%8f-%e0%b7%83%e0%b6%b8%e0%b6%9f-%e0%b7%83%e0%b7%90%e0%b6%9a%e0%b6%9a%e0%b6%bb%e0%b7%94/",
       "Category": "lawnorder",
       "Parent URL": "https://www.dinamina.lk/category/lawnorder//page/24/"
}