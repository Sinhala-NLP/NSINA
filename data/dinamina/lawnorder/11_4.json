{
       "Source": "dinamina",
       "Timestamp": "September 24, 2023 3:07 pm",
       "Headline": "රාජ්‍ය ඇමති ඩී.වී චානකගේ මාමණ්ඩියට වෙඩි තැබීමට හේතුව තවමත් අනාවරණය නොවෙයි",
       "News Content": "ගාල්ල ඩික්සන් පාර ප්‍රදේශයේ දී ඊයේ(23) රාත්‍රියේ මෝටර් රථයකින් ගමන් කරමින් සිටි පුද්ගලයෙකුට සිදු කළ වෙඩි තැබීමකින් ඔහු ජීවිතක්ෂයට පත්ව ඇත.\n\nමෙලෙස මිය ගොස් ඇත්තේ විදුලිබල හා බලශක්ති රාජ්‍ය අමාත්‍ය ඩී.වී චානක මහතාගේ මාමණ්ඩිය බව සදහන් වේ.\n\nයතුරු පැදියකින් පැමිණී පුද්ගලයන් දෙදෙනෙකු ව්‍යාපාරිකයෙකු වූ ඩී.වී චානක මහතාගේ මාමණ්ඩිය වන 61ක් හැවිරිදි ලලිත් වසන්ත මෙන්ඩිස් මහතාට මෙසේ වෙඩි තබා ඇතැයි පොලීසිය පවසයි.\n\nඔහු ගමන්ගත් මෝටර් රථය පසුපස හඹා ආ සැකකරුවන් දෙදෙනා මෙසේ වෙඩි තබා පලාගොස් ඇත.\n\nමෝටර් රථයට වෙඩි ප්‍රහාර 10 ක් එල්ල කර ඇති අතර සිද්ධියෙන් බරපතල තුවාල ලැබූ ලලිත් ප්‍රසන්න මහතා කරාපිටිය ශික්ෂණ රෝහලට ඇතුළුත් කිරීමට කටයුතු කර තිබුණද ඒ වන විටත් ඔහු ජීවිතක්ෂයට පත්ව සිටි බව වාර්තාවේ.\n\nමෙම ඝාතනයට හේතුව පැහැදිලිවම අනාවරණය වී නැති බව ගාල්ල පොලීසිය කියයි. සැකකරුවන් සොයා මේ වන විටත් අංශ කිහිපයක් ඔස්සේ පොලිස් විමර්ශන ක්‍රියාත්මකය.",
       "URL": "https://www.dinamina.lk/2023/09/24/breaking-news/24987/%e0%b6%bb%e0%b7%8f%e0%b6%a2%e0%b7%8a%e0%b6%ba-%e0%b6%87%e0%b6%b8%e0%b6%ad%e0%b7%92-%e0%b6%a9%e0%b7%93-%e0%b7%80%e0%b7%93-%e0%b6%a0%e0%b7%8f%e0%b6%b1%e0%b6%9a%e0%b6%9c%e0%b7%9a-%e0%b6%b8/",
       "Category": "lawnorder",
       "Parent URL": "https://www.dinamina.lk/category/lawnorder//page/11/"
}