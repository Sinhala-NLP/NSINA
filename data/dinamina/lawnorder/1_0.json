{
       "Source": "dinamina",
       "Timestamp": "October 13, 2023 1:00 am",
       "Headline": "ව්‍යාපාරිකයකුට තර්ජනය කර පලා යමින් සිටි 6ක් සමඟ වෑන් දෙකක් පොලිස් දැලේ",
       "News Content": "පාදුක්ක ලියන්වල තුත්තිරිපිටිය ප්‍රදේශයේ ව්‍යාපාරිකයෙකුට තර්ජනය කර පලා යමින් සිටි පුද්ගලයින් හය දෙනෙකු සමඟින් වෑන් රථ දෙකක් පෙරේදා (11) දින රාත්‍රි අත්අඩංගුවට ගත් බව මීගොඩ පොලිසිය පවසයි.\n\nවෑන් රථ දෙකකින් සහ යතුරුපැදියකින් ඊයේ රාත්‍රි පැමිණි පිරිසක් අදාළ ව්‍යාපාරිකයාගේ නි‍ෙවස වීඩියෝගත කරමින් භාණ්ඩ මිල දී ගත යුතු බව පවසමින් ව්‍යාපාරිකයා පිළිබඳව නිවැසියන්ගෙන් විමසා ඇති අතර, ව්‍යාපාරිකයා එම අවස්ථාවේදී නි‍ෙවසේ නොමැති බවට නිවැසියන් දැනුම් දී ඇත.\n\nපසුව නිවැසියන්ගේ දැනුම්දීම මත අදාළ ව්‍යාපාරිකයා නි‍ෙවසට පැමිණ ඇති බවත් එම අවස්ථාවේදී රත්රන් ව්‍යාපාරයක් සම්බන්ධයෙන් විමසීමක් කර තර්ජනය කර පලා ගොස් ඇතැයි ද ඒ අනුව ලද දැනුම්දීමක් මත පොලිස් නිලධාරීන් කිහිප දෙනකු එම නි‍ෙවසට ගොස් සිටි අවස්ථාවේදී යළි සැකකරුවන් පැමිණි වෑන් රථ දෙක යළි එම නි‍ෙවස අසලින් ගිය අවස්ථාවේදී පසුපස පන්නා ගොස් අල්ලා අත්අඩංගුවට ගත් බව ද පොලිසිය පවසයි.\n\nඅදාළ සැකකරුවන් පිරිස ව්‍යාපාරිකයාගේ නි‍ෙවසට පැමිණ තර්ජනය කරන ආකාරය නි‍ෙවසේ සවිකර තිබූ ආරක්ෂිත කැමරාවල සටහන්ව ඇත.\n\nසැකකරුවන් පිරිස අත්අඩංගුවට ගෙන පොලිස් ස්ථානය වෙත රැගෙන පැමිණි අවස්ථාවේදී තමන් ජනාධිපතිවරයා ඇතුළු මැති ඇමැතිවරුන් පවා හඳුනන බවත් දුරකතන ඇමතුමක් ලබා දී නිදහස් වන බවත් පවසමින් පොලිසිය තුළදී ද කලබලකාරී ලෙස හැසිරුණු බවත් පොලිසිය පවසයි. පසුව සැකකරුවන් පැමිණි වාහන පරීක්ෂා කිරීමේදී එහි තිබී රත්රන් තොගයක් හමු වූ බවත් පොලිසිය පවසයි.\n\nමෙලෙස අත්අඩංගුවට පත්ව ඇත්තේ රාගම නිකවැරටිය පිළියන්දල මතුගම වත්තල ආදී ප්‍රදේශවල පදිංචිකරුවන් වන වයස අවුරැදු 25ත් 45ත් අතර පිරිසකි.\n\nඅත්අඩංගුවට පත් සැකකරුවන් හය දෙනා අද දින හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇත.",
       "URL": "https://www.dinamina.lk/2023/10/13/provincial-news/30171/%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b7%92%e0%b6%9a%e0%b6%ba%e0%b6%9a%e0%b7%94%e0%b6%a7-%e0%b6%ad%e0%b6%bb%e0%b7%8a%e0%b6%a2%e0%b6%b1%e0%b6%ba-%e0%b6%9a%e0%b6%bb/",
       "Category": "lawnorder",
       "Parent URL": "https://www.dinamina.lk/category/lawnorder//page/1/"
}