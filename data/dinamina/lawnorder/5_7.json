{
       "Source": "dinamina",
       "Timestamp": "October 6, 2023 1:07 am",
       "Headline": "ජංගම දුර­ක­තන අලෙ­වි­සල කැඩූ  විසි­දෙකේ තරු­ණයා පොලිස් දැලේ",
       "News Content": "කටුගස්තොට, මඩවල හන්දියේ පිහිටි ජංගම දුරකතන අලෙවිසැලක් බිඳ එහි තිබුණු ජංගම දුරකතන තොගයක් සොරාගත් බව පැවසෙන විසි දෙහැවිරිදි වියේ පසුවන තරුණයකු අත්අඩංගුවට ගත් බව කටුගස්තොට පොලිසිය පැවසීය. අත්අඩංගුවට ගත් තරුණයාගෙන් සිදුකළ ප්‍රශ්න කිරීම්වලින් අනාවරණය කරගත් තොරතුරු මත ඔහු විසින් සොරාගන්නා ලද ජංගම දුරකතන 61ක් ද පොලිසිය විසින් සොයාගෙන ඇත.\n\nපසුගිය මස 20 වැනිදා අලුයම් කාලයේ කිසියම් පුද්ගලයකු විසින් තමන්ට අයත් ජංගම දුරකතන අලෙවිසැල කඩා එහි තිබුණු රුපියල් ලක්ෂ 28 කටත් වඩා වැඩි වටිනාකමින් යුතු ජංගම දුරකතන හා අයි පෑඩ් සොරාගෙන ගොස් ඇති බවට එම දුරකතන අලෙවිසැලේ හිමිකරු විසින් කටුගස්තොට පොලිසිය වෙත පැමිණිලි කර තිබිණ .පසුව මේ සම්බන්ධව විමර්ශන ආරම්භ කළ කටුගස්තොට පොලිසියේ අපරාධ විමර්ශන අංශය විසින් දුරකතන අලෙවිසැලේ සහ ඒ අවට සවිකර තිබෙන සී.සී.ටී.වී. කැමරා පරීක්ෂාවට ලක්කිරීමේදී අනාවරණය වී ඇත්තේ පාපැදියකින් පැමිණි තරුණයකු විසින් ජංගම දුරකතන අලෙවි සැලේ ඉබියතුරු කඩා එයට ඇතුළු මෙම දුරකතන සොරගෙන ගොස් ඇති බවය.",
       "URL": "https://www.dinamina.lk/2023/10/06/lawnorder/28472/%e0%b6%a2%e0%b6%82%e0%b6%9c%e0%b6%b8-%e0%b6%af%e0%b7%94%e0%b6%bb%e0%b6%9a%e0%b6%ad%e0%b6%b1-%e0%b6%85%e0%b6%bd%e0%b7%99%e0%b7%80%e0%b7%92%e0%b7%83%e0%b6%bd-%e0%b6%9a%e0%b7%90/",
       "Category": "lawnorder",
       "Parent URL": "https://www.dinamina.lk/category/lawnorder//page/5/"
}