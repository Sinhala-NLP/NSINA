{
       "Source": "dinamina",
       "Timestamp": "October 6, 2023 1:00 am",
       "Headline": "නිලා­වේලි ආර­වුල විස­ඳන්න ගිය ජීවි­තා­ර­ක්ෂක පොලිස්  නිල­ධා­රි­යාට පහර දීලා",
       "News Content": "නිලාවේලි මුහුදු තීරයේ දිය නාමින් සිටි දෙපිරිසක් අතර ඇති වු බහින්බස්වීමක් සමථයකට පත්කිරීමට මැදිහත්වු නිලාවේලි වෙරළ තීරයේ ජීවිතාරක්ෂාව වෙනුවෙන් යොදවා සිටින පොලිස් නිලධාරියකුට පහරදී ඇතැයි නිලාවේලි පොලිසිය කියයි.\n\nමේ පහරදීම සිදුව ඇත්තේ පෙරේදා (04) සවස් කාලයේදී බවත්, පහරකෑමට ලක්ව ඇත්තේ සැරයන්වරයකු බවත් පොලිසිය කියයි. එම සැරයන්වරයා ත්‍රිකුණාමලය රෝහලට ඇතුළත් කර ඇති අතර, ඔහුගේ මුහුණට පහරදී ඇති බව සඳහන්ය.\n\nඋප්පුවේලි පොලිස් ස්ථානයට අනුයුක්ත මේ පොලිස් සැරයන්වරයා ඇතුළු නිලධාරීන් කණ්ඩායමක් ත්‍රිකුණාමලය කොට්ඨාස ජීවිතාරක්ෂක අංශයට අනුයුක්තව නිලාවේලි මුහුදු තීරයේ සේවයේ නිරතව සිටින බවත්, එම නිලධාරීන් මේ වන විට ජීවිත රැසක් බේරාගෙන ඇති බවත් උසස් පොලිස් නිලධාරියෙක් පැවැසීය. මේ සැරයන්වරයාට පහර දුන් සැකකරු අත්අඩංගුවට ගත් බවත්, ඔහු ත්‍රිකුණාමලය මහේස්ත්‍රාත් අධිකරණයට ඉදිරිපත් කිරීමට නියමිත බවත් නිලාවේලි පොලිසිය සඳහන් කළේය.",
       "URL": "https://www.dinamina.lk/2023/10/06/lawnorder/28120/%e0%b6%b1%e0%b7%92%e0%b6%bd%e0%b7%8f%e0%b7%80%e0%b7%9a%e0%b6%bd%e0%b7%92-%e0%b6%86%e0%b6%bb%e0%b7%80%e0%b7%94%e0%b6%bd-%e0%b7%80%e0%b7%92%e0%b7%83%e0%b6%b3%e0%b6%b1%e0%b7%8a%e0%b6%b1/",
       "Category": "lawnorder",
       "Parent URL": "https://www.dinamina.lk/category/lawnorder//page/6/"
}