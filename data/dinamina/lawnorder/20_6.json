{
       "Source": "dinamina",
       "Timestamp": "September 7, 2023 2:49 am",
       "Headline": "ලේදිගම්මන  ගල් ගුහාවක  නිදන් හෑරූ 5ක් රිමාන්ඩ්",
       "News Content": "යටියන්තොට පොල්පිටියේ ලේදිගම්මන කැලෑබද පිහිටි ගල් ගුහාවක නිධානයක් හාරමින් සිටි පුද්ගලයන් 5දෙනෙකු 5දා අලුයම සැකපිට අත්අඩංගුවට ගත් බව යටියන්තොට පොලීසිය පවසයි. ලද තොරතුරක් මත වැටලීම සිදුකරන අවස්ථාවේ සැකකරුවන් පස්දෙනා සමඟ එම ස්ථානයේ තිබූ අලවංගුවක් උදැල්ලක් ඇතුළු පූජා භාණ්ඩ රැසක්ද අත් අඩංගුවට ගත්බව පොලීසිය පවසයි.\n\nඅත්අඩංගුවට පත් සැකකරුවන් අතර දෙදෙනෙකු ලේදිගම්මන ප්‍රදේශයේ ද දෙදෙනෙකු කඩවත ප්‍රදේශයේ ද හෝමාගම ප්‍රදේශයේ කට්ටඩියෙකු ද වන බවත් පොලීසිය කියයි. එම සැකකරුවන් රුවන්වැල්ල මහෙස්ත්‍රාත් අධිකරණයට ඉදිරිපත් කළ අතර ලබන 15වැනි දින දක්වා රක්ෂිත බන්ධනාගාර ගත කිරීමට නියම විය. යටියන්තෙට පොලීසියේ ස්ථානාධිපති ප්‍රධාන පොලිස් පරීක්ෂක ඊ. එන්. පී. ඒකනායක පොලිස් පරීක්ෂක හේමන්ත පොලිස් සැරයන් 45745 ජයලත් පොලිස් කොස්තාපල් 7978 දුෂ්මන්ත පොලිස් කොස්තාපල් රියදුරු 94747 අනුරසිරි යන නිලධාරීන් මෙම වැටලීම සිදුකර ඇත.\n\nයටියන්තොට විශේෂ – සමන් එස්. රත්නායක",
       "URL": "https://www.dinamina.lk/2023/09/07/lawnorder/20130/%e0%b6%bd%e0%b7%9a%e0%b6%af%e0%b7%92%e0%b6%9c%e0%b6%b8%e0%b7%8a%e0%b6%b8%e0%b6%b1-%e0%b6%9c%e0%b6%bd%e0%b7%8a-%e0%b6%9c%e0%b7%94%e0%b7%84%e0%b7%8f%e0%b7%80%e0%b6%9a-%e0%b6%b1%e0%b7%92%e0%b6%af/",
       "Category": "lawnorder",
       "Parent URL": "https://www.dinamina.lk/category/lawnorder//page/20/"
}