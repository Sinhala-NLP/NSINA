{
       "Source": "dinamina",
       "Timestamp": "September 23, 2023 1:07 am",
       "Headline": "මිනිස් පරි­භෝ­ජ­න­යට නුසු­දුසු කෝටි­යක සැමන් විනාශ කරයි",
       "News Content": "මිනිස් පරිභෝජනයට නුසුදුසු රුපියල් ලක්ෂ 100 කට අධික වටිනාකමකින් යුත් ආනයනික ටින් මාළු තොගයක් කුලියාපිටිය මහේස්ත්‍රාත් ඉදිරියේ පන්නල ගලයාය ප්‍රදේශයේදී ඊයේ (22) විනාශ කිරීමට පාරිභෝගික අධිකාරියේ නිලධාරීන් විසින් සිදු කෙරුණී.\n\nමෙසේ විනාශ කළේ මිනිස් පරිභෝජනයට නුසුදුසු තත්ත්වයේ තිබියදී කුරුණෑගල දිස්ත්‍රික් පාරිභෝගික අධිකාරියේ නිලධාරීන් විසින් 2022 ජුනි 20 වැනි දින අත්අඩංගුවට ගෙන පන්නල ගලයාය ප්‍රදේශයේ මහා පරිමාණ තොග ගබඩාවක තිබී අත්අඩංගුවට ගනු ලැබු ටින් මාළු තොගයකි. අදාළ ටින් මාළු තොගයේ ඇසුරුම් 16150 ක් නිසි ප්‍රමිතියට නොතිබීමේ චෝදනාවට පාරිභෝගික අධිකාරියේ කුරුණෑගල දිස්ත්‍රික් නිලධාරීන් විසින් ඔවුන් අත් අඩංගුවට ගෙන තිබුණි. අදාළ ටින් මාළු තොගවල තොරතුරු වෙනස් කර ව්‍යාජ ලේබල් අලවා නැවත වෙළෙඳ පොළට නිකුත් කිරීමට සූදානම් කිරීමට සූදානම් කර තිබියදී පාරිභෝගික අධිකාරියේ නිලධාරීන් විසින් අදාළ ස්ථානය වටලා එම අදාළ කර්මාන්ත භුමියේ ගබඩා සියල්ලම සීල් කර කුලියාපිටිය අධිකරණටය කරුණු වාර්තා කර තිබුණි.\n\nමෙම ටින් මාළු සම්බන්ධව කුලියාපිටිය මහේස්ත්‍රාත්වරයා විසින් මිනිස් පරිභෝජනයට නුසුදුසු අදාළ සැමන් තොගය විනාශ කිරීමට ලබා දුන් නියෝග මත මෙම සැමන් තොගය මහේස්ත්‍රාත්වරයා ඉදිරියේ විනාශ කිරීම 22 වැනි දින සිදුවිය.\n\nපාරි‍භෝගික අධිකාරියේ සභාපති නීතිඥ ශාන්ත නිරිඇල්ල මහතාගේ උපදෙස් හා මෙහෙයවීම මත කුරුණෑගල දිස්ත්‍රික් ජ්‍යෙෂ්ඨ විමර්ශන නිලධාරි අසංක නන්දසිරි, විමර්ශන නිලධාරීන් වන ජේ.එම්.එස්.ජයසුරිය, ඩී.එම්.එන්. ප්‍රියලාල්, එස්.පී.එස්.ආරියදාස, එම්.ඩී.ආර්.ටී.විමලසේන, එම්.පී.එච්.එකනායක, ඉ.එම්.කේ.පී.ඒ. ඒකනායක යන නිලධාරීන් විසින් අදාළ වැටලීම සිදු කරන තිබුණි.",
       "URL": "https://www.dinamina.lk/2023/09/23/lawnorder/24876/%e0%b6%b8%e0%b7%92%e0%b6%b1%e0%b7%92%e0%b7%83%e0%b7%8a-%e0%b6%b4%e0%b6%bb%e0%b7%92%e0%b6%b7%e0%b7%9d%e0%b6%a2%e0%b6%b1%e0%b6%ba%e0%b6%a7-%e0%b6%b1%e0%b7%94%e0%b7%83%e0%b7%94/",
       "Category": "lawnorder",
       "Parent URL": "https://www.dinamina.lk/category/lawnorder//page/12/"
}