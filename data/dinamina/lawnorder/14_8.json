{
       "Source": "dinamina",
       "Timestamp": "September 18, 2023 12:32 pm",
       "Headline": "පුතා සහ මව එක් වී සිදුකළ සොරකම් මාලාවක සුල මුල හෙළි වෙයි",
       "News Content": "මෙරට නිෂ්පාදිත අත්බෝම්බයක් සමග 23 හැවිරිදි සැකකරුවෙකු ජාඇල ඒකල රජ මාවතේදී  ඊයේ (17 ) සවස අත්අඩංගුවට ගත් බව ජාඇල පොලිසිය පවසයි. සැකකරුගෙන් වැඩිදුරු ප්‍රශ්න කිරිමේදී සැකකරු විසින් සොරකම් කරන ලද යතුරු පැදි 9යක් සහ ත්‍රිවිල් රථයක් ද  ප්‍රදේශ කිපයක සිදුකල සෝදිසි කිරිම් වලදී අත්අඩංගුවට ගැනිමට හැකිවු බව පොලිසිය වැඩිදුරටත් සදහන් කරයි.\n\nඅත්අඩංගුවට ගෙන ඇති 23 හැවිරිදි සැකකරු සමග ඔහු විසින් සිදුකරන ලද වාහන සොරකම් වලට අනුබල දුන් ඔහුගේ 56 හැවිරිදි මවද හොර යතුරු පැදි මිළදි ගත් 33 හැවිරිදි ගැනුම්කරුවෙකුද අත්අඩංගුවට ගැනිමට හැකිවු බව පොලිසිය පවසයි.\n\nසැකකරු පන්නල ප්‍රදේශයේ පදිංචි කරුවෙකු වන අතර ජාඇල උදම්විට ප්‍රදේශයේ නිවෙසක් කුලියට ගෙන තම මවගේ ආධාර අනුබල ඇතිව සොරකමේ යෙදි ඇති බව විමර්ශන කටයුතු වලදි හෙලිවු බවද පොලිසිය සදහන් කරයි.\n\nසැකකරු විසින් පසුගිය මාස කිහිපය ඇතුළත ජාඇල,කදාන,සිදුව,කටාන,මිගමුව,රද්දොලුව සහ කොචිචිකඩේ ප්‍රදේශවල මහමාර්ගයේ සහ රථගාල්වල නතර තර තිබුන යතුරු පැදි 13 ක් ත්‍රි රෝද රථයක් සොරා ගෙන අඩු මුදලකට අළෙවි කොට ඇති බව ප්‍රශ්නකිරිමේදි අනාවරණය වු බවද පොලිසිය පවසයි.\n\nමේ වන විට සොරාගත් භාන්ඩ අතරින් යතුරු පැදි 8 සහ ත්‍රි රෝද රථය සොයා ගැනීමට පොලිසිය සමත්ව ඇත.\n\nසැකකරුවන් අද 18 දින අධිකරණයට ඉදිරිපත් කිරිමට නියමිතය.\n\n\n\n",
       "URL": "https://www.dinamina.lk/2023/09/18/lawnorder/23334/%e0%b6%b4%e0%b7%94%e0%b6%ad%e0%b7%8f-%e0%b7%83%e0%b7%84-%e0%b6%b8%e0%b7%80-%e0%b6%91%e0%b6%9a%e0%b7%8a-%e0%b7%80%e0%b7%93-%e0%b7%83%e0%b7%92%e0%b6%af%e0%b7%94%e0%b6%9a%e0%b7%85-%e0%b7%83%e0%b7%9c/",
       "Category": "lawnorder",
       "Parent URL": "https://www.dinamina.lk/category/lawnorder//page/14/"
}