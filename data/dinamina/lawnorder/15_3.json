{
       "Source": "dinamina",
       "Timestamp": "September 18, 2023 2:54 am",
       "Headline": "පයාගල බිංදු කුඩු සමඟ STF දැලේ",
       "News Content": "පසුගිය 10 වන දින රත්මලාන ප්‍රදේශයේ නිවසකට පොලිස් නිලධාරීන් ලෙස ඇතුළු වී එහි සිටි පුද්ගලයෙකු හට වෙඩි තබා තුවාල සිදු කළ වෙඩික්කරුවන්ට ඒ සඳහා උදවු උපකාර කළ පයාගල බිංදු නැමැත්තා හෙරොයින් සමඟ පොලිස් විශේෂ කාර්ය බළකායේ නිලධාරීන් පිරිසක් විසින් පෙරේදා (16) අත්අඩංගුවට ගෙන තිබේ.\n\nපොලිස් විශේෂ කාර්ය බලකායේ නිලධාරීන් පිරිසක් විසින් පයාගල පොලිස් වසමේ ජාතික නිවාස, උතුරු පයාගල, පයාගල යන ලිපිනයේ දී වැටලීමක් සිදුකර ඇත.\n\nඑහි දී පසුගිය 10 වන දින රත්මලාන ප්‍රදේශයේ නිවසකට පොලිස් නිලධාරීන් ලෙස ඇතුළු වී එහි සිටි පුද්ගලයෙකු හට වෙඩි තබා තුවාල සිදු කළ වෙඩික්කරුවන් ඇතුළු පිරිසට පලායෑම සඳහා මෝටර් රථයක් ලබා දීමත්, වෙඩික්කරුවන් පලාගිය පසු මෝටර් රථය රැගෙන තැවත පැමිණීම සහ අදාල වෙඩි තැබීම සඳහා ආධාර අනුබල ලබා දීම සහ හෙරොයින් සන්තකයේ තබා සිටියදී අත්අඩංගුව ගත්, සංවිධානාත්මක අපාරාධ කරුවෙකු හා මත්ද්‍රව්‍ය ජාවාරම් කරුවෙකු වන තරංග මදුමාල් නොහොත් පයාගල තොරා යන අයගේ මත්ද්‍ර‍ව්‍ය ජාවාරම මෙහෙයවන උතුරු පයාගල, පයාගල ප්‍රදේශයේ පදිංචි වයස අවුරුදු 47 වන පයාගල බිංදු යන අය හෙරොයින් ග්‍රෑම් 05 ක්, ජංගම දුරකථනයක් සහ මෝටර් රථයක් සමග අත්අඩංගුවට ගෙන වැඩිදුර විමර්ශන කටයුතු සඳහා ගල්කිස්ස පොලිස් ස්ථානය වෙත භාර දී ඇත.\n\nපොලිස් විශේෂ කාර්ය බළකාය විශේෂ වැටලීම් ඒකකයෙහි (කොළඹ කළාපය) නිලධාරීන්ට ලද තොරතුරකට අනුව විශේෂ කාර්ය බළකාය අණදෙන නිලධාරී නියෝජ්‍ය පොලිස්පති නීතීඥ වරුණ ජයසුන්දර මහතාගේ නියෝග හා උපදෙස් පරිදි අධ්‍යක්ෂ බුද්ධි පොලිස් අධිකාරී එම්.එම්.කේ. විජේසිංහ මහතාගේ මගපෙන්වීම පරිදි සහකාර පොලිස් අධිකාරී (බුද්ධි/විශේෂ මෙහෙයුම්/මත්ද්‍රව්‍ය නාශක හා සංවිධානාත්මක අපරාධ මර්ධන) සාගර කුලසේකර මහතාගේ අධීක්ෂණය මත විශේෂ වැටලීම් ඒකකයෙහි ස්ථානාධිපති පොලිස් පරික්ෂක බී.එස්.එච්. පීරීස් ඇතුළු නිලධාරීන් කණ්ඩායමක් විසින් මෙම වැටලීම සිදුකර තිබේ.\n\nරක්ෂණ ශ්‍රියන්ත",
       "URL": "https://www.dinamina.lk/2023/09/18/lawnorder/23170/%e0%b6%b4%e0%b6%ba%e0%b7%8f%e0%b6%9c%e0%b6%bd-%e0%b6%b6%e0%b7%92%e0%b6%82%e0%b6%af%e0%b7%94-%e0%b6%9a%e0%b7%94%e0%b6%a9%e0%b7%94-%e0%b7%83%e0%b6%b8%e0%b6%9f-stf-%e0%b6%af%e0%b7%90%e0%b6%bd%e0%b7%9a/",
       "Category": "lawnorder",
       "Parent URL": "https://www.dinamina.lk/category/lawnorder//page/15/"
}