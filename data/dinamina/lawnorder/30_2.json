{
       "Source": "dinamina",
       "Timestamp": "July 26, 2023 4:35 pm",
       "Headline": "තිළිණි ප්‍රියමාලි විදේශගතවීමට කළ ඉල්ලීම ප්‍රතික්ෂේප වෙයි",
       "News Content": "රුපියල් කෝටි ගණනින් මුදල් වංචා කළ බව කියන නඩුවක සැකකාරියකවන තිළිණි ප්‍රියමාලි නැමැත්තිය ව්‍යාපාරික කටයුත්තකට විදේශගත වීමට කළ ඉල්ලීම අධිකරණය ප්‍රතික්ෂේප කළේය.\n\nමෙම නඩුව අද(26) කැද වූ අවස්ථාවේ තිළිණි ප්‍රියමාලි ඇතුළු සෙසු සැකකරුවන් කොටුව මහේස්ත්‍රාත් අධිකරණය හමුවේ පෙනී සිටියේය.\n\nසැකකාරිය සම්බන්ධයෙන් සිදු කරන විමර්ශනවලට අදාළව ලබන 02 වැනිදා අපරාධ පරීක්ෂණ දෙපාර්තමේන්තුවේ විශේෂ ඒකකයේ පෙනී සිටින ලෙසද නියෝග කෙරුණි.\n\nසැකකාරියට එරෙහි නඩු තුනක් විවෘත අධිකරණයේ අද කැදවනු ලැබීය.",
       "URL": "https://www.dinamina.lk/2023/07/26/lawnorder/9467/%e0%b6%ad%e0%b7%92%e0%b7%85%e0%b7%92%e0%b6%ab%e0%b7%92-%e0%b6%b4%e0%b7%8a%e0%b6%bb%e0%b7%92%e0%b6%ba%e0%b6%b8%e0%b7%8f%e0%b6%bd%e0%b7%92-%e0%b7%80%e0%b7%92%e0%b6%af%e0%b7%9a%e0%b7%81%e0%b6%9c/",
       "Category": "lawnorder",
       "Parent URL": "https://www.dinamina.lk/category/lawnorder//page/30/"
}