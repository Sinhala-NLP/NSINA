{
       "Source": "dinamina",
       "Timestamp": "August 10, 2023 7:10 pm",
       "Headline": "අන්තරේ 22ක් අත්අඩංගුවට",
       "News Content": "අන්තර් විශ්වවිද්‍යාලයීය ශිෂ්‍යබල මණ්ඩලයේ පිරිසක් විහාරමහාදේවි උද්‍යානය අසලදී පොලීසිය විසින් අත්අඩංගුවට ගෙන තිබේ.\n\nඒ අනුව විරෝධතාකරුවන් 22 දෙනෙකු අත්අඩංගුවට ගෙන ඇත.\n\nඅන්තර් විශ්වවිද්‍යාලයීය ශිෂ්‍යබල මණ්ඩලයේ විරෝධතාවක් අද (10) පස්වරුවේ ස්ථාන කිහිපයකින් ආරම්භ කෙරුණු අතර එක් විරෝධතා පාගමනකට කිරුළපනදී පොලීසියෙන් ජල ප්‍රහාරයක් එල්ලකර තිබුණි.\n\nපසුව එම පිරිස නුගේගොඩ දක්වා පැමිණ නාවල විවෘත විශ්වවිද්‍යාලය භූමියට ඇතුළුවී විරෝධතාවය අවසන් කර තිබේ.\n\nටවුන්හෝල් ප්‍රදේශයේදී ද පොලීසිය විසින් ජල ප්‍රහාරයක් ඉල්ලකර පිරිස විසුරුවා හැරීමට කටයුතු කර තිබූ අතර එහිදී මෙම පිරිස අත්අඩංගුවට පත්වී ඇත.\n\nඅන්තර් විශ්වවිද්‍යාලයීය ශිෂ්‍ය බලමණ්ඩලය කොළඹදී පැවැත්වීමට නියමිතව තිබූ උද්ඝෝෂණයකට අදාළව මාළිගාකන්ද මහෙස්ත්‍රාත් අධිකරණය සහ කොටුව මහෙස්ත්‍රාත් අධිකරණය විසින් අද (10) පෙරවරුවේ නියෝග ද නිකුත් කර තිබුණි.",
       "URL": "https://www.dinamina.lk/2023/08/10/lawnorder/13140/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%9a-22%e0%b6%9a%e0%b7%8a-%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94%e0%b7%80%e0%b6%a7/",
       "Category": "lawnorder",
       "Parent URL": "https://www.dinamina.lk/category/lawnorder//page/27/"
}