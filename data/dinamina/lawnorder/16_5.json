{
       "Source": "dinamina",
       "Timestamp": "September 16, 2023 1:12 am",
       "Headline": "වැට­ලී­ම­කට ගිහින්  අතු­රු­දන් රාල­හා­මිගේ  මළ­සි­රුර හමු­වෙයි",
       "News Content": "කිළිනොච්චියේ පුදුඅයින්කුලම ප්‍රදේශයේ නීති විරෝධී මත්පැන් තිප්පොළක් වැටලීමට ගොස් සිටියදී අතුරුදන් වූ පොලිස් කොස්තාපල්ගේ මළසිරුර ඒ ප්‍රදේශයේ ඇළක් අසල තිබී ඊයේ (15) සොයාගෙන තිබේ.කිළිනොච්චිය පොලිසියේ සේවය කළ මේ පොලිස් කොස්තාපල්වරයා ඇතුළු පිරිසක් අදාළ ප්‍රදේශයේ වැටලීමකට ගිය අවස්ථාවේදී සැකකරුවන් ඇළකට පැන පීනා ගොස් තිබේ.\n\nසැකකරුවන් පසුපස හඹා ගොස් දියට පැන්න මේ පොලිස් කොස්තාපල්වරයා අතුරුදන්ව සිටි අතර මෙසේ හමු වී ඇත්තේ ඔහුගේ මළ සිරුරයි. මියගොස් ඇත්තේ මාතර ප්‍රදේශයේ පදිංචි 28 හැවිරිදි පොලිස් කොස්තාපල් චතුරංග නමැති අයෙකි.\n\nමළ සිරුර පරීක්ෂණ කටයුතුවලට කිළිනොච්චිය රෝහලට රැගෙන ගිය ඇති අතර ඔහු මියයෑමට හේතුව මෙතෙක් අනාවරණය වී නැත. කිළිනොච්චිය පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.",
       "URL": "https://www.dinamina.lk/2023/09/16/lawnorder/22665/%e0%b7%80%e0%b7%90%e0%b6%a7%e0%b6%bd%e0%b7%93%e0%b6%b8%e0%b6%9a%e0%b6%a7-%e0%b6%9c%e0%b7%92%e0%b7%84%e0%b7%92%e0%b6%b1%e0%b7%8a-%e0%b6%85%e0%b6%ad%e0%b7%94%e0%b6%bb%e0%b7%94/",
       "Category": "lawnorder",
       "Parent URL": "https://www.dinamina.lk/category/lawnorder//page/16/"
}