{
       "Source": "dinamina",
       "Timestamp": "October 6, 2023 1:00 am",
       "Headline": "අමා­ත්‍යාංශ අති­රේක ලේකම්ගේ කහ­තු­ඩුවේ නිවෙ­සට හොරු පැනලා",
       "News Content": "අමාත්‍යාංශයක අතිරේක ලේකම්වරියක් පදිංචිව සිටින නිවෙසකට හොරු පැන දේපොළ සොරාගැනීමක් සම්බන්ධයෙන් කහතුඩුව පොලිසිය විමර්ශනයක් ආරම්භකර තිබේ.\n\nඑම නිවස පිහිටා ඇත්තේ පොල්ගස්ඕවිට රිලාවල බව කහතුඩුව පොලිසිය කියයි.\n\nනිවසේ දොරක් කඩා ඇතුළු වී විදේශ මුදල්, බ්ලෙන්ඩරයක්, විදුලි කේතලයක් ඇතුළු දේපොළ රැසක් සොරාගෙන ගොස් ඇති බව පොලිසිය කියයි.\n\nඅතිරේක ලේකම්වරිය සතියේ දිනවල කොළඹ පදිංචිව සිටින බවත් මෙම නිවසට පැමිණෙනුයේ සති අන්තයේ බවත් පොලිසිය කියයි. මෙම නිවසේ ඉහළ මහලේ දොරක් විවෘතකර ඇති අයුරු අසල් වැසියෙක් දැක කළ දැනුම්දීමකට අනුව කළ සොයා බැලීමකදී නිවසට හොරු පැන ඇති බව අනාවරණය වූ බවත් ඒ සම්බන්ධයෙන් පෙරේදා (04) ලද පැමිණිල්ලට අනුව විමර්ශන පැවැත්වෙන බවත් පොලීසිය කියයි.\n\nආරක්ෂක කැමරාවල සැකකරුගේ රුව සටහන්ව ඇති බවත් ඒ ඔස්සේ සැකකරු හඳුනාගෙන අත්අඩංගුවට ගැනීමට විමර්ශන පැවැත්වෙන බවත් පොලිසිය කියයි.",
       "URL": "https://www.dinamina.lk/2023/10/06/lawnorder/28467/%e0%b6%85%e0%b6%b8%e0%b7%8f%e0%b6%ad%e0%b7%8a%e0%b6%ba%e0%b7%8f%e0%b6%82%e0%b7%81-%e0%b6%85%e0%b6%ad%e0%b7%92%e0%b6%bb%e0%b7%9a%e0%b6%9a-%e0%b6%bd%e0%b7%9a%e0%b6%9a%e0%b6%b8/",
       "Category": "lawnorder",
       "Parent URL": "https://www.dinamina.lk/category/lawnorder//page/7/"
}