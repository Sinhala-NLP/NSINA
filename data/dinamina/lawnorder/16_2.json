{
       "Source": "dinamina",
       "Timestamp": "September 16, 2023 1:15 am",
       "Headline": "දිය­ණි­යට අත­වර කරන්න  අනි­යම් සැමි­යාට සහාය ­දුන්  මව අල්ලන්න මෙහෙයුමක්",
       "News Content": "පියා පවුලෙන් වෙන්ව සිටින, වයස අවුරුදු පහළොවක් වූ බාලවයස්කාර දැරියකට ලිංගික අතවර කිරිම සඳහා අනියම් පුරුෂයාට ආධාර අනුබලදුන් දැරියගේ මව සහ දැරියට අතවර කළ මවගේ අනියම් සැමියා අත්අඩංගුවට ගැනීම සඳහා ඊයේ (15) දහවල් සිට පරීක්ෂණ අරඹා ඇතැයි දිවුලපිටිය පොලිසිය පවසයි.\n\nලිංගික අතවරයට ලක්වූ බාල වයස්කාර දැරිය මීගමුව දිස්ත්‍රික් මහ රෝහලේ නේවාසිකව ප්‍රතිකාර ලබන බව පොලිසිය කියයි. දිවුලපිටිය, මරදගහමුල නගරයට ආසන්න ප්‍රදේශයක පදිංචිව සිටින මීගමුව ප්‍රදේශයේ පාසලක 10 වසරේ ඉගෙනුම ලබන දැරිය සහ දැරියගේ සහෝදරයා මව විසින් කරන ලද පැමිණිල්ලක් මත පෙරේදා (14) දිවුලපිටිය පොලිසියට කැඳවා තිබූ බව පොලිසිය කියයි.\n\nදෙපාර්ශ්වයම පොලිසියට පැමිණ තිබූ අතර, මවට පහරදීමට තැත් කිරීම සහ මරණීය තර්ජනය කිරීම සම්බන්ධයෙන් දැරියගේ සහෝදරයා අත්අඩංගුවට ගෙන ඇති අතර, නිසි භාරකාරත්වයක් නොමැතිවීම හේතුවෙන් දැරිය පොලිස් භාරයට ගෙන තිබේ. නිසි භාරකාරත්වයක් සහ රැකවරණයක් නොමැතිව සිටි දැරිය සම්බන්ධයෙන් නිසි ක්‍රියාමාර්ගයක් ගන්නා ලෙසට ඉල්ලා දැරිය අධිකරණයට ඉදිරිපත් කිරීමට පෙර මීගමුව දිස්ත්‍රික් මහ රෝහලේ විශේෂඥ අධිකරණ වෛද්‍ය නිලධාරි වෙත එම දැරිය ඊයේ (15) ඉදිරිපත් කළ බව දිවුලපිටිය පොලිසිය පවසයි.\n\nදැරියව අධිකරණ වෛද්‍ය නිලධාරී වෙත ඉදිරිපත් කිරීමෙන් අනතුරුව දැරියව ලිංගික අපයෝජනයට ලක්වී ඇති බවට වෛද්‍ය වාර්තාවේ සඳහන්ව තිබූ බව පොලිසිය පවසයි. පසුව දැරිය සම්බන්ධයෙන් සිදු කළ වැඩිදුර විමර්ශනයේදී මවගේ අනියම් සැමියා විසින් ඉකුත් ජූලි මාසයේ සිට නි‍ෙවසේ කාමරයක් තුළදී වරින් වර ලිංගික අතවර කළ බවට දැරිය පොලිසිය හමුවේ ප්‍රකාශයක් ලබාදී ඇති බව පොලිසිය වැඩිදුරටත් සඳහන් කළේය.\n\nදැරියගේ මව මීගමුව රෝහල ආසන්නයේ කඩයක් පවත්වාගෙන යන බවත් දැරිය පාසල නිමවී මව සිටින ස්ථානයට යන බව ප්‍රකාශ කර ඇතැයි ද පොලිසිය කියයි. පාසල නිමවී දැරිය මව සිටින කඩේට ගිය විට මවගේ යතුරුපැදිය ඇයගේ අනියම් සැමියාට ලබා දී දැරියව එම අනියම් සැමියා සමඟ නි‍ෙවසට පිටත් කර යවන බවත් නි‍ෙවසේ කිසිවෙකුත් නොමැති නිසා මවගේ අනියම් සැමියා දැරිය බියට පත් කර තර්ජනය කරමින් දැරියට ලිංගික අතවර කළ බවටත් දැරිය වැඩිදුරටත් ප්‍රකාශයක් ලබාදී ඇති බව පොලිසිය සඳහන් කළේය.\n\nසුදුසු භාරකාරත්වයකට පත් කරන ලෙස ඉල්ලමින් දැරිය මිනුවන්ගොඩ මහේස්ත්‍රාත් අධිකරණය හමුවට ඉදිරිපත් කරන බව පොලිසිය වැඩිදුරටත් සඳහන් කළේය. දැරියගේ මව සහ අනියම් සැමියා පදිංචි නි‍ෙවසින් අතුරුදන්ව ඇති බව ද පොලිසිය වැඩිදුරටත් පැවැසීය.",
       "URL": "https://www.dinamina.lk/2023/09/16/lawnorder/22835/%e0%b6%af%e0%b7%92%e0%b6%ba%e0%b6%ab%e0%b7%92%e0%b6%ba%e0%b6%a7-%e0%b6%85%e0%b6%ad%e0%b7%80%e0%b6%bb-%e0%b6%9a%e0%b6%bb%e0%b6%b1%e0%b7%8a%e0%b6%b1-%e0%b6%85%e0%b6%b1%e0%b7%92/",
       "Category": "lawnorder",
       "Parent URL": "https://www.dinamina.lk/category/lawnorder//page/16/"
}