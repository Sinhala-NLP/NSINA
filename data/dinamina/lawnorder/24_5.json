{
       "Source": "dinamina",
       "Timestamp": "August 24, 2023 2:34 am",
       "Headline": "බලපත්‍ර නැතිව ගෙන්වූ  බීඩි කොළ කිලෝ 1,460ක් එක්ක පුද්ගලයකු මාට්ටු",
       "News Content": "බලපත්‍ර නොමැතිව තීරුබදු නොගෙවා මෙරටට ගෙන් වූ බීඩි කොළ කිලෝ ග්‍රෑම් 1,460ක් සමඟ පුද්ගලයකු පොලිස් විශේෂ කාර්ය බළකායේ නිලධාරීන් පිරිසක් විසින් පෙරේදා (22) හලාවත මයිලන්කුලම ප්‍රදේශයේදී අත්අඩංගුවට ගෙන තිබේ.\n\nපොලිස් විශේෂ කාර්ය බළකා පුත්තලම කඳවුරේ නිලධාරීන්ට ශ්‍රී ලංකා නාවික හමුදා බුද්ධි අංශයෙන් ලද තොරතුරකට අනුව එහි අණ දෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ නියෝග හා උපදෙස් පරිදි, මහනුවර කලාපය භාර ජ්‍යෙෂ්ඨ පොලිස් අධිකාරී නිෂේධ ප්‍රනාන්දු මහතාගේ මඟ පෙන්වීමෙන්, සහකාර පොලිස් අධිකාරී ජයවර්ධන මහතාගේ අධීක්ෂණය මත පුත්තලම කඳවුරේ අණදෙන නිලධාරී ප්‍රධාන පොලිස් පරීක්ෂක එම්. එස්. පුෂ්පකුමාර ඇතුළු නිලධාරීන් කණ්ඩායමක් විසින් මේ වැටලීම සිදු කර තිබේ.\n\nපොලිස් විශේෂ කාර්ය බළකායේ නිලධාරීන් පිරිසක් විසින් හලාවත පොලිස් වසමේ, සිල්වම් වත්ත, මයික්කුලම ප්‍රදේශයේදී වැටලීමක් සිදු කර ඇත.\n\nමෙලෙස අත්අඩංගුවට ගෙන ඇත්තේ මයික්කුලම ප්‍රදේශයේ පදිංචි වයස අවුරුදු 51ක පුද්ගලයකු වන අතර, වැඩිදුර විමර්ශන කටයුතු සඳහා පුත්තලම සුරාබදු ඒකකයේ ස්ථානාධිපතිවරයාට භාර දී ඇත.\n\n\n\nරක්ෂණ ශ්‍රියන්ත",
       "URL": "https://www.dinamina.lk/2023/08/24/lawnorder/16702/%e0%b6%b6%e0%b6%bd%e0%b6%b4%e0%b6%ad%e0%b7%8a%e0%b6%bb-%e0%b6%b1%e0%b7%90%e0%b6%ad%e0%b7%92%e0%b7%80-%e0%b6%9c%e0%b7%99%e0%b6%b1%e0%b7%8a%e0%b7%80%e0%b7%96-%e0%b6%b6%e0%b7%93%e0%b6%a9/",
       "Category": "lawnorder",
       "Parent URL": "https://www.dinamina.lk/category/lawnorder//page/24/"
}