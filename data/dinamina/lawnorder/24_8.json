{
       "Source": "dinamina",
       "Timestamp": "August 24, 2023 2:04 am",
       "Headline": "කිරි ලොරිය කරණම් ගහලා  ලොරිය කුඩු : 3ක් රෝහලේ",
       "News Content": "හාලිඇළ උණගොල්ල වත්තේ සිට කිරි එකතු කරමින් යමින් තිබූ ලොරියක් ඊයේ (23) උදෑසන උණගොල්ල වත්තේ මහවංගුව අසලදී මාර්ගයෙන් ඉවතට පැන වේල්ලක ගැටී පෙරළී යෑමෙන් තිදෙනකු තුවාල ලබා බදුල්ල මහ රෝහලට ඇතුළත් කළ බව හාලිඇළ පොලිසිය පවසයි.\nඅනතුරින් ලොරියේ රියැදුරු සහ ලොරියේ ගමන් ගත් දෙදෙනකු තුවාල ලබා සිටි අතර, ඔවුන් හාලිඇළ, උණගොල්ල ප්‍රදේශයේ පදිංචි අවුරුදු 30, 35 සහ 45 වයසේ පසුවන්නන් බව ද පොලිසිය කීය.\nකිරි ලොරිය උදෑසන උණගොල්ල වත්තේ සිට හාලිඇළ නගරය දෙසට ධාවනය වෙමින් තිබියදී මෙසේ අනතුරට පත්ව ඇති අතර, අනතුරින් ලොරියට දැඩි අලාභහානි සිදුව තිබේ.\nබදුල්ල ජ්‍යෙෂ්ඨ පොලිස් අධිකාරී සුජිත් වෙදමුල්ල, පොලිස් අධිකාරී පී. එම්. ජයරත්න යන මහත්වරුන්ගේ උපදෙස් මත හාලිඇළ පොලිස් ස්ථානාධිපති පොලිස් පරීක්ෂක රුවන් ගුණතිලක, සැරයන් (62830) ආනන්ද, (54086) නයන කුමාර, (67297) සම්පත් යන මහත්වරු වැඩිදුර පරීක්ෂණ පවත්වති.\n\nසී. ගමගේ\nසොරණාතොට සමූහ,\nබදුල්ල\nනිශාන්ත අබේගුණවර්ධන",
       "URL": "https://www.dinamina.lk/2023/08/24/lawnorder/16747/%e0%b6%9a%e0%b7%92%e0%b6%bb%e0%b7%92-%e0%b6%bd%e0%b7%9c%e0%b6%bb%e0%b7%92%e0%b6%ba-%e0%b6%9a%e0%b6%bb%e0%b6%ab%e0%b6%b8%e0%b7%8a-%e0%b6%9c%e0%b7%84%e0%b6%bd%e0%b7%8f-%e0%b6%bd%e0%b7%9c%e0%b6%bb/",
       "Category": "lawnorder",
       "Parent URL": "https://www.dinamina.lk/category/lawnorder//page/24/"
}