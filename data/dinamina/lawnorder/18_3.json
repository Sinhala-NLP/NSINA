{
       "Source": "dinamina",
       "Timestamp": "September 12, 2023 3:28 am",
       "Headline": "පිම්මේ ආ කැබ් රියේ හැපුණු පොලිස්  නිලධාරියා එතැනමයි",
       "News Content": "වවුනියාවේ පුලියන්කුලම ප්‍රදේශයේදී පොලිස් නිලධාරියකු කැබ් රථයකට යට වීම නිසා සිද්ධිය වූ ස්ථානයේදීම පසුගියදා (9) මියගොස් තිබේ.\n\nපුලියන්කුලම පොලිසියේ සේවය කළ මෙම නිලධාරියා යතුරු පැදියකින් ගමන් කරමින් සිටියදී යාපනය දෙස සිට අධික වේගයෙන් පැමිණි කැබ් රථයක් රියැදුරුට වේගය පාලනය කර ගැනීමට නොහැකිව යතුරු පැදියේ ගැටීමෙන් මෙම අනතුර සිදුව තිබේ. සිද්ධියෙන් මියගොස් ඇත්තේ මහනුවර ප්‍රදේශයේ පදිංචි 55 හැවිරිදි කරුණාතිලක නමැති පොලිස් නිලධාරියාය.\n\nවවුනියාව ඕමන්ත පොලිසිය සිද්ධිය සම්බන්ධයෙන් පරීක්ෂණ පවත්වයි.\n\n\n\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/09/12/lawnorder/21363/%e0%b6%b4%e0%b7%92%e0%b6%b8%e0%b7%8a%e0%b6%b8%e0%b7%9a-%e0%b6%86-%e0%b6%9a%e0%b7%90%e0%b6%b6%e0%b7%8a-%e0%b6%bb%e0%b7%92%e0%b6%ba%e0%b7%9a-%e0%b7%84%e0%b7%90%e0%b6%b4%e0%b7%94%e0%b6%ab%e0%b7%94/",
       "Category": "lawnorder",
       "Parent URL": "https://www.dinamina.lk/category/lawnorder//page/18/"
}