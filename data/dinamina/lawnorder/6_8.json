{
       "Source": "dinamina",
       "Timestamp": "October 6, 2023 1:00 am",
       "Headline": "නිවෙ­ස­කට ඇතුළු වී ගිනි අවි පෙන්වා  රු. 32,000ක් කොල්ලකෑ PC රිමාන්ඩ්",
       "News Content": "ඌරගස්මංහන්දියේ පිහිටි නිවෙසකට කඩා වැදී ගිනි අවි පෙන්වා රුපියල් 32,000ක් කොල්ලකෑ සපුගස්කන්ද පොලිසියේ සේවයේ නිරත පොලිස් කොස්තාපල්වරයකු ලබන 12 වැනිදා දක්වා රක්ෂිත බන්ධනාගාරගත කර ඇති බව ඇල්පිටිය කොට්ඨාස අපරාධ විමර්ශන කොට්ඨාසය සඳහන් කරයි.\n\nපසුගිය අගොස්තු මස 08 වැනිදා ගිනි අවියක් රැගෙන මෙලෙස නිවෙසට කඩා වැදී මේ මුදල් කොල්ලය සිදු කළ පොලිස් නිලධාරියා\n\nපසුගිය 03 වැනිදා දක්වාම සිට ඇත්තේ සැඟවීය. පොලිසිය පවසන්නේ ඔහු පසුගිය 03 වැනිදා නීතිඥ සහාය ඇතිව ඇල්පිටිය මහේස්ත්‍රාත් අධිකරණයට ඉදිරිපත් වීමෙන් අනතුරුව රක්ෂිත බන්ධනාගාරගත කළ බවයි.",
       "URL": "https://www.dinamina.lk/2023/10/06/lawnorder/28136/%e0%b6%b1%e0%b7%92%e0%b7%80%e0%b7%99%e0%b7%83%e0%b6%9a%e0%b6%a7-%e0%b6%87%e0%b6%ad%e0%b7%94%e0%b7%85%e0%b7%94-%e0%b7%80%e0%b7%93-%e0%b6%9c%e0%b7%92%e0%b6%b1%e0%b7%92-%e0%b6%85%e0%b7%80/",
       "Category": "lawnorder",
       "Parent URL": "https://www.dinamina.lk/category/lawnorder//page/6/"
}