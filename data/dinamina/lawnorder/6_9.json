{
       "Source": "dinamina",
       "Timestamp": "October 6, 2023 1:00 am",
       "Headline": "දොස්ත­රගේ ජංගම දුර­ක­ත­න­යට රෝහ­ලේදී විදලා",
       "News Content": "බ්ලූමැන්ඩල්හී පිහිටි පුද්ගලික රෝහලක සේවය කරන වෛද්‍යවරයකුගේ රුපියල් ලක්ෂ 04ක් වටිනා ජංගම දුරකතනයක් රෝගියකු විසින් සොරාගෙන ගොස් ඇති බවට පැමිණිල්ලක් පෙරේදා (04) බ්ලූමැන්ඩල් පොලිසියට ලැබී තිබේ.\n\nකොළඹ 07 ලොන්ඩන් පෙදෙසේ පදිංචිකරුවකු වන මෙම වෛද්‍යවරයා පොලිසියට පවසනු ලැබ ඇත්තේ පෙරේදා සවස 2.40ත් 3.00ත් අතර කාලය තුළ මෙම සොරකම සිදුව ඇති බවය.\n\nඒ අනුව මෙම කාලය තුළ ප්‍රතිකාර ලබා ගැනීමට රෝහලට පැමිණි රෝගීන්ගේ ලැයිස්තුවක් ලබාගෙන ඒ ඔස්සේ විමර්ශන පැවැත්වෙන බව පොලිසිය කියයි.\n\nසොරාගෙන ඇති ජංගම දුරකතනය ඇපල් වර්ගයේ දුරකතනයකි.",
       "URL": "https://www.dinamina.lk/2023/10/06/lawnorder/28182/%e0%b6%af%e0%b7%9c%e0%b7%83%e0%b7%8a%e0%b6%ad%e0%b6%bb%e0%b6%9c%e0%b7%9a-%e0%b6%a2%e0%b6%82%e0%b6%9c%e0%b6%b8-%e0%b6%af%e0%b7%94%e0%b6%bb%e0%b6%9a%e0%b6%ad%e0%b6%b1/",
       "Category": "lawnorder",
       "Parent URL": "https://www.dinamina.lk/category/lawnorder//page/6/"
}