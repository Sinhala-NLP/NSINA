{
       "Source": "dinamina",
       "Timestamp": "August 25, 2023 1:00 am",
       "Headline": "සම්බාහනයට මුවා වී පවත්වාගෙන ගිය සුපිරි ගණිකා නිවාසයක් කොටු කරගනී",
       "News Content": "ගල්කිස්ස මංසන්ධියේ දෙමහල් නි‍ෙවසක ආයුර්වේද සම්බාහන මධ්‍යස්ථානයක් මුවාවෙන් පවත්වා‍ෙගන යනු ලැබූ ගණිකා මධ්‍යස්ථානයක් වටලා එහි කළමනාකාරිනිය ඇතුළු කාන්තාවන් හයදෙනෙකු ගල්කිස්ස දූෂණ මර්දන අංශය මඟින් ඉකුත් 23 වන දින අත්අඩංගුවට ගෙන ඇතැයි ගල්කිස්ස පොලිසිය පවසයි.\n\nඅත්අඩංගුවට ගෙන ඇති කළමනාකාරිනිය පිළියන්දල පදිංචි 38 හැවිරිදි කතක් වන අතර, ගණිකා වෘත්තියට පැමිණ සිටි සුරූපී ළාබාල තරුණියන් පානදුර, රත්මලාන, තණමල්විල, දෙනියාය, ප්‍රදේශවල පදිංචි වයස අවුරුදු 18ත් 24ත් අතර පසුවන සුරූපී ළාබාල තරුණියන් වන අතර, මොවුන් කොළඹ ප්‍රදේශයේ රජයේ ඉහළ පෙලේ රැකියා කරන බව නිවාසවලට පවසා මෙම ස්ථානයට පැමිණ මාසිකව විශාල මුදලක් නිවාසවලට යවා ඇති බවටත් අනාවරණය වී ඇතැයිද පොලිසිය පවසයි.\n\nගල්කිස්ස මූලස්ථාන ප්‍රධාන පොලිස් පරීක්ෂක දිලීප සී. පෙරේරා මහතාට ලද තොරතුරකට අනුව පොලිස් ආවේක්ෂණ රාජකාරියෙන් අනාවරණය කර ගත් තොරතුරු මත ගල්කිස්ස අධිකරණයෙන් ලබාගත් සෝදිසි වරෙන්තූවක් මත රුපියල් පන්දහසක මුදලක් ලබාදී කාන්තාවක සම්බාහනයකට ලබා ගන්නා මුවාවෙන් ගොස් මෙම වැටලීම සිදුකර ඇත.\n\nසිදු කළ විමර්ශනයට අනුව මෙම ස්ථානයට සම්බාහනවලට යැයි කියා රුපියල් පන්දහසේ සිට විසිදහස දක්වා ළාබාල සුරූපිනියන් විවිධ දානපතියන් හා ප්‍රභූවරුන් වෙත අලෙවි කර විශාල මුදලක් උපයා ඇතැයිද පොලිසිය පවසයි.",
       "URL": "https://www.dinamina.lk/2023/08/25/lawnorder/17042/%e0%b7%83%e0%b6%b8%e0%b7%8a%e0%b6%b6%e0%b7%8f%e0%b7%84%e0%b6%b1%e0%b6%ba%e0%b6%a7-%e0%b6%b8%e0%b7%94%e0%b7%80%e0%b7%8f-%e0%b7%80%e0%b7%93-%e0%b6%b4%e0%b7%80%e0%b6%ad%e0%b7%8a%e0%b7%80%e0%b7%8f/",
       "Category": "lawnorder",
       "Parent URL": "https://www.dinamina.lk/category/lawnorder//page/24/"
}