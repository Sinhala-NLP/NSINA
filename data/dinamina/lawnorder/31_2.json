{
       "Source": "dinamina",
       "Timestamp": "July 24, 2023 11:25 am",
       "Headline": "මිලියන 34කට අධික මුදලක් වංචා කළ අයෙක් අත්අඩංගුවට",
       "News Content": "ව්‍යාජ ජාතික හැදුනුම්පතක් උපයෝගී කරගෙන මාලඹේ ප්‍රදේශයේ පෞද්ගලික සමාගමක් පවත්වාගෙන යමින් නිවාස සාදා දෙන බව පවසා රුපියල් මිලියන 34කට අධික මුදලක් වංචා කළ පුද්ගලයෙකු අත්අඩංගුවට ගෙන තිබේ.\n\nනුගේගොඩ විශේෂ විමර්ශන අංශය සහ මාලඹේ පොලිස් ස්ථානය වෙත කරන ලද පැමිණිලි 26ක් පිළිබද විමර්ශන සිදුකළ මිරිහාන කොට්ඨාස අපරාධ අංශය සැකකරු අත්අඩංගුවට ගෙන ඇත.\n\nසැකකරු සන්තකයේ තිබී ව්‍යාජ ජාතික හැදුනුම්පත හා විදේශ ගමන් බලපත්‍රයක් ද සොයා ගෙන තිබේ.\n\nඅත්අඩංගුවට ගත් සැකකරු වයස අවුරුදු 41ක කඩුවෙල ප්‍රදේශයේ පදිංචිකරුවෙකි.\n\nඔහුව අද(24) කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.\n\nමිරිහාන කොට්ඨාස අපරාධ විමර්ශන අංශය සහ මිරිහාන පොලිසිය වැඩිදුර විමර්ශන මෙම සිද්ධිය සම්බන්ධයෙන් සිදු කරනු ලැබේ.",
       "URL": "https://www.dinamina.lk/2023/07/24/lawnorder/8848/%e0%b6%b8%e0%b7%92%e0%b6%bd%e0%b7%92%e0%b6%ba%e0%b6%b1-34%e0%b6%9a%e0%b6%a7-%e0%b6%85%e0%b6%b0%e0%b7%92%e0%b6%9a-%e0%b6%b8%e0%b7%94%e0%b6%af%e0%b6%bd%e0%b6%9a%e0%b7%8a-%e0%b7%80%e0%b6%82%e0%b6%a0/",
       "Category": "lawnorder",
       "Parent URL": "https://www.dinamina.lk/category/lawnorder//page/31/"
}