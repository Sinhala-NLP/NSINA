{
       "Source": "dinamina",
       "Timestamp": "September 28, 2023 10:43 am",
       "Headline": "මීටියාගොඩ දී වෙඩි තැබීමක්",
       "News Content": "අම්බලන්ගොඩ, මීටියාගොඩ ප්‍රදේශයේ දී අද(28) උදෑසන සිදුවු වෙඩි තැබිමකින් පුද්ගලයෙකු තුවාල ලබා තිබේ.\n\nයතුරුපැදියකින් ගමන් කරමින් සිටි පුද්ගලයෙකුට තවත් යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් එම වෙඩිතැබීම සිදුකර පළා ගොස් ඇති බව පොලීසිය පැවසීය.\n\nවෙඩිවැදීමෙන් තුවාල ලැබූ 47 හැවිරිදි පුද්ගලයා ප්‍රතිකාර සඳහා බලපිටිය මුලික රෝහලට ඇතුළත් කර තිබේ.\n\nවෙඩි තැබීමට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් මීටියාගොඩ පොලීසිය වැඩිදුර විමර්ශන සිදුකරයි.",
       "URL": "https://www.dinamina.lk/2023/09/28/breaking-news/26175/%e0%b6%b8%e0%b7%93%e0%b6%a7%e0%b7%92%e0%b6%ba%e0%b7%8f%e0%b6%9c%e0%b7%9c%e0%b6%a9-%e0%b6%af%e0%b7%93-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b6%9a/",
       "Category": "lawnorder",
       "Parent URL": "https://www.dinamina.lk/category/lawnorder//page/9/"
}