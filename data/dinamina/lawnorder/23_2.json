{
       "Source": "dinamina",
       "Timestamp": "August 27, 2023 10:49 am",
       "Headline": "බස් රථ 2ක් ගැටෙයි – 13කට තුවාල",
       "News Content": "කොළඹ නුවර ප්‍රධාන මාර්ගයේ දංඕවිට කඹුරාදෙනිය ප්‍රදේශයේ දී ඊයේ (26) පස්වරුවේ සිදුවූ බස් රථ අනතුරකින් 13 දෙනෙකු තුවාල ලබයි.\n\n6 දෙනෙකු බරපතල තුවාල ලබා ඇති බව දංඕවිට පොලීසිය පවසයි.\n\nවව්නියාව සිට කොළඹ දෙසට ධාවනය වූ පෞද්ගලික බස් රථයක් සහ මහනුවර සිට කොළඹ දක්වා ධාවනය වූ බස් රථයක් ගැටීමෙන් අනතුර සිදුව තිබේ.\n\nමහනුවර සිට කොළඹ බලා ධාවනය වූ බස් රථය මගියෙකු නංවා ගැනීම සඳහා කඹුරාදෙනිය ප්‍රදේශයේ නතර කර තිබේ.\n\nඊට පසුපසින් පැමිණි වව්නියාවේ සිට කොළඹ බලා ධාවනය වූ බස් රථය මෙම බස් රථයේ පිටුපස ගැටීමෙන් අනතුර සිදුව ඇත.\n\nඅනතුරෙන් තුවාල ලැබූවන් වරකාපොල සහ වතුපිටිවල රෝහල්වලට ඇතුළත්කර තිබේ.\n\n",
       "URL": "https://www.dinamina.lk/2023/08/27/lawnorder/17525/%e0%b6%b6%e0%b7%83%e0%b7%8a-%e0%b6%bb%e0%b6%ae-2%e0%b6%9a%e0%b7%8a-%e0%b6%9c%e0%b7%90%e0%b6%a7%e0%b7%99%e0%b6%ba%e0%b7%92-13%e0%b6%9a%e0%b6%a7-%e0%b6%ad%e0%b7%94%e0%b7%80%e0%b7%8f%e0%b6%bd/",
       "Category": "lawnorder",
       "Parent URL": "https://www.dinamina.lk/category/lawnorder//page/23/"
}