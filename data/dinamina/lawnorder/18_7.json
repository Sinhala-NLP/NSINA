{
       "Source": "dinamina",
       "Timestamp": "September 11, 2023 4:59 am",
       "Headline": "රට වටින් ම බඩු ඉස්සූ මට්ටක්කුලියේ කල්ලියක් වැල්ලවත්තේ දී කොටු",
       "News Content": "දෙහිවල, එඩේරමුල්ල, වැල්ලවත්ත, යන පොලිස් වසම්වල නිවාස බිඳ රුපියල් ලක්ෂ තිහකට අධික වටිනා රන්භාණ්ඩ, රූපවාහිනි , ඩෙස්ක්ටොප්, විදුලි පංකා , ලැප්ටොප් , ප්‍රොජෙක්ට්ර් , හෝම් තියටර්ස් , ජංගම දුරකථන , ඇතුළු දේපළ සොරා ගන්නා ලද පුද්ගලයන් හතර දෙනකු හා කාන්තාවන් දෙදෙනකු ඉකුත් (10) වන දින වැල්ලවත්ත පොලීසිය අපරුධ විමර්ශන අංශය මගින් අත්අඩංගුවට ගෙන ඇතැයි පොලීසිය පැවසීය. මෙම පුද්ගලයන් මට්ටක්කුලිය පදිංචිව සිටින වයස අවුරුදු 30ත් 40ත් අතර පසුවන බවත්, ඒ අතර ප්‍රධාන සැකකරුගේ බිරියගේ අනියම් සැමියා ද සිටින බවත් පොලීසිය කියයි.\n\nමෙහි ප්‍රධාන සැකකරු මීට පෙර නිවාස බිඳුම් ගණනාවකට අධිකරණයෙන් දඩුවම් ලබා පැමිණි අයෙකුද වන බවත් වැල්ලවත්ත ප්‍රදේශයේදී සැකකරු හෙරෝයින් මිලි ග්‍රෑම් 8430 ක් සමග අත්අඩංගුවට ගෙන ප්‍රශ්න කිරීමේදී මෙම සොකම් පිළිබඳව අනාවරණයවී ඇතැයිද පොලීසිය පැවසීය.\n\nවැඩිදුර විමර්ශනයේදී සැකකරුවන් සොරාගත් දේපළවලින් රන්වළලු, චේන්, ලැප්ටොප් 3 ක්, රූපවාහිනි 3 ක් , ප්‍රජෙක්ටර්1 ක් , හෝම් තියටර්ස් , විදුලි පංකා 1 ක් , ජංගම දුරකථන 1 ක් ඇතුළු දේපළ සැකකරුවන්ගේ නිවාසවල තිබියදී හා විවිධ පුද්ගලයනට අලෙවි කර තිබිය දී පොලිස් භාරයට ගැනීමට හැකිවී ඇතැයි ද පොලීසිය කියයි.\n\nවැඩිදුර පරීක්ෂණ කටයුතු වැල්ලවත්ත පොලිස් ස්ථානාධිපති ප්‍රධාන පොලිස් පරීක්ෂක සුභාෂ් කහදවල, මහතාගේ අධීක්ෂණය යටතේ, අපරාධ විමර්ශන අංශයේ ස්ථානාධිපති උප පොලිස් පරීක්ෂක හේෂාන් කුමාර, මහතාගේ මෙහෙයවීමෙන් පොලිස් සැරයන් 68134 සමරවීර , 77511 චන්දන , පොලිසා කොස්තැපල්වරු වන 52358 සමරවීර , 77511 චන්දන , 72068 විජේසිංහ, 97829 සිල්වා , 102965 චතුරංග , කාන්තා පොලිස් කොස්තාපල් 12436 චම්ලා, යන නිලධාරීන් විසින් සිදුකරන ලදී.\n\nදෙහිවල – ඩී. හේරත්",
       "URL": "https://www.dinamina.lk/2023/09/11/lawnorder/21199/%e0%b6%bb%e0%b6%a7-%e0%b7%80%e0%b6%a7%e0%b7%92%e0%b6%b1%e0%b7%8a-%e0%b6%b8-%e0%b6%b6%e0%b6%a9%e0%b7%94-%e0%b6%89%e0%b7%83%e0%b7%8a%e0%b7%83%e0%b7%96-%e0%b6%b8%e0%b6%a7%e0%b7%8a%e0%b6%a7%e0%b6%9a/",
       "Category": "lawnorder",
       "Parent URL": "https://www.dinamina.lk/category/lawnorder//page/18/"
}