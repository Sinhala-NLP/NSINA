{
       "Source": "dinamina",
       "Timestamp": "September 15, 2023 2:04 pm",
       "Headline": "‘හරක් කටා‘ ගැන අධිකරණයෙන් නියෝගයක්",
       "News Content": "අභියාචනාධිකරණය කොටුව මහේස්ත්‍රාත් අධිකරණය සහ නීතිපතිවරයාට දැනුම්දීමකින් තොරව හරක් කටා නැමැති සැකකරු දැනට රඳවාගෙන සිටින ස්ථානයෙන් වෙනත් ස්ථානයකට රැගෙන යාම සිදු නොකරන ලෙසට අභියාචනාධිකරණය නියෝග කරයි.\n\nනදුන් චින්තක වික්‍රමරත්න හෙවත් හරක් කටා ඉදිරිපත් කළ පෙත්සමක් විභාගයට ගැනීමට නොතීසි නිකුත් කරමින් මෙම නියෝගය සිදු කර ඇත.\n\nඅභියාචනාධිකරණ සභාපති විනිසුරු නිශ්ශංක බන්දුල කරුණාරත්න සහ චමත් මොරායස් යන විනිසුරු මඩුල්ල නියෝගය නිකුත් කළේය. පෙත්සම් විභාගය අවසන් වන තෙක් මෙම අතුරු නියෝගය බලපැවැත්වෙන බව තීන්දුවේ සදහන් වේ.\n\nලබන 25 වැනිදා පෙත්සම යළි සළකා බැලීමට නියමිතය.\n\nතමන්ට එරෙහිව නිකුත් කර ඇති රැවුම් නියෝගය තවදුරටත් දීර්ඝ කිරීම වැලැක්වීමේ නියෝගයක් නිකුත් කරන්නැයි ඉල්ලා හරක් කටා නැමැත්තා සිය නීතිඥවරුන් මාර්ගයෙන් මෙම පෙත්සම ඉදිරිපත් කර තිබුණි.",
       "URL": "https://www.dinamina.lk/2023/09/15/breaking-news/22613/%e0%b7%84%e0%b6%bb%e0%b6%9a%e0%b7%8a-%e0%b6%9a%e0%b6%a7%e0%b7%8f-%e0%b6%9c%e0%b7%90%e0%b6%b1-%e0%b6%85%e0%b6%b0%e0%b7%92%e0%b6%9a%e0%b6%bb%e0%b6%ab%e0%b6%ba%e0%b7%99%e0%b6%b1/",
       "Category": "lawnorder",
       "Parent URL": "https://www.dinamina.lk/category/lawnorder//page/17/"
}