{
       "Source": "dinamina",
       "Timestamp": "October 7, 2023 11:01 am",
       "Headline": "‘කොට සුපුන්’ වෙඩි හුවමාරුවකින් මිය යයි",
       "News Content": "පසුගිය අගෝස්තු 25 වැනිදා තලංගම ප්‍රදේශයේ සිදු කළ වෙඩි තැබීමට සම්බන්ධ සැකකරුවෙකු වන ‘කොට සුපුන්’ නමැත්තා පොලිස් විශේෂ කාර්ය බලකාය සමඟ සිදු කළ වෙඩි හුවමාරුකදී මිය ගොස් ඇත.\n\nවිශේෂ කාර්ය බලකායේ බුද්ධි කොට්ඨාසයේ නිලධාරීන්ට ලැබුණු තොරතුරකට අනුව මොහු අත්අඩංගුවට ගැනීමේ මෙහෙයුමක් ක්‍රියාත්මක කර ඇත.\n\nවග ප්‍රදේශයේ ක්‍රියාත්මක කළ මෙම මෙහෙයුම අතරතුර සැකකරු ටී 81 වර්ගයේ ස්වයංක්‍රීය අවියකින් විශේෂ කාර්ය බලකායේ නිලධාරීන්ට වෙඩි තබා තිබේ.\n\nඑම නිලධාරීන් ද පෙරලා වෙඩි ප්‍රහාරයක් එල්ල කර ඇති අතර එහිදී තුවාල ලැබූ සැකකරු ප්‍රතිකාර සඳහා පාදුක්ක රෝහලට ඇතුළත් කිරීමෙන් පසු මිය ගොස් ඇත.\n\nසැකකරු රැඳී සිටි නිවස පරික්ෂා කිරීමේදී ජීව අත්බෝම්බයක් යතුරු පැදියක් සහ ව්‍යාජ අංක තහඩුවක් සොයා ගෙන තිබේ.",
       "URL": "https://www.dinamina.lk/2023/10/07/breaking-news/28833/%e0%b6%9a%e0%b7%9c%e0%b6%a7-%e0%b7%83%e0%b7%94%e0%b6%b4%e0%b7%94%e0%b6%b1%e0%b7%8a-%e0%b7%80%e0%b7%99%e0%b6%a9%e0%b7%92-%e0%b7%84%e0%b7%94%e0%b7%80%e0%b6%b8%e0%b7%8f%e0%b6%bb%e0%b7%94%e0%b7%80/",
       "Category": "lawnorder",
       "Parent URL": "https://www.dinamina.lk/category/lawnorder//page/4/"
}