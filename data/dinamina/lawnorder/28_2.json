{
       "Source": "dinamina",
       "Timestamp": "August 5, 2023 12:39 pm",
       "Headline": "ඇඳුමට ගිනි ඇවිළී කාන්තාවක් මරුට",
       "News Content": "පොල්පිතිගම නාගොල්ල ප්‍රදේශයේදී ගින්නකට හසුවීමෙන් කාන්තාවක් මියගොස් තිබේ.\n\nනිවසේ අවට අතුගා කුණූ රොඩුවලට ගිනිතබන අවස්ථාවේදී පැවැති සුළං තත්ත්වය මත අසල තිබූ මානා ගස්වලට ගින්න ඇවිලීමෙන් පසු එය නිවාදැමීමට උත්සාහ කිරීමේදී ඇයගේ ඇඳුමට ගිනි ඇවිළී ඇති බවට මූලික පරීක්ෂණවලදී අනාවරණ වී ඇතැයි පොලිසිය සදහන් කරයි.\n\nමියගොස් ඇත්තේ 70 හැවිරිදි ගලපිටමඩ, පොල්පතිගම ප්‍රදේශයේ පදිංචි කාන්තාවකි.\n\nමෘතශරීරය සම්බන්ධයෙන් මහෙස්ත්‍රාත් පරීක්ෂණය සහ පශ්චාත් මරණ පරීක්ෂණය අද (05) සිදුකිරීමට නියමිතය.\n\nපොල්පිතිගම පොලිසිය මේ සම්බන්ධයෙන් වැඩිදුර විමර්ශන සිදු කරයි.",
       "URL": "https://www.dinamina.lk/2023/08/05/lawnorder/11961/%e0%b6%87%e0%b6%b3%e0%b7%94%e0%b6%b8%e0%b6%a7-%e0%b6%9c%e0%b7%92%e0%b6%b1%e0%b7%92-%e0%b6%87%e0%b7%80%e0%b7%92%e0%b7%85%e0%b7%93-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80/",
       "Category": "lawnorder",
       "Parent URL": "https://www.dinamina.lk/category/lawnorder//page/28/"
}