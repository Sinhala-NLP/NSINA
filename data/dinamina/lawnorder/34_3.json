{
       "Source": "dinamina",
       "Timestamp": "July 8, 2023 1:00 am",
       "Headline": "දරුවන්ට වද දුන් PC ඇප දෙන්න කෙනකු නැතිව රක්ෂිත බන්ධනාගාරයට",
       "News Content": "සිය දරුවන් කෘෘරත්වයට පත් කළ පොලිස් කොස්තාපල්වරයකුට ඇප තැබීමට කිසිවකුත් ඉදිරිපත් නොවීම හේතුවෙන් කෑගල්ල මහාධිකරණය විසින් ඔහු රක්ෂිත බන්ධනාගාරගත කිරීමට නියෝග කළ බව රඹුක්කන පොලිසිය සඳහන් කළේය.\nරඹුක්කන පදිංචිකරුවකු වන මේ කොස්තාපල්වරයාට එරෙහිව පවරා ඇති නඩුව පෙරේදා (6) කැඳවූ අවස්ථාවේ ඔහුට ඇප දීමට කිසිවකු ඉදිරිපත් නොවූ බව අතර, සැකකරු රක්ෂිත බන්ධනාගාරගත කර ඇත්තේ ඇපකරුවන් ඉදිරිපත් කරන තෙක් බවද පොලිසිය කියයි.\n\nගයාන් කුමාර වීරසිංහ",
       "URL": "https://www.dinamina.lk/2023/07/08/lawnorder/5096/%e0%b6%af%e0%b6%bb%e0%b7%94%e0%b7%80%e0%b6%b1%e0%b7%8a%e0%b6%a7-%e0%b7%80%e0%b6%af-%e0%b6%af%e0%b7%94%e0%b6%b1%e0%b7%8a-pc-%e0%b6%87%e0%b6%b4-%e0%b6%af%e0%b7%99%e0%b6%b1%e0%b7%8a%e0%b6%b1-%e0%b6%9a/",
       "Category": "lawnorder",
       "Parent URL": "https://www.dinamina.lk/category/lawnorder//page/34/"
}