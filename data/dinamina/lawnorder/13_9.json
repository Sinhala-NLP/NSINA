{
       "Source": "dinamina",
       "Timestamp": "September 21, 2023 3:00 am",
       "Headline": "යාපනයේ ගෙවත්තක වළ දැමූ ක්ලේමෝ හා යුද උපකරණ",
       "News Content": "යාපනයේ මුරුසවිල් ප්‍රදේශයේ ගෙවත්තක වළ දමා තිබූ ක්ලේමෝ බෝම්බ ඇතුළු යුද උපකරණ රැසක් චාවකච්චේරි පොලිසිය විසින් පෙරේදා (19) සොයාගෙන තිබේ.\nප්ලාස්ටික් බැරල්වල දමා වළ දමා තිබූ මෙම ක්ලේමෝ බෝම්බ හා අනෙක් යුද උපකරණ යුද සමයේදී කවර හෝ පාර්ශ්වයක් විසින් මතු ප්‍රයෝජනය පිණිස මෙසේ වළ දමන්නට ඇතැයි ආරක්ෂක අංශ විශ්වාස කරයි. යුද උපකරණ වළ දමා තිබූ ගෙවත්තේ අයිතිකරු වළක් කැපීමට යෑමේදී මේවා හමු වී ඇති අතර, පසුව ඔහු ඒ පිළිබඳව පොලිසියට දැනුම් දී ඇත.\nමෙම යුද උපකරණ තොගය පුපුරවා විනාශ කිරීම සඳහා චාවකච්චේරි අධිකරණයෙන් නියෝගයක් ලබා ගැනීමට පොලිසිය පියවර ගෙන තිබේ.\nඋතුරු පළාත් විශේෂ රසුල දිල්හාර ගමගේ",
       "URL": "https://www.dinamina.lk/2023/09/21/lawnorder/24036/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a-%e0%b6%9c%e0%b7%99%e0%b7%80%e0%b6%ad%e0%b7%8a%e0%b6%ad%e0%b6%9a-%e0%b7%80%e0%b7%85-%e0%b6%af%e0%b7%90%e0%b6%b8%e0%b7%96-%e0%b6%9a%e0%b7%8a/",
       "Category": "lawnorder",
       "Parent URL": "https://www.dinamina.lk/category/lawnorder//page/13/"
}