{
       "Source": "dinamina",
       "Timestamp": "August 2, 2023 1:00 am",
       "Headline": "අදීශගේ හදිසි මරණය සිදුවූයේ මොළයට විෂබීජයක් යෑමෙන්",
       "News Content": "පුංචි අදීශ හංසන පුතා මෙවර ශිෂ්‍යත්වය විභාගයට පෙනී සිටිමේ ආශාවෙන් දර්ගා නගරය ශ්‍රී ඥාණස්සර විද්‍යාලයේ ප්‍රාථමික අංශයේ ඉගෙනුම ලබමින් සිටි සිසුවෙකි. මේ දරුවා ඉකුත් සිකුරාද පාසල් ගිහින් නිවසට ඇවිත් බඩ රිදෙන බව පවසා වමනය කර තිබෙනවා. දරුවාගේ අසනීප තත්ත්වයට නිසි ප්‍රතිකාරයක් ලබාදීමේ අපේක්ෂාවෙන් දර්ගා නගරය, කළුතර නාගොඩ රෝහල සහ බොරැල්ල රිජ්වේ ළමා රෝහල ඇතුළුව රජයේ රෝහල් තුනකට ඇතුළත් කළත් අවසානේ තම දරුවා පවුලට අහිමි වූ බව සිවිල් ආරක්ෂක නිලධාරිනියක වූ චමියා ප්‍රියදර්ශනී මහත්මිය පැවසුවාය.\n\nමෙසේ මියගොස් ඇත්තේ අංක 129 බි, බප්පුගොඩ, දර්ගා නගරය ලිපිනයේ පදිංචිව සිටි පී. කේ. ඩී. අදීශ හංසන (10) නමැති දරුවාය.\nබේරුවල සිවිල් ආරක්ෂක දෙපාර්තුමේන්තුවේ සේවය කරන ඇගේ මව මේ දරුවා කඩිනමින් දර්ගා නගරය රජයේ රෝහලට ඉකුත් සිකුරාදා පස්වරුවේ ඇතුළත් කර තිබෙනවා. ඒ වන විටත් දරුවාට ඇති වී තිබෙන වේදනාව හේතුවෙන් දර්ගා නගරයේ රජය රෝහලේ සිටි දරුවා සෙනසුරාදා 29වන දින අලුයම 2ට පමණ එම රෝහලෙන් කළුතර ශික්ෂණ රෝහල වෙත ගිලන් රථයක් මගින් මාරුකර යවා තිබේ .\n\nඑම රෝහලේ වැඩිහිටි වාට්ටුවක නවතා සිටි දරුවාට ශල්‍යකර්මයක් සිදුකළ යුතු ඇයි වෛද්‍යවරයකු පවසා තිබෙන බවත් ඒ අනුව එම දරුවාගේ මව හඬනු දැක වෙනත් වෛද්‍යවරයතු පවසා ඇත්තේ මෙම දරුවාට නැවතත් ස්කෑන් පරීක්ෂණයක් සිදුකළ යුතු බව එම දරුවාගේ මව වන චමිලා ප්‍රියදර්ශනී මහත්මිය පැවසුවාය. පසුව දරුවාගේ අසනීප තත්ත්වය උත්සන්න වීමත් සමඟ එම දරුවාව කළුතර නාගොඩ රෝහලේන් ඉරිදා උදෑසන කොළඹ බොරැල්ල රිජ්වේ ආර්යා ළමා රෝහල වෙත මාරුකර යවා තිබේ . එලෙස රෝහල් තුනකට ඇතුළත් වූ දරුවාට නිසි ලෙස රෝග හඳුනාගෙන ප්‍රතිකාර නොලැබීමෙන් පෙරේදා 31 උදෑසන අවාසනාවන්ත ලෙස මියගොස් තිබේ.\n\nදරුවාගේ හදිස්සි වීයෝව පිළිබඳ මාමා වන ව්‍යාපාරික සුදත්කුමාර මහතා පැවසූයේ අපේ දරුවාට මීට පෙර අසනීප තත්ත්වයක් නොතිබුණු බවත්, ප්‍රතිකාර අපේක්ෂාවෙන් රෝහල්ගත වන අය පිළිබඳ රට පුරා ඇසෙන දුක්මුසු පුවත් බලධාරීන්ට නොඇසෙන්න මන්දැයි විමසන බවයි.\nමියගිය සිසුවාගේ පශ්චාත් මරණ පරීක්ෂණය රිජ්වේ රෝහලේ සිදුකර බවත් දරුවාගේ මොළයට විෂබීජයක් ඇතුළුවීමෙන් මරණය සිදුවී ඇති බව එම රෝහල මාපියන්ට පැවසූ බවත් දරුවාගේ පියා වන පී.කේ.ඩී. සුජිත් මහතා අප හා (1) පැවසීය. දරුවාගේ අවසන් කටයුතු අද (2) පස්වරුවේ වරාපිටිය පොදු සුසාන භූමියේ දී සිදුකෙරේ.\nඅලුත්ගම තුසිත කුමාර ද සිල්වා",
       "URL": "https://www.dinamina.lk/2023/08/02/provincial-news/10903/%e0%b6%85%e0%b6%af%e0%b7%93%e0%b7%81%e0%b6%9c%e0%b7%9a-%e0%b7%84%e0%b6%af%e0%b7%92%e0%b7%83%e0%b7%92-%e0%b6%b8%e0%b6%bb%e0%b6%ab%e0%b6%ba-%e0%b7%83%e0%b7%92%e0%b6%af%e0%b7%94%e0%b7%80%e0%b7%96/",
       "Category": "provincial-news",
       "Parent URL": "https://www.dinamina.lk/category/provincial-news//page/112/"
}