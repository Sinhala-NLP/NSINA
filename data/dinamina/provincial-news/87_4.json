{
       "Source": "dinamina",
       "Timestamp": "August 17, 2023 8:15 am",
       "Headline": "බොල්තුඹේ මහා සමන් දේවාලයේ ඇසළ පෙරහර අද",
       "News Content": "බලන්ගොඩ බොල්තුඹේ ඓතිහාසික මහා සමන් දේවාලයේ 2023 වසරේ ඇසළ මහා පෙරහර මංගල්‍යය අද (17) දා සිට සැප්තැම්බර් මස 01 වැනිදා දක්වා පැවැත්වෙන බව බස්නායක නිලමේ සිසිර ජිනේද්‍ර පරණගම මහතා පැවැසීය.\n\nඊයේ (16) දා රාත්‍රියේ පැවැත්වූ සර්ව රාත්‍රික පරිත්‍රාණ ධර්ම දේශනාවෙන් පසුව පෙරහරේ කටයුතු ආරම්භ කෙරුණ බව ඒ මහතා කීය. අගෝස්තු මස 17 වැනිදා සිට අගෝස්තු මස 27 වැනිදා දක්වා උඩමළුවේ පෙරහර මංගල්‍යය පැවැත්වේ.\n\nඅගෝස්තු මස 28 වැනිදා සිට සැප්තැම්බර් මස 01 වැනිදා දක්වා රන්දෝලි මහා පෙරහර පැවැත්වීමට නියමිත බව බස්නායක නිලමේවරයා කීය.\nසැප්තැම්බර් 02 වැනිදා දිය කැපීමේ මංගල්‍යය පැවැත්වෙන අතර, එදින දහවල් පෙරහර මංගල්‍යය පැවැත්වීමෙන් පසුව ඇසළ පෙරහර මංගල්‍යය අවසන් වන බවද සිසිර ජිනේද්‍ර පරණගම මහතා කීය.\n\nබලන්ගොඩ විශේෂ",
       "URL": "https://www.dinamina.lk/2023/08/17/provincial-news/14733/%e0%b6%b6%e0%b7%9c%e0%b6%bd%e0%b7%8a%e0%b6%ad%e0%b7%94%e0%b6%b9%e0%b7%9a-%e0%b6%b8%e0%b7%84%e0%b7%8f-%e0%b7%83%e0%b6%b8%e0%b6%b1%e0%b7%8a-%e0%b6%af%e0%b7%9a%e0%b7%80%e0%b7%8f%e0%b6%bd%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/87/"
}