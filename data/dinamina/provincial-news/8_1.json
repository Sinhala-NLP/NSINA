{
       "Source": "dinamina",
       "Timestamp": "October 10, 2023 1:00 am",
       "Headline": "කොග්ගල අනාරක්ෂිත මෝයක‍ටට අනතුරු ඇඟවීම් පුවරු",
       "News Content": "ජීවිත රැසක් බිලිගත් කොග්ගල අනාරක්ෂිත මෝයක‍ෙටහි දිය නෑම නතර කිරීම සම්බන්ධයෙන් දිනමිණ මඟින් වාර කීපයක්ම දැනුවත් කිරීම මල්ඵල ගන්වමින් හබරාදුව ප්‍රාදේශීය සභාව විසින් ජනතාව දැනුවත් කිරීම සඳහා දිය නෑමෙන් වළකින ලෙස දන්වමින් මෙලෙස දැන්වීම් පුවරුවක් ගෙවී ගිය සතියේ සවිකර ඇත.\n\nමෙම ස්ථානයේ දිය නෑමට ගොස් මේ වන විට විස්සකට වැඩි ජීවිත ගෙවී ගිය කෙටි කාලය තුළදී රකුසාට බිලි වී ගොස් තිබූ අතර, ගෙවී ගිය පුර පසළොස්වක පොහොය දා ද දෙදෙනකු බිලිවී ඇත.\n\nමෝයකටෙහි දිය නෑම තහනම් බව වාරිමාර්ග හා වෙරළ සංරක්ෂණ දෙපාර්තමේන්තුව පෙන්වා දුන් නමුදු වගකිව යුතු කිසිදු ආතනයක් මේ සම්බන්ධයෙන් කිසිදු පියවරක් නොගෙන ඇති බව දිනමිණ මඟින් දෙවරක්ම අනාවරණය කිරීමෙන් පසු හබරාදුව ප්‍රාදේශීය සභාව මෙම දැන්වීම් පුවරුව සවි කරනු ලැබූහ.\n\nමෙම පුවත් පළ කිරීම නිසාම මේ දැන්වීම් පුවරුව ලැබුණු බව පවසන ගම්වාසීහු හා ධීවර ජනතාව දිනමිණ ට සිය සතුට පළ කර සිටිති.\n\nගාල්ල දිසා සමූහ නන්දසිරි වැලිගමගේ",
       "URL": "https://www.dinamina.lk/2023/10/10/provincial-news/29247/%e0%b6%9a%e0%b7%9c%e0%b6%9c%e0%b7%8a%e0%b6%9c%e0%b6%bd-%e0%b6%85%e0%b6%b1%e0%b7%8f%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad-%e0%b6%b8%e0%b7%9d%e0%b6%ba%e0%b6%9a%e0%b6%a7%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/8/"
}