{
       "Source": "dinamina",
       "Timestamp": "August 7, 2023 1:35 am",
       "Headline": "ග්‍රේට් වෙස්ටර්න් තරුණියගේ  අතේ පච්චයේ  මධුශංක කවුද?",
       "News Content": "නුවරඑළිය දිස්ත්‍රික්කය තුළ පිහිටි වනජිවි සහ වන සංරක්ෂණ රක්ෂිතවලට මින් ඉදිරියට ඇතුළුවිම හෝ එම රක්ෂිත වල පිහිටි කදු තරණය කිරිම සහ එම කදුවල කදවුරු බැදිම (4) දින සිට සපුරා තහනම් කළ බව නුවරඑලිය දිස්ත්‍රික් ලේකම් නන්දන ගලබඩ මහතා මාධ්‍යට විශේෂ ප්‍රකාශයක් කරමින් පැවසිය.\n\nතලවකැලේ ග්‍රේට් වෙස්ටර්න් කදු මුදුණේ අභිරහස් ලෙස මියගොස් සිටි හදුනා නොගත් කාන්තා මළ සිරුරක් හමුවිමෙන් පසු වනජිවි නිලධාරින් වන සංරක්ෂණ දෙපාර්තුමේන්තුවේ නිලධාරින් සහ පොලිස් නිලධාරින් සමග (4) දින නුවරඑළිය දිස්ත්‍රික් ලේකම් කාර්යාලයේ පැවති විශේෂ සාකච්ඡාවකින් අනතුරුව සියලු පාර්ශවයන්ගේ එකගතාවන් මත මෙම තිරණය ගත් බවයි දිස්ත්‍රික් ලේකම්වරයා කියා සිටියේ.\n\nජිවිතක්ෂයට පත් කාන්තාවගේ අනන්‍යතාවය තහවුරු කර ගැනිමට යම් තොරතුරක් තිබේ නම් ඒ පිළිබදව ලිදුල පොලිසිය දැනුවත් කරන ලෙස ලිදුල පොලිසියේ ස්ථානාධිපති පොලිස් පරික්ෂක සිසිර කුමාර මහතා මහජනතාවගෙන් ඉල්ලා සිටියි. තරුණියගේ අතේකොටා තිබූ Madushanka පච්චය ඔස්සේ වැඩිදුර පරීක්ෂණ පැවැත්වේ.\n\nහැටන්-රංජිත් රාජපක්ෂ",
       "URL": "https://www.dinamina.lk/2023/08/07/provincial-news/12161/%e0%b6%9c%e0%b7%8a%e0%b6%bb%e0%b7%9a%e0%b6%a7%e0%b7%8a-%e0%b7%80%e0%b7%99%e0%b7%83%e0%b7%8a%e0%b6%a7%e0%b6%bb%e0%b7%8a%e0%b6%b1%e0%b7%8a-%e0%b6%ad%e0%b6%bb%e0%b7%94%e0%b6%ab%e0%b7%92%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/105/"
}