{
       "Source": "dinamina",
       "Timestamp": "August 23, 2023 1:00 am",
       "Headline": "හොර ගල්කොරි 3ක් වටලා සැක 7ක් අත්අඩංගුවට",
       "News Content": "හොරණ,මොරගහහේන,ඔලබොඩුව ප්‍රදේශයේ කාලයක් තිස්සේ මහා පරිමාණයෙන් පවත්වාගන ගිය අනවසර ගල්කොරි 3ක් වටලා ස්කැවේටර් යන්ත්‍ර 5ක්,ටිපර් යන්ත්‍ර දෙකක් ඇතුළු උපකරණ සමග සැකකරුවන් හත් දෙනෙකු ඊයේ( 22) දහවල් අත් අඩංගුවට ගත් බව පතල් හා භූවිද්‍ය සමික්ෂණ අංශයේ නිතිය බලගැන්විමේ ඒකකය කියයි.\n\nපතල් හා භූවිද්‍යා සමික්ෂණ කාර්යාංශයේ නිති බලගැන්විමේ ඒකකයේ නිළධාරින් විශේෂ කාර්ය බලකායේ හොරණ කදවුරේ නිළධාරින් එක්ව සිදුකළ වැටලිමකදි මෙම උපකරණ වාහන සහ සැකකරුවන් අත් අඩංගුවට ගෙන ඇත.\n\nඅත් අඩංගුවට ගත් සැකකරුවන් හොරණ,ඔලබොඩුව හා ඒ අවට පදිංචිකරුවෝ වෙති.මොවුන් ඉඩම් ප්‍රතිසංස්කරණ කොමිෂන් සභාවට අයත් ඔලබොඩුව කන්දේ පිහිටි විශාල ගල් පර්වත ආශ්‍රිතව මෙම අනවසර ගල්කොරි පවත්වාගනගොස් ඇත.\n\nසැකකරුවන් සහ අත් අඩංගුවට ගත් උපකරණ හොරණ මහේස්ත්‍රාත් අධිකරණයට ඉදිරිපත්කර නඩු පැවරිම සදහා මොරගහහේන පොලිසියට භාරදිමට කටයුතු කර ඇත.",
       "URL": "https://www.dinamina.lk/2023/08/23/provincial-news/16405/%e0%b7%84%e0%b7%9c%e0%b6%bb-%e0%b6%9c%e0%b6%bd%e0%b7%8a%e0%b6%9a%e0%b7%9c%e0%b6%bb%e0%b7%92-3%e0%b6%9a%e0%b7%8a-%e0%b7%80%e0%b6%a7%e0%b6%bd%e0%b7%8f-%e0%b7%83%e0%b7%90%e0%b6%9a-7%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/78/"
}