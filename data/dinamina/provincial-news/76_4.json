{
       "Source": "dinamina",
       "Timestamp": "August 24, 2023 4:07 am",
       "Headline": "කෝටිපතියාගේ නි‍ෙවස බිඳ ලක්ෂ 20ක් උස්සපු පුතා වරද පිළිගෙන මුදල් දීලා",
       "News Content": "වාහන ව්‍යාපාර කරන කෝටිපති ව්‍යාපාරිකයෙකුගේ නි‍ෙවසක් බිඳ සිදුකළ රුපියල් ලක්ෂ 20ක සොරකමක් පිළිබඳ පාණදුර දකුණ පොලිසිය පරීක්ෂණ සිදුකරන අතරතුර ව්‍යාපාරිකයාගේ පුත්‍රයා එම මුදල සොරකම් කර ඇති බවට පිළිගෙන ඇති බව පාණදුර දකුණ පොලිසිය පවසයි.\nපාණදුර නගර මධ්‍යයේ පදිංචි කෝටිපති ව්‍යාපාරිකයා සිය නි‍ෙවසේ ඉහළ මාලයේ කණ්ණාඩි මේස ලාච්චුවේ තිබූ රුපියල් ලක්ෂ 20ක මුදල කිසියම් පුද්ගලයකු විසින් සොරකම් කර ඇති බවට ලද පැමිණිල්ලක් මත පරීක්ෂණ ආරම්භ කර තිබේ.\n\nඒ අනුව පොලිසිය කෝටිපති ව්‍යාපාරිකයාගේ පුත්‍රයා ඇතුළුව නිවෙසේ සියලු දෙනාගෙන් ප්‍රකාශ ලබාගෙන ඇතත්, ඔහු ප්‍රකාශ කර ඇත්තේ තමන් නි‍ෙවසේ නොසිටි බවය.\n\nපාණදුර අපරාධ ස්ථාන පරීක්ෂණාගාර නිලධාරීන් මෙන්ම නිවෙසේ ආරක්ෂක කැමරා පද්ධතියේ සීසීටීවී යන්ත්‍රය ද ගලවා තිබූ බැවින් කළුතර පොලිස් අභ්‍යාස විද්‍යාලයේ නිල සුනඛයා ද ගෙන්වා පරීක්ෂා කර තිබේ.\n\nවිමර්ශන සිදු කරන අතරතුර ඊයේ (23) දා කෝටිපති ව්‍යාපාරිකයා පොලිසියට පැමිණ සඳහන් කර ඇත්තේ තම පුතා එම මුදල් සොරකම් කර ඇති බවත්, එය ඔහු තමන්ට ලබා දුන් බවත්ය.\n\nසොරකම විමර්ශනය කිරීම සඳහන් පොලිස් නිලධාරීන්, අපරාධ ස්ථාන පරීක්ෂණාගාර නිලධාරීන් මෙන්ම පොලිස් නිල සුනඛයන් සඳහා වියදම්ව ඇති මුදල රුපියල් ලක්ෂ 20කට අධික බවත් පොලිස් ආරංචි මාර්ග සඳහන් කරයි. පාණදුර දකුණ පොලිසිය තවදුරටත් පරීක්ෂණ සිදුකරයි.\nපොතුපිටිය – සුමිත් ප්‍රේමතිලක",
       "URL": "https://www.dinamina.lk/2023/08/24/provincial-news/16798/%e0%b6%9a%e0%b7%9d%e0%b6%a7%e0%b7%92%e0%b6%b4%e0%b6%ad%e0%b7%92%e0%b6%ba%e0%b7%8f%e0%b6%9c%e0%b7%9a-%e0%b6%b1%e0%b7%92%e0%b7%99%e0%b7%80%e0%b7%83-%e0%b6%b6%e0%b7%92%e0%b6%b3-%e0%b6%bd/",
       "Category": "provincial-news",
       "Parent URL": "https://www.dinamina.lk/category/provincial-news//page/76/"
}