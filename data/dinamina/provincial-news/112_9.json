{
       "Source": "dinamina",
       "Timestamp": "August 2, 2023 1:00 am",
       "Headline": "අනියම් බිරියගේ හිස පැලූ ග්‍රාම නිලධාරීට ඇප",
       "News Content": "\n\nසිය අනියම් බිරිදට පහරදී තුවාල සිදු කිරීමේ චෝදනාවක් සම්බන්ධයෙන් ඇලයාපත්තුව පොලිසියේ ළමා හා කාන්තා කාර්යාංශය මගින් සැකපිට අත්අඩංගුවට ගෙන අධිකරණය හමුවට ඉදිරිපත් කළ ග්‍රාම නිලධාරිවරයෙකු රුපියල් ලක්ෂ පහක් වටිනා ශරීර ඇප දෙකක් මත මුදා හරින ලෙස අනුරාධපුර ප්‍රධාන මහෙස්ත්‍රාත් සහ අතිරේක දිසා විනිසුරු නාලක සංජීව ජයසූරිය මහතා නියෝග කළේය. 2024 වසරේ ජනවාරි මස 29 වන දින අධිකරණය හමුවේ පෙනී සිටින ලෙසට ද ප්‍රධාන මහේස්ත්‍රාත්වරයා සැකකරුට තවදුරටත් නියෝග කරනු ලැබීය.\nමෙසේ ඇප මත මුදා හැරියේ අනුරාධපුර මධ්‍යම නුවරගම් පළාත ප්‍රාදේශීය ලේකම් කාර්යාලයට අනුයුක්තව සේවය කරන කටුකැලියාව වසමේ ග්‍රාම නිලධාරිවරයා ලෙස රාජකාරි කරමින් සිටින මුදිත චූලක නන්දිසේන යන අයයි ඔහු අනුරාධපුර බංඩංර පුලියන්කුලම ශ්‍රි දීපානන්ද මාවත පදිංචිකරුවෙකි.\n\nඅනුරාධපුර උපාලි ආනන්ද කරුණාදාස",
       "URL": "https://www.dinamina.lk/2023/08/02/provincial-news/10911/%e0%b6%85%e0%b6%b1%e0%b7%92%e0%b6%ba%e0%b6%b8%e0%b7%8a-%e0%b6%b6%e0%b7%92%e0%b6%bb%e0%b7%92%e0%b6%ba%e0%b6%9c%e0%b7%9a-%e0%b7%84%e0%b7%92%e0%b7%83-%e0%b6%b4%e0%b7%90%e0%b6%bd%e0%b7%96-%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/112/"
}