{
       "Source": "dinamina",
       "Timestamp": "October 6, 2023 1:00 am",
       "Headline": "නඩු භාණ්ඩ හඳුනා නොගත් නිසා  සැක­කරු නිද­හස්",
       "News Content": "මධ්‍යම අධිවේගී මාර්ගයේ ඉදිකිරීම් වැඩ බිමක තිබූ යකඩ කම්බි සොරා ගෙන ගිය බවට පවරා තිබූ නඩුවක් විභාගයට කැඳවූ අවස්ථාවේ නඩු භාණ්ඩ හඳුනා ගැනීම සඳහා පැමිණිල්ලේ කිසිදු සාක්කි කරුවෙකු අධිකරණය ඉදිරියේ පෙනී නොසිටීම හේතුවෙන් අත්තනගල්ල අංක 02 මහේස්ත්‍රාත්\nමංජුල කරුණාරත්න මහතා පෙරේදා (04) පස්වරුවේ විත්තිකරුවෙකු නිදහස් කිරීමට නියෝග කළේය.\n\nමධ්‍යම අධිවේගී මාර්ගයේ ඉදිකිරීම් වැඩ බිමක තිබූ යකඩ කම්බි සොරා ගෙන ගිය බවට චෝදනා කරමින් පල්ලෙවෙල පොලිසිය විසින් පවරා තිබූ නඩුවක විත්තිකරුවෙකු එසේ නිදහස් කෙරිණි.\n\nඑම නඩුව පෙරේදා (04) පස්වරුවේ විභාගයට කැඳවූ අවස්ථාවේ පැමිණිලිකාර මධ්‍යම අධිවේගී මාර්ගයේ කිසිවෙකු අධිකරණය ඉදිරියේ පෙනී නොසිටි හෙයින් එසේ විත්තිකරු නිදහස් කෙරිණි.",
       "URL": "https://www.dinamina.lk/2023/10/06/provincial-news/28309/%e0%b6%b1%e0%b6%a9%e0%b7%94-%e0%b6%b7%e0%b7%8f%e0%b6%ab%e0%b7%8a%e0%b6%a9-%e0%b7%84%e0%b6%b3%e0%b7%94%e0%b6%b1%e0%b7%8f-%e0%b6%b1%e0%b7%9c%e0%b6%9c%e0%b6%ad%e0%b7%8a-%e0%b6%b1%e0%b7%92%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/14/"
}