{
       "Source": "dinamina",
       "Timestamp": "August 2, 2023 1:59 am",
       "Headline": "තාප්ප හන්දියේ ටයර් කඩේ  ගින්නකින් ඉවරයි",
       "News Content": "රත්මලාන, අත්තිඩිය පාර තාප්ප හන්දියේ පිහිටි මහා පරිමාණයේ මෝටර්රථ ටයර්, වීල්, ඇතුළු උපකරණ අලෙවි හා සේවා කරනු ලබන ස්ථානයක 01 වන දින පෙ.ව. 8.45 ට පමණ ඇතිවූ හදිසි ගින්නකින් එම ආයතනය හා දේපළ සම්පූර්ණයෙන් දැවී අළු වී ගොස් ඇතැයි දෙහිවල ගිනි නිවීම් සේවා දෙපාර්තමේන්තුව පැවසීය.\n\nමෙම ගින්න මෙදින උදෑසන හටගෙන ඇති බවට පෙ.ව. 8.46 ට ප්‍රදේශවාසීන් සිදු කළ දෑනුම් දීමකට අනුව ගිනි නිවීම් සේවා දෙපාර්තමේන්තුවේ අංශභාර නිලධාරී සුනන්ද පෙරේරා මහතාගේ ප්‍රධානත්වයෙන් ගිනිභට ඒ.ටී.ඒ. පෙරේරා එම්.ඒ.බී. පෙරේරා, පී.එම්.එස්. සංජීව පෙරේරා, ජී.පී.ආර්.ඩී. පෙරේරා, කවිශ්ක, වනසිංහ, වීරක්කොඩි යන නිලධාරීන් සමඟ ගිනි රථ හා ජලබවුසර් හතරක්, රත්මලාන ගුවන් හමුදා කඳවුරේ ගිනි නිවීම් රථ එකක් සහ නිලධාරීන් පස් දෙනකු සමඟ පැමිණ පැය දෙකකට ආසන්න කාලයක් මහත් පරිශ්‍රමයක් දරා ගින්න පාලනය කර අසල නවාතැන්පළ හා පිටුපස හිමිකරුගේ කාමරවලට ගින්න පැතිර ගොස් සිදූ වීමට තිබූ විශාල විනාශයක් වළකා ගැනීමට ද හැකි වූ බව අංශ භාර නිලධාරී සුනන්ද පෙරේරා මහතා පැවසීය. එම ආයතනයේ පහනක් දැල්වීමෙන් මෙම ගින්න හටගත් බවට අනාවරණය වී ඇතැයි ද එයින් සිදු වූ අලාභය මෙතෙක් ගණනය කර නොමැති අතර, වැඩිදුර පරීක්ෂණ කටයුතු ගිනි නිවීම් සේවා දෙපාර්තමේන්තුව හා ගල්කිස්ස පොලිසිය මඟින් සිදු කර‍ෙගන යනු ද ලබයි.\n\n\n\nදෙහිවල – ඩී පී හේරත්",
       "URL": "https://www.dinamina.lk/2023/08/02/provincial-news/11006/%e0%b6%ad%e0%b7%8f%e0%b6%b4%e0%b7%8a%e0%b6%b4-%e0%b7%84%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%9a-%e0%b6%a7%e0%b6%ba%e0%b6%bb%e0%b7%8a-%e0%b6%9a%e0%b6%a9%e0%b7%9a-%e0%b6%9c%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/110/"
}