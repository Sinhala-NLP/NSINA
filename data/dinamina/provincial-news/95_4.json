{
       "Source": "dinamina",
       "Timestamp": "August 14, 2023 3:20 am",
       "Headline": "බෙල්ලන්විල දේව දූතයා මහ සඟරුවන සමඟ…",
       "News Content": "\n\nඓතිහාසික බෙල්ලන්විල රාජ මහා විහාරස්ථානයේ 73 වැනි ඇසළ පුණෝත්සවය නිමිත්තෙන් සිදු කරනු ලබන සම්ප්‍රදායික දේවදූත පෙරහර මෙවර ද බෙල්ලන්විල රාජ මහා විහාරාධිපති සිංගප්පූරුව ප්‍රධාන සංඝනායක ආචාර්ය බෙල්ලන්විල ධම්මරතන නාහිමි අනුශාසනා පරිදි දායක සභාව ඇසළ පෙරහර කමිටුව මගින් සංවිධාන කරනු ලැබ ඉකුත් (12) වැනිදා පැවැත්විණි. මෙවර චාරිත්‍රානුකූලව සිදු කරනු ලබන දොරකඩ අස්න කියවීම ප්‍රධාන දේවදූතයා ලෙස කොළඹ ඉසිපතන විද්‍යාලයේ ඉගෙනුම ලබන බින්දු ගිමෙත් මාපිටිගම සිසුවා (මැද) හා පරිවාර දේවදූතයන් ලෙසින් එම විදුහලේම ඉගෙනුම ලබන දෙයිදු යාජිත් සිසුවා (වමේ) හා කොළඹ ලුම්බිණි විද්‍යාලයේ ඉගෙනුම ලබන කේ. සකිඳු සන්මෙන් ශාන් (දකුණ) අලංකාර නව නිර්මාණයක් සහිත ප්‍රදර්ශන රථයකින් අලි ඇතුන්, උඩරට පහත රට විවිධ සංස්කෘතික අංග හා නර්තන සහිත දර්ශනීය පෙරහරකින් ගමන් කරනු ලැබිණි. බෙල්ලන්විල රාජ මහා විහාරාධිපති සිංගප්පූරුව ප්‍රධාන සංඝනායක ආචාර්ය බෙල්ලන්විල ධම්මරතන නාහිමි ප්‍රධාන දේව දූතයා සහ පරිවාර දේවදූතයන් සමූහ ඡායාරූපයකට පෙනී සිටි අයුරු.\nදෙහිවල – ඩී. පී. හේරත් සහ බොරලැස්ගමුව සමූහ සෙනෙවිරත්න කහටපිටිය",
       "URL": "https://www.dinamina.lk/2023/08/14/provincial-news/13874/%e0%b6%b6%e0%b7%99%e0%b6%bd%e0%b7%8a%e0%b6%bd%e0%b6%b1%e0%b7%8a%e0%b7%80%e0%b7%92%e0%b6%bd-%e0%b6%af%e0%b7%9a%e0%b7%80-%e0%b6%af%e0%b7%96%e0%b6%ad%e0%b6%ba%e0%b7%8f-%e0%b6%b8%e0%b7%84-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/95/"
}