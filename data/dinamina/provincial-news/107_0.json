{
       "Source": "dinamina",
       "Timestamp": "August 5, 2023 1:48 am",
       "Headline": "මුහුදු කූඩැල්ලන්-කැස්බෑ පැටවුන්-මුහුදු බෙල්ලන් ලියකියවිලි නැතිව රැගෙන යමින් සිටියදී මාට්ටු",
       "News Content": "මන්නාරමේ සිට කොළඹට බලපත්‍ර නොමැතිව ලොරියකින් ප්‍රවාහනය කරමින් තිබූ මුහුදු කූඩැල්ලන් පැටවු 2500ක් කැස්බෑ පැටවුන් 800ක් හා මුහුදු බෙල්ලන් තොගයක් සමඟ සැකකරුවන් දෙදෙනෙකු යුද හමුදාව විසින් පෙරේදා (03) අත්අඩංගුවට ගෙන තිබේ.\nමන්නාරම නගරාසන්නයේ පිහිටි පාලම අසලදී මෙම ලොරිය පරීක්ෂාවට ලක් කළ අවස්ථාවේදී පණ පිටින් රැගෙන යමින් සිටි මුහුදු කූඩැල්ලන් පැටවු හා කැස්බෑ පැටවු අත්අඩංගුවට ගැනීමට හැකි වී තිබේ.\nමෙම මුහුදු ජීවීන්ගේ වටිනාකම රුපියල් කෝටි දෙකහමාරක් පමණ වන බව මන්නාරමේ ධීවර පරීක්ෂක කාර්යාලයේ නිලධාරීන් පවසයි.\nඅත්අඩංගුවට ගත් පිරිස පල්ලවරායන් කට්ටු ප්‍රදේශයේ අය බවට අනාවරණ වී ඇති අතර සැකකරුවන් මන්නාරම දිස්ත්‍රික් සමුද්‍රීය කර්මාන්ත දෙපාර්තමේන්තුවේ නිලධාරීන් වෙත භාරදී තිබේ.\nසැකකරුවන් මන්නාරම අධිකරණයට ඉදිරිපත් කිරීමට නිලධාරීන් පියවර ගෙන ඇත.\n\nඋතුරු පළාත් විශේෂ රසුල දිල්හාර ගමගේ",
       "URL": "https://www.dinamina.lk/2023/08/05/provincial-news/11781/%e0%b6%b8%e0%b7%94%e0%b7%84%e0%b7%94%e0%b6%af%e0%b7%94-%e0%b6%9a%e0%b7%96%e0%b6%a9%e0%b7%90%e0%b6%bd%e0%b7%8a%e0%b6%bd%e0%b6%b1%e0%b7%8a-%e0%b6%9a%e0%b7%90%e0%b7%83%e0%b7%8a%e0%b6%b6%e0%b7%91/",
       "Category": "provincial-news",
       "Parent URL": "https://www.dinamina.lk/category/provincial-news//page/107/"
}