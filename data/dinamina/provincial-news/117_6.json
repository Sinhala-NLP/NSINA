{
       "Source": "dinamina",
       "Timestamp": "July 31, 2023 1:00 am",
       "Headline": "18 සිසුවා පාළු තැනකට අරන් ගිහින් කමිසය ගලවා දෙඅත් බැඳ රන්මාලය කොල්ලකාලා",
       "News Content": "\n\nබුලත්සිංහල නගරයේ බස් නැවතුමේ සිටි 18 හැවිරිදි සිසුවෙකුගේ හැඳ සිටි කමිසය ගලවා අත් දෙක බැඳ ඔහු ගෙල පැලඳ සිටි රුපියල් එක්ලක්ෂ ලක්ෂ පනස් දහසක් පමණ වටිනා රන් මාලයක් කොල්ල කා පලා ගොස් ඇතැයි බුලත්සිංහල පොලිසිය කියයි.\nසිසුවා පෙරේදා (29) සවස අමතර පන්ති නිමවා නිවස කරා යාම සඳහා බස්නැවතුමේ රැඳී සිටියදී යතුරුපැදියෙන් පැමිණි පුද්ගලයන් දෙදෙනෙක් ” අපි වලානේ යුනිට් එකෙන් ” පරීක්ෂා කිරීමට අවශ්‍ය බවට සිසුවාට පවසා ඔහු යතුරු පැදියෙ මැද නංවාගෙන දොඩම්ගොඩ පාළු ප්‍රදේශයක රබර් වත්තකට රැගෙන ගොස් කමිසය ගලවා අත්දෙක බැද ඔහු කර පැලඳ රන්මාලය කොල්ලකා පලාගොස් තිබූ බව පොලිසිය සඳහන් කරයි.\nකොල්ල කෑමට ලක්වූ සිසුවා බුලත්සිංහල ගෝවින්න පදිංචිකරුවෙකි.\nකළුතර දිසාව භාර නියෝජ්‍ය පොලිස්පති අයි. බි. පි. සුගතපාල මහතාගේ මඟ පෙන්වීම මත කළුතර කොට්ඨාස භාර ජ්‍යෙෂ්ඨ පොලිස් අධිකාරී කපිල ප්‍රේමදාස සහකාර පොලිස් අධිකාරී සුනෙත් ශාන්ත මහත්තුරු පරීක්ෂණ පවත්වයි.\nබණ්ඩාරගම බිමල් ජයසිංහ",
       "URL": "https://www.dinamina.lk/2023/07/31/provincial-news/10291/18-%e0%b7%83%e0%b7%92%e0%b7%83%e0%b7%94%e0%b7%80%e0%b7%8f-%e0%b6%b4%e0%b7%8f%e0%b7%85%e0%b7%94-%e0%b6%ad%e0%b7%90%e0%b6%b1%e0%b6%9a%e0%b6%a7-%e0%b6%85%e0%b6%bb%e0%b6%b1%e0%b7%8a-%e0%b6%9c%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/117/"
}