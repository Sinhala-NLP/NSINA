{
       "Source": "dinamina",
       "Timestamp": "August 12, 2023 1:00 am",
       "Headline": "ඩුබායි සිට ගෙන්වා තිබූ මිලියන 748ක දුම්වැටි තොගයක් විනාශ කරයි",
       "News Content": "ඩුබායි සිට බහාලුමක බහා නීතිවිරෝධී ලෙස ශ්‍රී ලංකාවට ගෙනැවිත් තිබූ රුපියල් මිලියන 748ක් වටිනා විදේශීය නිෂ්පාදිත දුම්වැටි තොගයක් කොළඹ දුම්කොළ සමාගම් පරිශ්‍රයේ පිහිටි Ò නීති විරෝධී දුම්වැටි විනාශ කිරීමේ මධ්‍යස්ථානයේදී Ò පෙරේදා (10) ශ්‍රී ලංකා රේගුවේ ආදායම් අධීක්ෂණ අංශයේ නිලධාරීන් පිරිසක් විසින් විනාශ කිරීමට පියවර ගෙන තිබේ.\n\n2022 ජුනි මස මෙම බහාලුම අත්අඩංගුවට ගෙන තිබූ අතර, එහි නීති විරෝධී ලෙස ශ්‍රී ලංකාවට ගෙන ආ විදේශීය නිෂ්පාදිත දුම්වැටි 947,000ක් තිබී රේගුවේ ආදායම් අධීක්ෂණ අංශයේ නිලධාරීන් විසින් අත්අඩංගුවට ගෙන තිබුණි. මෙම දුම්වැටි තොගය කොළඹ වරාය රේගුවෙන් නිදහස් වූවා නම්, ශ්‍රී ලංකාවට රුපියල් මිලියන 695ක තීරු බදු ආදායමක් අහිමි වීමට අවස්ථාව තිබී ඇත.\n\nකටුනායක – ටී.කේ.ජී. කපිල",
       "URL": "https://www.dinamina.lk/2023/08/12/provincial-news/13482/%e0%b6%a9%e0%b7%94%e0%b6%b6%e0%b7%8f%e0%b6%ba%e0%b7%92-%e0%b7%83%e0%b7%92%e0%b6%a7-%e0%b6%9c%e0%b7%99%e0%b6%b1%e0%b7%8a%e0%b7%80%e0%b7%8f-%e0%b6%ad%e0%b7%92%e0%b6%b6%e0%b7%96-%e0%b6%b8%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/98/"
}