{
       "Source": "dinamina",
       "Timestamp": "August 10, 2023 1:57 am",
       "Headline": "දියකඩිත්තක රැඳුණු මාළුන්ට අභය දානය දෙන සැබෑ මිනිස් පුත්තු",
       "News Content": "දැඩි නියඟය හේතුවෙන් බොහෝ පෙදෙස්වල වැව් අමුණු සිඳී යන අතරේ මොරගොල්ලාගම නිකවැව වැවේ දිය කඩිත්තක ජීවිතයත් මරණයත් අතර සටනක නියැළෙන දස දහසක මාළුන්ගේ දිවි බේරා ගැනීමට ප්‍රදේශවාසීහු පිරිසක් කැපවීම් කරති.\nමෙම සත්කාරයට දායක වන සියලු දෙනා රැකියාවන්හි නියැළී සිටින අය වෙති. ඔවුන් එම සේවාවට නිවාඩු දමා දින කිහිපයක් තිස්සේ මොරගොල්ලාගම, නිකවැව හා මඩගල්ල ප්‍රදේශවල සිට පැමිණ මෙහි රැඳී සේවයට කැපවීම විශේෂත්වයකි.\nමෙම වළේ ලූල්ලු, තෙප්පලි ඇතුළු විවිධ වර්ගයේ මාළුන් රැසක් කොක්කුන්ට හා මානව පාපතරයින්ට ඩැහැ ගැනීමට ඉඩ නොදී මාළු ආරක්ෂාකාරිව අල්ලා එහි නවතා තිබෙන ලොරි රථයක ජල බඳුන්වලට දමා එතැන් සිට කිලෝ මීටර් දහයක පමණ දුරකින් ඇති මඩගල්ල වැවට රැගෙන ගොස් මුදා හැරීමට මේ පිරිස කටයුතු කරති.\n\nපොල්පිතිගම – නන්දන කැලේගම",
       "URL": "https://www.dinamina.lk/2023/08/10/provincial-news/12952/%e0%b6%af%e0%b7%92%e0%b6%ba%e0%b6%9a%e0%b6%a9%e0%b7%92%e0%b6%ad%e0%b7%8a%e0%b6%ad%e0%b6%9a-%e0%b6%bb%e0%b7%90%e0%b6%b3%e0%b7%94%e0%b6%ab%e0%b7%94-%e0%b6%b8%e0%b7%8f%e0%b7%85%e0%b7%94%e0%b6%b1%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/100/"
}