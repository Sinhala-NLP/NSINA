{
       "Source": "dinamina",
       "Timestamp": "October 2, 2023 12:59 am",
       "Headline": "බඹර ප්‍රහාරයකින් තේ දලු නෙළමින් සිටි 7ක් රෝහලේ",
       "News Content": "තේ වත්තේ තේ දලු නෙළමින් සිටි වතු කම්කරුවන් පිරිසකට ඉකුත් 29 වැනි දින එල්ල වූ බඹර ප්‍රහාරයකින් තුවාල ලැබූ වතු කම්කරු කාන්තාවන් හත් දෙනකු කොටගල ප්‍රාදේශීය රෝහල වෙත ඇතුළත් කළ බව දිඹුලපතන පොලිසිය පැවසීය.\n\nකොටගල පොලිස් වසමට අයත් ග්‍රේග්ලි වතු යායේ වතු කම්කරු කාන්තාවන් හත් දෙනකුට බඹර ප්‍රහාරය එල්ල වී ඇත. තේ පඳුරක් මත බැඳ තිබූ බඹර කූඩුවක් වතු කම්කරුවකුගේ පයට පෑගීමෙන් පසු බඹරුන් ඇවිස්සී තමන්ට පහර දුන් බවයි බඹර ප්‍රහාරයෙන් තුවාල ලබා කොටගල ප්‍රාදේශීය රොහලේ නේවාසිකව ප්‍රතිකාර ලබන වතු කම්කරු කාන්තාවන් කියා සිටියේ.\n\nහැටන් – රංජිත් රාජපක්ෂ",
       "URL": "https://www.dinamina.lk/2023/10/02/provincial-news/26862/%e0%b6%b6%e0%b6%b9%e0%b6%bb-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb%e0%b6%ba%e0%b6%9a%e0%b7%92%e0%b6%b1%e0%b7%8a-%e0%b6%ad%e0%b7%9a-%e0%b6%af%e0%b6%bd%e0%b7%94-%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/24/"
}