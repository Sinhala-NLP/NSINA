{
       "Source": "dinamina",
       "Timestamp": "August 31, 2023 1:00 am",
       "Headline": "ලෝක උරුම ගාලු කොටු පවුර නැරඹීම ඉතා චමත්කාරජනකයි",
       "News Content": "ලෝක උරුම ගාලුකොටු පවුර නැරඹීම ඉතා චමත්කාරජනකයි. එය අපූරු අත්දැකීමක්. එසේම එහි අපූරු ඉතිහාසයක් ද තිබෙනවා. සමහර විට එය ඔබට මට වේදනකාරි ද විය හැකි යයි නෙදර්ලන්තයේ සංස්කෘතික හා මාධ්‍ය කටයුතු පිළිබඳ රාජ්‍ය ඇමතිනි ගනේ යුෂුලු (gunay usulu) මහත්මිය ගාල්ලේදී පැවසීය.\n\nනෙදර්ලන්තයේ රාජකීය කෞතුකාගාරයෙහි ඇති අපේ ඓතිහාසික පුරා වස්තු රැසක් යළි ශ්‍රී ලංකාවට ලබාදීම සඳහා වූ අවබෝධතා ගිවිසුමකට කොළඔ දී අත්සන් කිරීමෙන් පසු තම ඕලන්ද බළකොටුවක්ව පැවැති ලෝක උරුම ගාලු කොටුව නැරඹීමෙන් පසු ඇය මෙම අදහස් පළකර සිටියේ සිය ගමන සිහිවීම සඳහා සමරු පොතට සිය අදහස් මෙසේ එක්කරමිනි.\n\nඅප දෙරට අතර මේ බෙදාගත් අතීතය ගැන විවේදනාත්මකව අප මෙනෙහි කිරීමට හා ඒ ඓතිහාසික වැරැදි නිවරැදි කිරීමට දැන් කාලය පැමිණ ඇතැයි ද කියා සිටියේය. එසේම මේ රටට පැමිණ ඔබේ සංස්කෘතිය ඉගෙනීමට ද හැකිවීම ගැන ද මම අතිශයින් සතුටුවන්නෙමියි යැයි ද කීවාය.\n\nමෙම අවස්ථාවට ශ්‍රී ලංකාවේ නෙදර්ලන්ත තානාපතිනිය බොනි බෝරගරෝ හා එහි සංස්කෘතික කටයුතු අමාත්‍යාංශයේ අධ්‍යක්ෂක ජනරාල් බාබර් බොන්පෙන්ස් මැතිනිය ද එක්වී සිටියහ.\n\nගාල්ල දිසා සමූහ නන්දසිරි වැලිගමගේ",
       "URL": "https://www.dinamina.lk/2023/08/31/provincial-news/18361/%e0%b6%bd%e0%b7%9d%e0%b6%9a-%e0%b6%8b%e0%b6%bb%e0%b7%94%e0%b6%b8-%e0%b6%9c%e0%b7%8f%e0%b6%bd%e0%b7%94-%e0%b6%9a%e0%b7%9c%e0%b6%a7%e0%b7%94-%e0%b6%b4%e0%b7%80%e0%b7%94%e0%b6%bb-%e0%b6%b1%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/68/"
}