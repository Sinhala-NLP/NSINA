{
       "Source": "dinamina",
       "Timestamp": "September 14, 2023 2:35 am",
       "Headline": "අස්වැද්දුම කනිෂ්ඨයේ සිසුන්ට නිල ලාංඡන",
       "News Content": "කුරුණෑගල නගර සීමාවේ පිහිටි අස්වැද්දුම කනිෂ්ඨ පාසලේ සිසු දරුවන්ට 2023 වසර සඳහා නිල ලාංඡන පැලඳවීමේ උත්සවයක් පාසලේදී පැවැත්විණි.\nමෙය පාසලේ සෞන්දර්යය ඒකකය මඟින් එය සංවිධානය කර තිබුණි. නගරයේ ජනප්‍රිය පාසල්වලට ඇතුළත්වීමට වරම් නැති දරුවන් මෙහි ඉ‍ගෙනුම ලබන බවත්, රජයෙන් දුන් ගොඩනැඟිල්ලකට අමතරව මවුපියන් විසින් ඉදිකර ගත් තාවකාලික ගොඩනැඟිළි දෙකක දරුවන් 150ක් පමණ\nවිවිධ බාධක හමුවේ ඉගෙනුම ලබන බවත් ඊට සහභාගි වූ ආදි සිසුහු පිරිසක් පැවසූහ.\nවිදුහල්පති පී.එස්. සෙනවිරත්න මහතාගේ ඇරයුමකට අනුව කුරුණෑගල කොට්ඨාස භාර ජ්‍යෙෂ්ඨ පොලිස් අධිකාරි උපුල් චන්දන අබේසිංහ හා කුරුණෑගල කොට්ඨාස අධ්‍යාපන අධ්‍යක්ෂිකා පී.අයි.වී.එස්. විදානපතිරණ මහත්මිය මේ අවස්ථාවට ආරාධිතයින් ලෙසට සහභාගි වූහ. එම අවස්ථාවට පැමිණ සිටි අස්වැද්දුම ජුම්මා මුස්ලිම් පල්ලියේ සභාපති හලාල් මහතා පාසලේ උන්නතිය වෙනුවෙන් රුපියල් පනස්දහසක මූල්‍යමය ප්‍රතිපාදනයක් විදුහල්පතිවරයාට එහිදී පරිත්‍යාග කළේය.\n\nපොල්පිතිගම නන්දන කැලේගම",
       "URL": "https://www.dinamina.lk/2023/09/14/provincial-news/22001/%e0%b6%85%e0%b7%83%e0%b7%8a%e0%b7%80%e0%b7%90%e0%b6%af%e0%b7%8a%e0%b6%af%e0%b7%94%e0%b6%b8-%e0%b6%9a%e0%b6%b1%e0%b7%92%e0%b7%82%e0%b7%8a%e0%b6%a8%e0%b6%ba%e0%b7%9a-%e0%b7%83%e0%b7%92%e0%b7%83%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/50/"
}