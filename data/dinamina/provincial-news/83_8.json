{
       "Source": "dinamina",
       "Timestamp": "August 21, 2023 1:11 am",
       "Headline": "කිලිනොච්චියේ ළිඳකින් යුද අවි හා පතරොම් තොගයක් ගොඩ ගනී",
       "News Content": "කිළිනොච්චියේ පරන්තන් ප්‍රදේශයේ ළිඳක තිබී යුද අවි විශාල ප්‍රමාණයක් හා පතරොම් දහසකට අධික ප්‍රමාණයක් 20 දා කිළිනොච්චියේ ආරක්ෂක අංශ විසින් ගොඩ ගෙන තිබේ. ඉඩම් හිමියා සිය ළිද සුද්ධ පවිත්‍ර කිරීමට ගිය අවස්ථාවේදී ගිණි අවියක කොටසක් දැක ඒ පිළිබදව කිළිනොච්චිය පොලීසියට තොරතුරු දැණුම් දී තිබේ.\n\nපසුව පොලීසිය එම ළිඳ නිරීක්ෂණය කොට කිළිනොච්චිය අධිකරණයෙන් ලබා ගත් නියෝගයක් මත ළිඳේ ජලය හිස් කොට බැලීමේදී බැරල් වළ දමා ළිද තුළට දමා තිබූ යුද උපකරණ හා පතරොම් තොගය හමු වී තිබේ.\n\nආරක්ෂක අංශ විසින් සොයා ගන්නා ලද දේවල් අතර එල්.එම් .ජී ( LMG ) වර්ගයේ ගිණි අවි ඒ.කේ (AK )47 හා ටී – 56 වර්ගයේ ගිනි අවි චාජර්ස් හා ඩෙටනේටර්ස් ද පතරොම්ද විශාල ප්‍රමාණයක් තිබී ඇත.\n\nහමු වී ඇති යුද උපකරණ හා පතරොම් කවරෙකුට අයත් දැයි ස්ථිර වශයෙන්ම ප්‍රකාශ කළ නොහැකි බව කිළිනොච්චිය පොලීසිය සඳහන් කළේය.\nනමුත් පරන්තන් පළාතේ වැසියන් ප්‍රකාශ කළේ කොටි සාමාජිකයින් යුද සමයේදී යුද හමුදා සේනාංක ඉදිරියට පැමිණෙන විට ඔවුන්ගේ අවි ආයුධ කොතැනක හෝ සහ සඟවා පලා ගිය නිසා මෙම ආයුධ අනිවාර්යෙන්ම ඔවුන්ගේ විය හැකි බවයි.\n\nකිළිනොච්චිය පොලීසිය මෙම අවි තොගය සම්බන්ධයෙන් වැඩිදුර පරීක්ෂණ පවත්වා ගෙන යයි.\nඋතුරු පළාත් විශේෂ\nරසුල දිල්හාර ගමගේ",
       "URL": "https://www.dinamina.lk/2023/08/21/provincial-news/15719/%e0%b6%9a%e0%b7%92%e0%b6%bd%e0%b7%92%e0%b6%b1%e0%b7%9c%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a-%e0%b7%85%e0%b7%92%e0%b6%b3%e0%b6%9a%e0%b7%92%e0%b6%b1%e0%b7%8a-%e0%b6%ba%e0%b7%94%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/83/"
}