{
       "Source": "dinamina",
       "Timestamp": "August 4, 2023 12:54 am",
       "Headline": "කලිසම ගලවා සිසුවකු පරීක්ෂා කරමින් මුදල් ඉල්ලූ බව කියන කුඩ්ඩෙක් අත්අඩංගුවට",
       "News Content": "පොලිසියෙන් බව පවසමින් මත්ද්‍රව්‍ය ළඟ ඇතැයි කියා කලිසම ගලවා පාසල් සිසුවෙකු පරීක්ෂා කරමින් මුදල් ඉල්ලූ බව කියන මත්ලෝලියෙකු බියගම පොලිසිය මඟින් පෙරේදා (02) දහවල් බියගම, සියඹලාපේ හන්දියේ ශරීර සුවතා ව්‍යායාම මංතීරුව අසලදී අත්අඩංගුවට ගෙන ඇත.\n\nඒ සමඟම මොහු ළඟ තිබී හෙරොයින් ග්‍රෑම් තුනක් පොලිස් භාරයට ගෙන තිබෙන අතර, ඒ අවස්ථාවේ මොහු සමඟ සිටි මොහුගේ සගයෙකු ද අත්අඩංගුවට ගෙන තිබේ.\n\nමේ සිසුවා උපකාර පන්ති ගොස් එමින් සිටියදී මේ සිද්ධියට මුහුණ පා ඇත.\n\nමේ මත්ලෝලියා හා සගයා සියඹලාපේවත්ත ප්‍රදේශයේ පදිංචි වයස අවුරුදු 23 හා 26 වන වියේ පසුවන්නන් වන අතර, පාසල් සිසුවා 16 හැවිරිදි වියේ පසුවෙයි.\n\nඅත්අඩංගුවට ගන්නා ලද මත්ලෝලියා හා සගයා මහර මහේස්ත්‍රාත් අධිකරණයට ඉදිරිපත් කිරීමට කටයුතු කර ගෙන යයි.",
       "URL": "https://www.dinamina.lk/2023/08/04/provincial-news/11483/%e0%b6%9a%e0%b6%bd%e0%b7%92%e0%b7%83%e0%b6%b8-%e0%b6%9c%e0%b6%bd%e0%b7%80%e0%b7%8f-%e0%b7%83%e0%b7%92%e0%b7%83%e0%b7%94%e0%b7%80%e0%b6%9a%e0%b7%94-%e0%b6%b4%e0%b6%bb%e0%b7%93%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/109/"
}