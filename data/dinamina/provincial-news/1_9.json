{
       "Source": "dinamina",
       "Timestamp": "October 13, 2023 1:00 am",
       "Headline": "නිවෙසක සඟවා තිබූ ගිනි අවියක් හා පතරොම් අසූවක් සමඟ අයෙක් අත්අඩංගුවට",
       "News Content": "මාරවිල පොලිස් වසමට අයත් නාත්තණ්ඩිය තබ්බෝව ප්‍රදේශයේ නිවෙසක සඟවා තිබූ ගිනි අවියක් හා පතරොම් අසූවක් සමඟ පුද්ගලයෙකු අත්අඩංගුවට ගැනීමට මාරවිල පොලිසියේ දූෂණ මර්දන අංශයේ නිලධාරීන් සමත්ව තිබේ. මාරවිල පොලිසියට ලද තොරතුරක් මත පෙරේදා (11) රාත්‍රියේ මේ වැටලීම සිදු කර තිබේ.\n\nබෝර 12 ගිනි අවියක් මෙලෙස අත්අඩංගුවට පත්ව ඇති අතර, මේ ගිනි අවිය සඳහා මීට වසර කීපයකට පෙර වෙනත් පුද්ගලයෙකු බලපත්‍ර ලබා ගෙන තිබූ එකක් බවට වාර්තා වේ.\n\nඅත්අඩංගුවට ගත් සැකකරු ගිනි අවිය සමඟ මාරවිල මහේස්ත්‍රාත්වරයා වෙත ඉදිරිපත් කිරීමට නියමිතව ඇත.\n\nමාරවිල පොලිසියේ දූෂණ මර්දන අංශයේ නිලධාරීන් මේ සම්බන්ධයෙන් වැඩිදුර පරීක්ෂණ පවත්වයි.",
       "URL": "https://www.dinamina.lk/2023/10/13/provincial-news/30173/%e0%b6%b1%e0%b7%92%e0%b7%80%e0%b7%99%e0%b7%83%e0%b6%9a-%e0%b7%83%e0%b6%9f%e0%b7%80%e0%b7%8f-%e0%b6%ad%e0%b7%92%e0%b6%b6%e0%b7%96-%e0%b6%9c%e0%b7%92%e0%b6%b1%e0%b7%92-%e0%b6%85%e0%b7%80%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/1/"
}