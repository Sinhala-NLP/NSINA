{
       "Source": "dinamina",
       "Timestamp": "August 26, 2023 1:00 am",
       "Headline": "රෝහල් සේවා මණ්ඩලයෙන් හලාවත දිස්ත්‍රික් මහ රෝහලට මිලියන හතළිහක උපකරණ",
       "News Content": "රෝහල් සේවා මණ්ඩලය විසින් හලාවත දිස්ත්‍රික් මහ රෝහලට මිලියන හතළිහක් වටිනා රෝහල් උපකරණ තොගයක් පරිත්‍යාග කිරීම පසුගියදා සිදු කැරිණි.\n\nමේ සඳහා රෝහල් සේවා මණ්ඩලයේ අධ්‍යක්ෂ පූජ්‍ය ශාස්ත්‍රපති පණ්ඩිත රජවැල්ලේ සුභූති හිමියන් ඇතුළු රෝහල් සේවා මණ්ඩලයේ සාමාජිකයන් පිරිසක් එක්විණි. එංගලන්තයේ සිල්වියා ලංකා පදනම විසින් මෙම රෝහල් උපකරණ ලබා දී ඇති අතර, නැව් ගාස්තු හා නිෂ්කාශන වියදම් මීගමුවේ නීල්මැරායින් ආයතනය විසින් ලබා දී ඇත.\n\nමෙම අවස්ථාවට ප්‍රදේශයේ මහා සංඝරත්නය සහ කතෝලික පියතුමන්ලා සහභාගි වූ අතර, හලාවත මහා රෝහලේ අධ්‍යක්ෂ වෛද්‍ය කපිල මල්ලවආරච්චි මහතා ඇතුළු රෝහල් කාර්ය මණ්ඩලයේ සාමාජිකයන් පිරිසක් එක්වූහ. මිට අමතරව රෝහල් කමිටුව, රෝහල් සංවර්ධන කමිටුව, බෞද්ධ සංගමය, වෙළෙඳ සංගමය යන සංගම් නියෝජනය කරමින් ද සාමාජිකයන් එක්ව සිටියේය.\n\nපුත්තලම දිසා සමූහ ප්‍රසාද් පූර්ණමාල්",
       "URL": "https://www.dinamina.lk/2023/08/26/provincial-news/17344/%e0%b6%bb%e0%b7%9d%e0%b7%84%e0%b6%bd%e0%b7%8a-%e0%b7%83%e0%b7%9a%e0%b7%80%e0%b7%8f-%e0%b6%b8%e0%b6%ab%e0%b7%8a%e0%b6%a9%e0%b6%bd%e0%b6%ba%e0%b7%99%e0%b6%b1%e0%b7%8a-%e0%b7%84%e0%b6%bd%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/73/"
}