{
       "Source": "dinamina",
       "Timestamp": "August 14, 2023 2:16 am",
       "Headline": "ගම්පොළ-මවුන්ටෙන්පල් හි පුද්ගල මරණය: පරස්පර කරුණු හේතුවෙන් විධිමත් පරීක්ෂණයක්",
       "News Content": "නිවසක ස්ලැබ් එකකින් වැටුනයි ගම්පොල ශික්ෂණ රෝහලට ඇතුළත් කළ පුද්ගලයෙකු රෝහලේදී මියගිය පසු එම පුද්ගලයා රාත්‍රි 10ට දුරියන් ගසකට නැගීමේ දී බිම වැටී ඇතැයි යන්න පරස්පර කරුණු හෙළිවී නිසා ගම්පොල පොලිසිය(soco) නිලධාරින් ද යොදවා විධිමත් පරීක්ෂණයක් අරඹා ඇත.\nසිද්ධියෙන් මියගොස් තිබුණේ ගම්පොල මවුන්ටෙන්පල් ජනපදයේ පදිංචි ලලන්ත බණ්ඩාර නැමති 27 හැවිරිදි අයෙකි.\nමෙම මරණය පිළිබඳව මෙලෙස පරස්පර කරුණු අනාවරණය වීම නිසා ගම්පොල පොලිසිය ඒ පිළිබඳ විශේෂ පරීක්ෂණයක් ද ආරම්භ කර ඇත.\nමෙහිදී සිද්ධිය වූ ස්ථානයට ගඟ ඉහළ කෝරළේ හදිසි මරණ පරීක්ෂක ඩබ්.ආර්.එස්.කරුණාරත්න මහතාද පැමිණ සිද්ධිය වූවායි පැවසෙන නිවසේ වහල හා දුරියන් ගස අසල ද පරීක්ෂාවට ලක් කළේය.\nමියගිය අය මිතුරකු සමඟ පෙරේදා (11) දින රාත්‍රී 10ට අන් සතු ඉඩමකට ඇතුළු වී දුරියන් කැඩීමට සූදානම්ව තවත් ගසක ආධාරයෙන් එම දුරියන් ගසට නැග ඇත.ඒ අවස්ථාවේ මොහු ගසින් වැටී ඇති බව කියැවෙන අතර මරණ පරීක්ෂකවරයා ඒ පිළිබඳව සොයා බැලිය.ගසින් වැටුණ පුද්ගලයා රාත්‍රියේම රෝහලට ඇතුළත් කිරීමෙන් පසු මියගොස් ඇති බව පොලීසිය පැවසීය.මරණ පරීක්ෂණය ගම්පොළ රෝහලේදී දී පැවැත්වීමට නියමිතව තිබුණි.\nගම්පොල පොලිසියේ පොලිස් සැරයන්වරු වන 47185 සරත් 3866 සම්පත් ස්ථානීය පරීක්ෂණ අංශයේ පොලිස් සැරයන් 12642 රත්නායක 20191 නිලන්ත කාන්තා පොලිස් සැරයන් 2972 ඉනෝකා යන නිලධාරීන් මෙම ස්ථානයට පැමිණ සිටියහ.\nගම්පොළ සමුහ සුරංග දිල්හාන්, ගඟඉහළ කෝරළේ සමූහ ජගත් ජනප්‍රිය\n\n",
       "URL": "https://www.dinamina.lk/2023/08/14/provincial-news/13764/%e0%b6%9c%e0%b6%b8%e0%b7%8a%e0%b6%b4%e0%b7%9c%e0%b7%85-%e0%b6%b8%e0%b7%80%e0%b7%94%e0%b6%b1%e0%b7%8a%e0%b6%a7%e0%b7%99%e0%b6%b1%e0%b7%8a%e0%b6%b4%e0%b6%bd%e0%b7%8a-%e0%b7%84%e0%b7%92-%e0%b6%b4/",
       "Category": "provincial-news",
       "Parent URL": "https://www.dinamina.lk/category/provincial-news//page/96/"
}