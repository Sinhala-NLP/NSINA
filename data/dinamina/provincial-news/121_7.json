{
       "Source": "dinamina",
       "Timestamp": "July 26, 2023 12:59 am",
       "Headline": "කුඩු ගහන්න සල්ලි හොයන්න අම්මයි තාත්තයි කිරි කැටියාත් අරගෙන සිඟමනේ ගිහිල්ලා",
       "News Content": "අධික ලෙස මත්ද්‍රව්‍ය භාවිතයට ඇබ්බැහි වු අඹුසැමි යුවළක් අවුරුදු දෙකහමාරක් වයසැති තම සිඟිති දරුවා ද රැගෙන සිඟමන් යදිමින් ඇවිදින බවට දරුවාගේ ආච්චි අම්මා විසින් වැල්ලම්පිටිය පොලිසියට පැමිණිල්ලක් කර ඇත.\n\nදරුවා රැගෙන සිඟමනේ යන බව දැන ගත් ආච්චි දරුවා තම නි‍ෙවස වෙත රැගෙන විත් හදා වඩාගෙන තිබේ. අඹුසැමි යුවළ ද එම නි‍ෙවසට පැමිණ ඇති අතර, නි‍ෙවසේ තිබූ බඩු මුට්ටු ද සොරාගෙන ගොස් විකුණා ඇත. වැල්ලම්පිටිය පොලිසියේ ස්ථානාධිපති ප්‍රධාන පොලිස් පරීක්ෂක ඉන්දික නිලන්ත මහතාගේ උපදෙස් පරිදි කාන්තා කාර්යාංශයේ ස්ථානාධිපති නදීශා පේමරත්න මහත්මිය ඇතුළු නිලධාරී කණ්ඩායමක් විසින් එම අඹුසැමි යුවළ අත්අඩංගුවට ගෙන තිබේ. දරුවා බත්තරමුල්ල ළමා අධිකරණය වෙත ඉදිරිපත් කිරීමෙන් අනතුරුව දරුවා ළමා නිවාසයක් වෙත යොමු කරනු ලැබීය. මවුපියන් දෙපොළ අධිකරණය වෙත ඉදිරිපත් කරනු ලැබීය. වැල්ලම්පිටිය පොලිසිය මඟින් ඉදිරි විමර්ශන කටයුතු සිදු කරගෙන යයි.",
       "URL": "https://www.dinamina.lk/2023/07/26/provincial-news/9413/%e0%b6%9a%e0%b7%94%e0%b6%a9%e0%b7%94-%e0%b6%9c%e0%b7%84%e0%b6%b1%e0%b7%8a%e0%b6%b1-%e0%b7%83%e0%b6%bd%e0%b7%8a%e0%b6%bd%e0%b7%92-%e0%b7%84%e0%b7%9c%e0%b6%ba%e0%b6%b1%e0%b7%8a%e0%b6%b1-%e0%b6%85/",
       "Category": "provincial-news",
       "Parent URL": "https://www.dinamina.lk/category/provincial-news//page/121/"
}