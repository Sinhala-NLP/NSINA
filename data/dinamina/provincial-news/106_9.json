{
       "Source": "dinamina",
       "Timestamp": "August 5, 2023 1:48 am",
       "Headline": "වෙළෙඳසලක් ගිනි ගෙන ලක්ෂ ගණනක පාඩුවක්",
       "News Content": "යාපනයේ කොණ්ඩාවිල් නගරයේ වෙළෙඳසලක් හදිසියේම ගිනි ගැනීම නිසා එම වෙළෙඳසලේ තිබූ රුපියල් ලක්ෂ ගණනක භාණ්ඩ පෙරේදා (03) සවස දැවී අලු වී ගොස් තිබේ.\nගින්න හටගත් වහාම යාපනය මහ නගර සභාවේ ගිනි නිවන රථ හා ආරක්ෂක අංශ වල ගිගි නිවන රථ පැමිණ ගින්න නිවා දැමීමට උත්සහ කළත් අධික අව් රශ්මිය නිසා ගින්න ඉතා ශීඝ්‍රයෙන් මුළු වෙළෙඳසල පුරාවටම පැතිර ගොස් තිබේ. ගින්න හට ගැනීමට හේතුව මෙතෙක් අනාවරණය වී නොමැති අතර වෙළෙඳසලේ සේවකයින් ප්‍රකාශ කොට ඇත්තේ සවස පහන් දැල්වීමෙන් හට ගත් ගින්නක් නිසා වෙළෙඳසල ගිනි ගන්නට ඇති බවයි.\nගින්නෙන් වෙළෙඳසලට සිදු වූ හානිය ද මෙතෙක් නිවැරදිව ගණන් බලා නොමැත.\n\nඋතුරු පළාත් විශේෂ\nරසුල දිල්හාර ගමගේ",
       "URL": "https://www.dinamina.lk/2023/08/05/provincial-news/11783/%e0%b7%80%e0%b7%99%e0%b7%85%e0%b7%99%e0%b6%b3%e0%b7%83%e0%b6%bd%e0%b6%9a%e0%b7%8a-%e0%b6%9c%e0%b7%92%e0%b6%b1%e0%b7%92-%e0%b6%9c%e0%b7%99%e0%b6%b1-%e0%b6%bd%e0%b6%9a%e0%b7%8a%e0%b7%82-%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/106/"
}