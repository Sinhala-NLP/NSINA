{
       "Source": "dinamina",
       "Timestamp": "October 9, 2023 1:00 am",
       "Headline": "කෑම වේලක් සමඟ හරබර දේශනයක්…",
       "News Content": "ලෝක ළමා දිනය නිමිත්තෙන් පෑලියගොඩ රෝහණ විහාරස්ථ ශ්‍රී සෝභිත දහම් පාසලේ දරුවන්ට පෝෂ්‍යදායි ආහාර වේලක් ලබාදීම පළමුවන ඉරිදා දහවල් විහාරස්ථානය කේන්ද්‍ර කරගනිමින් සිදුකරන ලදී. පෑලියගොඩ ප්‍රදේශයේ ව්‍යාපාරික නීල් ප්‍රියන්ත මහතාගේ මූලික ධන පරිත්‍යාගයෙන් මෙම සද්කාර්‍ය සිදුකැරිණි. රටේ සිදුවන විවිධ අපරාධ සහ අපචාර සම්බන්ධයෙන් දරුවන්ගේ අවධානය යොමු කර එවන් අවස්ථාවකදී ඉන් ගැලවී යන අයුරු පිළිබඳ උපදෙස් ලබාදීම සඳහා දේශනයක් ද එදින පැවැත්විණි. ඒ රාගම පොලිසියේ අපරාධ විමර්ශන අංශයේ ස්ථානාධිපති ප්‍රධාන පොලිස් පරීක්ෂක අසේල පෙරේරා මහතා වෙතිනි. විහාරාධිපති විශ්‍රාමික විදුහල්පති ඌරාපොල පේමසිරි හිමිපාණන් වහන්සේ මේ ආරාධනාව සිදු කර තිබිණි.\nකැලණිය කේ. එස්. හැන්නදි",
       "URL": "https://www.dinamina.lk/2023/10/09/provincial-news/29085/%e0%b6%9a%e0%b7%91%e0%b6%b8-%e0%b7%80%e0%b7%9a%e0%b6%bd%e0%b6%9a%e0%b7%8a-%e0%b7%83%e0%b6%b8%e0%b6%9f-%e0%b7%84%e0%b6%bb%e0%b6%b6%e0%b6%bb-%e0%b6%af%e0%b7%9a%e0%b7%81%e0%b6%b1%e0%b6%ba%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/10/"
}