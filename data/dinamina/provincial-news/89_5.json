{
       "Source": "dinamina",
       "Timestamp": "August 17, 2023 2:03 am",
       "Headline": "ඩයිනමයිට් යොදා මැරූ පරා මාළු එක්ක මුදලාලි දැලේ",
       "News Content": "ඩයිනමයිට් යොදා මරන ලද මසුන් තොගයක් අ‍ෙලවි කිරීම සඳහා රැගෙන යන බවට ලද තොරතුරකට අනුව සිදු කළ වැටලීමකදී ව්‍යාපාරිකයකු විසින් ශීතකරණ ලොරි රථයක් තුළ රැගෙන යමින් තිබූ පරා මාළු කිලෝ ග්‍රෑම් 1,388කට ආසන්න ප්‍රමාණයක් අත්අඩංගුවට ගැනීමට හැකි වූ බව ධීවර හා ජලජ සම්පත් දෙපාර්තමේන්තුවේ ත්‍රිකුණාමල කාර්යාලය පවසයි.\n\nධීවර හා ජලජ සම්පත් දෙපාර්තමේන්තුවේ විශේෂ වැටලීම් ඒකකය විසින් පෙරේදා (15) කුච්චවේලි ප්‍රදේශයේදී මෙම වැටලීම සිදු කර ඇත. පුපුරන ද්‍රව්‍ය යොදා මසුන් මැරීම, මරන ලද මසුන් අලෙවි කිරීම, ප්‍රවාහනය, සන්තකයේ තබා ගැනීම මෙන්ම ප්‍රදර්ශනය කිරීම 1996 ධීවර හා ජලජ සම්පත් පනතේ 27 වැනි වගන්තිය යටතේ දඬුවම් ලැබිය හැකි වරදක් බැවින් අත්අඩංගුවට ගත් සැකකරු ශීතකරණ ලොරි රථය සහ මසුන් තොගය කුච්චවේලි සංචාරක මහේස්ත්‍රාත් අධිකරණය වෙත යොමු කිරීමට කටයුතු කරන බව ධීවර හා ජලජ සම්පත් දෙපාර්තමේන්තුවේ ත්‍රිකුණාමල දිස්ත්‍රික් සහකාර අධ්‍යක්ෂ තුෂාර තරින්ද කංකානම්ගේ මහතා පැවසීය.\n\nඑම්.ජී. ප්‍රියාන් මලින්ද ත්‍රිකුණාමල දිස්ත්‍රික් සමූහ",
       "URL": "https://www.dinamina.lk/2023/08/17/provincial-news/14713/%e0%b6%a9%e0%b6%ba%e0%b7%92%e0%b6%b1%e0%b6%b8%e0%b6%ba%e0%b7%92%e0%b6%a7%e0%b7%8a-%e0%b6%ba%e0%b7%9c%e0%b6%af%e0%b7%8f-%e0%b6%b8%e0%b7%90%e0%b6%bb%e0%b7%96-%e0%b6%b4%e0%b6%bb%e0%b7%8f-%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/89/"
}