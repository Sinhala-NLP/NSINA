{
       "Source": "dinamina",
       "Timestamp": "September 21, 2023 2:23 am",
       "Headline": "කළවැල්දෙණිය මහ විදුහලේ ශිෂ්‍ය නායකයන්ට නිල ලාංඡන",
       "News Content": "හැටන් අධ්‍යාපන කලාපයට අයත් කළවැල්දෙණිය මහා විදුහලේ 2023 වසරේ ශිෂ්‍ය නායක නිල ලාංඡන පැලඳවීමේ උළෙල පසුගියදා එම විදුහල් ප්‍රධාන ශාලාවේ දී පැවැත්විණි. එම විද්‍යාලයේ විදුහල්පති ඩී. ජී. ඩී. විජේරත්න මහතාගේ ප්‍රධානත්වයෙන් පැවති එම උළෙල දෙගුරුන්ගේද සහාය ඇතිව විදුහලේ ගුරු මණ්ඩලය මඟින් සංවිධාන කර තිබුණි. කළවැල්දෙණිය මහ විදුහලේ නවක ශිෂ්‍ය නායක මණ්ඩලය සිසු සිසුවියන් 30 දෙනකුගෙන් පමණ සමන්විත වන අතර විදුහල්පතිතුමා ඇතුළු ගුරුභවතුන් හා මවුපියන් විසින් එම ශිෂ්‍ය නායක නායිකාවන්ට නිල ලාංඡන පලඳවන ලදී.\n\nජී. ඒ. ගුණසේන\nගිනිගත්හේන විශේෂ",
       "URL": "https://www.dinamina.lk/2023/09/21/provincial-news/24034/%e0%b6%9a%e0%b7%85%e0%b7%80%e0%b7%90%e0%b6%bd%e0%b7%8a%e0%b6%af%e0%b7%99%e0%b6%ab%e0%b7%92%e0%b6%ba-%e0%b6%b8%e0%b7%84-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%9a-%e0%b7%81/",
       "Category": "provincial-news",
       "Parent URL": "https://www.dinamina.lk/category/provincial-news//page/39/"
}