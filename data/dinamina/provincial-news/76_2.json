{
       "Source": "dinamina",
       "Timestamp": "August 24, 2023 4:10 am",
       "Headline": "හොරණ මෙහෙණින් වහන්සේලා පනස් නමක් විෂයයෙහි දානමය පුණ්‍යකර්මයක්",
       "News Content": "හොරණ, උඩුව මරණාධාර සමිතිය විසින් සංවිධාන කර පවත්වන්නට යෙදුණු මෙහෙණින් වහන්සේලා පනස් (50) නමක් විෂයෙහි වූ දානමය පුණ්‍යකර්මයක් හොරණ, මහඋඩුව, හික්ගහකන්ද පිහිටි සමිති ගොඩනැඟිල්ලේදී පසුගියදා පැවැත්විණි.\nසමිතියට වසර 50ක් සම්පූර්ණ වීම නිමිත්තෙන් මෙම කටයුත්ත සංවිධාන කර තිබුණු අතර, 500කට ආසන්න වත්මන් සමිති සාමාජිකයින්ට සෙත් පැතීම මෙන්ම සමිති සාමාජිකයින්ව සිට දැනට ජීවතුන් අතර නොමැති පුද්ගලයින් හට පින් අනුමෝදන් කිරීම පෙරදැරිව මෙම පින්කම සංවිධාන කර ඇත.\nඋඩුව මරණ සහනාධාර සමිතියේ සාමාජිකයින් ඇතුළු විශාල පිරිසක් මෙම අවස්ථාවට එක්වූහ.\n\nඉංගිරිය මධ්‍යම සමූහ – ප්‍රියදර්ශනී කහවල",
       "URL": "https://www.dinamina.lk/2023/08/24/provincial-news/16809/%e0%b7%84%e0%b7%9c%e0%b6%bb%e0%b6%ab-%e0%b6%b8%e0%b7%99%e0%b7%84%e0%b7%99%e0%b6%ab%e0%b7%92%e0%b6%b1%e0%b7%8a-%e0%b7%80%e0%b7%84%e0%b6%b1%e0%b7%8a%e0%b7%83%e0%b7%9a%e0%b6%bd%e0%b7%8f-%e0%b6%b4/",
       "Category": "provincial-news",
       "Parent URL": "https://www.dinamina.lk/category/provincial-news//page/76/"
}