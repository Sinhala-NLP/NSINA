{
       "Source": "dinamina",
       "Timestamp": "August 25, 2023 1:00 am",
       "Headline": "මුළු දිවයිනටම සාම විනිසුරු   පන්සලේ රේඩියෝවයි   මයික් එකයි උස්සලා",
       "News Content": "ගමේ විහාරස්ථානයේ හාමුදුරුවන් සමඟ අමනාපයක් ඇති කර ගත් දායක සභාවේ ප්‍රධාන ක්‍රියාකාරිකයකු හාමුදුරුවන්ගේ කටවහන්නම්කෝ කියා රාත්‍රීයේ බණ මඩුවට ඇතුළුව උදෑසන ගමටම පිරිත් දාන ගුවන්විදුලි යන්ත්‍රය, මයික් එක සමඟ උපකරණ සොරාගෙන ගොස් තිබියදී පුපුරැස්ස පොලිසිය මඟින් ඔහුව අත්අඩංගුවට ගෙන තිබේ. මුළු දිවයිනටම සාමදාන විනිශ්චකාර වරයෙකු හා ක්‍රියාකාරී මහජන සේවකයෙකු ද වන මොහු හුණුගල බෞද්ධ මධ්‍යස්ථානයේ දේපොළ මෙසේ සොරාගෙන ඇතැයි පොලිසිය පවසයි. මොහු මෙම උපකරණ සොරා ගෙන යන ගමන් විහාරස්ථානයේ තිබූ කොස් ලෑලි පහක් රැගෙන ගොස් තිබියදී ඒවා ද සොයා ගෙන ඇත.\n\nසොරකම සිදු කරන අවස්ථාවේදී බණ මඩුව තුළ ඔහුගේ ජංගම දුරකතනය බිම වැටී තිබියදී පසුව එය හාමුදුරුවන්ට හමුවීමත් සමඟ මෙම සොරකම සිදු කළ අය හඳුනාගෙන තිබේ.\n\nමෙම සැකකරු අධිකරණය වෙත ඉදිරිපත් කිරීමට නියමිතය.",
       "URL": "https://www.dinamina.lk/2023/08/25/provincial-news/17045/%e0%b6%a2%e0%b6%82%e0%b6%9c%e0%b6%b8-%e0%b6%af%e0%b7%94%e0%b6%bb%e0%b6%9a%e0%b6%ad%e0%b6%b1%e0%b6%ba-%e0%b6%b8%e0%b6%9f-%e0%b7%80%e0%b7%90%e0%b6%a7%e0%b7%93-%e0%b6%ad%e0%b7%92%e0%b6%b6/",
       "Category": "provincial-news",
       "Parent URL": "https://www.dinamina.lk/category/provincial-news//page/75/"
}