{
       "Source": "dinamina",
       "Timestamp": "September 14, 2023 3:00 am",
       "Headline": "වීර වාග්සර-2023 විවාද තරගාවලියේ ජය සිරි සුමණජෝති දහම් පාසලට",
       "News Content": "රත්මලාන ශාසනාරක්ෂක බල මණ්ඩල දහම් පාසල් අතර පසුගියදා අත්තිඩිය ශ්‍රී පියරතනාරාම විහාරස්ථාන මහාවීර දහම් පාසල් ප්‍රධාන ශාලා පරිශ්‍රයේදී පැවැති Òවීර වාග්සර – 2023Ó විවාද තරගාවලියේදී ගල්කිස්ස ශ්‍රී ධර්මේන්දරාරාම Òසිරි සුමණජෝතිÓ දහම් පාසල විසින් සමස්ත තරගාවලියේදී සමස්ත සූරතාවය ජ්‍යෙෂ්ඨ විවාද කණ්ඩායම විසින් දිනාගනු ලැබිණි.\n\nමෙම තරගාවලිය රත්මලාන ශාසනාරක්ෂක මණ්ඩල ලේඛකාධිකාරී ශ්‍රී ධර්මේන්දරාරාම විහාරස්ථාන විහාරාධිපති සිරිසුමණ ජෝති දහම් පාසල් ප්‍රධානාචාර්ය බඹරපනේ සුගතානන්ද හිමිගේ අනුශාසනා පරිදි අත්තිඩිය ශ්‍රී ජිනරතනාරාම විහාරාධිපති අත්තිඩිය සුමේධ හිමි ඇතුළු සංවිධායක මණ්ඩලය විසින් සංවිධාන කරනු ලැබිණි.\n\nමෙම අවස්ථාවට රත්මලාන ප්‍රදේශීය ලේකම් කාර්යාලයේ බෞද්ධ කටයුතු සමායෝජක ඉලුඹකන්දේ විනීත හිමි ඇතුළු සංඝරත්නය, ආචාර්ය මණ්ඩලය සිසු සිසුවියන් විශාල පිරිසක් සහභාගි වී සිටියහ.\n\nදෙහිවල – එච්. එම්. ධර්මපාල",
       "URL": "https://www.dinamina.lk/2023/09/14/provincial-news/22128/%e0%b7%80%e0%b7%93%e0%b6%bb-%e0%b7%80%e0%b7%8f%e0%b6%9c%e0%b7%8a%e0%b7%83%e0%b6%bb-2023-%e0%b7%80%e0%b7%92%e0%b7%80%e0%b7%8f%e0%b6%af-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/49/"
}