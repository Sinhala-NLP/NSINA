{
       "Source": "dinamina",
       "Timestamp": "July 7, 2023 1:00 am",
       "Headline": "රක්වානේ එල්ලී මිය ගිය තරුණියගේ යට ඇඳුමේ සිම් කාඩ්පත් කිහිපයක්",
       "News Content": "රක්වානේ ළැගුම්හලක⁣ට සිය පෙම්වතා සමඟ ගොස් එහි නාන කාමරයේ එල්ලී දිවි හානිකරගත් තරුණියගේ යට ඇඳුමේ සඟවා තිබූ දුරකථන සිම්කාඩ් පත් කිහිපයක් හමු වූ බව පොලිසිය කියයි.\n\nමෙම තරුණියගේ මරණය හා මෙම සිම් කාඩ්පත් අතර සම්බන්ධයක් තිබේදැයි විමර්ශන පවත්වන බව උසස් පොලිස් නිලධාරියෙක් සඳහන් කළේය.\n\nමෙම තරුණිය රක්වානේ පදිංචිකාරියකි. පනාවල ප්‍රදේශයේ පිහිටි ළැගුම්හලකට ඇයව රැගෙන යන්නේ පෙම්වතා විසිනි. ඒ පසුගිය 4 වැනිදා ය.\n\nපෙම්වතා රාත්‍රී ආහාරය ගෙන ඒමට ළැගුම්හල් කාමරයෙන් පිටතට ගිය අවස්ථාවේදී ඇය ගෙල වැලලා ගෙන ඇති බව පොලිසිය කියයි. ඇය සිම් කාඩ්පත් කිහිපයක් භාවිත කර ඇති බවද පෙනී ගොස් ඇත. ඇය ඒතුලින් සම්බන්ධකම් පවත්වා ඇති අය කවුරුන්ද යන්න පිළිබඳ සොයා බලන බව පොලිසිය කියයි.\n\nමෙම තරුණියගේ අවසන් කටයුතු ඊයේ(06) පවත්වා තිබේ. දේහය අවසන් කටයුතු සඳහා රැගෙන යන අතරතුර අවමංගල පෙරහරේ ගමන් ගත් පිරිස් මෙම මරණය සැක සහිත බව පවසමින් කෑ කෝ ගසා ඇති බව පොලිසිය කියයි. එහිදී පොලිසිය කරුණු පැහැදිලි කර දීමෙන් අනතුරුව ඔවුන් සාමකාමීව සුසාන භූමිය වෙත මළ සිරුර රැගෙන ගොස් අවසන් කටයුතු කළ බවද පොලිසිය සඳහන් කළේය.",
       "URL": "https://www.dinamina.lk/2023/07/07/provincial-news/4816/%e0%b6%bb%e0%b6%9a%e0%b7%8a%e0%b7%80%e0%b7%8f%e0%b6%b1%e0%b7%9a-%e0%b6%91%e0%b6%bd%e0%b7%8a%e0%b6%bd%e0%b7%93-%e0%b6%b8%e0%b7%92%e0%b6%ba-%e0%b6%9c%e0%b7%92%e0%b6%ba-%e0%b6%ad%e0%b6%bb%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/136/"
}