{
       "Source": "dinamina",
       "Timestamp": "September 11, 2023 1:40 am",
       "Headline": "කොළඹට හොර හරක් ඇද්ද දෙකක්  බළන්ගොඩදී කොටු",
       "News Content": "බලපත්‍ර නොමැතිව සහ හිංසාකාරී ලෙස රහසිගතව කොළඹ ප්‍රදේශයට රැගෙන යමින් සිටි මී ගවයින් 16 දෙනෙකු පැටවූ ලොරියක් සහ සැකකරුවන් දෙදෙනෙකු බලන්ගොඩ පොලිසිය විසින් අත්අඩංගුවට ගෙන ඇත. පසුගිය 08 වැනිදා රාත්‍රී බලංගොඩ මිරිස්වත්ත ප්‍රදේශයේ දී පොලිසිය භාරයට ගත් ලොරිය පරීක්ෂා කිරීමේදී එක් මී ගවයෙක් මියගොස් සිටි බවද පොලිසිය පැවසීය. හුස්ම ගැනීමට නොහැකිව ලොරි රථයේම එම මී ගවයා මිය ගොස් ඇති අතර, තවත් මී ගවයින් දෙදෙනෙකුගේ අත් පා ජාවාරම්කරුවන් විසින් කඩා දමා තිබී ඇත.\n\nමේ සතුන් නිදහස් කර ගැනීමට සහ සුවපත් කිරීමට ප්‍රදේශයේ ස්වේච්ඡා සංවිධානයක් ඉදිරිපත්ව සිටී. බලන්ගොඩ පොලිස් ස්ථානාධිපති ප්‍රධාන පොලිස් පරීක්ෂක දමින්ද ජයකොඩි මහතාගේ මෙහයවීමෙන් පරීක්ෂණ සිදු කෙරේ.\n\nකහවත්ත – නිරෝෂණ පෙරේරා",
       "URL": "https://www.dinamina.lk/2023/09/11/provincial-news/21053/%e0%b6%9a%e0%b7%9c%e0%b7%85%e0%b6%b9%e0%b6%a7-%e0%b7%84%e0%b7%9c%e0%b6%bb-%e0%b7%84%e0%b6%bb%e0%b6%9a%e0%b7%8a-%e0%b6%87%e0%b6%af%e0%b7%8a%e0%b6%af-%e0%b6%af%e0%b7%99%e0%b6%9a%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/55/"
}