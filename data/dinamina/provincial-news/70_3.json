{
       "Source": "dinamina",
       "Timestamp": "August 29, 2023 3:00 am",
       "Headline": "ෆෝන් එක  කනේ ගහගෙන  රේල් පාරේ ගිය කත දුම්රියට බිළි",
       "News Content": "\n\nජංගම දුරකථනයක් කනේ තබාගෙන මුහුදු බඩ දුම්රිය මාර්ගයේ ගමන්කල කාන්තාවක ඊයේ (28) පස්වරුවේ දුම්රියක ගැටී බරපතළ තුවාල ලබා රෝහල් ගත කිරීමෙන් පසු මියගොස් ඇත.\n\nමරදාන සිට අළුත්ගම බලා ධාවනයවූ අංක 772 දුම්රිය පානදුර දුම්රිය ස්ථානයේ සිට පින්වත්ත දක්වා ගමන් කිරීමේදී රාත්‍රි 7 ට ආසන්නව අනතුර සිදුව ඇති බව සදහන් වේ.\n\nඅනතුරෙන් බරපතළ තුවාල ලැබූ කාන්තාව එම දුම්රියෙන්ම වාද්දුව දුම්රිය ස්ථානයට රැගෙන ගොස් ඇති බවත්, 1990 සුවසැරියෙන් පානදුර මූලික රෝහලට රැගෙන ගොස් ඇති බවත් වාද්දුව දුම්රිය ප්‍රකාශකයෙක් පැවසීය .\n\nකළු පැහැති ඩෙනිම් කලිසමක් සහ මල් සහිත කහ පැහැති හැට්ටටයක් ඇද සිටි 22 වියේ පමණ පසුවන ඇයගේ අනන්‍යතාවය මෙතෙක් හදුනාගෙන නොමැති බවද දුම්රිය ප්‍රකාශකයා වැඩිදුරටත් පැවසීය .\n\nදුම්රිය අවස්ථා කිහිපයකදී නලා ශබ්ද කර ඇතත් අනතුර සිදුව ඇති බව පැවසේ.\n\nපොතුපිටිය- සුමිත් ප්‍රේමතිලක",
       "URL": "https://www.dinamina.lk/2023/08/29/provincial-news/17909/%e0%b7%86%e0%b7%9d%e0%b6%b1%e0%b7%8a-%e0%b6%91%e0%b6%9a-%e0%b6%9a%e0%b6%b1%e0%b7%9a-%e0%b6%9c%e0%b7%84%e0%b6%9c%e0%b7%99%e0%b6%b1-%e0%b6%bb%e0%b7%9a%e0%b6%bd%e0%b7%8a-%e0%b6%b4%e0%b7%8f%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/70/"
}