{
       "Source": "dinamina",
       "Timestamp": "July 11, 2023 1:00 am",
       "Headline": "ගෙට බලෙන් රිංගා 19 හැවිරිදි සිසුවියට හදි කරලා",
       "News Content": "අතුරුගිරිය මාලසිංහගොඩ ප්‍රදේශයේ නිවසකට බලහත්කාරයෙන් ඇතුලු වී එහි කාමරයක නිදා සිටි 19 හැවිරිදි ර කළ තැනැත්තෙකු අතුරුගිරිය පොලිසිය මගින් අත් අඩංගුවට ගෙන කඩුවෙල අධිකරණයට ඉදිරිපත් කිරීමෙන් පසු 24 වෙනිදා දක්වා රක්ෂිත බන්ධනාගාර ගත කරන ලෙස කඩුවෙල මහේස්ත්‍රාත්තුමිය නියෝග කළාය.\n\nතරුණියගේ පියා රැකියාව සඳහා පිටත්ව ගොස් ඇති අතර මව බාල දියණිය රැගෙන උපකාරක පංතියකට ගොස් තිබියදී සැකකරු නිවසට ඇතුලු වී තිබේ. අදාල සිසුවියගේ බාල සොහොයුරා නිවසේ ඉදිරිපස කාමරයේ නිදා සිටි බැවින් මව ඉදිරිපස දොරේ අගුල නොදමා වසා දමා ගොස් ඇත. සැකකරු නිවසේ තිබූ කතුරක් ගෙන බියවද්දා තරුණියට අතවර කොට ඇතැයි ද සැකකරු තදින් මත්ද්‍රව්‍ය වලට ඇබ්බැහි වූ අයෙකු බවද පොලිස් පරීක්ෂණ වලදී හෙලිවී ඇත.\n\nමොහු මෙම අතවරය සිදුකොට පලා යෑමට තැත් කිරීමේදී ප්‍රදේශ වාසීන් ඔහුව අල්ලා පොලිසියට බාර දී තිබේ.මේ වනවිට තරුණිය හෝමාගම රෝහලේ ප්‍රථිකාර ලබන අතර සැකකරු කඩුවෙල අධිකරණයට ඉදිරිපත් කිරීමට නියමිතය.අතුරුගිරිය පොලිසියේ ස්ථානාධිපති ප්‍ර.පො.ප.සාරද ප්‍රනාන්දු,ළමා හා කාන්තා කාර්‍යංශයේ ස්ථානාධිපති පො.ප.යෙස්මින් යන නිලධාරීහු පරීක්ෂණ මෙහෙයවති.\n\nනවගමුව සමූහ – සුගත් ප්‍රේමතිලක",
       "URL": "https://www.dinamina.lk/2023/07/11/provincial-news/5596/%e0%b6%9c%e0%b7%99%e0%b6%a7-%e0%b6%b6%e0%b6%bd%e0%b7%99%e0%b6%b1%e0%b7%8a-%e0%b6%bb%e0%b7%92%e0%b6%82%e0%b6%9c%e0%b7%8f-19-%e0%b7%84%e0%b7%90%e0%b7%80%e0%b7%92%e0%b6%bb%e0%b7%92%e0%b6%af%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/133/"
}