{
       "Source": "dinamina",
       "Timestamp": "October 9, 2023 1:00 am",
       "Headline": "කෝටි ගානක කුණු සැමන් උසාවි නියමයෙන් වනසයි",
       "News Content": "මිනිස් පරිභෝජනයට නුසුදුසු රුපියල් එක්කොටි තිස්හත් ලක්ෂයක වටිනා සැමන් ටින් තොගයක් රජයේ රස පරීක්ෂක වාර්තා අනුව හා දඹුල්ල මහෙස්ත්‍රාත් උසාවි නියෝගය මත ඉනාමලුව කසළ අංගණයේ දී විනාශ කිරීමට කටයුතු කළේය.\n\nපාරිභෝගික අධිකාරියට ලද පැමිණිල්ලක් අනුව 2023 ජනවාරි 3වන දින කරන ලද වැටලීමේ දී ගලේවෙල තලකිරියාගම ගබඩාවක සඟවා තිබියදී පරීක්ෂාවට ලක් කර සැක සහිත නිසා දඹුල්ල මහෙස්ත්‍රාත් අධිකරණයට ඉදිරිපත් කර තිබිණි.\n\nමෙහි ග්‍රැම්ස් 425හේ සැමන් ටින් දාහ අටදහාස් පන්සියක් තිබිණි. පාරිභෝගික අධිකාරියේ මාතලේ දිස්ත්‍රික් ප්‍රධානි මේනක කුමාර මහතා හා ආර්. එම්. ඒ. රත්නායක ඇතුළු පිරිසක් වැටලීමට සහාභාගී වූහ.\nඋකුවෙල සංචාරක ප්‍රියන්ත සුමනසේන",
       "URL": "https://www.dinamina.lk/2023/10/09/provincial-news/28977/%e0%b6%9a%e0%b7%9d%e0%b6%a7%e0%b7%92-%e0%b6%9c%e0%b7%8f%e0%b6%b1%e0%b6%9a-%e0%b6%9a%e0%b7%94%e0%b6%ab%e0%b7%94-%e0%b7%83%e0%b7%90%e0%b6%b8%e0%b6%b1%e0%b7%8a-%e0%b6%8b%e0%b7%83%e0%b7%8f%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/9/"
}