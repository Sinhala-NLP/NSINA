{
       "Source": "dinamina",
       "Timestamp": "August 14, 2023 12:27 am",
       "Headline": "සැමියන් දෙදෙනාම එපාවූ එක් දරු මව ගෙල වැලලාගෙන",
       "News Content": "එක් දරු මවක් සිය නිවසේ බාල්කයේ එල්ලි දිවි හානි කර ගත් පුවතක් වැල්ලම්පිටිය පොලිසියෙන් වාර්තාවේ.\nමෙලෙස මරණයට පත්ව ඇත්තේ කොළොන්නාව සිංහපුර පදිංචිව සිටි තිෂුලා හියුමන්ති පෙරේරා නැමති 24 හැවිරිදි කාන්තාවකි.\nකොළොන්නාව හදිසි මරණ පරික්ෂක කාංචනා විජේනායක ඉදිරියේ පැවති මරණ පරික්ෂණයේ සාක්ෂි ලබා දුන් මිය ගිය තරුණියගේ මව මෙලෙස පවසා සිටියාය.\nමිය ගිය දුව කාලයකට පෙර තරුණයෙකු සමග මගේ නිවසේම පවුල් කමින් හිටියා. අවුරුදු එක හමාරක පිරිමි දරුවෙකු ද සිටිනවා. ඇය ඔහු සමග නිතියෙන් විවාහ වෙලා හිටියේ නැහැ.\nඔහු මත්ද්‍රව්‍ය වලට ඇබ්බැහි වෙලා හිටියා. නිතර අඩ දබර කර ගත්තා.මේ වන විට ඔහු බන්ධනාගාරගතව ඉන්නේ. ඒ අතර දුව තවත් තරුණයෙකු ගෙදරට ගෙනැල්ලා පවුල් කන්න පටන් ගත්තා. ඔහු සමගත් නිතර අඩ දබර කර ගන්නවා.\nසිද්ධිය වු දිනයේ උදේ උසාවියට යන්න තියෙනවා කියලා ඔහු ගියා. මමත් ළග ගෙදරක වැඩ කරන්න යන නිසා එදත් දෙරින් පිටවෙලා ආවා. දරුවයි දුවයි විතරයි ගෙදර හිටියේ. ඒ වෙලාවෙ දුව මේසයක් උඩට ගොඩ වෙලා තංගුස් පටක් අරගෙන බාල්කයේ එල්ලිලා තියෙනවා. මේ මරණය පිළිබදව මට සැකයක් නැහැ.\nමුල්ලේරියාව-සිරිසේන ගමගේ",
       "URL": "https://www.dinamina.lk/2023/08/14/provincial-news/13709/%e0%b7%83%e0%b7%90%e0%b6%b8%e0%b7%92%e0%b6%ba%e0%b6%b1%e0%b7%8a-%e0%b6%af%e0%b7%99%e0%b6%af%e0%b7%99%e0%b6%b1%e0%b7%8f%e0%b6%b8-%e0%b6%91%e0%b6%b4%e0%b7%8f%e0%b7%80%e0%b7%96-%e0%b6%91%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/97/"
}