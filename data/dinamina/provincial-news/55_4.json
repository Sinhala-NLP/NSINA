{
       "Source": "dinamina",
       "Timestamp": "September 11, 2023 1:43 am",
       "Headline": "බෙන්තර ගඟේ  නරක් වූ මළ සිරුරක්",
       "News Content": "බෙන්තර ගඟේ පාවෙමින් තිබූ මියගොස් දින ගණනාවක් වූ පිරිමි පුද්ගලයෙකු ගේ නරක් වූ මළ සිරුරක් පිටිගල පොලීසිය මඟින් සොයාගෙන ඇත. මේ දින වල නොකඩවා ඇද හැළෙන මහ වැසි සමඟ බෙන්තර ගඟේ ජල මට්ටම ද ඉහළගොස් තිබෙන බැවින් මළ සිරුර ගොඩ ගැනීම ද අපහසු විය.\n\nමළ සිරුර ගොඩ ගැනීමට ශ්‍රී ලංකා යුද හමුදාවේ පිටිග කඳවුරේ නිලධාරීහූ දැඩි වෙහෙසක් ගත්හ. අභිරහස් ලෙස මියගොස් ඇති බවට සැක කෙරෙන මෙම මළ සිරුර පිටිගල හදිසි මරණ පරීක්ෂක මල්ලිකා ලේල්වලහෙට්ටි මහත්මිය විසින් මරණ පරීක්ෂණය පැවැත්වීමෙන් අනතුරුව මළසිරුර ඇල්පිටිය මූලික රෝහල වෙත යැවූ අතර පිටිගල පොලීසිය පරීක්ෂණ පවත්වයි. මේ පුද්ගලයා මීට දින කිහිපයකට පෙර මියගොස් ඇති බවට පොලීසිය සැක කරයි.\n\nඇල්පිටිය විශේෂ\n\nඇල්පිටිය සමූහ",
       "URL": "https://www.dinamina.lk/2023/09/11/provincial-news/21059/%e0%b6%b6%e0%b7%99%e0%b6%b1%e0%b7%8a%e0%b6%ad%e0%b6%bb-%e0%b6%9c%e0%b6%9f%e0%b7%9a-%e0%b6%b1%e0%b6%bb%e0%b6%9a%e0%b7%8a-%e0%b7%80%e0%b7%96-%e0%b6%b8%e0%b7%85-%e0%b7%83%e0%b7%92%e0%b6%bb%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/55/"
}