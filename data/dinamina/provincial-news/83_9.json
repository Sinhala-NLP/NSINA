{
       "Source": "dinamina",
       "Timestamp": "August 21, 2023 1:10 am",
       "Headline": "වැලි ටිපර්-ඩිපෙන්ඩර් ඕපනායකදී ගැටී 6කට තුවාල",
       "News Content": "කොළඹ-බදුල්ල ප්‍රධාන මාර්ගයේ බලන්ගොඩ ඕපනායක උඩවෙල ප්‍රදේශයේ දී ඩිපෙන්ඩර් වර්ගයේ ජිප් රථයක් සහ වැලි ප්‍රවාහනය කරමින් තිබු ටිපර් රථයක් එකිනෙකට ගැටිමෙන් සිදු වු අනතුරකින් පෙරේදා (19) දා තරුණියක ඇතුළු 06 දෙනෙකු තුවාල ලබා බලන්ගොඩ මුලික රෝහලට ඇතුළත් කර ඇතැයි පොලිසිය පැවැසීය.\n\nඩිපෙන්ඩර් රථයේ ගමන් කළ තරුණියක සහ එහි ගමන් කළ තවත් තරුණයන් හතර දෙනෙකු සහ ටිපර් රථයේ රියදුරු මෙලෙස තුවාල ලබා ⁣ රෝහල්ගත කර තිබෙන බව පැවසේ.\n\nතුවාලකරුවන් අතුරින් සිව්දෙනෙකුගේ තත්ත්වය බරපතළ බැවින් ඔවුන් වැඩිදුර ප්‍රතිකාර සඳහා රත්නපුර මහා රෝහල වෙත මාරු කර යවා ඇත.\nඩිපෙන්ඩර් රථයේ රියදුරුගේ අපරීක්ෂාකාරි රිය ධාවනය හේතුවෙන් අනතුර සිදුව ඇති බවට මුලික විමර්ශනවලදි අනාවරණය වී තිබේ.\nබලන්ගොඩ විශේෂ එස්. පී. නන්දන හා රත්නපුර ලසන්ත නිරෝෂණ",
       "URL": "https://www.dinamina.lk/2023/08/21/provincial-news/15717/%e0%b7%80%e0%b7%90%e0%b6%bd%e0%b7%92-%e0%b6%a7%e0%b7%92%e0%b6%b4%e0%b6%bb%e0%b7%8a-%e0%b6%a9%e0%b7%92%e0%b6%b4%e0%b7%99%e0%b6%b1%e0%b7%8a%e0%b6%a9%e0%b6%bb%e0%b7%8a-%e0%b6%95%e0%b6%b4%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/83/"
}