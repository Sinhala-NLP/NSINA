{
       "Source": "dinamina",
       "Timestamp": "October 4, 2023 1:00 am",
       "Headline": "හබරණට අලුතින් සතිපොළක්",
       "News Content": "කැකිරාව ප්‍රාදේශීය සභාවට අයත් හබරණ නගරයට විශාල අඩුවක්ව පැවැති අංගසම්පූර්ණ සතිපොළක් ඉතා කෙටි කලකින් අලුතින් ඉදිකොට ජනතා අයිතියට පත් කිරීමේ උත්සවයක් පසුගියදා (30) මුදල් රාජ්‍ය අමාත්‍ය ශෙහාන් සේමසිංහ මහතාගේ මූලිකත්වයෙන් හබරණ නගරයේදී පැවැත්විණි.\n\nඉතා අබලන් තත්ත්වයේ පැවැති හබරණ සතිපොළ වෙනුවට නව සතිපොළක් ලබාදෙන මෙන් වෙළෙඳ ප්‍රජාව විසින් සිදු කරන ලද ඉල්ලීමකට අනුව මෙම අංගසම්පූර්ණ සතිපොළ මාස හයක් වැනි කෙටි කලකින් ඉදිකොට භාර දීම මෙසේ සිදු විය. මේ උදෙසා ලෝක බැංකු ආධාර යටතේ රුපියල් මිලියන 28.8ක මුදලක් වැය වී තිබේ.\n\nමේ හරහා ඍජුවම වෙළෙඳුන් 160 දෙනකුට රැකියා අවස්ථා සැලසෙන අතර, වක්‍ර රැකියා ද රැසක් බිහි වේ.\n\nතවද සංචාරක නගරයක් වන හබරණ නගරයේ ආපනශාලා සඳහා නැවුම් ආහාර ද්‍රව්‍ය මේ හරහා සහනදායී මිලට ලබා ගැනීමේ අවස්ථාව ද උදා වේ. ඉතා අබලන්ව පැවැති සති පොළ වෙනුවට ඉතා කෙටි කලකින් මෙවන් අංගසම්පූර්ණ සතිපොළක් ලබා දීම පිළිබඳ වෙළෙඳ ප්‍රජාව රජයට සිය ස්තූතිය පුද කරති.\n\nමරදන්කඩවල සමූහ කේ. එස්. කරුණාරත්න",
       "URL": "https://www.dinamina.lk/2023/10/04/provincial-news/27453/%e0%b7%84%e0%b6%b6%e0%b6%bb%e0%b6%ab%e0%b6%a7-%e0%b6%85%e0%b6%bd%e0%b7%94%e0%b6%ad%e0%b7%92%e0%b6%b1%e0%b7%8a-%e0%b7%83%e0%b6%ad%e0%b7%92%e0%b6%b4%e0%b7%9c%e0%b7%85%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/18/"
}