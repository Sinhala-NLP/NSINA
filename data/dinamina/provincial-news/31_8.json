{
       "Source": "dinamina",
       "Timestamp": "September 26, 2023 1:00 am",
       "Headline": "කේ.ජී කිලෝ 12ක් අදිද්දී මාට්ටු",
       "News Content": "ඉන්දියාවේ සිට මුහුදු මාර්ගයෙන් හොර රහසේ මෙරටට ගෙන්වූ කේරළ ගංජා තොගයක් සමඟ ජාවාරම්කරුවෙක් පොලිස් විශේෂ කාර්ය බළකායේ නිලධාරීන් පිරිසක් විසින් පෙරේදා (24) අත්අඩංගුවට ගනු ලැබුවේය.\n\nකයිට්ස් පොලිස් වසමේ කයිට්ස් ඩිපෝව පාර ප්‍රදේශයේදී සැකකරු අත්අඩංගුවට ගෙන තිබේ.\n\nඉන්දියාවේ සිට මුහුදු මාර්ගයෙන් හොර රහසේ මෙරටට ගෙන්වන ලද කේරළ ගංජා කිලෝ 12 ග්‍රෑම් 340ක් සන්තකයේ තබාගෙන යතුරු පැදියකින් ගමන් කළ කරෛයිනගර්, යාපනය ප්‍රදේශයේ පදිංචි වයස අවුරුදු 44ක මෙම පුද්ගලයා අත්අඩංගුවට ගෙන වැඩිදුර විමර්ශන කටයුතු සඳහා කයිට්ස් පොලිස් ස්ථානය වෙත භාර දී ඇත.\n\nපොලිස් විශේෂ කාර්ය බළකාය යාපනය කඳවුරේ නිලධාරීන්ට ලද තොරතුරකට අනුව පොලිස් විශේෂ කාර්ය බළකායේ අණදෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ නියෝග හා උපදෙස් පරිදි යාපනය කලාපය භාර ජ්‍යෙෂ්ඨ පොලිස් අධිකාරී රෝයි සුමනවර්ධන මහතාගේ මෙහෙයවීම මත, සහකාර පොලිස් අධිකාරී කොඩිතුවක්කු මහතාගේ අධීක්ෂණයෙන් විශේෂ කාර්ය බළකාය යාපනය කඳවුරේ උප පොලිස් පරික්ෂක එච්.ඩී.කේ. විතාරණ ඇතුළු නිලධාරීන් කණ්ඩායමක් විසින් මෙම වැටලීම සිදු කර තිබේ.\n\nරක්ෂණ ශ්‍රියන්ත",
       "URL": "https://www.dinamina.lk/2023/09/26/provincial-news/25427/%e0%b6%9a%e0%b7%9a-%e0%b6%a2%e0%b7%93-%e0%b6%9a%e0%b7%92%e0%b6%bd%e0%b7%9d-12%e0%b6%9a%e0%b7%8a-%e0%b6%85%e0%b6%af%e0%b7%92%e0%b6%af%e0%b7%8a%e0%b6%af%e0%b7%93-%e0%b6%b8%e0%b7%8f%e0%b6%a7%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/31/"
}