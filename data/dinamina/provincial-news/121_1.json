{
       "Source": "dinamina",
       "Timestamp": "July 26, 2023 1:00 am",
       "Headline": "අට්ටික්කා ගසින් වැටී දෙදරු පියා මරු දකී",
       "News Content": "දික්වෙල යෝගියාන ප්‍රදේශයේ පදිංචි 55 හැවිරිදි සිසර පෙරේරා යන දෙදරු පියෙකු පසුගිය දා අට්ටික්කා ගසින් වැටී මිය ගොස් තිබේ.\n\nඔහුගේ මිතුරෙකු සඳහා දික්වෙල මා ඔය අසල තිබූ අට්ටික්කා ගසකින් අට්ටික්කා කැඩීමට ගිය අවස්ථාවේ දී මෙම අවාසනාවන්ත ඉරණමට ගොදුරු වී තිබේ. අට්ටික්කා ගසින් වැටුණු ඔහුගේ ශරීරයේ කිසිදු සීරීමක්වත් නොමැතිව නිරුපද්‍රිතව සිය නිවසට පැමිණ නිදා සිට ඇති අතර හවස් වරුවේ ඇති වූ ඇඟපත වේදනාව නිසා පවුලේ ඥාතීන් විසින් ඔහුව මාරවිල දිසා රෝහලට ඇතුළත් කිරීමෙන් පසු මිය ගොස් තිබේ. සුෂුම්නාවට හානි සිදු වීමෙන් ඔහුගේ මරණය සිදු වී ඇති බව පශ්චාත් මරණ පරීක්ෂණයෙන් තහවුරු වී ඇත. ඔහු ප්‍රදේශයේ කොයිකාගේත් ආදරය දිනා ගත් පුද්ගලයෙකු වූ අතර ඔහුගේ බිරිය ද මාස එකහමාරකට පෙර ගෘහ සේවයට විදේශ ගත වී ඇත.",
       "URL": "https://www.dinamina.lk/2023/07/26/provincial-news/9238/%e0%b6%85%e0%b6%a7%e0%b7%8a%e0%b6%a7%e0%b7%92%e0%b6%9a%e0%b7%8a%e0%b6%9a%e0%b7%8f-%e0%b6%9c%e0%b7%83%e0%b7%92%e0%b6%b1%e0%b7%8a-%e0%b7%80%e0%b7%90%e0%b6%a7%e0%b7%93-%e0%b6%af%e0%b7%99%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/121/"
}