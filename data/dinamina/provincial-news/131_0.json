{
       "Source": "dinamina",
       "Timestamp": "July 14, 2023 1:00 am",
       "Headline": "බොල්ගොඩ ජලාශය ප්‍රතිසංස්කරණය ඇරඹේ",
       "News Content": "දේශගුණික අවබලපෑම් අවම කිරීමේ අරමුණින් රජය මගින් ආරම්භ කර ඇති වැඩසටහනට අදාළව කළුතර දිස්ත්‍රික් වැඩසටහන ඊයේ (13) කළුතර දිස්ත්‍රික් සංවර්ධන කමිටු සභාපති සංජීව එදිරිමාන්න මහතාගේ මූලිකත්වයෙන් ආරම්භ කරන ලදී.\n\nබොල්ගොඩ ජලාශයට යාබද වාද්දුව තල්පිටිය ඇළ, මොරොන්තුඩුව පට්ටේලිය ඇළ සහ මිල්ලනිය ලියනගොඩ ඇළ පිරිසිදු කිරීම ඇරඹිණි.\n\nවාරිමාර්ග දෙපාර්තමේන්තුවේ ප්‍රතිපාදන යොදා ජලාශය පිරිසිදු කෙරෙන අතර, පා.ම ලලිත් වර්ණකුමාර ඇතුළු දේශපාලන නියෝජිතයන්, කළුතර මහ දිසාපති ප්‍රසන්න ගිනිගේ ජනක කුමාර ඇතුළු නිලධාරීහු විශාල පිරිසක් සහභාගී වූහ.",
       "URL": "https://www.dinamina.lk/2023/07/14/provincial-news/6420/%e0%b6%b6%e0%b7%9c%e0%b6%bd%e0%b7%8a%e0%b6%9c%e0%b7%9c%e0%b6%a9-%e0%b6%a2%e0%b6%bd%e0%b7%8f%e0%b7%81%e0%b6%ba-%e0%b6%b4%e0%b7%8a%e0%b6%bb%e0%b6%ad%e0%b7%92%e0%b7%83%e0%b6%82%e0%b7%83%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/131/"
}