{
       "Source": "dinamina",
       "Timestamp": "August 3, 2023 1:25 am",
       "Headline": "අම්බලන්ගොඩ ධර්මාශෝක විදුහල්පතිනිට  විරුද්ධව දැවැන්ත උද්ඝෝෂණයක්",
       "News Content": "අම්බලන්ගොඩ ධර්මාශෝක විදුහලේ අකාර්යක්ෂමතා රැසක් සිදු වන බවත් දූෂණය හා අල්ලස් ගැනීම් දිගින් දිගටම සිදු වන බවත් වත්මන් විදුහල්පතිනිය ඉවත් කර වහාම වෙනත් විදුහල්පතිවරයෙකු ලබාදෙන ලෙසත් ඉල්ලා පාසල් සංවර්ධන සමිතිය ආදි ශිෂ්‍ය සංගමය සහ මවුපියන් එක්ව දැවැන්ත විරෝධතා ව්‍යාපාරයක් ඊයේ (02) පෙරවරුවේ විදුහල ඉදිරිපිට දී පැවැත්විණ.\n\nපාසල තුළට මත්ද්‍රව්‍ය හා මත්වතුර රැගෙන එන බවත්, ලක්ෂ ගණන් අල්ලස් ලබා ගන්නා බවත්, ගසාකෑම් හා අනිසි මුදල් එකතු කිරීමේ නවතන ලෙසත් ඉල්ලා මෙම පිරිස පෝස්ටර් අතැතිව විරෝධතාවයේ යෙදුණහ. මේවා කතා කිරීමට විදුහල්පතිනිය හමුවිය නොහැකි බව විරෝධතාකරුවන් පැවසීය.\n\nවිසඳුමක් නොලැබුණහොත් මීට වඩා දැඩි පියවර ගන්නා බවත් ඊට පෙර විදුහල්පතිනිය ඉවත් කරන ලෙසත් මෙම උද්ඝෝෂකයෝ රජයෙන් ඉල්ලීමක් කළේය. ඒ සම්බන්ධයෙන් පවතින ගැටලු හා දූෂණ පිළිබඳ විවිධ සටන් පාඨ ඇතුළත් බැනර් හා පුවරු ඔවුන් අත විය.\n\nඡායාරූපය – ගාල්ල දිස්ත්‍රික් සංචාරක\n\nගාල්ල දිස්ත්‍රික් සංචාරක ධර්මදාස සිරිවර්ධන, කරන්දෙණිය සමූහ – අනුරාධ ප්‍රියදර්ශන",
       "URL": "https://www.dinamina.lk/2023/08/03/provincial-news/11276/%e0%b6%85%e0%b6%b8%e0%b7%8a%e0%b6%b6%e0%b6%bd%e0%b6%b1%e0%b7%8a%e0%b6%9c%e0%b7%9c%e0%b6%a9-%e0%b6%b0%e0%b6%bb%e0%b7%8a%e0%b6%b8%e0%b7%8f%e0%b7%81%e0%b7%9d%e0%b6%9a-%e0%b7%80%e0%b7%92%e0%b6%af%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/109/"
}