{
       "Source": "dinamina",
       "Timestamp": "September 5, 2023 1:39 am",
       "Headline": "ලක්ෂ 08ක කේරළ ගංජා එක්ක තරුණයෙක් අත්අඩංගු වට",
       "News Content": "හම්බන්තොට යුද හමුදා බුද්ධි අංශයේ නිලධාරීන්ට ලද තොරතුරකට අනුව තංගල්ල සුරාබදු නිලධාරීන් විසින් මිද්දෙණිය ප්‍රදේශයේ සිදුකළ වැටලීමකදී රුපියල් ලක්ෂ 08ක් පමණ වටිනා කේරළ ගංජා කිලෝ 03ක් සමඟ 24 හැවිරිදි තරුණයෙකු පෙරේදා (03) සවස අත්අඩංගුවට ගෙන තිබේ.\nඉන්දියාවේ නිෂ්පාදිත කේරළ ගංජා පාර්සලයක් රැගෙන තරුණයෙකු දඹේතලාව ප්‍රදේශයේ සිට මිද්දෙණිය ප්‍රදේශයට පැමිණෙන බවට යුද හමුදා බුද්ධි අංශයට ලද තොරතුරට අනුව මෙම වැටලීම සිදුකර සැකකාර තරුණයා අත්අඩංගුවට ගෙන තිබේ. අත්අඩංගුවට පත් තරුණයාගෙන් සිදුකළ මූලික ප්‍රශ්න කිරීමේදී කේරළ ගංජා ජාවාරම සම්බන්ධ තොරතුරු රැසක් අනාවරණය කර ගැනීමට වැටලීම් කළ නිලධාරීන් සමත්ව තිබේ.\nසැකකරු වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිතව ඇත.\n\nසූරියවැව විශේෂ – නුවන් ජයසේකර",
       "URL": "https://www.dinamina.lk/2023/09/05/provincial-news/19524/%e0%b6%bd%e0%b6%9a%e0%b7%8a%e0%b7%82-08%e0%b6%9a-%e0%b6%9a%e0%b7%9a%e0%b6%bb%e0%b7%85-%e0%b6%9c%e0%b6%82%e0%b6%a2%e0%b7%8f-%e0%b6%91%e0%b6%9a%e0%b7%8a%e0%b6%9a-%e0%b6%ad%e0%b6%bb%e0%b7%94%e0%b6%ab/",
       "Category": "provincial-news",
       "Parent URL": "https://www.dinamina.lk/category/provincial-news//page/62/"
}