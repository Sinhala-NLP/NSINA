{
       "Source": "dinamina",
       "Timestamp": "August 14, 2023 2:17 am",
       "Headline": "හොර පාරෙන් ගෙන ගිය ලක්ෂ 50ක බීඩි කොළ මාට්ටු",
       "News Content": "මාර්ග බාධක මගහැරමින් අතුරු මාර්ග හරහා හොර පාරේන් රැගෙන යාමට සුදානම් වු රුපියල් ලක්ෂ 50 කට ආසන්න බීඩි කොළ තොගයක් වනාතවිල්ලව හා කරුවගස්වැව පොලිස්ථාන ඒකාබද්ධව කළ වැටලීමකදී 13 අලුයම අත් අඩංගුවට ගත් බව කියයි.\n\nමෙසේ අත් අඩංගුවට ගෙන ඇත්තේ ඉන්දියාවේ සිට නීති විරෝධී අයුරීන් මුහුදු මාර්ගයෙන් කරතිව් කලපු තිරයට රැගෙන ඉන් පසුව බෝලරෝ කැබ් රථයකින් ප්‍රවාහනය කරමින් බීඩි කොළ තොගයක් බව පොලිසිය කියයි.\n\nඅදාල බීඩි කොළ තොගයෙ කිලෝ 700කට ආසන්න ප්‍රමාණයක් තිබු බවත් එය උර 19ක අසුරා තිබු බව පොලිසිය කියයි. මෙම බීඩි කොළ තොගය සමග එය ප්‍රවාහනයට යොදා ගත් බෝලරෝ වර්ගයෙ කැබ් රථය සමග රියදුරු අත් අඩංගුවට ගෙන තිබු බවත් පලා ගිය සැකකරුවෙකු අත් අඩංගුවට ගැනිමට පරීක්ෂණ ආරම්භ කර ඇති බව පොලිසිය කියයි. අදාල බීඩි කොළ තොගය වනාතවිල්ලුව සිට පුත්තලම දෙසට ප්‍රධාන මාර්ගයෙන් රැගෙන යාමේදි 4 කනුව මාර්ග බාධකයෙදී එය පරික්ෂා කිරීම වැළැක්විමට මෙසේ ජාවාරම්කරුවන් අතුරු මාර්ග භාවිත කර ඇති බව ද කියයි.අත් අඩංගුවට ගත් බීඩි කොළ තොගය කරුවලගස්වැව පොලිස්ථානය භාරයෙ රදවා ඇත.\n\nපුත්තලම-හිරාන් ප්‍රියංකර ජයසිංහ, මාරවිල-මිහිර විජේසේකර",
       "URL": "https://www.dinamina.lk/2023/08/14/provincial-news/13691/%e0%b7%84%e0%b7%9c%e0%b6%bb-%e0%b6%b4%e0%b7%8f%e0%b6%bb%e0%b7%99%e0%b6%b1%e0%b7%8a-%e0%b6%9c%e0%b7%99%e0%b6%b1-%e0%b6%9c%e0%b7%92%e0%b6%ba-%e0%b6%bd%e0%b6%9a%e0%b7%8a%e0%b7%82-50%e0%b6%9a-%e0%b6%b6/",
       "Category": "provincial-news",
       "Parent URL": "https://www.dinamina.lk/category/provincial-news//page/96/"
}