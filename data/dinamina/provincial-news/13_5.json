{
       "Source": "dinamina",
       "Timestamp": "October 6, 2023 1:00 am",
       "Headline": "නගරය මැද  සූදු කෙළි­මින් සිටි තිදෙ­නෙක්  අත්අ­ඩං­ගු­වට",
       "News Content": "නීති විරෝධි ලෙස රජයට බදු නොගෙවා සූදු සෙල්ලම් කරමින් සිටි පුද්ගලයන් තිදෙනකු ඊයේ (5) ගිරාඳුරුකෝට්ට නගරයේ දී අත්අඩංගුවට ගත් බව ගිරාඳුරුකෝට්ට පොලීසිය පවසයි. මොවුන් සන්තකයේ තිබී සූදු සෙල්ලම් කිරීමට යොදා ගත් කුඩා කාඩ්බෝඩ් කඩදාසි කැබිලි 77ක්, මුදල් රුපියල් 8600ක් ද අත්අඩංගුවට ගත් බව පොලීසිය කීය.\n\nගිරාඳුරුකෝට්ට අගලඔය, මෛත්‍රීගම, හොබරියාව යන ප්‍රදේශ වල පදිංචි අවුරුදු 29, 48, 56 වයසේ පසුවන තිදෙනකු මෙසේ අත්අඩංගුවට ගත් බව ද පොලීසිය පැවසීය. ගිරාඳුරුකෝට්ට\n\nනගරයේ දී නීති විරෝධී ලෙස සූදූ ක්‍රීඩාවේ යෙදෙන බවට ලැබුණු තොරතුරක් මත ගිරාඳුරුකෝට්ට පොලීසියේ නිලධාරීන් මෙම වැටලීම සිදු කර නීති විරෝධි ලෙස රජයට බදු නොගෙවා සූදු\n\nසෙල්ලම් කරමින් සිටි සැකකරුවන් තිදෙනා මෙලෙස අත්අඩංගුවට ගත් බව පොලීසිය සඳහන් කළේය.\n\nඌව පළාත්භාර නියෝජ්‍ය පොලිස්පති අජිත් හේසිරි, පොලිස් අධිකාරි බුද්දික ගුණසේකර, සහකාර පොලිස් අධිකාරි 111 ජී. ඩබ්ලිව්. එස්. බී. පලිපාන යන මහත්වරුන්ගේ උපදෙස් මත ගිරාඳුරුකෝට්ට පොලිස් ස්ථානාධිපති පොලිස් පරික්ෂක සුදේශ් චතුරංග මහතා ඇතුළු නිලධාරීහූ වැඩිදුර පරික්ෂණ පවත්වයි.",
       "URL": "https://www.dinamina.lk/2023/10/06/provincial-news/28360/%e0%b6%b1%e0%b6%9c%e0%b6%bb%e0%b6%ba-%e0%b6%b8%e0%b7%90%e0%b6%af-%e0%b7%83%e0%b7%96%e0%b6%af%e0%b7%94-%e0%b6%9a%e0%b7%99%e0%b7%85%e0%b7%92%e0%b6%b8%e0%b7%92%e0%b6%b1%e0%b7%8a-%e0%b7%83%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/13/"
}