{
       "Source": "dinamina",
       "Timestamp": "October 5, 2023 1:00 am",
       "Headline": "අපේක්ෂා රෝහ‍ලට තැඹිලි ගෙඩි 1800ක කසපැන් පූජාවක්",
       "News Content": "මහරගම අපේක්ෂා රෝහලේ නේවාසික රෝගීන් සඳහා තැඹිලි ගෙඩි 1800ක කසපැන් පූජා කරමින් පසුගිය (02) දා මතුගම ආනන්ද ශාස්ත්‍රාලය ජාතික පාසලේ ශිෂ්‍යභට බාලක බාලිකාවන් අපේක්ෂා රෝහලේ ජීවිතය යදින රෝගීන්ට සුවය ප්‍රාර්ථනා කරනු ලැබිය.\n\nමතුගම ආනන්ද ශාස්ත්‍රාලය ජාතික පාසලේ විදුහල්පති රන්දුන් ජයලත් මහතාගේ උපදෙස් හා මෙහෙයවීමෙන් විද්‍යාලයීය ශිෂ්‍යභට බාලක බාලිකවන් මෙම පිංකම සංවිධානනය කරනු ලැබිය. විද්‍යාලයීය ශිෂ්‍යභට ඛණ්ඩ භාර අචාර්ය මේජර් එස්. එම් සමන්ත සහ ආචාරිනී ලුතිතන් ජී.අයි.ඩී.එන්. ලක්මිණි මහත්මිය මෙම වැඩසටහන සම්බන්ධිකරණය කළ අතර, විද්‍යලයේ අධ්‍යයන හා අනධ්‍යයන කාර්ය මණ්ඩලය මේ සඳහා සහාය විය.\n\nශිෂ්‍ය භටයින්ගේ ප්‍රජා ක්‍රියාකාරකම් ව්‍යාපෘතිය යටතේ සිදු කළ මෙම වැඩසටහන සඳහා ආදි ශිෂ්‍ය ශිෂ්‍යාවන්, විශ්‍රාමික ගුරුභවතුන්, දෙමාපියන් විශාල පිරිසක් තැඹිලි සපයමින් සහාය ලබා දුන් අතර ආදිශිෂ්‍ය රජිත ජයසංඛ සහ මනෝජ් රංගන මහත්වරුන් තැඹිලි සහ සිසුන් ප්‍රවාහනයට අවශ්‍ය පහසුකම් සපයනු ලැබිය.\n\nතැඹිළි ගෙඩි 1800ක් රැගෙන අලුයම හයට පාසලෙන් පිටත්ව උදෑසන හත වන විට මහරගම අපේක්ෂා රෝහලට ළඟා විය. රැගෙන ගිය ගොස් තැඹිලි කපා තැඹිලි වතුර පෙරා නේවාසික රෝගීන්ට හා රෝගීන්ගේ සත්කාරක ඥාතින් වෙත ලබා දීම සිසු සිසුවියන් සිදු කරනු ලැබීය.\n\nපී. සෝමරත්න – මීගහතැන්න සමූහ",
       "URL": "https://www.dinamina.lk/2023/10/05/provincial-news/27993/%e0%b6%85%e0%b6%b4%e0%b7%9a%e0%b6%9a%e0%b7%8a%e0%b7%82%e0%b7%8f-%e0%b6%bb%e0%b7%9d%e0%b7%84%e0%b6%bd%e0%b6%a7-%e0%b6%ad%e0%b7%90%e0%b6%b9%e0%b7%92%e0%b6%bd%e0%b7%92-%e0%b6%9c%e0%b7%99/",
       "Category": "provincial-news",
       "Parent URL": "https://www.dinamina.lk/category/provincial-news//page/17/"
}