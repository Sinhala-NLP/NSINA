{
       "Source": "dinamina",
       "Timestamp": "August 22, 2023 4:06 am",
       "Headline": "හොරණ හිටපු නගරාධිපතිගේ නි‍ෙවසට හෙළුවෙන් ඇවිත් ගහලා",
       "News Content": "හොරණ හිටපු නගරාධිපති විතානගේ සිරිසෝම මහතාගේ නිවසට පෙරේදා (20) රාත්‍රි යකඩ පොල්ලක් රැගෙන නිරුවතින් පැමිණි පුද්ගලයකු පහරදී අලාභහානි කර ඇති බව හොරණ පොලිසිය පවසයි .\n\nපහරදීම සිදුකළ පුද්ගලයා අත්අඩංගුවට ගත්බවද පොලිසිය කීය.\nමෙසේ අත්අඩංගුවට ගෙන ඇත්තේ හොරණ පාදුක්ක පාරේ පදිංචි පුද්ගලයකු බව පොලිසිය කිය.\n\nසැකකරු එදින රාත්‍රි 7 ට පමණ හොරණ පාදුක්ක පාරේ පිහිටි හිටපු නගරාධිපති වරයාගේ නිවසට පැමිණ යකඩ රැගෙන පැමිණ නිවැසියන්ට පහරදුන් බවත්, එහිදී නගරාධිපති වරයාගේ දියණිය සහ නැගණියද සුළු තුවාල ලබා ඇති අතර , නිවසේ සුරතලයට ඇති කරන සුනඛයාටද අමානුෂික අන්දමින් පහරදී ඇති බවත් පැවසේ.\n\nපහරදීමෙන් නිවසේ ගේට්ටුවට සහ ගෘහ උපකාරණ වලට හානි සිදුව ඇති බවත් පොලිසිය කීය. සැකකරු හොරණ මහේස්ත්‍රාත් අධ්කරණයට ඉදිරිපත් කිරීමෙන් පසු ලබන සැප්තැම්බර් 04 දා දක්වා රිමාන්ඩ් බන්ධනාගාර ගතකර තිබේ. පානදුර පොලිස් අධිකාරී (වැබ) නිශාන්ත සේනාරත්න මහතාගේ උපදෙස් පරිදි ස්ථානාධිපති ප්‍රධාන පොලිස් පරීක්ෂක පී.එස්.පනාවල මහතාගේ ප්‍රධානත්වයෙන් අපරාධ අංශ නිලධාරීන් පරීක්ෂණ පවත්වති.\nපොතුපිටිය- සුමිත් ප්‍රේමතිලක සහ බණ්ඩාරගම බිමල් ජයසිංහ",
       "URL": "https://www.dinamina.lk/2023/08/22/provincial-news/16088/%e0%b7%84%e0%b7%9c%e0%b6%bb%e0%b6%ab-%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%b1%e0%b6%9c%e0%b6%bb%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92%e0%b6%9c%e0%b7%9a-%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/80/"
}