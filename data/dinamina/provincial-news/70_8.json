{
       "Source": "dinamina",
       "Timestamp": "August 29, 2023 1:36 am",
       "Headline": "‘බී’පොසිටිව් වර්ගයේ වකුගඩුවක් ඕනෑ",
       "News Content": "හඳුනාගත නොහැකි දරුණු වකුගඩු රෝගයකින් පෙළෙන මහියංගණය, ගඟේයාය, ගුරුමඩ, අංක 74. ලිපිනයේ පදිංචි 25 හැවිරිදි ආර්. එම්. අශේන් ලක්මාල් සෙනෙවිරත්න යන අයට ලේ පිරිසිදු කිරීමේ ප්‍රතිකාරයෙන් පසු වකුගඩුවක් බද්ධ කළ යුතු බව ඔහුට ප්‍රතිකාර කරනු ලබන වෛද්‍යවරු සඳහන් කර තිබේ.\n\nමොහුගේ වකුගඩු දෙකම නරක් වී ඇති බවත් මාස තුනක කාලයක් ඇතුළත අඩු තරමේ එක් වකුගඩුවක් හෝ බද්ධ කළහොත් මොහුගේ ජීවිතය බේරා ගැනීමට හැකි වෙනු ඇති බව මොහුට ප්‍රතිකාර කරනු ලබන මහනුවර ජාතික රෝහලේ විශේෂඥ වෛද්‍යවරු සඳහන් කර තිබේ.\n\nඑක් දරු පියකු වන මොහු එදිනෙදා කුලියෙන් ජීවත් වු අතර පවතින රෝගි තත්ත්වය හේතුවෙන් එම කටයුතු ද කරගෙන යෑමට නොහැකිව දැඩි ආර්ථික පීඩාවෙන් ද පසුවෙන බව කියයි.\n\nඑම නිසා ‘බී’පොසිටිව් වර්ගයේ වකුගඩුවක් පරිත්‍යාග කිරීමට හැකි පින්වන්තයෙක් සිටී නම් හෝ ආයතනයක අනුග්‍රහයක් ලැබේනම් තමන්ට වකුගඩුවක් පරිත්‍යාග කිරීමට කාරුණික වන ලෙස ද ඉල්ලා සිටින අතර එසේ වන්නේ නම් තවදුරටත් ජීවත් වීමේ බලාපොරොත්තු තබා ගැනීමට තමන්ට හැකිවෙන බව ද සෙනෙවිරත්න මහතා පැවසීය. සම්බන්ධ කරගත හැකි දුරකතනය 078 9662811\n\nහසලක සමුහ – ඊ. එම්. එස්. ඒකනායක",
       "URL": "https://www.dinamina.lk/2023/08/29/provincial-news/17830/%e0%b6%b6%e0%b7%93%e0%b6%b4%e0%b7%9c%e0%b7%83%e0%b7%92%e0%b6%a7%e0%b7%92%e0%b7%80%e0%b7%8a-%e0%b7%80%e0%b6%bb%e0%b7%8a%e0%b6%9c%e0%b6%ba%e0%b7%9a-%e0%b7%80%e0%b6%9a%e0%b7%94%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/70/"
}