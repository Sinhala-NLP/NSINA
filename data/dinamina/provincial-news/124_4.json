{
       "Source": "dinamina",
       "Timestamp": "July 22, 2023 1:00 am",
       "Headline": "ගුණදාස කපුගේ  17 වැනි ගුණ සමැරුම උපන් ගමේදී",
       "News Content": "විශාරද ගුණදාස කපුගේ ශූරීන්ගේ 78 වන ජන්ම දිනය වෙනුවෙන් ලේ දන්දීමේ වැඩසටහනක් සහ උපහාර ගී රසවින්දන වැඩසටහනක් අගෝස්තු 07 වැනිදා කරන්දෙණිය, කහදූව, මිරිස්වත්ත සණස සමිති ශාලාවේදී පැවැත්වීමට කටයුතු සංවිධාන කර තිබේ.\n\nගුණදාස කපුගේ පදනම විසින් 17 වැනි වරටත් සංවිධාන කරන ලද මෙම ලේ දන්දීමේ වැඩසටහන එදින පෙ.ව 8.30යේ සිට ප.ව 3.00 දක්වා පැවැත්වෙන බවත් උපහාර ගී රසවින්දන වැඩසටහන එදින ප.ව 5.00ට ආරම්භ කිරීමට නියමිත බවත් එම පදනම පවසා සිටී.\n\nඋපහාර ගී රසවින්දන වැඩසටහනේදී ගුණදාස කපුගේ ශූරීන්ගේ පුත් මිත්‍ර කපුගේ හා සොහොයුරු ප්‍රේමවර්ධන කපුගේ උපහාර ගී ගායනා කරන අතර, විශාරද නන්දසේන කටුවාවල සංගීතය සපයනු ලබයි. ප්‍රවීණ ගීත විචාරක හා ගීත රචක රවී සිරිවර්ධන මහතා විසින් කපුගේ ශූරීන්ගේ ගීත සම්බන්ධයෙන් යම් හැඳින්වීමක් කිරීමට නියමිතය.\n\nබලපිටිය විශේෂ ජයකාන්ත ලියනගේ",
       "URL": "https://www.dinamina.lk/2023/07/22/provincial-news/8361/%e0%b6%9c%e0%b7%94%e0%b6%ab%e0%b6%af%e0%b7%8f%e0%b7%83-%e0%b6%9a%e0%b6%b4%e0%b7%94%e0%b6%9c%e0%b7%9a-17-%e0%b7%80%e0%b7%90%e0%b6%b1%e0%b7%92-%e0%b6%9c%e0%b7%94%e0%b6%ab-%e0%b7%83%e0%b6%b8%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/124/"
}