{
       "Source": "dinamina",
       "Timestamp": "October 9, 2023 1:00 am",
       "Headline": "ලීටර් දහදාහේ කිරි බවුසරය ප්‍ර‍පාතයේ",
       "News Content": "වටවල ලොනැක් වතුයායේ සිට මීරිගම දක්වා කිරි ලීටර් දස දහසක් ප්‍රවාහනය කළ බවුසර් රථයක් මාර්ගයෙන් ඉවතට පැන ප්‍රපාතයට පෙරළීමෙන් අනතුරක් සිදු වි ඇති බව නෝටන්බ්‍රිජ් පොලිසිය පැවසීය.\n\n6වන දින අලුයම 1.30 ට පමණ මෙම අනතුර සිදු වි ඇත්තේ ගිනිගත්හේන නෝටන්බ්‍රිජ් ප්‍රධාන මාර්ගයේ ලොනැක් වත්ත ප්‍රදේශයේදිය.\n\nලොනැක් වත්තේ පිහිටි සත්ව ගොවිපොළේ සිට දියර කිරි ලීටර් දස දහසක් රැගෙන ප්‍රවාහන කළ බවුසර් රථය අධික බැවුමක් සහිත මාර්ගයේ ධාවනය කරන අවස්ථාවේ ප්‍රදේශයේ පැවති දැඩි අයහපත් කාලගුණයත් සහ මිදුම් තත්ත්වයත් සමඟ බවුසර් රථය ලිස්සාගොස් මාර්ගයෙන් ඉවතට පැන අඩි 10 ක් පමණ ප්‍රපාතයට පෙරළී මෙම අනතුර සිදු වි ඇති බවයි නෝටන්බ්‍රිජ් පොලිසිය කියා සිටියේ.\n\nබවුසර් රථය අනතුරට පත් වන අවස්ථාවේ රියදුරා පමණක් එහි ගමන් කර ඇති බවත්, අනතුරෙන් රියදුරා කිසිදු තුවාලයක් සිදු වි නොමැති බවද පොලිසිය පැවසීය.\nහැටන් රංජිත් රාජපක්ෂ",
       "URL": "https://www.dinamina.lk/2023/10/09/provincial-news/28989/%e0%b6%bd%e0%b7%93%e0%b6%a7%e0%b6%bb%e0%b7%8a-%e0%b6%af%e0%b7%84%e0%b6%af%e0%b7%8f%e0%b7%84%e0%b7%9a-%e0%b6%9a%e0%b7%92%e0%b6%bb%e0%b7%92-%e0%b6%b6%e0%b7%80%e0%b7%94%e0%b7%83%e0%b6%bb%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/10/"
}