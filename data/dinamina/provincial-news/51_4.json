{
       "Source": "dinamina",
       "Timestamp": "September 13, 2023 1:00 am",
       "Headline": "දරු දැරියෝ 147ක් ප්‍රථම වතාවට හලාවත ආසන දෙව් මැදුරේ දී දිව්‍ය සත්ප්‍රසාද ලබති",
       "News Content": "හලාවත කිතුනු මීසමේ ජීවත් වන කිතුනු පවුල්වල දරු දැරියන් 147 ක් වෙත ප්‍රථම වතාවට දිව්‍ය සත්ප්‍රසාද වහන්සේ ලබා දීම කාර්මෙල් දේව මාතාවන් නමින් කැප කර ඇති හලාවත ආසන දෙව් මැදුරේ දී පැවැති විශේෂ දිව්‍ය පූජා ‍ මෙහෙයක දී සිදු විය. එම දිව්‍ය පූජා මෙහෙය හලාවත ආසන දෙව් මැදුරු මීසමේ අධිපති ජූඩ් ශ්‍යාමත් පියතුමාගේ ප්‍රධානත්වයෙන් පැවැත්විණි.\n\nහලාවත සාන්ත මරියා කනිෂ්ඨ බාලිකා විදුහල හලාවත රදගුරු එඩ්මන් හිමි කනිෂ්ඨ පිරිමි විදුහල සහ හලාවත ජෝන් පෝල් ජාත්‍යන්තර පාසලේ මෙම දරු දැරියෝ අධ්‍යාපනය ලබන්නාහ. එම දරු දැරියෝ දිව්‍ය පූජා‍ මෙහෙයට එක්ව සිටියහ.",
       "URL": "https://www.dinamina.lk/2023/09/13/provincial-news/21621/%e0%b6%af%e0%b6%bb%e0%b7%94-%e0%b6%af%e0%b7%90%e0%b6%bb%e0%b7%92%e0%b6%ba%e0%b7%9d-147%e0%b6%9a%e0%b7%8a-%e0%b6%b4%e0%b7%8a%e0%b6%bb%e0%b6%ae%e0%b6%b8-%e0%b7%80%e0%b6%ad%e0%b7%8f%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/51/"
}