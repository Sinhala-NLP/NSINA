{
       "Source": "dinamina",
       "Timestamp": "July 24, 2023 1:00 am",
       "Headline": "පාසල් සිසුවෙක් මුහුදේ ගිලී අතුරුදන් තිදෙනකු දිවි ගලවාගෙන",
       "News Content": "පානදුර යුධහමුදා කදවුර ඉදිරිපිට මුහුදේ ඊයේ (23) පස්වරුවේ දියනැමට ගිය සිව්දෙනෙකු අතරින් පාසල් සිසුවෙකු දියේ ගිලී අතුරුදන්ව, තිදෙනෙකු දිවිගලවාගෙන ඇති බව පාණදුර දකුණ පොලිසිය පවසයි.\n\nපානදුර, බටහිර මාලමුල්ල ප්‍රදේශයේ පදිංචිව සිටී එච්.හේසාන් සත්සර සුදර්ශණ පීරිස් නමැති 17 හැවිරිදි පාසල් සිසුවෙකු මෙසේ අතුරුදන්ව ඇති බව පොලිසිය පවසයි.\n\nතවත් තරුණයන් තිදෙනකු සමග අතුරුදන් පාසල් සිසුවා පානදුර නල්ලූරුව යුධහමුදා කදවුර ඉදිරිපිට මුහුදේ දියනාමින් සිට ඇති අතර, එක්වරම රළ පහරට හසුව ගසගෙන ගොස් නැවත මතුවී නොපෙනී ගිය බව සිද්ධිය ඇසින් දුටූවෙක් පැවසීය.\n\nඅතුරුදන් තරුණයාගේ පවුලේ සාමාජිකයින් වෙරළට පැමිණ සිටී අතර, ඔහු සොයා ප්‍රදේශවාසින් මෙහෙයුම් සිදුකළ නමුත් ඊයේ රාත්‍රි වනතුරුත් හමු නොවීය.\n\nපානදුර ජේෂ්ඨ පොලිස් අධිකාරී සමන්ත වෙදගේ සහකාර පොලිස් අධිකාරී නිශාන්ත සේනාරත්න යන මහත්වරුන්ගේ උපදෙස් පරිදි, මූලස්ථාන පොලිස් පරීක්ෂක උපුල් ප්‍රියංකර නාවුල්ල මහතාගේ ප්‍රධානත්වයෙන් පරීක්ෂණ පවත්වනු ලැබේ.\nපොතුපිටිය – සුමිත් ප්‍රේමතිලක",
       "URL": "https://www.dinamina.lk/2023/07/24/provincial-news/8716/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94%e0%b7%80%e0%b7%99%e0%b6%9a%e0%b7%8a-%e0%b6%b8%e0%b7%94%e0%b7%84%e0%b7%94%e0%b6%af%e0%b7%9a-%e0%b6%9c%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/123/"
}