{
       "Source": "dinamina",
       "Timestamp": "September 12, 2023 4:39 am",
       "Headline": "දැඩිගමුව සිරි දේවමිත්ත සිසු නයුවන්ට නිල ලාංඡන…",
       "News Content": "ශ්‍රී ජයවර්ධනපුර කලාප අධ්‍යාපන කාර්යාලයට අයත් දැඩිගමුව ශ්‍රී දේවමිත්ත මහා විද්‍යාලයේ 2023 වසර සඳහා ශිෂ්‍ය නායක නායිකාවන්ට නිල ලාංජන පැලඳවීම පසුගියදා විදුහල් ශාලාවේ දී මහත් අභිමානවත් අයුරින් සිදු කැරිණි. ශ්‍රී ජයවර්ධනපුර කලාපයේ ක්‍රීඩා අධ්‍යක්ෂ රනුක මිනිතන්ත්‍රිගේ මහතාගේ ප්‍රධානත්වයෙන් පැවති උත්සවයේ දී ශිෂ්‍ය නායක නායිකාවන් 40 දෙනකුට නිල ලාංජන පලඳවනු ලැබිණි. විදුහල්පතිනි සුනේත්‍රා හේමමාලි මහත්මියගේ මඟ පෙන්වීම යටතේ ආචාර්ය මණ්ඩලය හා මවුපියන් එක්ව සංවිධාන කළ මේ උත්සව අවස්ථාවට පේරාදෙණිය විශ්වවිද්‍යාලයේ මනෝ විද්‍යා අංශයේ මහාචාර්ය හරිස්චන්ද්‍ර‍ මලලසේකර මහතා ඇතුළු සම්භාවනීය ආරාධිතයෝ රැසක් එක්ව සිටියහ. අනතුරුව සිසු දරු දැරියන්ගේ කුසලතා එළි දැක්වීමේ අරමුණින් සංවිධාන කළ ගිනි මැල සංදර්ශනයක් ද පැවැත්විණි.",
       "URL": "https://www.dinamina.lk/2023/09/12/provincial-news/21456/%e0%b6%af%e0%b7%90%e0%b6%a9%e0%b7%92%e0%b6%9c%e0%b6%b8%e0%b7%94%e0%b7%80-%e0%b7%83%e0%b7%92%e0%b6%bb%e0%b7%92-%e0%b6%af%e0%b7%9a%e0%b7%80%e0%b6%b8%e0%b7%92%e0%b6%ad%e0%b7%8a%e0%b6%ad-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/53/"
}