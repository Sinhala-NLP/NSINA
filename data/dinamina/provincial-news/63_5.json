{
       "Source": "dinamina",
       "Timestamp": "September 4, 2023 4:39 am",
       "Headline": "නවගමුව අවසන් රන්දෝලි පෙරහරට මහ සෙනඟ…",
       "News Content": "ඓතිහාසික නවගමුව සත්පත්තිනි මහා දේවාලයේ අවසන් රන්දෝලි මහ පෙරහර අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් කතරගම වාසනා හස්තියා මත කරඩුව තැන්පත් කිරීමෙන් පසු පෙරේදා (02) රාත්‍රි වීථි සංචාරය කරන ලදී. වසර තුනකට පසුව පැවැති මෙම නවගමුව සත්පත්තිනි දේවාලයේ පෙරහර දැක බලා ගැනීම සඳහා විශාල ජනතාවක් මහ වැසි මැද පැමිණි සිටි ආකාරය දක්නට හැකි විය. මෙවර පෙරහර මංගල්‍යය සඳහා උඩරට පහතරට සබරගම ඉන්දීය සම්ප්‍රදායන්ට අදාළව නර්තන කණ්ඩායම් 52ක් සහභාගී වූ අතර අලි ඇතුන් 35 දෙනෙකු සහභාගී කරවා තිබුණි. පෙරහර ආරම්භයට පෙර අග්‍රාමාත්‍ය දිනේෂ් ගුණවර්ධන මහතා විසින් කතරගම වාසනා හස්තියා මත කරඩුව තැන්පත් කළ අයුරු.\nමීගොඩ – බී. කේ. කත්‍රිආරච්චි",
       "URL": "https://www.dinamina.lk/2023/09/04/provincial-news/19320/%e0%b6%b1%e0%b7%80%e0%b6%9c%e0%b6%b8%e0%b7%94%e0%b7%80-%e0%b6%85%e0%b7%80%e0%b7%83%e0%b6%b1%e0%b7%8a-%e0%b6%bb%e0%b6%b1%e0%b7%8a%e0%b6%af%e0%b7%9d%e0%b6%bd%e0%b7%92-%e0%b6%b4%e0%b7%99%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/63/"
}