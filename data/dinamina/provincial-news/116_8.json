{
       "Source": "dinamina",
       "Timestamp": "July 31, 2023 1:00 am",
       "Headline": "ලුතිනන් සහ හමුදා සෙබළා ගංජා සමඟ දැලේ",
       "News Content": "නාවික හමුදා ලුතිනන් කමාන්ඩර්වරයකු හා හමුදා ඉංජිනේරු බළකායේ සෙබළකු ගංජා ග්‍රෑම් දහය බැගින් ළග තබා ගෙන සිටියදී පෙරේදා 29 පස්වරුවේ අත්අඩංගුවට ගත් බව නුංගමුව පොලීසිය කියයි.\nමෙසේ අත් අඩංගුවට ගෙන ඇත්තේ කුඹල් ඔළුවේ පදිංචි තිස් පස් හැවිරිදි සෙබළකු සහ තිස් තුන් හැවිරිදි නාවික හමුදා හමුදා සාමාජිකයෙකි.\nසැකකාර හමුදා සෙබළා නිවාඩු ලබා පැමිණෙන අවස්ථාවේ ගංජා රැගෙන පැමිණ ඇතැයි ද ඒ වන විට නිවාඩු ලබා පැමිණ සිටි නාවික හමුදා සාමාජිකයාට ඉන් කොටසක් ලබා දී ඇතැයි මූලික පරීක්ෂණවල දී හෙළි වී තිබේ.\nමෙම පුද්ගලයන් ගංජා ජාවාරමේ නියුතු වුවන් දැයි පොලීසිය වැඩිදුරටත් පරීක්ෂණ පවත්වා ගෙන යයි.\n\nවේයන්ගොඩ විශේෂ සහ කොටදෙණියාව\nඇම් පී කුමාර",
       "URL": "https://www.dinamina.lk/2023/07/31/provincial-news/10297/%e0%b6%bd%e0%b7%94%e0%b6%ad%e0%b7%92%e0%b6%b1%e0%b6%b1%e0%b7%8a-%e0%b7%83%e0%b7%84-%e0%b7%84%e0%b6%b8%e0%b7%94%e0%b6%af%e0%b7%8f-%e0%b7%83%e0%b7%99%e0%b6%b6%e0%b7%85%e0%b7%8f-%e0%b6%9c%e0%b6%82/",
       "Category": "provincial-news",
       "Parent URL": "https://www.dinamina.lk/category/provincial-news//page/116/"
}