{
       "Source": "dinamina",
       "Timestamp": "August 8, 2023 1:13 am",
       "Headline": "යුදඟනා පෙරහර 23වැනි වරටත්",
       "News Content": "23 වැනි වරටත් දින තුනක් පුරා පවත්වන ලැබූ බුත්තල ඓතිහාසික යුදගනා පෙරහැර මංගල්‍යය පෙරේදා (05) පැවති රන්දොළි පෙරහැරෙන් හා ඊයේ (06) අලුයම ගිනි පෑගීම හා දිය කැපීමේ චාරිත්‍රවලින් පසු අවසන් විය.\nයුදගනා රජ මහා විහාරස්ථානයේ විහාරාධිපති, ඌව වෙල්ලස්ස දෙපළාතේ ප්‍රධාන සංඝනායක ගල්ටැම්වත්තේ නන්දරතන ස්වාමීන් වහ්නසේගේ අනුශාසකත්වයෙන් හා මඟපෙන්වීමෙන් පූර්ණ රාජ්‍ය අනුග්‍රහයෙන් පවත්වනු ලබන මෙම පෙරහැර නිමාව සම්බන්ධයෙන් නිවේදනය නිකුත් කිරීම කඳවුරු භාර නිලධාරි වෙනුවෙන් බුත්තල ප්‍රාදේශීය ලේකම් රසික තිලකරත්න මහතා විසින් සිදු කරන ලදි.\nනර්තන කණ්ඩායම් 60කට ආසන්න ප්‍රමාණයක් සහභාගි වූ මෙම පෙරහැරේ සධාතුක කරඬුව වැඩමවීම වාසනා හස්තියා විසින් සිදු කළ අතර, දහස් සංඛ්‍යාත පිරිසක් පෙරහැර නැරඹීම සඳහා විහාරස්ථාන පරිශ්‍රයට පැමිණ සිටියහ.\n\nවැල්ලවාය විශේෂ ජී.අයි.ආර්. ගරුසිංහ",
       "URL": "https://www.dinamina.lk/2023/08/08/provincial-news/12408/%e0%b6%ba%e0%b7%94%e0%b6%af%e0%b6%9f%e0%b6%b1%e0%b7%8f-%e0%b6%b4%e0%b7%99%e0%b6%bb%e0%b7%84%e0%b6%bb-23%e0%b7%80%e0%b7%90%e0%b6%b1%e0%b7%92-%e0%b7%80%e0%b6%bb%e0%b6%a7%e0%b6%ad%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/104/"
}