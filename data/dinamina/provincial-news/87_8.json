{
       "Source": "dinamina",
       "Timestamp": "August 17, 2023 3:10 am",
       "Headline": "පොලිසිය දැක පලා ගිය කාරය කිලෝමීටරයක්  හඹා ගොස් අල්ලයි",
       "News Content": "බේරුවල පොලිස් ස්ථානාධිපතිවරයා ඇතුළු නිලධාරීන් කණ්ඩායමක් කිසියම් රාජකාරියකට ගොස් නැවත බේරුවල පොලිස් ස්ථානය දක්වා ගමන් කරමින් සිට කීරන්තිඩිය මාර්ගයේ සිංහගම මංසන්ධියේ පොලිස් ජීප් රථය නවතා තිබෙනු දුටු කාර් රථයක් ක්ෂණිකවම ආපසු හරවා විදුලි වේගයෙන් පලා ගොස් තිබේ. ඒ අනුව වහා ක්‍රියාත්මක වු පොලිස් ස්ථානාධිපතිවරයා පලා ගිය කාර් රථය පසුපස කිලෝමීටරයකට වැඩි දුරක් අතුරු මාර්ගයක හඹා ගොස් අධික වේගයෙන් ගමන් ගත් එම කාර් රථය නිවසක් තුළට හර වනවාත් සමඟ රියදුරු ඒ මොහොතේ අතට අල්ලා ගෙන තිබේ.\n\nකාර් රථය පොලිස් ජිප් රථය දැක පලා ගිය ගියේ ඇයි දැයි ප්‍රශ්න කළ අතර කාර් රථය දැඩි පරීක්ෂාවට ලක් කර බවත් අනතුරුව කාර් රථය බලපත්‍ර ද පරික්ෂා කිරීමේදී අනාවරණය වී ඇත්තේ එහි සෙසු බලපත්‍ර තිබුණත් ආදායම් බලපත්‍රය නොතිබූ නිසා පොලිස් ජීප් රථය දැක කාර් රථය පැදවූ තරුණයා පලාගොස් ඇති බවයි. ඒ අනුව ඊට අදාළ කටයුතු සිදු කරන්නැයි ජීප් රථය ධාවනය කළ රථ වාහන පොලිස් නිලධාරියකුට පොලිස් ස්ථානාධිපති ලලිත් පතපත්මකුමාර මහතා නියෝග කර එලෙස පලාගිය පලාගිය කර් රථයේ රියැදුරු වන තරුණයා ට දැඩි ලෙස අවවාද කර බව කීය.\n\nඅලුත්ගම – තුසිත කුමාර ද සිල්වා",
       "URL": "https://www.dinamina.lk/2023/08/17/provincial-news/14840/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92%e0%b6%ba-%e0%b6%af%e0%b7%90%e0%b6%9a-%e0%b6%b4%e0%b6%bd%e0%b7%8f-%e0%b6%9c%e0%b7%92%e0%b6%ba-%e0%b6%9a%e0%b7%8f%e0%b6%bb%e0%b6%ba-%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/87/"
}