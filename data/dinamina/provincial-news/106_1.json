{
       "Source": "dinamina",
       "Timestamp": "August 7, 2023 1:27 am",
       "Headline": "තලවිල මංගල්‍යයට මහ සෙනඟ: ආරක්ෂාවත් දැඩි වේ",
       "News Content": "කතෝලික බැතිමතුන්ගේ මුදුන් මල්කඩක් බඳු තලවිල ශාන්ත ආනා දේවස්ථානයේ ප්‍රධාන මංගල්‍යය අති උත්කර්ශවත් අන්දමින් 6 දින පෙරවරුවේ නිමා විය. උදෑසන හතට මංගල්‍ය මහා දිව්‍ය පූජාව, හලාවත රදගුරු අති උතුම් දේව ධර්මාචාර්‍ය වැලන්ස් මෙන්දිස් උතුමන් විසින් පවත්වන ලදී.\nප්‍රධාන දේව මෙහෙයේ අවසාන අංගය වශයෙන්, ඓතිහාසික සැමරුමක් සිහි කැඳවමින්, ශාන්ත ආනා පිළිරුව රැගත් පීථිකාව, කල්පිටිය විජය නාවික හමුදා සෙබළුන් විසින් වීථි සංචාරය කරවනු ලැබූහ. ශාන්තා ආනා පිළිරුව මගින් බැතිමතුන් ආශීර්වාද ගැන්වීමෙන් අනතුරුව මංගල්‍ය දිව්‍ය මෙහෙය අවසන් විය. ඉතිහාසයේ පෙර නොවූ විරූ ජන ගඟක් තලවිලට පැමිණි බැව් ආරක්ෂක අංශ සඳහන් කරයි. ප්‍රදේශයේ ආරක්ෂාව ද දැඩි කොට තිබේ.\n\nකල්පිටිය සමූහ පද්මලතා කුමාරී පුත්තලම අතිරේක හිරාන් ප්‍රියංකර",
       "URL": "https://www.dinamina.lk/2023/08/07/provincial-news/12139/%e0%b6%ad%e0%b6%bd%e0%b7%80%e0%b7%92%e0%b6%bd-%e0%b6%b8%e0%b6%82%e0%b6%9c%e0%b6%bd%e0%b7%8a%e0%b6%ba%e0%b6%ba%e0%b6%a7-%e0%b6%b8%e0%b7%84-%e0%b7%83%e0%b7%99%e0%b6%b1%e0%b6%9f-%e0%b6%86/",
       "Category": "provincial-news",
       "Parent URL": "https://www.dinamina.lk/category/provincial-news//page/106/"
}