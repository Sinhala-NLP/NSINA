{
       "Source": "dinamina",
       "Timestamp": "August 22, 2023 2:30 am",
       "Headline": "යුද හමුදා නැ‍ඟෙනහිර ආරක්ෂක සේනා ආඥාපති රාජකාරි අරඹයි",
       "News Content": "ශ්‍රී ලංකා යුධ හමුදාවේ නැ‍ඟෙනහිර ආරක්ෂක සේනා ආඥාපති ලෙස පත්වූ මේජර් ජෙනරාල් කේ.යූ.ජි.ගුණරත්න මහතා වැලිකන්දේ පිහිටි ආරක්ෂක සේනා මුලස්ථානයේදි සර්ව ආගමික වතාවත් මධ්‍යයේ සිය ධුරයේ රාජකාරි ඇරඹීය.\n\nසිය ධුරයේ රාජකාරි ඇරඹීමට පැමිණි නව ආඥාපතිවරයා වෙත කඳවුරු උත්තමාචාරය පිරිනැමීමෙන් අනතුරුව ආරක්ෂ සේනා මුලස්ථානයේ මාණ්ඩලික නිලධාරි බ්‍රිගේඩියර් ඒ.එච්.ඒ.සී. ආරියසේන මහතා විසින් පිළිගනු ලැබිය.\n\nමේජර් ජෙනරාල් කේ.යු.ජී.ගුණරත්න මහතා නැ‍ඟෙනහිර ආඥාපති ලෙස පත්වූයේ හිටපු ආඥාපති මේජර් ජෙනරාල් දර්ශණ විජේසේකර මහතා ධුරයෙන් නික්ම යෑම නිසා ඇති වූ පුරප්පාඩුවටය.\nමේජර් ජෙනරාල් කේ.යු.ජී.ගුණරත්න මහතා සිය ධුරයේ රාජකාරි අරඹමින්.\nත්‍රිකුණාමලය විශේෂ – ඒ.ටි.එම්.ගුණානන්ද",
       "URL": "https://www.dinamina.lk/2023/08/22/provincial-news/16041/%e0%b6%ba%e0%b7%94%e0%b6%af-%e0%b7%84%e0%b6%b8%e0%b7%94%e0%b6%af%e0%b7%8f-%e0%b6%b1%e0%b7%90%e0%b6%9f%e0%b7%99%e0%b6%b1%e0%b7%84%e0%b7%92%e0%b6%bb-%e0%b6%86%e0%b6%bb%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/81/"
}