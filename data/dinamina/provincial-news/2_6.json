{
       "Source": "dinamina",
       "Timestamp": "October 13, 2023 12:59 am",
       "Headline": "රෝද හතරේ ස්කෝලේ වැඩසටහන පාණදුරේ සමාරම්භයෙන්",
       "News Content": "රෝද හතරේ ස්කෝලේ වැඩසටහනෙහි පාණදුර ප්‍රාදේශීය ලේකම් කාර්යාලයේ පෙර පාසල් සමාරම්භක වැඩසටහන ඊයේ (12) වාද්දුව වයි.එම්.බී.ඒ. පෙර පාසල කේන්ද්‍ර කරගනිමින් සිදුකරන ලදී.\n\nදරු දැරියන් අලංකාර බස් රථයෙන් කෙටි සංචාරයක් රැගෙන ගිය අතර, එහිදී වොයිස් සංවිධානයේ නියෝජිත මහත්මීන් විසින් දරු දැරියන්ගේ පූර්ව ළමාවිය සංවර්ධන ක්‍රියාකාරකම් කිහිපයක් ද සිදුකරන ලදී.\n\nපෙරපාසල් ප්‍රධාන පාලිකා තනූජා ලසංගිකා පෙරේරා, හේෂානි දිස්නිකා සහ නිලූකා සුදර්ශනී යන මහත්මීන්ගේ සංවිධාන‍ෙයන් වැඩසටහන සිදුකරන ලදී.\n\nපාණදුර ප්‍රාදේශීය ලේකම් කාර්යාලයේ මුල් ළමාවිය සංවර්ධන නිලධාරී දිලංකා සමරකෝන් සහ වාද්දුව සෞඛ්‍ය වෛද්‍ය නිලධාරී කලීකා ප්‍රනාන්දු ඇතුළු නිලධාරීන් පිරිසක් ද මේ සඳහා එක්ව සිටියහ.",
       "URL": "https://www.dinamina.lk/2023/10/13/provincial-news/30420/%e0%b6%bb%e0%b7%9d%e0%b6%af-%e0%b7%84%e0%b6%ad%e0%b6%bb%e0%b7%9a-%e0%b7%83%e0%b7%8a%e0%b6%9a%e0%b7%9d%e0%b6%bd%e0%b7%9a-%e0%b7%80%e0%b7%90%e0%b6%a9%e0%b7%83%e0%b6%a7%e0%b7%84%e0%b6%b1-%e0%b6%b4/",
       "Category": "provincial-news",
       "Parent URL": "https://www.dinamina.lk/category/provincial-news//page/2/"
}