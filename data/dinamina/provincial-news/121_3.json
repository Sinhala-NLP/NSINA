{
       "Source": "dinamina",
       "Timestamp": "July 26, 2023 1:00 am",
       "Headline": "35000ක දඩයක් ට්‍රැක්ටරය රාජසන්තකයි",
       "News Content": "පොලොන්නරුව ජල ගැලුම් නිම්න ජාතික වනෝද්‍යානයට අනවසරයෙන් ට්‍රැක්ටර් රථයක් ඇතුළත් කිරීම සහ රක්ෂිතයට ඇතුළු වීමේ චෝදනාවට, පුද්ගලයෙකු පොලොන්නරුව වනජීවී නිලධාරීන් විසින් අත්අඩංගුවට ගෙන පොලොන්නරුව මහේස්ත්‍රාත් අධිකරණයට ඉදිරිපත් කිරීමෙන් පසු ඔහුගේ ට්‍රැක්ටරය රාජසන්තක කර රුපියල් 35,000ක දඩ මුදලක් ගෙවන ලෙසට පොලොන්නරුව මහේස්ත්‍රාත් යූ. ඒ. එස්. කේ. වික්‍රමරත්න මහතා පෙරේදා (24) නියෝග කළේය.\n\nමෙලෙස ට්‍රැක්ටරය රාජසන්තක වී දඩ මුදලක් නියම වූයේ පොලොන්නරුව, අලුත්වැව අංක 564 1/5 ලිපිනයේ පදිංචි ජයසිංහ සමීර නිසංසල කුමාර යන අයෙකුට බව පොලොන්නරු වනජීවී කාර්යාලයේ අඩවි සහකාර ආර්. ආර් සාන්ත මහතා පවසයි. පොලොන්නරුව වනජීවී කාර්යාලයේ අඩවි ආරක්ෂක එච්.ඒ.පී.කේ. හෙට්ටිආරච්චි, පී. ඩී. සුනිල් ශාන්ත යන අය විසින් සැකකරු පොලොන්නරුව මහේස්ත්‍රාත් අධිකරණයට ඉදිරිපත් කරන ලදි.\n\n2019, 10, 24 වැනිදා සිට මේ දක්වා පොලොන්නරුව මහේස්ත්‍රාත් අධිකරණයේදී වාර 15 කදී එම නඩුව විභාගයට ගැනිණි.",
       "URL": "https://www.dinamina.lk/2023/07/26/provincial-news/9247/35000%e0%b6%9a-%e0%b6%af%e0%b6%a9%e0%b6%ba%e0%b6%9a%e0%b7%8a-%e0%b6%a7%e0%b7%8a%e0%b6%bb%e0%b7%90%e0%b6%9a%e0%b7%8a%e0%b6%a7%e0%b6%bb%e0%b6%ba-%e0%b6%bb%e0%b7%8f%e0%b6%a2%e0%b7%83%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/121/"
}