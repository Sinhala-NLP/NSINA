{
       "Source": "dinamina",
       "Timestamp": "September 7, 2023 4:41 am",
       "Headline": "මොරටුවේ  නිවාස 21කට  දැඩි සුළඟින්  හානි",
       "News Content": "අයහපත් වැසිබර කාලගුණික තත්ත්වය හමුවේ මොරටුව ප්‍රාදේශීය ලේකම් බල ප්‍රදේශය පුරා 4 දින හමා ගිය දැඩි සුළං තත්ත්වයක් හේතුවෙන් නිවාස 21ක් ආපදාවට ලක්වී ඇතැයි මොරටුව ප්‍රාදේශීය ලේකම් කාර්යාල ආරංචි මාර්ග පවසයි.\n\nමේ පිළිබඳව වැඩිදුරටත් අප කළ සොයා බැලීමේදී මොරටුව ප්‍රාදේශීය ලේකම් කාර්යාල ආපදා කළමනාකරණ ඒකකය පැවසූයේ වසම් 15ක නිවාස විසි එකක් ආපදාවට ලක්වී ඇති බවයි.\n\nඒ අනුව එගොඩඋයන, අඟුලාන හා කොරලවැල්ල උතුර සහ බටහිර මොරටුමුල්ල, අඟුලාන දකුණ කල්දෙමුල්ල යන ප්‍රදේශවල නිවාස රැසක් මෙසේ ආපදාවට ලක්වී ඇති බව අපදා කළමනාකරණ ඒකකය පවසයි.\n\nබොහෝමයක් නිවාසවල වහලේ සීට් ගැළවී ගොස් ඇති අතර ඔවුන්ට කඩිනමින් වන්දි ලබා දීමට අවශ්‍ය කටයුතු සම්පාදනය කරමින් සිටින බව ආපදා කළමනාකරණ ඒකකය පවසයි.\n\nසුළඟට ගසා ගිය බොහොමයක් නිවාස වෙරළබඩ තීරයේ බව සඳහන් කළ එම නිලධාරීන් එගොඩඋයන ප්‍රදේශයේ පමණක් වසම් 3කම මෙසේ ආපදාවට ලක්වී ඇති බව වැඩිදුරටත් පැවසීය.\n\n\n\nශ්‍රී ජයවර්ධනපුර තරංගා රුවන් පතිරණ",
       "URL": "https://www.dinamina.lk/2023/09/07/provincial-news/20179/%e0%b6%b8%e0%b7%9c%e0%b6%bb%e0%b6%a7%e0%b7%94%e0%b7%80%e0%b7%9a-%e0%b6%b1%e0%b7%92%e0%b7%80%e0%b7%8f%e0%b7%83-21%e0%b6%9a%e0%b6%a7-%e0%b6%af%e0%b7%90%e0%b6%a9%e0%b7%92-%e0%b7%83%e0%b7%94%e0%b7%85/",
       "Category": "provincial-news",
       "Parent URL": "https://www.dinamina.lk/category/provincial-news//page/58/"
}