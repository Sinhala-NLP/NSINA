{
       "Source": "dinamina",
       "Timestamp": "October 4, 2023 1:00 am",
       "Headline": "ආදි සිසුන්ගේ 50 වැනි උපන් දින සැමරුමට ගු රු උපහාරයක්",
       "News Content": "පැල්මඩුල්ල, ගන්කන්ද මධ්‍ය මහා විද්‍යාලයේ ආදී සිසුන් පිරිසක් තමන්ට ශිල්ප සතර ඉගැන්වූ ගුරුවර ගුරුවරියන්ට උපහාර දැක්වූහ. ගන්කන්ද මධ්‍ය මහා විද්‍යාලයේ 1992 උසස් පෙළ කණ්ඩායමේ ආදී සිසු සිසුවියන් පනස්වන උපන්දින සමරන මේ වසරේදී ඔවුන්ට ඉගැන්වූ ගුරු මහත්ම මහත්මීන් තිස් දෙනෙකුට උපහාර සම්මාන ලබාදීම එම විද්‍යාලයේදී පසුගියදා සිදු කෙරුණි. මියගිය ගුරුවරුන් සහ මියගිය ආදී සිසුන් කිහිපදෙනකු සිහිපත් කිරීම ද මෙහිදී සිදු කෙරුණි. විද්‍යාලයේ සිසුන් අතර බැඩ්මින්ටන් තරගාවලියක් ද 92 කණ්ඩායම විසින් සංවිධානය කර තිබුණි. ජාතික බැඩ්මින්ටන් ශූර නිලූක කරුණාරත්න ද ඒ අවස්ථාවට එක් විය.\n\nකහවත්ත නිරෝෂණ පෙරේරා\n\n",
       "URL": "https://www.dinamina.lk/2023/10/04/provincial-news/27449/%e0%b6%86%e0%b6%af%e0%b7%92-%e0%b7%83%e0%b7%92%e0%b7%83%e0%b7%94%e0%b6%b1%e0%b7%8a%e0%b6%9c%e0%b7%9a-50-%e0%b7%80%e0%b7%90%e0%b6%b1%e0%b7%92-%e0%b6%8b%e0%b6%b4%e0%b6%b1%e0%b7%8a-%e0%b6%af%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/21/"
}