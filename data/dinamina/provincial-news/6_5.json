{
       "Source": "dinamina",
       "Timestamp": "October 11, 2023 1:00 am",
       "Headline": "14 දැරිය ගැබිනියක කළ 21 පෙම්වතාට වැඩවරදී",
       "News Content": "14 හැවිරිදි පාසල් දැරියක් රවටාගන ගොස් සති ගණනාවක් තිස්සේ හිතවතුන්ගේ නිවාසවලට රැගෙන ගොස් අඹුසැමියන් සේ ගතකර ඇය ගැබිනියක් බවට පත්කළ අගලත්ත පිඹුර ප්‍රදේශයේ පදිංචි 21 හැවිරිදි තරුණයෙකු පසුගිය (09) දා අත්අඩංගුවට ගත් බව අගලවත්ත පොලිසිය කියයි.\n\nඅගලවත්ත, ප්‍රදේශයේ යාබද නිවෙස් දෙකක ජීවත්වූ තරුණයෙකු හා පාසල් දැරියක් පෙම්වතුන් බවට පත්ව ඇත. වැඩිහිටියන්ට හොරෙන් ඇරඹි ප්‍රේමය ටික කලකදී හුදකලා තැන්වල ඔවුනොවුන් හමුවන තත්ත්වයට පත්වී ඇත.\n\nපසුව අගලවත්ත ප්‍රදේශයේ මිතුරෙකුගේ නිවසේ දින කීපයක් පෙම් සුව විඳ තරුණයා තම තම හිතවතෙකුගේ නිවසකට දැරිය කැඳවාගන ගොස් මාසයක පමණ කාලයක් රැඳී සිට දැරියට පෙම් කර තිබේ.\n\nපසුගිය දිනක දැරියගේ දෙමාපියන් දැරියගෙන් තොරතුරු විමසා ඇය ගැබිනියක් බවට පත්ව ඇති බව තහවුරු කර‍ෙගන ඇත. අනතුරුව දෙමාපියන් අගලවත්ත පොලිසියට පැමිණිලි කිරීමෙන් පසු තරුණයා අත්අඩංගුවට ගෙන ඇත.",
       "URL": "https://www.dinamina.lk/2023/10/11/provincial-news/29594/14-%e0%b6%af%e0%b7%90%e0%b6%bb%e0%b7%92%e0%b6%ba-%e0%b6%9c%e0%b7%90%e0%b6%b6%e0%b7%92%e0%b6%b1%e0%b7%92%e0%b6%ba%e0%b6%9a-%e0%b6%9a%e0%b7%85-21-%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad/",
       "Category": "provincial-news",
       "Parent URL": "https://www.dinamina.lk/category/provincial-news//page/6/"
}