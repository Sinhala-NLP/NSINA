{
       "Source": "dinamina",
       "Timestamp": "July 14, 2023 1:00 am",
       "Headline": "සුඛෝපභෝගී රථයකින් ඇවිත් භූගත දුරකතන කේබල් සොරකම් කළ 4ක් කොටු",
       "News Content": "සුඛෝපභෝගී මෝටර් රථයක් උපයෝගී කරගනිමින් භූගත දුරකතන වයර් කේබල් සොරකම් කළ සිවුදෙනෙකුගෙන් යුත් සංවිධානාත්මක කල්ලියක් අත්අඩංගුවට ගත්බව අපරාධ කොට්ඨාසය කළුතර දිසාව පවසයි.\n\nමෙසේ අත්අඩංගුවට ගෙන ඇත්තේ පයාගල සහ රත්මලාන ප්‍රදේශයේ පදිංචි පුද්ගලයන් සිවුදෙනෙකු බව පොලිසිය කීය.\n\nසැකකරුවන් විසින් සොරකම් කළ වයර් උණුකොට ලබාගත් තඹ කම්බි කිලෝ 132ක් සහ ප්‍රවාහනයට යොදාගත් සුඛෝපභෝගී මෝටර් රථයක්ද භාරයට ගත් බව උසස් පොලිස් නිලධාරීයෙක් කීය.\n\nසැකකරුවන් පාණදුර මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි.\n\nඅධ්‍යක්ෂ සහකාර පොලිස් අධිකාරී ක්‍රිෂාන්ත සහ ස්ථානාධිපති පොලිස් පරීක්ෂක තිලංග සංජීව යන මහත්වරුන්ගේ උපදෙස් පරිදි උප පොලිස් පරීක්ෂක මධුෂාන්, සැරයන්වරුන්වන ගුණේන්ද්‍ර (55301), සමන්තිලක (41104), ප්‍රසන්න (69479) සහ ජයසුරිය (69615), කොස්තාපල් වරුන්වන ගයාන් (23096) සහ සම්පත් (98248) වැටලීමට එක් වූහ.",
       "URL": "https://www.dinamina.lk/2023/07/14/provincial-news/6417/%e0%b7%83%e0%b7%94%e0%b6%9b%e0%b7%9d%e0%b6%b4%e0%b6%b7%e0%b7%9d%e0%b6%9c%e0%b7%93-%e0%b6%bb%e0%b6%ae%e0%b6%ba%e0%b6%9a%e0%b7%92%e0%b6%b1%e0%b7%8a-%e0%b6%87%e0%b7%80%e0%b7%92%e0%b6%ad%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/131/"
}