{
       "Source": "dinamina",
       "Timestamp": "August 18, 2023 1:00 am",
       "Headline": "නිදන් සොයන ස්කෑන් හා සමාන යන්ත්‍රයක් සමඟ සිව් දෙනෙක් කොටු වෙති",
       "News Content": "නිදන් සෙවීම සඳහා පොළොව අභ්‍යන්තරය පරීක්ෂා කිරීමට යොදා ගන්නා ස්කෑන් යන්ත්‍රයකට සමාන උපකරණයක් සමඟ පුද්ගලයන් සිවු දෙනෙකු ගමන් ගත් මෝටර් රථයක් උප්පුවේලි පහේ කනුව ප්‍රදේශයේ දී අත්අඩංගුවට ගත් බව පොලිස් විශේෂ කාර්ය බළකාය පවසයි.\n\nවිශේෂ කාර්ය බළකායට ලැබුණු තොරතුරක් අනුව සිදු කරන ලද සෝදිසියකදී බලපත්‍රයක් නොමැතිව නිදන් සෙවීම සඳහා භූමියේ අභ්‍යන්තරය පරීක්ෂා කිරීමට යොදා ගන්නා ස්කෑන් යන්ත්‍රයකට සමාන යන්ත්‍රයක් හා එහි උපාංග සන්තකයේ තබාගෙන කාර් රථයකින් ගමන් කරමින් සිටි මෙම සැකකරුවන් අත්අඩංගුවට ගැනීමට හැකි වී ඇත.\n\nමෙසේ අත්අඩංගුවට පත් වූයේ පහළ මාරගහ වැව සහ ත්‍රිකුණාමලය යන ප්‍රදේශවල පදිංචි වයස අවුරුදු 23ත් 36ත් අතර පුද්ගලයන් සිවු දෙනෙකි.\n\nවැඩිදුර විමර්ශන කටයුතු සඳහා සැකකරුවන් උප්පුවේලි පොලිස් ස්ථානය වෙත භාර දී ඇත.\n\nවිශේෂ කාර්ය බළකාය ත්‍රිකුණාමලය කඳවුරේ නිලධාරීන්ට ලද තොරතුරකට අනුව කණ්ඩායමක් මෙම වැටලීම සිදු කර ඇත.",
       "URL": "https://www.dinamina.lk/2023/08/18/provincial-news/15205/%e0%b6%b1%e0%b7%92%e0%b6%af%e0%b6%b1%e0%b7%8a-%e0%b7%83%e0%b7%9c%e0%b6%ba%e0%b6%b1-%e0%b7%83%e0%b7%8a%e0%b6%9a%e0%b7%91%e0%b6%b1%e0%b7%8a-%e0%b7%84%e0%b7%8f-%e0%b7%83%e0%b6%b8%e0%b7%8f%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/86/"
}