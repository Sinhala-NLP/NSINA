{
       "Source": "dinamina",
       "Timestamp": "September 12, 2023 1:06 am",
       "Headline": "ශ්‍රීලනිපයේ උන්නතියට කැපවූ කැස්බෑවේ 60කට ගෞරව සම්මාන",
       "News Content": "මාධ්‍යයෙන් කළ මෙහෙවරට පොල්ගස්ඕවිට ප්‍රාදේශීය මාධ්‍යවේදී සුසිල් ඉලේපෙරුමටත් ගෞරව සම්මානයක්\n\nශ්‍රී ලංකා නිදහස් පක්ෂයේ උන්නතිය වෙනුවෙන් කැස්බෑව ආසනයෙන් කැපවූවන් 60 දෙනකුට ගෞරව සම්මාන දීමක් පසුගියදා හිටපු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පිළියන්දල, කැස්බෑව නගර සභා ශ්‍රවණාගාරයේදී සිදු කෙරිණි.\nඑයට සමගාමීව කැස්බෑව ප්‍රදේශයට මාධ්‍යයෙන් කළ මෙහෙවර උදෙසා පොල්ගස්ඕවිට ප්‍රාදේශීය ජනමාධ්‍යවේදී, සාම විනිසුරු සුසිල් ඉලේපෙරුම මහතාට ද ගෞරව සම්මානයක් සහ සහතිකයක් හිටපු ජනාධිපතිතුමා අතින් ප්‍රදානය කළේය.\nමේ අවස්ථාවට ඇමැති නිමල් සිරිපාල ද සිල්වා, බස්නාහිර පළාත් හිටපු මන්ත්‍රී හෙක්ටර් බෙත්මගේ, ගාමිණී තිලකසිරි, කැස්බෑව ශ්‍රී ලංකා නිදහස් පක්ෂයේ ප්‍රධාන ආසන සංවිධායක ගාමිණී ද සිල්වා මහත්වරුන් ඇතුළු විශාල පිරිසක් සහභාගී වූහ.\n\nබණ්ඩාරගම – බිමල් ජයසිංහ",
       "URL": "https://www.dinamina.lk/2023/09/12/provincial-news/21325/%e0%b7%81%e0%b7%8a%e0%b6%bb%e0%b7%93%e0%b6%bd%e0%b6%b1%e0%b7%92%e0%b6%b4%e0%b6%ba%e0%b7%9a-%e0%b6%8b%e0%b6%b1%e0%b7%8a%e0%b6%b1%e0%b6%ad%e0%b7%92%e0%b6%ba%e0%b6%a7-%e0%b6%9a%e0%b7%90%e0%b6%b4/",
       "Category": "provincial-news",
       "Parent URL": "https://www.dinamina.lk/category/provincial-news//page/54/"
}