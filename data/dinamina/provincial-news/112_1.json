{
       "Source": "dinamina",
       "Timestamp": "August 2, 2023 1:00 am",
       "Headline": "මාලයක් ගන්න එන මුවාවෙන් ලක්ෂ ගානක රන්බඩු අරන් දුවලා",
       "News Content": "බදුල්ල නගරයේ ස්වර්ණාභරණ අලෙවිහලකට පෙරේදා (31) ඇතුළු වු පුද්ගලයෙකු එහි තිබු ලක්ෂ හතරක පමණ වටිනාකමකින් යුත් ස්වර්ණාභරණ රැගෙන පලාගොස් ඇතැයි පොලිසිය පැවසීය.\nපස්වරු 01.50 ට පමණ බදුල්ල පහල විදියේ ස්වර්ණාභරණ අලෙවි හලකට ඇතුළු වු පුද්ගලයෙකු තමාට රන් මාලයක් මිලදී ගැනීමට අවශ්‍ය බව කඩ හිමියා හට පැවසීමෙන් අනතුරුව ඔහු විසින්\nරත්තරන් මාල හයක් සහිත පෙට්ටියක් රැගෙන විත් ඉන් මාලයක් තෝරා ගැනිම සඳහා එම පුද්ගලයා වෙත ලබාදි ඇති බව පොලිසිය පැවසිය.\nපසුව එම මාල සහිත පෙට්ටිය පරීක්ෂා කරමින් සිටින අතරතුර දි මාලයකට සුදුසු පෙන්ඩනයක් ද පෙන්වන ලෙස ඔහු විසින් පවසා ඇති අතර ඒ අවස්ථාවේ දි ⁣ස්වර්ණාභරණ සාප්පු හිමිකරු පෙන්ඩනයක් ගැනීමට එම ස්ථානයෙන් නැගිටිනවාත් සමඟ සැකකරු මේසය මත තිබු මාල පෙට්ටිය රැගෙන පලාගොස් ඇති බව ද පොලිසිය කීය.\nමෙම පෙට්ටියේ තිබු මාල හයෙන් තුනක් බිම වැටි ඇති බවත් ඉතිරි මාල තුන සහිත පෙට්ටිය රැගෙන සැකකරු පලාගොස් ඇති බවද පොලිසිය පවසයි.\nසැකකරු අසල පිහිටි තාප්පයකින් ද නැග පලායන අයුරු අවට ආරක්ෂිත කැමරාවක සටහන් ව ඇති බව ද පොලිසිය.\n\nසොරණාතොට සමූහ බදුල්ල නිශාන්ත අබේගුණවර්ධන",
       "URL": "https://www.dinamina.lk/2023/08/02/provincial-news/10909/%e0%b6%b8%e0%b7%8f%e0%b6%bd%e0%b6%ba%e0%b6%9a%e0%b7%8a-%e0%b6%9c%e0%b6%b1%e0%b7%8a%e0%b6%b1-%e0%b6%91%e0%b6%b1-%e0%b6%b8%e0%b7%94%e0%b7%80%e0%b7%8f%e0%b7%80%e0%b7%99%e0%b6%b1%e0%b7%8a-%e0%b6%bd/",
       "Category": "provincial-news",
       "Parent URL": "https://www.dinamina.lk/category/provincial-news//page/112/"
}