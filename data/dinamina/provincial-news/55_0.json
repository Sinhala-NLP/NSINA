{
       "Source": "dinamina",
       "Timestamp": "September 12, 2023 1:03 am",
       "Headline": "සියඹලාගු ණේ විද්‍යාලයේ  දරු දැරියෝ හිස වෙස් පලඳිති",
       "News Content": "වැල්ලවාය අධ්‍යපන කොට්ඨාසයට අයත් සියඹලාගුනේ විද්‍යාලයේ දරු දැරියන් 26 දෙනකුගේ හිස වෙස් පැලඳවීම හා ශීර්ෂාභරණ පැලඳීමේ මංගල්‍යය සියඹලාගුනේ සියඟුල් විහාරස්ථාන පරිශ්‍රයේදී උත්සවශ්‍රීයෙන් පවත්වන ලදි. සියඹලාගුනේ විද්‍යාලයේ නර්තනාචාර්ය හා ස්වාස්ථ ශ්‍රී කලායතනයේ කලායතනාධිපති අනිල් ප්‍රසාද් සංජීව මහතාගේ ගුරුහරුකම් මැද අධ්‍යපනය හදාරන මෙම සිසු සිසුවියන් එහිදී තම දක්ෂතා ප්‍රදර්ශනය කරමින් මංගලම් නර්තනය ඇතුළු විවිධ නර්තනාංග රැසක් ඉදිරිපත් කරන ලදි. මේ අවස්ථාවට වැල්ලවාය කලාපයේ සෞන්දර්ය විෂය සම්බන්ධිකාරක හා නර්තනාචාර්ය වසන්තා රෝහිනී දිසානායක මහත්මිය ඇතුළු ආරාධිතයින් රැසක් එක්වූ අතර එහිදී අවට පාසල්වල නර්තන ආචාර්ය මහත්ම මහත්මිහුද නර්තනාංගයක් ඉදිරිපත් කළහ.\n\nවැල්ලවාය විශේෂ – ජී. අයි. ආර්. ගරුසිංහ",
       "URL": "https://www.dinamina.lk/2023/09/12/provincial-news/21317/%e0%b7%83%e0%b7%92%e0%b6%ba%e0%b6%b9%e0%b6%bd%e0%b7%8f%e0%b6%9c%e0%b7%94-%e0%b6%ab%e0%b7%9a-%e0%b7%80%e0%b7%92%e0%b6%af%e0%b7%8a%e0%b6%ba%e0%b7%8f%e0%b6%bd%e0%b6%ba%e0%b7%9a-%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/55/"
}