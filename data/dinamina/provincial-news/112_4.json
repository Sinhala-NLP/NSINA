{
       "Source": "dinamina",
       "Timestamp": "August 2, 2023 1:00 am",
       "Headline": "මුදල් බෑගය ව්‍යාජ පාර්සලයකට මාරු කළ සැකකරු කොටු",
       "News Content": "පුවත්පත් දැන්වීමකට අනුව වැල්ලවත්ත ප්‍රදේශයේ නිවසක් මිලදී ගන්නා මුවාවෙන් පැමිණ නිවාස හිමිකරුගේ රුපියල් ලක්ෂ පනහකට අධික වටිනා මුදල් බෑගය ව්‍යාජ ලෙස සකසාගත් පාර්සලයකට මාරු කර එම මුදල වංචාකර සොරාගත් පුද්ගලයකු වැල්ලවත්ත පොලිසිය මඟින් ඉකුත් (31) වන දින අත්අඩංගුවට ගෙන ඇතැයි වැල්ලවත්ත පොලිසිය පැවසීය.\n\nසැකකරු කුරුණෑගල ගැට්ටුවාන පදිංචිව සිටින වයස අවුරුදු (65)ක් වන අධික ලෙස මත්පැන් පානයට ඇබ්බැහිව සිටින අයකුද වන බවත් පොලිසිය කියා සිටී. මේ පිළිබඳව වැල්ලවත්ත පොලිසිය වෙත ලද පැමිණිල්ලකට අනුව සිදු කළ දීර්ඝ විමර්ශනයේදී වැල්ලවත්ත නිවාස හිමිකරු පුවත්පත් දැන්වීමකට අනුව හඳුනා‍ෙගන එම නිවස මිලදී ගන්නා මුවාවෙන් ව්‍යාජ ලෙස සකස්කරගත් මුදල් පාර්සලයක් ලෙස හැඟෙන පරිදි රැගෙනවිත් නිවස හිමිකරුගේ නියම රුපියල් ලක්ෂ පනහක් අඩංගු පාර්සලය උපක්‍රමශීලීව මාරුකර සැකකරු සොරා‍ෙගන පලාගොස් සැඟව සිට ඇත.\n\nපොලිසිය දැඩි පරිශ්‍රමයක් දරා සැකකරු හඳුනා‍ෙගන කුරුණෑගල ප්‍රදේශයට ගොස් ඒ වන විටත් ගැට්ටුවාන ප්‍රදේශයේ නිවසේදී සැකකරු 31 වන දින අත්අඩංගුවට ගෙන ප්‍රශ්න කිරීමේදී සොරාගත් මුදලින් රුපියල් ලක්ෂ විස්සක් තම තැරැව්කරුවකුට ලබාදී ඇත.\nදෙහිවල – ඩී.පී. හේරත්",
       "URL": "https://www.dinamina.lk/2023/08/02/provincial-news/11021/%e0%b6%b8%e0%b7%94%e0%b6%af%e0%b6%bd%e0%b7%8a-%e0%b6%b6%e0%b7%91%e0%b6%9c%e0%b6%ba-%e0%b7%80%e0%b7%8a%e0%b6%ba%e0%b7%8f%e0%b6%a2-%e0%b6%b4%e0%b7%8f%e0%b6%bb%e0%b7%8a%e0%b7%83%e0%b6%bd/",
       "Category": "provincial-news",
       "Parent URL": "https://www.dinamina.lk/category/provincial-news//page/112/"
}