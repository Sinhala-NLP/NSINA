{
       "Source": "dinamina",
       "Timestamp": "October 2, 2023 1:00 am",
       "Headline": "දිනමිණ පුවතට ඇමැති ඇස යොමු වුවත් කොග්ගල මෝය කටට තවත් ජීවිත 2ක් බිලි",
       "News Content": "වරකාපොළ සිට විනෝද චාරිකාවක් පැමිණ කොග්ගල මෝය කට අසල මුහුදේ දිය නාමින් සිටි 14 හැවිරිදි පිරිමි ළමයෙකු ද විදේශිකයෙකු ද සිකුරාදා සවස මුහුදේ ගිලි මියගොස් ඇත. විදේශිකයා බේරාගෙන කරාපිටිය රෝහලට ඇතුළත් කිරිමෙන් පසු මිය‍‍ගොස් තිබිණි.\n\nසිසුවාගේ මිනිය ඊට පසුවදා (30) වෙරළට ගොඩගසා ගෙන විත් තිබිණ. වරකාපොළ, මිල්ලගහදොල, ගණිතපුර පදිංචි රවි චෙල්වම් ශිවා ආකාශ් නමැති 14 හැවිරිදි සිසුවාත් Dmitry Alexandrovich නමැති 44 හැවිරිදි රුසියානු ජාතිකයාත් මේ අවාසනාවන්ත ඉරණමට මුහුණ පෑහ.\n\nමෙම ස්ථානයේ මෙයට මාසයකට ප්‍රථම එනම් පසුගිය මාසයේ පොහෝදා ද (30) මෙවැනි ම සිද්ධියකින් තරුණයකු මිය ගොස් තිබිණි. අනතුරුව මෙම ස්ථානයේ අනතුරුදායක තත්ත්වය පිළිබඳ දිනමිණ මගින් අනාවරණයක් ද කෙරිණි. මෙම පුවත පිළිබඳ හබරාදුව සම්බන්ධිකරණ රැස්වීමේ දී අමාත්‍ය මනූෂ නානායක්කාර මහතාගේ අවධානය යොමු වූ අතර වහාම මෙහි දිය නෑම තහනම් කොට දැන්වීමක් සවි කරන ලෙසට අදාළ ආයතනවලට නියම කරනු ලැබිණි.\n\nඑහෙත් මෙම අවාසනාවන්ත ඉරණම සිදුවන තෙක් වගකිවයුතු කිසිදු ආයතනයක් එම දැනුම්දීම ඉටු නොකිරීම මෙම අවාසනාවන්ත තත්ත්වයට හේතු වී යැයි ප්‍ර⁣දේශවාසීහු පවසති.\n\nගාල්ල දිසා සමුහ නන්දසිරි වැලිගමගේ\nඑස්. දියගහගේ දකුණු පළාත් සංචාරක",
       "URL": "https://www.dinamina.lk/2023/10/02/provincial-news/26848/%e0%b6%af%e0%b7%92%e0%b6%b1%e0%b6%b8%e0%b7%92%e0%b6%ab-%e0%b6%b4%e0%b7%94%e0%b7%80%e0%b6%ad%e0%b6%a7-%e0%b6%87%e0%b6%b8%e0%b7%90%e0%b6%ad%e0%b7%92-%e0%b6%87%e0%b7%83-%e0%b6%ba%e0%b7%9c%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/23/"
}