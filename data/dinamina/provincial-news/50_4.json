{
       "Source": "dinamina",
       "Timestamp": "September 14, 2023 2:33 am",
       "Headline": "කිළිනොච්චියේ  පාසල් සිසුවියක්  අතුරුදන්",
       "News Content": "කිළිනොච්චිය විනයාගපුරම් විද්‍යාලයේ උසස් පෙළ පන්තියේ ඉගෙනුම ලබන 18 හැවිරිදි පාසල් ශිෂ්‍යාවක් උපකාරක පන්තියකට ගොස් මෙතෙක් ආපසු නිවෙසට නොපැමිණි බවට දැරියගේ මවුපියන් විසින් කිළිනොච්චිය පොලිසියට පැමිණිල්ලක් කර තිබේ. පුවනේෂ්වරන් ආති නැමැති මැය උපකාරක පන්තියට එදින සහභාගී වී නොමැති බව දැනට සිදු කෙරුණු මූලික පරීක්ෂණවලදී අනාවරණය වී ඇති අතර, අතුරුදහන් වූ දැරිය මඟතොටේදී කවරෙකුටවත් හමුවී ද නොමැත. මෙසේ අතුරුදහන්ව ඇත්තේ කිළිනොච්චිය මධ්‍ය මහා විද්‍යාලයේ 2023 (කලා) උසස් පෙළ පන්තියේ ඉගෙනුම ලබමින් සිටින ශිෂ්‍යයාවකි.\n\nකිළිනොච්චිය පොලිසිය සිද්ධිය සම්බන්ධයෙන් කිහිප දෙනෙකුගෙන්ම මේ වන විට ප්‍රකාශ ලබා ගෙන ඇති අතර සිද්ධිය පිළිබඳ පරීක්ෂණ පවත්වා ගෙන යයි.\n\nඋතුරු පළාත් විශේෂ රසුල දිල්හාර ගමගේ",
       "URL": "https://www.dinamina.lk/2023/09/14/provincial-news/21999/%e0%b6%9a%e0%b7%92%e0%b7%85%e0%b7%92%e0%b6%b1%e0%b7%9c%e0%b6%a0%e0%b7%8a%e0%b6%a0%e0%b7%92%e0%b6%ba%e0%b7%9a-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/50/"
}