{
       "Source": "dinamina",
       "Timestamp": "October 2, 2023 1:00 am",
       "Headline": "දහම් පාසල් සිසු නිපුණතා ශූරතාව කුට්ටිකුලම ශ්‍රී ආනන්ද දහම් පාසලට",
       "News Content": "\n\nතිරප්පනේ ප්‍රාදේශීය ශාසනාරක්ෂක බල මණ්ඩලයට අයත් දහම් පාසල් 32ක් අතර පැවති 2023 දහම් පාසල් සිසු නිපුණතා තරගාවලියේ ශූරතාව දිනාගැනීමට කුට්ටිකුලම ශ්‍රී ආනන්ද දහම් පාසලේ දූ දරුවන් සමත් වී ඇත.\nඑම තරගාවලියේ අනුශූරතාව තිරප්පනේ ශ්‍රී පේමාලංකාර දහම් පාසලට හිමි වූ අතර තෙවන ස්ථානයට තේරී පත් වූයේ පයින්ඩිකුලම ශ්‍රී ධර්මෝදයාරාම දහම් පාසලයි. තිරප්පනේ ප්‍රාදේශීය ශාසනාරක්ෂක බල මණ්ඩලයේ ලේඛකාධිකාරී, පාඨශාලාචාර්ය පූජ්‍ය අන්දරවැවේ චන්දරතන ස්වාමීන් වහන්සේගේ හා සභාපති පූජ්‍ය කණ්ඩලමේ නන්දාරාම ස්වාමීන් වහන්සේලාගේ මූලිකත්වයෙන් මෙම සිසු නිපුණතා තරගාවලිය තිරප්පනේ මහානාම මහා විද්‍යාලයේ දී පසුගිය දා පැවැත්විය.\n\nතිරප්පනේ සමූහ – ඩී.ජේ. දිසානායක",
       "URL": "https://www.dinamina.lk/2023/10/02/provincial-news/26864/%e0%b6%af%e0%b7%84%e0%b6%b8%e0%b7%8a-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94-%e0%b6%b1%e0%b7%92%e0%b6%b4%e0%b7%94%e0%b6%ab%e0%b6%ad%e0%b7%8f-%e0%b7%81/",
       "Category": "provincial-news",
       "Parent URL": "https://www.dinamina.lk/category/provincial-news//page/22/"
}