{
       "Source": "dinamina",
       "Timestamp": "October 6, 2023 1:00 am",
       "Headline": "නායාරු යුද හමුදා කඳ­වුරේ සෙබ­ළ­කුට වෙඩි වැදීම ගැන  පරී­ක්ෂ­ණ­යක්",
       "News Content": "මුලතිව් නායාරු යුද හමුදා කඳවුරේ යුද හමුදා සෙබළකු වෙඩි වැදීමකින් තුවාල ලැබීමේ සිද්ධියක් සම්බන්ධයෙන් යුද හමුදා පොලිසිය හා මුලතිව් පොලිසිය පෙරේදා (4 ) පරීක්ෂණ ආරම්භ කොට තිබේ.\n\nමෙම යුද හමුදා කඳවුරේ සේවය කළ හමුදා සෙබළෙකු වෙඩි වැදීමෙන් පසුව තුවාල ලබා මුලතිව් රෝහලට ඇතුළත් කොට ඇති අතර, ඔහුට වෙඩි වැදුණු ආකාරය පිළිබඳව දැනට ඉදිරිපත් වී ඇති ප්‍රකාශයන්වල දැඩි පරස්පරතාවයක් පැවතීම හේතුවෙන් සිද්ධිය සම්බන්ධයෙන් පරීක්ෂණ ආරම්භ කර ඇත. තුවාල ලබා සිටින යුද හමුදා සෙබළාගෙන් මේ දක්වා ප්‍රකාශයක් ලබාගෙන නොමැති අතර, ඔහු ප්‍රතිකාර සඳහා යොමු කෙරිණ.\n\nසිද්ධිය සම්බන්ධයෙන් යුද හමුදා පොලිසිය හා මුලතිව් පොලිසිය පරීක්ෂණ පවත්වයි.",
       "URL": "https://www.dinamina.lk/2023/10/06/provincial-news/28245/%e0%b6%b1%e0%b7%8f%e0%b6%ba%e0%b7%8f%e0%b6%bb%e0%b7%94-%e0%b6%ba%e0%b7%94%e0%b6%af-%e0%b7%84%e0%b6%b8%e0%b7%94%e0%b6%af%e0%b7%8f-%e0%b6%9a%e0%b6%b3%e0%b7%80%e0%b7%94%e0%b6%bb%e0%b7%9a-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/15/"
}