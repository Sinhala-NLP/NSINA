{
       "Source": "dinamina",
       "Timestamp": "August 28, 2023 1:03 am",
       "Headline": "ලියන්ගස්තොට අමුණත් සිඳෙන ලකුණු",
       "News Content": "අම්බලන්තොට ලියන්ගස්තොට අමුණ ද සිඳීයමින් පවතී. 1849 වසරේ දී පමණ බ්‍රිතාන්‍ය ජාතිකයන් විසින් වලවේ ගඟ හරස් කර ගල් බැම්මකින් පමණක් ලියන්ගස්තොට අමුණ ඉදිකර ඇත. වාරිමාර්ග දෙපාර්තුමේන්තුවට පවරාගෙන ඇත්තේ 1889 වසරේ දීය. වලවේ ගඟ හරහා බරවකුඹුක ප්‍රදේශයට නුදුරින් පිහිටා ඇති ලියන්ගස්තොට අමුණ අඩි 240ක් දිගින් යුක්ත වේ. වම් ඉවුර සහ දකුණු ඉවුර වශයෙන් අක්කර 16500ක් ලියන්ගස්තොට අමුණ යටතේ පෝෂණය කෙරේ. වම් ඉවුර රිදියගම ජලාශයට ජලය ලබාදෙන අතර දකුණු ඉවුර සෘජුවම කිලෝ මීටර 32ක ඇළ මාර් ගයක් ඔස්සේ අක්කර 8000 කට ජලය ලබාදීම සිදු කෙරේ. මේ දිනවල පවතින නියඟය හේතුවෙන් ලියන්ගස්තොට අමුණද ජලය අඩුම මට්ටමක පවති. දකුණු ඉවුරේ වගා කර ඇති කුඹුරු වලට තවත් ජල මුර දෙකක් පමණ ලබාදීමට තිබෙන හෙයින් පහළ කොටස්වලට කිසියම් අවදානම් තත්ත්වයක් පවතීමට ඉඩඇති බව හම්බන්තොට වාරි මාර්ග ඉංජිනේරුවරිය සඳහන් කළාය.\n\nලුණම සමූහ සනත් ගමගේ",
       "URL": "https://www.dinamina.lk/2023/08/28/provincial-news/17561/%e0%b6%bd%e0%b7%92%e0%b6%ba%e0%b6%b1%e0%b7%8a%e0%b6%9c%e0%b7%83%e0%b7%8a%e0%b6%ad%e0%b7%9c%e0%b6%a7-%e0%b6%85%e0%b6%b8%e0%b7%94%e0%b6%ab%e0%b6%ad%e0%b7%8a-%e0%b7%83%e0%b7%92%e0%b6%b3%e0%b7%99%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/73/"
}