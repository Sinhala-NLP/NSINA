{
       "Source": "dinamina",
       "Timestamp": "August 28, 2023 12:11 am",
       "Headline": "ගංජා ජාවාරමාගේ බිරිය පොලිස් නිලධාරීන් ඉදිරියේ ගංජා පැකට් ගිලලා",
       "News Content": "අලුත්ගම පොලිස් වසමට අයත් කළුවාමෝදර උතුර ප්‍රදේශයේ දුම්රිය මාර්ගයක් ආසන්නව අඹු සැමි ල් යුවළක් සිදුකරන ගංජා අලෙවි කිරිමේ ජාවාරමක් වැටලීමට ගිය දූෂණ මර්දන අංශ පොලිස් නිලධාරීන්ගේ රාජකාරියට බාධා කරමින් එම ජාවාරම් කරුගේ බාල වයස්කාර දරුවකු ලවාජංගම දුරකථනයෙන් වීඩියෝ කළ සිද්ධියක් සම්බන්ධයෙන් අලූත්ගම පොලිසිය විමර්ශන ආරම්භ කර බව කියයි.\n\nකළුවාමෝදර උතුර ග්‍රාම නිලධාරී වසම අවසන් සීමා වේ දුම්රිය මාර්ගයක් උපයෝගී කරගෙන කලක පටන් ගංජා මත්ද්‍රව්‍ය අලෙවි කරන බවට ලැබූ තොරතුරු මත ජාවාරම්කරුවන්ගේ නිවස වැටලීමට පොලිසියගිය අවස්ථාවෙහි එම ජාවාරම සිදු කරන පුද්ගලයා අත තිබූ ගංජා පැකට් දෙකක් ක්ෂණිකවම ජාවාරම්කාර පුද්ගලයාගේ බිරිඳ වන තැනැත්තිය විසින් උදුරාගෙන මුව තුළටගෙන සපා කා එම ස්ථානයෙන් ඉවත්ව තිබේ.\n\nඒ සමඟම පොලිස් නිලධාරින් ගේ රාජකාරියට බාධා කරමින් කලහා කාරව හැසිරීම සම්බන්ධ ගංජා අලෙවි කර කළ බව කියන ජාවාරම්කරුගේ බාලවයස්කරුවකු අතතිබූ ජංගම දුරකථනය උපයෝගීකරගෙන එම සිද්ධිය වීඩියෝ එක කරගෙන තිබේ. ඒ අනුව එම ජංගම දුරකථනය පොලිසිය භාරයට ගෙන ඉදිරි ක්‍රියාමාර්ග සිදුකරන බව වැටලීම් කළ පොලිස් නිලධාරියකු පැවැසීය.\n\nඅලුත්ගම පොලිස් ස්ථානාධිපති ප්‍රධාන පොලිස් පරීක්ෂක රමේෂ් රත්නසිංහම් මා කාගේ උපදෙස් මත දූෂණ මර්දන වහන්සේ ස්ථානාධිපති පොලිස් පරීක්ෂක නිශාන්ත ද සිල්වා, පොලිස් සැරයන්වරුන් වන දුමින්ද, අනුප්‍රිය යනනිලධාරීන් සිද්ධිය සම්බන්ධයෙන් විමර්ශන සිදු කරයි.\nඅලුත්ගම තුසිත කුමාර ද සිල්වා",
       "URL": "https://www.dinamina.lk/2023/08/28/provincial-news/17644/%e0%b6%9c%e0%b6%82%e0%b6%a2%e0%b7%8f-%e0%b6%a2%e0%b7%8f%e0%b7%80%e0%b7%8f%e0%b6%bb%e0%b6%b8%e0%b7%8f%e0%b6%9c%e0%b7%9a-%e0%b6%b6%e0%b7%92%e0%b6%bb%e0%b7%92%e0%b6%ba-%e0%b6%b4%e0%b7%9c%e0%b6%bd/",
       "Category": "provincial-news",
       "Parent URL": "https://www.dinamina.lk/category/provincial-news//page/73/"
}