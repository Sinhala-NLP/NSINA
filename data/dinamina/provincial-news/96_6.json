{
       "Source": "dinamina",
       "Timestamp": "August 14, 2023 2:16 am",
       "Headline": "ලුණුගම්වෙහෙර දකුණු ඉවුරට යළි ජලය",
       "News Content": "ලුණුගම්වෙහෙර ව්‍යාපාරයෙහි දකුණු ඉවුරට ජලය සැපයෙන ප්‍රධාන ඇලෙහි බිදි ගිය ඇල කණ්ඩිය කොටස කඩිනමින් ප්‍රතිසංසකරණය කර අත්හිටුවා තිබු ජල සැපයුම නැවැත ලබා දිම හේතුවෙන් ජලය නොමැතිව විනාශ වි යැමේ අවධානමකට ලක්ව තිබු කුඹුරු අක්කර 4000ක පමණ වු වි වගාව බේරා ගැණිමට ගොවින්ට හැකි වි තිබේ.\n\nලුණුගම්වෙහෙර දකුණු ඉවුර ඇලෙහි ඇල කණ්ඩියෙහි කොටසක් කුඩා ගම්මාන 6 ප්‍රදේශයේදි පසුගිය 5 වන දින හදිසියේ බිදි යෑම හේතුවෙන් දකුණු ඉවුර ප්‍රදේශයේ කුඹුරු බිම්වලට ජලය සැපයුම අත් හිටුවිමට තිස්සමහරාම වාරිමාර්ග ඉංජිනේරු කේ.එච්.එන්.සහන් කුමාර මහතාට සිදුවිය මේ නිසා ජලය නොමැතිව විමෙන් වි වගාව විනාශ වි යෑමේ අවධානමකට ලක්විය.\n\nජල සැපයුම නතර කිරිමත් සමගම අදාළ වාරිමාර්ග නිළධාරින් හා යන්ත්‍ර සුත්‍ර යොදවා දිවා රෑ දෙකෙහි වැඩකර ඇල කණ්ඩියෙහි බිදි ගිය කොටස දින තුනක් ඇතුළත ප්‍රතිසංස්කරණය කර විනාශවී යැමේ අවධානමකට ලක්ව තිබු කුඹුරු බිම්වලට නැවැත ජලය සැපයුම ලබා දිමට වාරිමාර්ග ඉංජිනේරුවරයා පියවර ගෙන තිබුණි.\n\nමේ නිසා වාරිමාර්ග ඉංජිනේරු වරයාට විරෝධතා වෙනුවට ගොවින්ගෙන් හිමි වුයේ ප්‍රසාදය විය.\nතිස්සමහරාම සමුහ-ඒ.ඒ.පේමසිරි",
       "URL": "https://www.dinamina.lk/2023/08/14/provincial-news/13689/%e0%b6%bd%e0%b7%94%e0%b6%ab%e0%b7%94%e0%b6%9c%e0%b6%b8%e0%b7%8a%e0%b7%80%e0%b7%99%e0%b7%84%e0%b7%99%e0%b6%bb-%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%89%e0%b7%80%e0%b7%94%e0%b6%bb%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/96/"
}