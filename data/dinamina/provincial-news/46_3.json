{
       "Source": "dinamina",
       "Timestamp": "September 16, 2023 1:00 am",
       "Headline": "සම­නල වැව කේන්ද්‍ර කරගනි­මින් බෙලි­හු­ල්ඔය සංචා­රක  කලා­ප­යක් කිරී­මට පිය­වර",
       "News Content": "සම­නළ වැව කේන්ද්‍ර කර ගනි­මින් රම­ණීය බෙලි­හු­ල්ඔය ප්‍රදේ­ශය දෙස් විදෙස් සංචා­ර­ක­යින්ගේ වඩාත් ආක­ර්ෂ­ණය දිනා ගත හැකි සංචා­රක ප්‍රදේ­ශ­යක් ලෙස ප්‍රව­ර්ධ­නය කිරී­මට රත්න­පුර දිස්ත්‍රික් පාර්ලි­මේන්තු මන්ත්‍රී, රත්න­පුර දිස්ත්‍රික් සම්බ­න්ධී­ක­රණ කමිටු සභා­පති අකිල සාලිය එල්ලා­වල මහතා බල­ධා­රීන් වෙත උප­දෙස් ලබා දී ඇත. ඔහු මෙම උප­දෙස් ලබා දුන්නේ, සම­නළ වැව ආශ්‍රි­තව නිර්මා­ණය වී ඇති ජල කාන්දුව හා එහි භූ පද්ධ­තිය පිළි­බඳ ඉකුත් 13 වැනිදා එහි සිදු­කළ ක්ෂේත්‍ර නිරී­ක්ෂණ චාරි­කා­වේ­දීය.\n\nසම­නළ වැවේ ජල කාන්දුව සිදු­වන ස්ථානය, භූ පද්ධ­තිය හා ජලා­ශය තුළ ඇති තිර­ස­ර­භා­වය හඳුනා ගැනී­මට සක­සන ලද අභ්‍ය­න්තර උමං පද්ධ­තිය ද මෙහිදී නිරී­ක්ෂ­ණ­යට ලක්විය. සම­නළ වැව ජලා­ශය මෙර­ටට අවශ්‍ය ජල විදුලි නිෂ්පා­දන ක්‍රියා­ව­ලි­යේදී සුවි­ශේෂී කාර්ය භාර­යක් ඉටු කරන ජලා­ශ­යක් වන අතර, එය තව දුර­ටත් බෙලි­හු­ල්ඔය ප්‍රදේ­ශයේ සංචා­රක කර්මා­න්තය ප්‍රව­ර්ධ­නය කිරී­මට ද සුවි­ශේෂී හැකි­යා­වක් පව­තින ජලා­ශ­යක් බවට හඳු­නා­ගෙන ඇත.\n\nමෙම ජලා­ශය ඉදි­කි­රී­මේදී සක­සන ලද උමං පද්ධති විශේෂ ආර­ක්ෂණ ක්‍රම­වේ­ද­යක් යටතේ දේශීය හා විදේ­ශීය සංචා­ර­ක­යින්ට නැර­ඹුම් ස්ථාන ලෙස\nසංව­ර්ධ­නය කිරීම, සම­නළ වැව ජලා­ශයේ ජල ක්‍රීඩා හා බෝට්ටු සවාරි සූදා­නම් කිරීම, සම­නළ වැව බැම්මට පහළ ස්ථානය දිය නාන ස්ථාන­යක් ලෙස සංව­ර්ධ­නය කිරීම, ඒ ආශ්‍රි­තව පව­තින කිංචි­ගුනේ ප්‍රාග් ඓති­හා­සික යකඩ උදුන් පද්ධ­තිය, කූර­ගල, දූවිලි ඇල්ල, කල්තොට, බුදු­ගල, නන්පේ­රි­යල්, පහ­න්තු­ඩාව, උඩ­ව­ලව වනෝ­ද්‍යා­නයේ හඳ­ගි­රිය පිවි­සුම වැනි ස්ථාන තිර­සර ලෙස සංව­ර්ධ­නය කර පහ­සු­වෙන් දෙස් විදෙස් සංචා­ර­ක­යින්ගේ ජන මන ආක­ර්ෂ­ණය වන ලෙස ප්‍රව­ර්ධ­නය කිරී­මට මෙම නිරී­ක්ෂණ චාරි­කා­වේදී තීර­ණය විය. මෙම ස්ථාන තිර­සර ලෙස සංව­ර්ධ­නය කිරීම තුළින් බෙලි­හු­ල්ඔය ප්‍රදේ­ශයේ සංචා­රය කරන දෙස් විදෙස් සංචා­ර­ක­යින් එක් දින­කට වඩා වැඩි දින ගණ­නක් මෙම ප්‍රදේ­ශයේ නවතා ගැනී­මට හැකි­වන ලෙස සැල­සුම් සකස් කිරී­ම­ටද මෙහිදී තීර­ණය විය.\n\nමෙම නිරී­ක්ෂණ චාරි­කාව සඳහා රත්න­පුර දිස්ත්‍රික් ලේකම් වසන්ත ගුණ­රත්න, බල­න්ගොඩ ප්‍රාදේ­ශීය ලේකම් හේමන්ත බණ්ඩාර, ඉඹුල්පේ ප්‍රාදේ­ශීය ලේකම් ඩී.පී.ජී. රේණුකා, සම­නළ වැව විදුලි බලා­ගා­රය භාර නියෝජ්‍ය සාමා­න්‍යා­ධි­කාරී අඹේ­පි­ටිය, ප්‍රධාන ඉංජි­නේරු අමිල, නියෝජ්‍ය අධ්‍යක්ෂ (ක්‍රම­ස­ම්පා­දන) අනු­රුද්ධ බණ්ඩාර යන මහත්ම මහ­ත්මීහු ද සහ­භාගී වූහ.",
       "URL": "https://www.dinamina.lk/2023/09/16/provincial-news/22884/%e0%b7%83%e0%b6%b8%e0%b6%b1%e0%b6%bd-%e0%b7%80%e0%b7%90%e0%b7%80-%e0%b6%9a%e0%b7%9a%e0%b6%b1%e0%b7%8a%e0%b6%af%e0%b7%8a%e0%b6%bb-%e0%b6%9a%e0%b6%bb%e0%b6%9c%e0%b6%b1%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/46/"
}