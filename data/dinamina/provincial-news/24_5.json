{
       "Source": "dinamina",
       "Timestamp": "October 2, 2023 12:59 am",
       "Headline": "මහියංගණ ඇසළ මහ පෙරහරින්…",
       "News Content": "ඓතිහාසික මහියංගණ රජමහා විහාරීය හා ඓතිහාසික මහියංගණ සමන් දේවාලයේ 2023 ඇසළ මහ පෙරහරේ අවසන් රන්දෝලි පෙරහර පසුගිය 29 දින රාත්‍රි වීදි සංචාරය කර, 30 දින දහවල් පෙරහර පවත්වා සාර්ථකව නිමාවට පත් කෙරිණි.\n\nඅස්ගිරි විහාර පාර්ශ්වයේ මහානායක වරකාගොඩ ඤාණරතනාභිධාන මාහිමිපාණන් විසින් අවසන් රන්දෝලි පෙරහර සඳහා කරඬුව තැන්පත් කිරීම සිදු කෙරිණි.\n\n\n\nඓතිහාසික මහියංගණ රජමහා විහාරීය පෙරහර අස්ගිරි පාර්ශ්වයේ ජ්‍යෙෂ්ඨ කාරක සංඝ සභාවේ ලේඛකාධිකාරී මහියංගණ රජමහා විහාරාධිපති රාජකීය පණ්ඩිත උරුලෑවත්තේ ධම්මරක්ඛිත නායක ස්වාමීන් වහන්සේ සංවිධානයෙන්ද ඓතිහාසික මහියංගණ සමන් දේවාලයේ පෙරහර දේවාලයේ බස්නායක නිලමේ ගයාන් හීන්කෙන්ද මහතාගේ සංවිධානයෙන් සිදු කෙරිණී.\nමාපාකඩවැව සමුහ – රංජිත් කරුණාවිර",
       "URL": "https://www.dinamina.lk/2023/10/02/provincial-news/26850/%e0%b6%b8%e0%b7%84%e0%b7%92%e0%b6%ba%e0%b6%82%e0%b6%9c%e0%b6%ab-%e0%b6%87%e0%b7%83%e0%b7%85-%e0%b6%b8%e0%b7%84-%e0%b6%b4%e0%b7%99%e0%b6%bb%e0%b7%84%e0%b6%bb%e0%b7%92%e0%b6%b1%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/24/"
}