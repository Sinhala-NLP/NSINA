{
       "Source": "dinamina",
       "Timestamp": "August 28, 2023 2:15 am",
       "Headline": "කුඩු⁣මිරියකන්ද  තේක්ක වගා රක්ෂිතය  ගිනි තබා අළු කළ  වරදකරුට ලක්ෂයක දඩ",
       "News Content": "ගල්පාය, කුඩු⁣මිරියකන්ද රජයේ තේක්ක වන වගා රක්ෂිතයට ගිනි තබා හෙක්ටයාර් හතක⁣ට අලාභහානි සිදුකළ පල්ලේබැද්ද කොස්වැටිය පදිංචි පුද්ගලයෙකුට ඇඹිලිපිටිය අතිරේක මහේස්ත්‍රාත් අධිකරණය විසින් රුපියල් ලක්ෂයක දඩයක් නියම කළ බව රක්වාන අඩවි වන කාර්යාලය පවසයි.\n\nඅක්කර විස්සකින් සමන්විත වු මෙම තේක්ක වන වගාව වන සංරක්ෂණ දෙපාර්තමේන්තුවේ අධීක්ෂණය යටතේ ප්‍රදේශයේ ගොවින් පිරිසක් විසින් වගා කර තිබි ඇත.\n\nගින්න හේතුවෙන් රක්ෂිතයේ අක්කර හතක යටි වගාව සම්පුර්ණයෙන්ම ගිනිගෙන විනාශ ව ඇත. රක්ෂිතයට ගිනි ගන්නා අවස්ථාවේ රක්ෂිතයේ ලක්ෂ හතළිහක් පමණ වටිනා තේක්ක කඳන් විශාල ප්‍රමාණයක් තිබි ඇති අතර ගින්න හේතුවෙන් ඒවා සම්පුර්ණයෙන් දැවි අළු බවට පත්ව ඇත. මෙම තේක්ක කඳන් ප්‍රදේශයේ ව්‍යාපාරිකයකුට අයත් බවද සඳහන්ය.\n\nමෙම තේක්ක වගා රක්ෂිතය ආසන්නයේ සැකකරුගේ පියාට අයත් විශාල මුඩු ඉඩමක් තිබි ඇති අතර ඔවුන් විසින් එම ඉඩම එළිපෙහෙළි කිරිමෙන් පසු එම ඉඩමට\n\nගිනි තබා ඇති බව අනාවරණය වු බවත් අනතුරුව එම ගින්න තේක්ක වගා රක්ෂිතයට දක්වා පැතිර ගොස් ඇති බව සඳහන්ය. පසුව රක්වාන අඩවි වන නිලධාරී ඩි. පි. කේ. එච්. මොහොටිටි, බිටිටු වන නිලධාරී ඉන්දික ඹෂ්මන් රණසිංහ, වන ව්‍යාප්ති නිලධාරී පි.එල්.ඒ.ශාන්ත, වන ක්ෂේත්‍ර සහකාර රංජිත් කුමාර, පි. එස්. සමරකෝන්, පී. එච්. දයාවංශ, රියදුරු කොඩිකාර යන නිලධාරීන් සහ ප්‍රදේශවාසීන් එක්ව ගින්න නිවා දමා සැකකරු අත්අඩංගුවට ගෙන අධිකරණයට ඉදිරිපත් කර ඇත.\n\nරක්වාන – ඉන්දික සී. කුමාර",
       "URL": "https://www.dinamina.lk/2023/08/28/provincial-news/17557/%e0%b6%9a%e0%b7%94%e0%b6%a9%e0%b7%94%e2%81%a3%e0%b6%b8%e0%b7%92%e0%b6%bb%e0%b7%92%e0%b6%ba%e0%b6%9a%e0%b6%b1%e0%b7%8a%e0%b6%af-%e0%b6%ad%e0%b7%9a%e0%b6%9a%e0%b7%8a%e0%b6%9a-%e0%b7%80%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/72/"
}