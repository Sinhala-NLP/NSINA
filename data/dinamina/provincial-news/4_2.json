{
       "Source": "dinamina",
       "Timestamp": "October 12, 2023 1:00 am",
       "Headline": "ලියනගස්තොට වී අස්වනුවලින් 90%ක් වතුරේ",
       "News Content": "අම්බලන්තොට ලියන්ගස්තොට දකුණු ඉවුරේ යල් කන්නයේ වී අස්වනු වැස්සට හසු වී නෙළා ගැනීමට නොහැකිව කුණුවෙමින් පවතින බව හම්බන්තොට දිස්ත්‍රික් ගොවි සංවිධාන බල මණ්ඩලයේ සභාපති ජේ.එච් මුණිදාස මහතා පැවසීය. ලියන්ගස්තොට දකුණු ඉවුර ව්‍යාපාරය යටතේ මෙවර යල් කන්නයේ අක්කර 8000 කට ආසන්න ප්‍රමාණයක් වී වගා කර ඇති අතර වී අස්වනු වලින් මේ වන විට 10%ක් පමණ නෙළා ගැනීමට හැකි වී ඇති බවත්, ඉතිරි 90%ක් පමණ වී අස්වනු නෙළා ගැනීමට වැස්ස හරස් වී ඇති බවත් මුණිදාස මහතා පැවසීය.\n\nඇතැම් කුඹුරු\nවල තවමත් ජලය රැඳී තිබෙන අතර ගොයම් කැපීමට යන්ත්‍ර යෙදීමට පවා නොහැකි වී ඇත. පෙරේදා (10) රාත්‍රියේ දී මෙම ප්‍රදේශ වලට යළිත් වැස්ස ඇති වූ හෙයින් වී අස්වනු නෙළීමට සූදානම්ව සිටි ගොවිමහතුන් එය අතහැර දමා තිබේ.\n\nමාමඩල, වැලිපටන්විල, දෙණිය, පිංගම, කිවුල, ලුණම, පිංගම, හුංගම, තවාළුවිල, මල්පෙත්තාව, රොටවල, වලවවත්ත, ජංසගම, බැමිනියන්විල ඇතුළු ප්‍රදේශ රැසක කුඹුරු මෙලෙස වැස්සට හසු වී, අස්වනු නෙළා ගැනීමට නොහැකිව ගොවීයෝ අසරණ වී සිටින බව ගොවි සංවීධාන සභාපතිවරයා වැඩිදුරටත් පැවසීය.\nලුණම සමූහ සනත් ගමගේ",
       "URL": "https://www.dinamina.lk/2023/10/12/provincial-news/29888/%e0%b6%bd%e0%b7%92%e0%b6%ba%e0%b6%b1%e0%b6%9c%e0%b7%83%e0%b7%8a%e0%b6%ad%e0%b7%9c%e0%b6%a7-%e0%b7%80%e0%b7%93-%e0%b6%85%e0%b7%83%e0%b7%8a%e0%b7%80%e0%b6%b1%e0%b7%94%e0%b7%80%e0%b6%bd%e0%b7%92%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/4/"
}