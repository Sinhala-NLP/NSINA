{
       "Source": "dinamina",
       "Timestamp": "July 27, 2023 1:00 am",
       "Headline": "ත්‍රිකුණාමලය නව දිසාපති චාමින්ද හෙට්ටිආරච්චි",
       "News Content": "ශ්‍රී ලංකා පරිපාලන සේවයේ විශේෂ ශ්‍රේණියේ නිලධාරී චාමින්ද හෙට්ටිආරච්චි මහතා ත්‍රිකුණාමල දිස්ත්‍රික් නව දිසාපතිවරයා ලෙස පත්කර ඇති අතර, ඔහු අද (27) වැඩ භාර ගැනීමට නියමිතය.\n\nත්‍රිකුණාමල දිස්ත්‍රික් දිසාපති ලෙස කටයුතු කළ බී.එච්.එන්. ජයවික්‍රම මහතා විශ්‍රාම ලැබීමෙන් ඇති වූ පුරප්පාඩුවට හෙට්ටිආරච්චි මහතාව පත් කර තිබේ. විවෘත තරග විභාගයෙන් ශ්‍රී ලංකා පරිපාලන සේවයට එක්වූ එතුමා 2000 සිට 2006 දක්වා ගෝමරන්කඩවල සහකාර ප්‍රාදේශීය ලේකම් හා ප්‍රාදේශීය ලේකම් ලෙසත්, ආරක්ෂක අමාත්‍යාංශයේ සහකාර ලේකම්, ජ්‍යෙෂ්ඨ සහකාර ලේකම් තනතුරුත්, ආගමන හා විගමන දෙපාර්තමේන්තුවේ පාලකවරයෙක් ලෙසත් සේවය කර තිබේ. ත්‍රිකුණාමල දිසාපති ලෙස පත්වීමට පෙර ඒ මහතා විදුලිබල හා බලශක්ති අමාත්‍යාංශයේ අතිරේක ලේකම්වරයා ලෙසද කටයුතු කළේය.\n\nත්‍රිකුණාමලය විශේෂ ඒ.ටී.එම්. ගුණානන්ද",
       "URL": "https://www.dinamina.lk/2023/07/27/provincial-news/9543/%e0%b6%ad%e0%b7%8a%e0%b6%bb%e0%b7%92%e0%b6%9a%e0%b7%94%e0%b6%ab%e0%b7%8f%e0%b6%b8%e0%b6%bd%e0%b6%ba-%e0%b6%b1%e0%b7%80-%e0%b6%af%e0%b7%92%e0%b7%83%e0%b7%8f%e0%b6%b4%e0%b6%ad%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/120/"
}