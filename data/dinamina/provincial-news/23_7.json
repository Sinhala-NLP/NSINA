{
       "Source": "dinamina",
       "Timestamp": "October 2, 2023 1:00 am",
       "Headline": "ලෝක බැංකුවෙන් රත්නපුරට නව සෞඛ්‍ය වෛද්‍ය නිලධාරි කාර්යාලයක්",
       "News Content": "ලෝක බැංකු ආධාර යටතේ රුපියල් මිලියන 123ක වියදමින් රත්නපුර දිස්ත්‍රික්කය සඳහා නව සෞඛ්‍ය වෛද්‍ය කාර්යාලයක් ඉදිකිරීම ඉකුත්දා ( 30) සබරගමුව පළාත් ආණ්ඩුකාරවර අධිනීතිඥ නවින් දිසානායක මහතාගේ ප්‍රධානත්වයෙන් හා පළාත් සෞඛ්‍ය සේවා අධ්‍යක්ෂ වෛද්‍ය කපිල කන්නන්ගර මහතා ඇතුළු පිරිසකගේ සහභාගිත්වයෙන් සිදුවිය.\n\nරත්නපුර ශික්ෂණ රෝහල් භූමියේ මෙම ගොඩනැඟිල්ලේ ඉදිකිරීම් ආරම්භ වූ අතර, එය මහල් පහකින් සමන්විතව සියලු පහසුකම් සහිත අංගසම්පුර්ණ කාර්යාලයක් ලෙස ඉදිකෙරේ.\n\nමෙම අවස්ථාව සඳහා එ.ජා.ප දිස්ත්‍රික් නායක හිටපු පළාත් සභා මන්ත්‍රී හසිත මුහන්දිරම්, හිටපු පළාත් සභා මන්ත්‍රී අනුර අලගියවන්න, ප්‍රධාන අමාත්‍යාංශ ලේකම් ප්‍රභාත් උදාකර, ආණ්ඩුකාර පෞද්ගලික ලේකම් විජේරත්න දේවගෙදර, සබරගමුව පළාත් සෞඛ්‍ය අධ්‍යක්ෂ කපිල කන්නන්ගර ඇතුළු පිරිසක් එක්ව සිටියහ.\n\nජයසිරි මුණසිංහ හා කුරුවිට – කේ. ඒ. සුනිල්",
       "URL": "https://www.dinamina.lk/2023/10/02/provincial-news/26990/%e0%b6%bd%e0%b7%9d%e0%b6%9a-%e0%b6%b6%e0%b7%90%e0%b6%82%e0%b6%9a%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%bb%e0%b6%ad%e0%b7%8a%e0%b6%b1%e0%b6%b4%e0%b7%94%e0%b6%bb%e0%b6%a7-%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/23/"
}