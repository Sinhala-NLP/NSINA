{
       "Source": "dinamina",
       "Timestamp": "September 21, 2023 4:00 am",
       "Headline": "හලාවතට මාළු වැස්සක්",
       "News Content": "හලාවත පම්බල ප්‍රදේශයට වර්ෂාවත් සමඟ මාළු, ඉබ්බන් හා කකුළුවන් වැටී ඇතැයි වාර්තා වේ.\nසිද්ධිය ඇසින් දුටුවන් කියා සිටියේ, පෙරේදා (19) පස්වරුවේ අවස්ථා කිහිපයකදී වර්ෂාවත් සමඟ මෙසේ සතුන් වැටුණු බවයි. පම්බල කතෝලික දේවස්ථාන භූමියට, පම්බල රජයේ විදුහල් භූමියට හා නිවාස කිහිපයකට මෙලෙස මාළු, ඉබ්බන් හා කකුළුවන් වැටී තිබේ.\n\nප්‍රදේශයේ ජනතාව මේ සිදුවීම තම අත ඇති ජංගම දුරකථනවලින් වීඩියෝ කර තිබු අතර, ඇතැමෙක් එම මාළු කිලෝ දෙක තුනක් එකතු කරගෙන තිබිණි.\nමෙලෙස වැටී තිබූ මාළු අතර බහුල වශයෙන් දක්නට ඇත්තේ කාවයියන් වන අතර ඉබ්බෝ හා ගල් ඉබ්බෝ ද ඒ අතර වූහ.\nපුත්තලම දිසා සමූහ – ප්‍රසාද් පූර්ණමාල්",
       "URL": "https://www.dinamina.lk/2023/09/21/provincial-news/24041/%e0%b7%84%e0%b6%bd%e0%b7%8f%e0%b7%80%e0%b6%ad%e0%b6%a7-%e0%b6%b8%e0%b7%8f%e0%b7%85%e0%b7%94-%e0%b7%80%e0%b7%90%e0%b7%83%e0%b7%8a%e0%b7%83%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/38/"
}