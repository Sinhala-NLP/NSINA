{
       "Source": "dinamina",
       "Timestamp": "August 7, 2023 1:31 am",
       "Headline": "එළදළුව-හාලිඇළ රක්ෂිතයේ ගින්නෙන් අක්කර 80ක් විනාශයි",
       "News Content": "\n\nබදුල්ල එළදලුව සම්ප්‍රේෂණ කුලුනු අසල රක්ෂිතයේ පෙරේදා (5) පස්වරුවේ ඇති වූ හදිසි ගින්නකින් අක්කර 30ක පමණ ප්‍රමාණයක් විනාශ වී ගිය බව ආපදා කළමනාකරණ මධ්‍යස්ථානයේ බදුල්ල දිස්ත්‍රික් කාර්යාලය පවසයි. ගින්නෙන් රක්ෂිතයේ තිබූ වටිනා දැව වර්ග විනාශ වී තිබේ.\nමේ අතර හාලිඇළ දික්වැල්ල වන වගා රක්ෂිතයේ පෙරේදා (5) පස්වරුවේ හටගත් හදිසි ගින්නකින් අක්කර 50ක පමණ කොටසක් විනාශ වී ඇතැයි හාලිඇළ පොලිසිය පවසයි. පවතින වියළි දේශගුණික තත්ත්වයත් සමඟ කිසිවකු විසින් මෙසේ දික්වැල්ල වන වගා රක්ෂිතයට ගිනි තබන්නට ඇතැයි පොලිසිය සැක කරයි.\n\nසී. ගමගේ සොරණාතොට සමුහ",
       "URL": "https://www.dinamina.lk/2023/08/07/provincial-news/12149/%e0%b6%91%e0%b7%85%e0%b6%af%e0%b7%85%e0%b7%94%e0%b7%80-%e0%b7%84%e0%b7%8f%e0%b6%bd%e0%b7%92%e0%b6%87%e0%b7%85-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/105/"
}