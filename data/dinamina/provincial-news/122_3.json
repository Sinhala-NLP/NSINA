{
       "Source": "dinamina",
       "Timestamp": "July 26, 2023 12:52 am",
       "Headline": "පතිරගොඩ 22 හැවිරිදි මවත් 3 හැවිරිදි දියණියත් අතුරුදහන්",
       "News Content": "මහරගම පතිරගොඩ විහාර මාවතේ පදිංචිව සිටි 22 හැවිරිදි මවක් හා 3 හැවිරිදි දියණියක් අතුරුදහන්ව ඇතැයි පසුගිය 19 වෙනිදා පැමිණිල්ලක් ලැබී ඇතැයි මහරගම පොලිසිය කියයි.\n\nමෙසේ අතුරුදහන්ව ඇත්තේ රයිගම බුලත්සිංහලගේ ඉෂාදී රංගිකා (22) හා කටුබැද්දගේ ලිතුන්ය හිමාශි (3) නමැති තම බිරිය හා දියණිය බව සැමියා වන සමිඳු තිවංක නමැති 27 හැවිරිදි අයෙකු මෙම පැමිණිල්ල මහරගම පොලිසිය වෙත ඉදිරිපත් කර තිබේ.\n\nපළතුරු වෙළෙදාමේ යෙදී සිටින පැමිණිළි කරු සිද්ධිය වූ දින පෙරවරු 6.00 ට පමණ සුපුරුදු පරිදි බිරියගෙන් සමුගෙන පාගමන් කඩ පළතුරු කඩය වෙත ගොස් එදින රාත්‍රි 10.00 ට පමණ නිවසට පැමිණ බැලීමේදී බිරිය හා දියණිය නිවසේ නොමැති බැවින් අසල් වැසියන්ගෙන් විමසිමේදි මව හා දියණිය\n\nඑදින උදේ 7.30 ට පමණ දෙමටගොඩ මවගේ නිවස වෙත යනබව පවසා පිටව ගොස් ඇතැයි සඳහන් කර\n\nතිබේ.කෙසේ වෙතත් ඒ පිළිබඳ සොයා බැලීමේ දි ඇය හා දියණිය පිලිබඳ කිසි,දු තොරතුරක්‌ සොයාගැනීමට නොමැති වීම නිසා මෙසේ පොලිසියට පැමිණිළි කළ බව හෙතෙම පොලිසියට ප්‍රකාශකර තිබේ.\n\nඉදිරිපත්වූ පැමිණිල්ලට අනුව මහරගම පොලිසිය පරීක්ෂණ ආරම්භ කර තිබේ.",
       "URL": "https://www.dinamina.lk/2023/07/26/provincial-news/9419/%e0%b6%b4%e0%b6%ad%e0%b7%92%e0%b6%bb%e0%b6%9c%e0%b7%9c%e0%b6%a9-22-%e0%b7%84%e0%b7%90%e0%b7%80%e0%b7%92%e0%b6%bb%e0%b7%92%e0%b6%af%e0%b7%92-%e0%b6%b8%e0%b7%80%e0%b6%ad%e0%b7%8a-3-%e0%b7%84%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/122/"
}