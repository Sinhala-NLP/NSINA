{
       "Source": "dinamina",
       "Timestamp": "October 9, 2023 1:00 am",
       "Headline": "යාළුවන් එක්ක අලි බලන්න ගිය තරුණයා වන අලියකුටම බිලි",
       "News Content": "අඹන්පොල මැඩියාව ප්‍රදේශයේ සිදු වූ වන අලි පහරදීමක් හේතුවෙන් තරුණයකු එම ස්ථානයේදීම මියගොස් තවත් අයකු තුවාල ලබා රෝහල් ගත කර තිබේ.\nඑම අනතුරින් මියගොස් ඇත්තේ අඹන්පොළ මැඩියාව ප්‍රදේශයේ පදිංචි අයි.එම්. අමිදු ශ්‍රීමාල් දිසානායක නමැති විසි හැවිරිදි තරුණයෙකි. පසුගියද (06) උදෑසන 6.20ට පමණ මැඩියාව වැව ආශ්‍රිතව රැඳී සිටි වන අලි බැලීමට මෙම තරුණ පිරිස ගොස් තිබේ. එහිදී එක් වන අලියකු පිටුපස මෙම පිරිස ගොස් ඇති අතර ඔවුන්ට පිටුපසින් පැමිණි තවත් වන අලියකුගේ පහර දීමෙන් තුවාල ලැබු පුද්ගලයා ගල්ගමුව මූලික රෝහලට ඇතුළත් කර තිබේ.ඔහුගේ තත්ත්වය බරපතළ නොවන බව රෝහල් ආරංචි මාර්ග පවසයි.\nඑම අනතුර සිදුව ටික වේලාවකට පසුව අලි පසුපස ගිය අනෙක් තරුණයාට ද වන අලියෙකු පහර දී තිබේ.\nඑම පහර දීමෙන් බරපතළ තුවාල ලැබූ තරුණයා එම ස්ථානයේදීම මිය ගොස් ඇත. වන අලියා මීටර් 75 ක් පමණ දුරට තරුණයා පසු පස හඹා ගොස් මෙසේ පහර දී තිබේ.පසුගිය උසස් පෙළ විභාගයට පෙනී සිටි මිය ගිය තරුණයා සාගර විශ්ව විද්‍යාලයට අයැදුම් කිරීමට සුදානමින් සිට ඇති බවට තොරතුරු අනවරණය විය.\nමහව -සංජීවනී ආරියරත්න නිකවැරටිය – ගයන්දි පමෝධා\n\n",
       "URL": "https://www.dinamina.lk/2023/10/09/provincial-news/28997/%e0%b6%ba%e0%b7%8f%e0%b7%85%e0%b7%94%e0%b7%80%e0%b6%b1%e0%b7%8a-%e0%b6%91%e0%b6%9a%e0%b7%8a%e0%b6%9a-%e0%b6%85%e0%b6%bd%e0%b7%92-%e0%b6%b6%e0%b6%bd%e0%b6%b1%e0%b7%8a%e0%b6%b1-%e0%b6%9c%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/10/"
}