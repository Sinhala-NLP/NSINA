{
       "Source": "dinamina",
       "Timestamp": "July 7, 2023 1:00 am",
       "Headline": "ඩෙංගු වැලඳී අයි.ඩී.එච්. රෝහලේ ප්‍රතිකාර ලබමින් සිටි දැරිය මියයයි",
       "News Content": "ඩෙංගු උණ රෝගය වැලඳීම නිසා අයි.ඩී.එච්. රෝහලේ ප්‍රතිකාර ලබමින් සිටි කුඩා දැරියක මියගොස් තිබේ. මෙලෙස අවාසනාවන්ත ලෙස මරණයට පත්ව ඇත්තේ වැල්ලම්පිටිය වෙන්නවත්ත ප්‍රදේශයේ පදිංචිව සිටි බිහංසා සදෙව්මිණි නැමති අවුරුදු 04 ක් වයසැති දැරියකි.\n\nබිහංසා දැරිය වෙන්නවත්ත ප්‍රදේශයේ විශාකා පෙර පාසලේ ඉගෙනුම ලබමින් සිටියාය. දැරියගේ මව වන චන්ද්‍රාවතී මහත්මිය ද ඩෙංගු උණ වැලඳී අයි.ඩී.එච්. රෝහලේ ප්‍රතිකාර ලබා සුව වී නි‍ෙවසට පැමිණි පසුව ඇයගේ මෙම දියණිය ද උණ වැලඳීමෙන් රෝහලේ නතර කර තිබේ.\n\nදින දෙකකට පසු ඇය රෝහලේදීම මියගොස් තිබේ. බිහංසා දැරියගේ අවසන් කටයුතු (05)දා කොටිකාවත්ත පොදු සුසාන භුමියේදි සිදු කෙරිණි. මියගිය දැරිය වාසය කළ වෙන්නවත්ත ප්‍රදේශයේ බොහෝදෙනකු මේ වන විට ඩෙංගු රෝගයට ගොදුරු වී ඇති බව ප්‍රදේශවාසීහු පවසති.",
       "URL": "https://www.dinamina.lk/2023/07/07/provincial-news/4789/%e0%b6%a9%e0%b7%99%e0%b6%82%e0%b6%9c%e0%b7%94-%e0%b7%80%e0%b7%90%e0%b6%bd%e0%b6%b3%e0%b7%93-%e0%b6%85%e0%b6%ba%e0%b7%92-%e0%b6%a9%e0%b7%93-%e0%b6%91%e0%b6%a0%e0%b7%8a-%e0%b6%bb%e0%b7%9d%e0%b7%84/",
       "Category": "provincial-news",
       "Parent URL": "https://www.dinamina.lk/category/provincial-news//page/135/"
}