{
       "Source": "dinamina",
       "Timestamp": "October 4, 2023 1:00 am",
       "Headline": "ධීවර කාර්මිකයා ඉලප්පන්තිව් කලපුවේ සැඟවෙයි",
       "News Content": "මසුන් මැරිම සදහා ගමන් කරමින් තිබු බහුදින යාත්‍රාවක ගමන් කරමින් සිටි ධීවර කාර්මිකයකු 3 දින සවස කල්පිටිය ඉලිප්පන්තිව් දුපත ආසන්න කලපු තිරයෙදී කලපුවට වැටි අතුරුදහන් වී ඇති බව කල්පිටිය පොලිසිය කියයි.\nමෙසේ අතුරුදහන් වී ඇත්තේ කල්පිටිය නැගෙනහිර තලවිල ප්‍රදේශයෙ පදිංචි 52 හැවිරිදි එන්.එස්.පී.පිරිස් නැමති දරුවන් තිදෙනෙකුගෙ පියකු බව කියයි.\nනිමේෂා දූව 1 යන බහුදින යාත්‍රාවෙන් මසුන් ගමන් කරමින් සිටි ධීවරයා මෙසේ අවාසනාවන්ත අයුරීන් කලපුවට ඇද වැටි ඇති බව කියයි.\nධීවරයා ඇතුළු ධීවරයින් පිරිසක් මසුන් මැරීම සදහා කල්පිටිය ජැටියෙන් දියඹ බලා ගමන් කරමින් සිටින අතර වාරයෙදී මෙසේ මෙම ධීවර කාර්මිකයා කිසියම් කටයුත්තක නිරත වෙමින් සිටියදී එකවර කලපුවට වැටි ඇති බව කියයි.\n3 දින සවස 4.25 ට පමන කල්පිටිය ජැටියෙන් අදාල බහුදින යාත්‍රාව පිටත්ව ඇති බවත් එය කලපුව හරහා ගමන් කරමින් තිබියදී සවස පහට පමණ මෙසේ එකවර කලපුවට වැටි ඇති බවට පොලිසියට පැමිණිලි ලැබ ඇති බව කල්පිටිය පොලිසිය කියයි.\nකලපුවට ඇද වැටුන ධීවර කාර්මිකයා සොයා සෝදිසි මෙහෙයුම් ආරම්භ කර ඇති බව කල්පිටිය පොලිසිය කියයි.\nපුත්තලම අතිරේක -හිරාන් ප්‍රියංකර ජයසිංහ",
       "URL": "https://www.dinamina.lk/2023/10/04/provincial-news/27576/%e0%b6%b0%e0%b7%93%e0%b7%80%e0%b6%bb-%e0%b6%9a%e0%b7%8f%e0%b6%bb%e0%b7%8a%e0%b6%b8%e0%b7%92%e0%b6%9a%e0%b6%ba%e0%b7%8f-%e0%b6%89%e0%b6%bd%e0%b6%b4%e0%b7%8a%e0%b6%b4%e0%b6%b1%e0%b7%8a%e0%b6%ad%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/18/"
}