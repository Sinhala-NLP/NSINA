{
       "Source": "dinamina",
       "Timestamp": "September 8, 2023 1:00 am",
       "Headline": "යතුරුපැදිය හරස්කොට ගෙලබැඳි රන්මාලය පෙන්ඩනය කොල්ලකාලා",
       "News Content": "පෞද්ගලික උපකාරක පංතියක සිටී දරුවා කැටුව ඒමට යතුරුපැදියකින් යමින් සිටී කාන්තාවකගේ ගෙලබැදි පෙන්ඩනය සහිත රන්මාලය ඊයේ (07) පස්වරුවේ කොල්ලකා පලාගිය සැකකරුවන් සොයා පරීක්ෂණ ආරම්භ කළ බව පින්වත්ත පොලිසිය පවසයි .\n\nවාද්දුව තිස්ස පාරේ පදිංචි 44 හැව්රිදි කතක් විසින් කළ පැමිණිල්ලක් අනුව මෙසේ පරීක්ෂණ ආරම්භ කර තිබේ.\n\nපැමිණිලිකාරිය පානදුර දිබ්බැද්ද මාර්ගයේ ස්කූටි වර්ගයේ යතුරුපැදියකින් යමින් සිටියදී පසුපස යතුරුපැදියකින් ලුහුබැඳ පැමිණි දෙදෙනෙකු දිබ්බැද්ද පාසල ආසන්නයේ දී මග හරස්කොට ගෙලබැදි පෙන්ඩනය සහිත රන්මාලය කොල්ලකාලා පලාගොස් ඇති බවට පැමිණිල්ලේ සටහන්ව ඇති බව පොලිසිය කීය.\n\nරන්මාල කොල්ලකන අවස්ථාවේ පැමිණිලිකාරිය බිම ඇදවටී දකුණ පාදයට සහ කොල්ලකරුවන් රන්මාලය කඩාගැනීමේදී ගෙල ප්‍රදේශයට සීරීම් තුවාල සිදුව ඇති බවත් පොලිසිය කීය.\n\nප්‍රදේශයේ ආරක්ෂක කැමරා දර්ශණ උපයෝගී කරගනිමින් සැකකරුවන් අත්අඩංගුවට ගැනීමට ක්‍රියාකරන බව පොලිසිය කීය.\n\nපානදුර ජේෂ්ඨ පොලිස් අධිකාරී සමන්ත වෙදගේ සහ සහකාර පොලිස් අධිකාරී කමල් ජයනෙත්ති යන මහත්වරුන්ගේ උපදෙස් පරිදි ස්ථානාධිපති ප්‍රධාන පොලිස් පරීක්ෂක පත්ම නන්දන මහතාගේ මෙහෙයවීමෙන් අපරාධ අංශ නිලධාරීහු පරීක්ෂණ පවත්වති.",
       "URL": "https://www.dinamina.lk/2023/09/08/provincial-news/20658/%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af%e0%b7%92%e0%b6%ba-%e0%b7%84%e0%b6%bb%e0%b7%83%e0%b7%8a%e0%b6%9a%e0%b7%9c%e0%b6%a7-%e0%b6%9c%e0%b7%99%e0%b6%bd%e0%b6%b6/",
       "Category": "provincial-news",
       "Parent URL": "https://www.dinamina.lk/category/provincial-news//page/57/"
}