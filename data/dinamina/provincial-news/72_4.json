{
       "Source": "dinamina",
       "Timestamp": "August 28, 2023 2:12 am",
       "Headline": "ඔරුගොඩවත්ත ජාතික වෘත්තීය පුහුණු සිසුවෝ ළමා රෝහල අලුත් කරති",
       "News Content": "\n\nශ්‍රී ලංකා වෘත්තීය පුහුණු අධිකාරියේ 28 වන සංවත්සරයට සමඟාමීව ඔරුගොඩවත්ත ජාතික වෘත්තීය පුහුණු මධ්‍යස්ථානය විසින් බොරැල්ල රිජ්වේ ආර්යා ළමා රෝහල පිරිසිදු කිරීම සහ ඒහි ඇදන් අලුත්වැඩියා කිරීම පසුගියදා සිදු කෙරුණි.\n\n1995 අගෝස්තු මස ආරම්භ කරන ලද ශ්‍රී ලංකා වෘත්තීය පුහුණු අධිකාරියට 2023 අගොස්තු මසට වසර 28 ක් සම්පූර්ණ විය.\n\nඅද වන විට ශ්‍රී ලංකා වෘත්තීය පුහුණු අධිකාරිය, ජාතික පුහුණු මධ්‍යස්ථාන 09 ක් දිස්ත්‍රික් පුහුණු මධ්‍යස්ථාන 22 ක් සහ ප්‍රාදේශීව පුහුණු මධ්‍යස්ථාන 200 කට අධික ප්‍රමාණයකින් සමන්විත දැවැන්ත ආයතනයකි. මෙම මධ්‍යස්ථාන තුල කාර්මික අධ්‍යාපන හා වෘත්තීය පුහුණු පාඨමාලා 1000 කට ආසන්න ප්‍රමාණයක් ක්‍රියාත්මක වේ. පුහුණුව ලබන ආධුනිකයන් සංඛ්‍යාව 40000 කට ආසන්නය.\n\nඔරුගොඩවත්ත ජාතික වෘත්තීය පුහුණු මධ්‍යස්ථානයේ පුහුණුවන ආධුනික ආධුනිකාවන් විසින් ළමා රෝහල පිරිසිදු කිරීම් හා ඇදන් අලුත්වැඩියා කරන ලද අයුරුයි මේ. ශ්‍රී ලංකා වෘත්තීය පුහුණු අධිකාරියේ සභාපති ප්‍රධාන විධායක නිලධාරී එයාර් වයිස් මාර්ෂල් ප්‍රසන්න රණසිංහ, ඔරුගොඩවත්ත ජාතික වෘත්තීය පුහුණු මධ්‍යස්ථානයේ සහකාර අධ්‍යක්ෂ ප්‍රභාත් සිරිසේන, සහකාර අධ්‍යක්ෂවරුන් වන ශාන්ත අමරසිංහ, ප්‍රසන්න ගාල්ලගේ යන මහත්වරුන් ඇතුළු පුහුණු මධ්‍යස්ථානයේ උපදේශක උපදේශිකාවන් ආධුනික ආධුනිකාවන් ඇතුළු පිරිසක් ද මෙහි සිටිති.\n\nජයකාන්ත ලියනගේ – බළපිටිය විශේෂ\n\n",
       "URL": "https://www.dinamina.lk/2023/08/28/provincial-news/17648/%e0%b6%94%e0%b6%bb%e0%b7%94%e0%b6%9c%e0%b7%9c%e0%b6%a9%e0%b7%80%e0%b6%ad%e0%b7%8a%e0%b6%ad-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b7%80%e0%b7%98%e0%b6%ad%e0%b7%8a%e0%b6%ad%e0%b7%93%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/72/"
}