{
       "Source": "dinamina",
       "Timestamp": "September 16, 2023 1:17 am",
       "Headline": "ගෙයක් කුලි­යට අරන් කුඩු    විකිණූ යුව­ළ කොටු වෙති",
       "News Content": "මල්වානේ වල්ගම ප්‍රදේශයේ නිවෙසක් කුලී පදනම මත ලබා ගෙන හෙරොයින් හා අයිස් මත්ද්‍රව්‍ය මහා පරිමාණයෙන් අලෙවි කිරීමේ ජාවාරමක යෙදුණු යුවළක් මත්කුඩු ග්‍රෑම් 107 කට අධික ප්‍රමාණයක් හා රුපියල් හය ලක්ෂයකට අධික මුදලක් සමඟ බියගම පොලිසිය මඟින් පසුගියදා (12 වැනිදා) පස්වරුවේ අත්අඩංගුවට ගෙන ඇත.\n\nමෙහිදි එම යුවළගේ පිරිමියා ළඟ තිබී හෙරොයින් ග්‍රෑම් 55යි මිලිග්‍රෑම් 700ක් සමඟ මත්කුඩු ජාවාරමෙන් උපයා ගත් රුපියල් තුන් ලක්ෂ හයදහස් දෙසිය පනහක මුදලක් ද කාන්තාව ළඟ තිබී අයිස් මත්ද්‍රව්‍ය ග්‍රෑම් 52ක් සමඟ මත්කුඩු ජාවාරමෙන් උපයා ගත් රුපියල් දෙලක්ෂ අනූපන්දහසක මුදලක් ද පොලිස් භාරයට ගැනිණි.\n\nඑහි පොලිස් විශේෂ කාර්යාංශයේ සැරයන් නිලධාරියාට මේ යුවළ මත්කුඩු ජාවාරම් කරන බවට ලද තොරතුරක් මත සිදු කරන ලද වැටලීමකදී යුවළගේ පිරිමියා නිවෙස අසලදී මත්කුඩු හා මුදල් සමඟ අත්අඩංගුවට ගැනීමට හැකිවිය.\n\nපසුව ඔවුන් කුලී පදනම මත ලබා ගත් නිවෙස පරීක්ෂා කිරීමේදී යුවළගේ කාන්තාව නිවෙස තුළ අයිස් මත්ද්‍රව්‍ය අලෙවි කිරීම සඳහා අයිස් මත්ද්‍රව්‍ය පැකට් කරමින් සිටියදී අයිස් මත්ද්‍රව්‍ය ග්‍රෑම් 52ක් හා ජාවාරමෙන් උපයා ගත් රුපියල් දෙලක්ෂ අනූ පන්දහසක මුදලක් සමඟ අත්අඩංගුවට ගැනීමට හැකි විය.\n\nමේ වැටලීමට බියගම පොලිස් ස්ථානාධිපති ප්‍රධාන පොලිස් පරීක්ෂක අජිත් විජේසිංහ මහතාගේ උපදෙස් අනුව අපරාධ විමර්ශන අංශයේ ස්ථානාධිපති ප්‍රධාන පොලිස් පරීක්ෂක එස්.ඩී.ගරුසිංහ, සැරයන් ධම්මික (42221), රාජපක්ෂ (63431), පො. කො. සඳරුවන් (90510), නයනජිත් (706), යොහාන් (99918), රවිශාන් (97030), ජයසිංහ (103658) හා කාන්තා පො. කො. මධුවන්ති (10369) යන නිලධාරීහු එක් වී සිටියහ.\n\nබස්නාහිර පළාත – උතුර භාර නියෝජ්‍ය පොලිස්පති රොහාන් ප්‍රේමරත්න, කැලණිය ජ්‍යෙෂ්ඨ පොලිස් අධිකාරි ක්‍රිෂාන්ත ජයවර්ධන හා කැලණිය සහකාර පොලිස් අධිකාරි ජී. ගුණතිලක යන මහත්වරුන්ගේ අධීක්ෂණය යටතේ මේ වැටලීම සිදු කළහ.\n\nඑහිදී මේ වැටලීමට එක් වූ බියගම පොලිස් ස්ථානාධිපති අජිත් විජේසිංහ හා අපරාධ විමර්ශන අංශයේ ස්ථානාධිපති එස්. ඩී. ගරුසිංහ යන නිලධාරීහු ඇතුළු පොලිස් කණ්ඩායම අත්අඩංගුවට ගත් මත්කුඩු හා මුදල් සමඟ මෙහි වෙති.",
       "URL": "https://www.dinamina.lk/2023/09/16/provincial-news/22866/%e0%b6%9c%e0%b7%99%e0%b6%ba%e0%b6%9a%e0%b7%8a-%e0%b6%9a%e0%b7%94%e0%b6%bd%e0%b7%92%e0%b6%ba%e0%b6%a7-%e0%b6%85%e0%b6%bb%e0%b6%b1%e0%b7%8a-%e0%b6%9a%e0%b7%94%e0%b6%a9%e0%b7%94-%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/45/"
}