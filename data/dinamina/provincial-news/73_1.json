{
       "Source": "dinamina",
       "Timestamp": "August 28, 2023 1:07 am",
       "Headline": "වෑන් රිය ප්‍ර‍පාතයට  අයිතිකරුට රියැදුරුට  බරපතළ තුවාල",
       "News Content": "හැටන් සිට ළිඳුල දක්වා අධික වේගයෙන් ධාවනය වු වෑන් රථයක් මාර්ගයෙන් ඉවතට පැන අඩි 50ක් පමණ ප්‍රපාතයට පෙරළීමෙන් එම වෑන් රථයේ රියදුරා සහ අයිතිකරු බරපතළ තුවාල ලබා ළිඳුල ප්‍රාදේශිය රෝහල වෙත ඇතුළත් කිරීමෙන් අනතුරුව වැඩිදුර ප්‍රතිකාර සඳහා නුවරඑළිය දිස්ත්‍රික් මහ රෝහලට ඇතුළත් කළ බව ළිඳුල පොලිසිය පැවසීය. පෙරේදා (26) දින පස්වරු 5 ට පමණ මෙම අනතුර සිදු ව ඇත්තේ ළිඳුල වොල්ට්‍රිම් වත්ත අසලදී ය.\n\nවෑන් රථය හැටන් දික්ඔය නගරයේ ගරාජයකින් අලුත්වැඩියා කරගෙන ආපසු ළිඳුල මටුකැලේ දක්වා ධාවනය කරන අවස්ථාවේ වෑන් රථය මාර්ගයෙන් ඉවතට පැන පෙරළී ඇති බවත්, වෑන් රථයේ හදිසියේ ඇති වු කාර්මික දෝෂයක් අනතුරට හේතුව වී ඇති බවට අනතුර ගැන පරීක්ෂණ පවත්වන ළිඳුල පොලිසියේ රථ වාහන අංශයේ නිලධාරීන් සැක කරයි.\n\nඅනතුරෙන් වෑන් රථයට දැඩි අලාභ හානි සිදු වී ඇත.\n\nනෝර්වුඩ් – රන්ජිත් රාජපක්ෂ, නුවරඑළිය – සී. මහගම",
       "URL": "https://www.dinamina.lk/2023/08/28/provincial-news/17551/%e0%b7%80%e0%b7%91%e0%b6%b1%e0%b7%8a-%e0%b6%bb%e0%b7%92%e0%b6%ba-%e0%b6%b4%e0%b7%8a%e0%b6%bb%e0%b6%b4%e0%b7%8f%e0%b6%ad%e0%b6%ba%e0%b6%a7-%e0%b6%85%e0%b6%ba%e0%b7%92%e0%b6%ad/",
       "Category": "provincial-news",
       "Parent URL": "https://www.dinamina.lk/category/provincial-news//page/73/"
}