{
       "Source": "dinamina",
       "Timestamp": "September 27, 2023 1:00 am",
       "Headline": "ඩුබායි සිට හොරෙන් ගෙනා ලැප්ටොප් 9ක් ජංගම දුරකතන 221ක් රේගු දැලේ",
       "News Content": "ඩුබායි සිට ඊයේ (26) පෙරවරුවේ මෙරටට පැමිණි ගුවන් මගීන් දෙදෙනකු හොර රහසේ රැගෙන පැමිණි ජංගම දුරකථන 221ක් සහ ලැප්ටොප් 09ක් කටුනායක ගුවන්තොටුපළ පොලිසිය අත්අඩංගුවට ගෙන තිබේ.\n\nමෙම ජංගම දුරකථන අතරින් දුරකතන 121ක්ම ස්මාට් වර්ගයේ දුරකථන බව පොලිස් තොරතුරු අනාවරණය කළේය.\n\nගුවන් මගීන් දෙදෙනා ගමන් මලු තුළ මෙම භාණ්ඩ සඟවාගෙන රේගුවට නොදන්වා පිටතට පැමිණි අවස්ථාවේදී ඔවුන් දෙදෙනා සමඟ ඔවුන්ව රැගෙන යාමට පැමිණි රියදුරු ද මෙම භාණ්ඩ සමඟ අත්අඩංගුවට ගත් බව පොලිසිය කියයි.\n\nමෙම පුද්ගලයන් තිදෙනා කොළඹ මාලිගාවත්ත සහ සංඝරාජ මාවතේ පදිංචිකරුවන්වේ. මෙම සැකකරුවන් භාණ්ඩ සමඟ ශ්‍රී ලංකා රේගුවට භාරදීමට නියමිතව තිබිණි.",
       "URL": "https://www.dinamina.lk/2023/09/27/provincial-news/25830/%e0%b6%a9%e0%b7%94%e0%b6%b6%e0%b7%8f%e0%b6%ba%e0%b7%92-%e0%b7%83%e0%b7%92%e0%b6%a7-%e0%b7%84%e0%b7%9c%e0%b6%bb%e0%b7%99%e0%b6%b1%e0%b7%8a-%e0%b6%9c%e0%b7%99%e0%b6%b1%e0%b7%8f-%e0%b6%bd%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/30/"
}