{
       "Source": "dinamina",
       "Timestamp": "August 6, 2023 1:47 am",
       "Headline": "ජා-ඇළටම අයිස් විකිණූ ජාවාරමා අත්අඩංගුවට",
       "News Content": "ජා-ඇළ ප්‍රදේශයේ අයිස් මත් ද්‍රව්‍ය අලෙවි කිරීමේ නිරත ප්‍රධාන පෙළේ මත් ද්‍රව්‍ය ජාවාරම් කරුවකු ජා-ඇල පොලිස් ස්ථානයේ කොට්ඨාශ බුද්ධි අංශයට ලද තොරතුරක් මත 5 දින අත්අඩංගුවට ගත් බව පොලිසිය පවසයි.\nඒකල කුරුදුවත්ත ප්‍රදේශයේ නවාතැන් පොළක මසකට රුපියල් 7000ක් ගෙවා සැකකරු පදිංචිව සිට ඇත. සැකකරු අයිස් මත් ද්‍රව්‍ය තොග වශයෙන් කොළඹ සිට රැගෙන විත් ජා-ඇල ප්‍රදේශයේ අයිස් මත් ද්‍රව්‍ය අලෙවිකරුවන් ට විකුණා තිබේ.ජා-ඇල පරණ මීගමුව පාරේ ස්ථානයකදී කාන්තාවකට අයිස් මත් ද්‍රව්‍ය විකිණීමට සුදානම් වු අවස්ථාවේ දී සැකකරුව පොලීසිය විසින් අත් අඩංගුවට ගෙන වැඩිදුර ප්‍රශ්න කිරීමේදී ඔහු නවාතැන් ගෙන සිටි බෝඩිං කාමරයේ තිබූ ත්‍රිරෝද රථ කැසට් යන්ත්‍රයක් තුළ සගවා තිබූ රුපියල් ලක්ෂ පහක් පමණ වටිනා අයිස් මත් ද්‍රව්‍ය ග්‍රෑම් 50 ක් පොලිසිය විසින් සොයාගෙන ඇත.අත් අඩංගුවට ගත් සැකකරු 6 දින වැලිසර මහේස්ත්‍රාත් අධිකරණය ට ඉදිරිපත් කිරීමට නියමිතය.\nජා-ඇල පොලිස් ස්ථානාධිපති ප්‍රධාන පොලිස් පරීක්ෂක චමින්ද එදිරිසූරිය මහතාගේ උපදෙස් මත උප පොලිස් පරීක්ෂක ජයසිංහ, පොලිස් සැරයන් වරුන් වන චමින්ද (68753), සුජීව (84955) යන නිලධාරීන් විසින් සැකකරුවන් අත් අඩංගුවට ගෙන තිබේ.\nජා-ඇළ සමූහ – ප්‍රසංග පෙරේරා",
       "URL": "https://www.dinamina.lk/2023/08/06/provincial-news/12200/%e0%b6%a2%e0%b7%8f-%e0%b6%87%e0%b7%85%e0%b6%a7%e0%b6%b8-%e0%b6%85%e0%b6%ba%e0%b7%92%e0%b7%83%e0%b7%8a-%e0%b7%80%e0%b7%92%e0%b6%9a%e0%b7%92%e0%b6%ab%e0%b7%96-%e0%b6%a2%e0%b7%8f%e0%b7%80%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/106/"
}