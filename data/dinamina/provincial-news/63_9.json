{
       "Source": "dinamina",
       "Timestamp": "September 4, 2023 3:03 am",
       "Headline": "බුත්තල අලුත් වෙ‍ෙළඳ සංකීර්ණයේ  ඉහළ ගිය කඩ කුලී බස්සන්නැයි ඉල්ලීමක්",
       "News Content": "බුත්තල ප්‍රාදේශීය සභාවට අයත් නව වෙළෙඳ සංකීර්ණයේ කඩ කුලිය සියයට දාහකින් වැඩි කිරීම පිළිබඳව ව්‍යාපාරිකයන් විරෝධය පළ කර සිටින අතර, එම මුදල සියයට සියය දක්වා අඩු කරන ලෙස වගකිව යුත්තන්ගෙන් ඉල්ලා සිටී.\n\nව්‍යාපාරිකයන් වෙළෙඳසැල් ඉදිරිපිට ඉකුත් සැප් (01) වෙනිදා කළු කොඩි දමා ඊට විරෝධය පළ කර සිටි අතර, විසඳුමක් ලබා නොදුනහොත් දැඩි ක්‍රියාමාර්ග ගන්නා බව ඔවුහු පවසති.\n\nනව කුලිය අනුව, රුපියල් 350 රුපියල් 3,500 දක්වා ද, රුපියල් 700 රුපියල් 6,500 දක්වා ද, රුපියල් 800 රුපියල් 8,000 දක්වා ද, රුපියල් 1,000 රුපියල් 10,000 දක්වා ද මෙසේ වැඩි කර තිබේ. නව වැඩි කිරීම් මෙසේ 2021/01/01 වන දින සිට ක්‍රියාත්මක කිරීමට බුත්තල ප්‍රාදේශීය සභාව පියවර ගෙන ඇති බව පවසන බුත්තල ප්‍රාදේශීය සභා කඩ හිමියන්ගේ සංගමය මෙම වැඩි කිරීම් වහාම අත්හිටුවන ලෙස ඌව පළාත් සභාවේ ආණ්ඩුකාරවරයාගෙන් සහ පළාත් පාලන කොමසාරිස්වරයාගෙන් ඉල්ලීමක් කර ඇත.\n\nමේ පිළිබඳව බුත්තල ප්‍රාදේශීය සභාවේ ලේකම්වරියගෙන් විමසීමට උත්සාහ කළත් එම උත්සාහය ව්‍යර්ථ විය.\n\n\n\nඩී.එස්. ගුණතිලක – ඌව වෙල්ලස්ස විශේෂ",
       "URL": "https://www.dinamina.lk/2023/09/04/provincial-news/19201/%e0%b6%b6%e0%b7%94%e0%b6%ad%e0%b7%8a%e0%b6%ad%e0%b6%bd-%e0%b6%85%e0%b6%bd%e0%b7%94%e0%b6%ad%e0%b7%8a-%e0%b7%80%e0%b7%99%e0%b7%99%e0%b7%85%e0%b6%b3-%e0%b7%83%e0%b6%82%e0%b6%9a%e0%b7%93/",
       "Category": "provincial-news",
       "Parent URL": "https://www.dinamina.lk/category/provincial-news//page/63/"
}