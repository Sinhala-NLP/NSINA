{
       "Source": "dinamina",
       "Timestamp": "August 25, 2023 1:00 am",
       "Headline": "වතුර සොයා ආ වන අලියෙක් වගා ළිඳකට වැටිලා",
       "News Content": "දැඩි නියඟය හමුවේ වතුර සොයා පැමිණි වන අලියෙකු මොරගොල්ලාගම අමුණුකොලේ ග්‍රාමයේ පතුලේ පමණක් වතුර තිබෙන වගා ළිඳකට වැටී සිටියදී ඊයේ (24දා) සොයාගත් බව හේරත්ගම වනජීවි කාර්යාලය පැවසීය.\n\nප්‍රදේශවාසීන් විසින් කරන ලද දැනුම් දීමට අනුව අලියා වැටී සිටින ළිඳ සොයා පැමිණියත් ජනතාව අවට රැඳී සිටින\n\nනිසා හා අපහසුතා හමුවේ පසුවන අවුරුදු 15ක් පමණ වයසැති අඩි හතක් පමණ උසැති කෙනර පස්වරු 5.00ට පමණ\n\nපොල්පිතිගම ප්‍රාදේශීය සභාව සතු බැකෝ යන්ත්‍රයක් භාවිතාකොට පොලිස් හා වනජීවි ආරක්ෂාව මැද ගොඩට ගෙන\n\nරක්ෂිතයට මුදා හැරීමට පියවර ගන්නා බව හේරත්ගම වනජීවි නිලධාරියෙකු පැවසීය. එතෙක් එම ස්ථානයට ආරක්ෂාව සපයා තිබේ.",
       "URL": "https://www.dinamina.lk/2023/08/25/provincial-news/17241/%e0%b7%80%e0%b6%ad%e0%b7%94%e0%b6%bb-%e0%b7%83%e0%b7%9c%e0%b6%ba%e0%b7%8f-%e0%b6%86-%e0%b7%80%e0%b6%b1-%e0%b6%85%e0%b6%bd%e0%b7%92%e0%b6%ba%e0%b7%99%e0%b6%9a%e0%b7%8a-%e0%b7%80%e0%b6%9c%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/75/"
}