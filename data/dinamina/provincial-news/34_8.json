{
       "Source": "dinamina",
       "Timestamp": "September 25, 2023 1:00 am",
       "Headline": "මන්නාරමේ ගින්නකින්  තල් ගස්  600ක්  විනාශයි",
       "News Content": "මන්නාරමේ කීරි ප්‍රදේශයේ හටගත් ගින්නක් හේතුවෙන් තල් අක්කර දහයක් ඇතුළු තවත් අක්කර විසිපහක් පමණ ගින්නෙන් 23 දා විනාශ වී ගොස් තිබේ. ගින්න හේතුවෙන් තල් ගස් 600 ක් පමණ සම්පූර්ණයෙන්ම ගිනිගෙන විනාශ වී ඇත.\n\nමන්නාරමේ හදිසි ගිනි නිවන ඒකකයක් නොමැති නිසා නාවික හමුදා නිලධාරීන් ට්‍රැක්ටර්වලින් ජලය රැගෙන විත් එම ගින්න නිවා දමා තිබේ.\n\nගින්නට හේතුව මෙතෙක් අනාවරණය වී නැති අතර, මන්නාරම පොලිසිය ප්‍රකාශ කරන්නේ මහා මාර්ගයේ ගිය කවරකු විසින් හෝ කැලයට ගිනි තැබීම නිසා මෙම ගින්න පැතිරෙන්නට ඇති බවයි. මන්නාරම පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.\n\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/09/25/provincial-news/25022/%e0%b6%b8%e0%b6%b1%e0%b7%8a%e0%b6%b1%e0%b7%8f%e0%b6%bb%e0%b6%b8%e0%b7%9a-%e0%b6%9c%e0%b7%92%e0%b6%b1%e0%b7%8a%e0%b6%b1%e0%b6%9a%e0%b7%92%e0%b6%b1%e0%b7%8a-%e0%b6%ad%e0%b6%bd%e0%b7%8a-%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/34/"
}