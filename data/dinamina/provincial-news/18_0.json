{
       "Source": "dinamina",
       "Timestamp": "October 5, 2023 1:00 am",
       "Headline": "හල්මිල්ලකුලමවැවට මාළු පැටවු 50,000ක්",
       "News Content": "නොච්චියාගම ප්‍රදේශයේ පිහිටි වැව් අතරින් ප්‍රධානතම වැවක් වන හල්මිල්ලකුලම වැවට උතුරුමැද පළාත් කෘෂිකර්ම හා ධීවර අමාත්‍යාංශය සහ ජලජීවී සංවර්ධන අධිකාරිය මඟින් තිලාපි වර්ගයේ මත්ස්‍ය පැටවුන් පනස් පන්දහසක් මුදාහැරීම පෙරේදා (03) සිදු කෙරිණි.\n\nගොවි සංවිධාන නවයකින් සහ ධීවර සමිතියකින් සමන්විත එම වැව යටතේ ගොවි පවුල් දෙදහසකට අධික සංඛ්‍යාවක් හා ධීවර පවුල් එකසිය පනහකට අධික සංඛ්‍යාවක් සිය ජීවිකාව කරගෙන යනු ලබයි.\n\nමෙලෙස උතුරුමැද පළාතේ වැව්වලට මිරිදිය මත්ස්‍ය පැටවුන් මුදාහැරීම තුළින් පළාතේ ජනතාවගේ පෝෂණ අවශ්‍යතා ඉටු කර ගැනීමට හා ඔවුන්ගේ ආර්ථිකය නඟාසිටුවීමට මහඟු පිටිවහලක් වන බව මත්ස්‍ය පැටවුන් මුදාහැරීමේ අවස්ථාවට එක්වෙමින් උතුරුමැද පළාත් ප්‍රධාන ලේකම් චන්ද්‍රසිරි බණ්ඩාර මහතා පැවසීය.\n\nඅනුරාධපුර සමූහ පර්සි කුරුනේරු",
       "URL": "https://www.dinamina.lk/2023/10/05/provincial-news/27857/%e0%b7%84%e0%b6%bd%e0%b7%8a%e0%b6%b8%e0%b7%92%e0%b6%bd%e0%b7%8a%e0%b6%bd%e0%b6%9a%e0%b7%94%e0%b6%bd%e0%b6%b8%e0%b7%80%e0%b7%90%e0%b7%80%e0%b6%a7-%e0%b6%b8%e0%b7%8f%e0%b7%85%e0%b7%94-%e0%b6%b4%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/18/"
}