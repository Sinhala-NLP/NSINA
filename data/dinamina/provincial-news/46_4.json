{
       "Source": "dinamina",
       "Timestamp": "September 16, 2023 1:00 am",
       "Headline": "පොල් කොට­යක් ඔළුවෙ වැදී  තරු­ණයා මරුට",
       "News Content": "කපන ලද පොල් කොටන් ට්‍රැක්ටරයකට පටවමින් සිටියදී පොල් කොටයක් හිස මතට වැටී 27 හැවිරිදි තරුණයකු ඊයේ (15) මියගොස් ඇතැයි වැල්ලවාය පොලිසිය පැවසීය.මෙලෙස මියගොස් ඇත්තේ බුත්තල වලුගොල්ල පදිංචි පැල්වත්ත සීනි කර්මාන්තායතනයේ සේවය කරන වී. එම්. අමිත් සුසන්ත නමැති අවිවාහක තරුණයෙකි.\n\nහෙතෙම වැල්ලවාය මල්වත්තාවෙල වැලිආර ප්‍රදේශයේ ඥාති නිවෙසකට ගොස් තවත් කිහිප දෙනකු සමඟ කැපූ පොල් කොටන් තොගයක් ට්‍රැක්ටරයකට පටවමින් සිටියදී පොල් කොටයක් ආපස්සට පෙරළී ඔහුගේ හිසේ ගැටී ඇත. සිද්ධියෙන් බරපතළ තුවාල ලැබූ තරුණයා වැල්ලවාය මූලික රෝහලට ඇතුළත් කොට වැඩිදුර ප්‍රතිකාර සඳහා මොනරාගල දිස්ත්‍රික් මහ රෝහලේ ප්‍රතිකාර ලබමින් සිටියදී මෙලෙස මියගොස් ඇත.",
       "URL": "https://www.dinamina.lk/2023/09/16/provincial-news/22873/%e0%b6%b4%e0%b7%9c%e0%b6%bd%e0%b7%8a-%e0%b6%9a%e0%b7%9c%e0%b6%a7%e0%b6%ba%e0%b6%9a%e0%b7%8a-%e0%b6%94%e0%b7%85%e0%b7%94%e0%b7%80%e0%b7%99-%e0%b7%80%e0%b7%90%e0%b6%af%e0%b7%93-%e0%b6%ad%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/46/"
}