{
       "Source": "dinamina",
       "Timestamp": "October 9, 2023 1:00 am",
       "Headline": "මන්නාරමේ ධීවරයකුගේ දැලක සර්ප මසුන්",
       "News Content": "සර්ප මසුන් ලෙස හඳුන්වනු ලබන ඉතා දුර්ලභ ගණයේ මසුන් තුන් දෙනකු මන්නාරමේ ධීවරයකුගේ දැලකට පෙරේදා (07) හසු වී තිබේ.\nඅඩි දහයක් පමණ දිග මෙම මසුන් දැනට වඳ වීගෙන යන මත්ස්‍ය විශේෂයක් වශයෙන් නම් කොට ඇති බව මන්නාරම සහකාර ධීවර අධ්‍යක්ෂ කාර්යාලය සඳහන් කරයි.\nමෙම මසුන් විශේෂය ආයුර්වේද වෛද්‍ය විද්‍යාවේ අස්ථි සම්බන්ධයෙන් වූ රෝග සඳහා භාවිත කරන ඖෂධ සඳහා යොදා ගන්නා බැවින් ඉන්දියාව වැනි රටවල විශාල ඉල්ලුමක් පවතින බව ද වාර්තා වේ.\nකෙසේ වෙතත් මන්නාරමේ ධීවරයාගේ දැලට හසු වූ මෙම සර්ප මසුන් තුන් දෙනාම ඔහුට අලෙවි කර ගැනීමට නොහැකි වී ඇති අතර වෙනත් අය එම මසුන් තුන් දෙනා රැගෙන ගොස් තිබේ.\n\nඋතුරු පළාත් විශේෂ රසුල දිල්හාර ගමගේ",
       "URL": "https://www.dinamina.lk/2023/10/09/provincial-news/28983/%e0%b6%b8%e0%b6%b1%e0%b7%8a%e0%b6%b1%e0%b7%8f%e0%b6%bb%e0%b6%b8%e0%b7%9a-%e0%b6%b0%e0%b7%93%e0%b7%80%e0%b6%bb%e0%b6%ba%e0%b6%9a%e0%b7%94%e0%b6%9c%e0%b7%9a-%e0%b6%af%e0%b7%90%e0%b6%bd%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/10/"
}