{
       "Source": "dinamina",
       "Timestamp": "October 6, 2023 1:09 am",
       "Headline": "තිස්ස­ම­හා­රාම  සිරි­ර­තන හිමිගේ  පැවිදි පින්කම",
       "News Content": "තිස්සමහාරාම හැලඹගස්වැව අශාන් රන්දුනු කුල කුමරුවන් තිස්සමහාරාම සිරිරතන නමින් පැවිදි කිරීම, හබරකඩ ධර්මරාජ විහාරාධිපති දිද්දෙණිය\nසෝරත හිමිපාණන්ගේ සහ පාදුක්ක වටරැක ශ්‍රී පුණ්‍යාලෝක මහා විහාරාධිපති මාවල්ගම ශ්‍රී ඤාණිස්සර නාහිමිපාණන්ගේ ප්‍රධානත්වයෙන් 05 දින වටරැක ශ්‍රී පුණ්‍යාලෝක මහා විහාරස්ථානයේදී සිදු කෙරුණි.\n\nතිස්සමහාරාම හැලඹගස්වැව පදිංචි ආර්.එස්.ආර්.ජී. අනුර සහ වයි.බී. ශාන්ති යන දෙපළ සිරිරතන හිමියන්ගේ මවුපියන් වන අතර, දරුවන් 06 දෙනෙකුගෙන් සමන්විත මෙම පවුලෙන්, දරුවන් තිදෙනෙකු මේ වන විට එම මවුපියන් විසින් සසුනට පූජා කර ඇත.\n\nඑම අවස්ථාවට වටරැක ශ්‍රී පුණ්‍යාලෝක මහා විහාරාධිපති මාවල්ගම ශ්‍රී ඤාණිස්සර නාහිමිපාණන් ඇතුළු මහා සංඝරත්නයද, තිස්සමහාරාම සිරිරතන හිමියන්ගේ මවුපියෝද, ආරාධිත අමුත්තෝ රැසක් ද සහභාගි වූහ.",
       "URL": "https://www.dinamina.lk/2023/10/06/provincial-news/28552/%e0%b6%ad%e0%b7%92%e0%b7%83%e0%b7%8a%e0%b7%83%e0%b6%b8%e0%b7%84%e0%b7%8f%e0%b6%bb%e0%b7%8f%e0%b6%b8-%e0%b7%83%e0%b7%92%e0%b6%bb%e0%b7%92%e0%b6%bb%e0%b6%ad%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/11/"
}