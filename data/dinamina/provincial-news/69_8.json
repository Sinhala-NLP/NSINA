{
       "Source": "dinamina",
       "Timestamp": "August 29, 2023 4:58 am",
       "Headline": "රිමාන්ඩ් බාරයේ සිටින මාමාට මාතර උසාවියට හෙරොයින් ගෙනා ලේලි මාට්ටු",
       "News Content": "දික්වැල්ල පොලිසිය මඟින් කේරළ ගංජා ළඟ තබා ගැනීමේ වරදට පසුගියදා අත්අඩංගුවට ගත් තම සැමියා සහ මත්ද්‍රව්‍ය වරදකට රිමාන්ඩ් බන්ධනාගාරගත කර සිටින තම මාමා (තම මවගේ සහෝදරයා) බන්ධනාගාරගත කිරීම තවදුරටත් දීර්ඝ කිරීම සඳහා 2023-08-28 දින එනම් ඊයේ දින කොටවිල, මාතර මහේස්ත්‍රාත් අධිකරණයට ඉදිරිපත් කළ අතර, මෙම අවස්ථාවේදී තම මාමාට ලබා දීමේ අපේක්ෂාවෙන්, මෙම කාන්තාව විසින් තම අත්බෑගයේ රහස් පතුලක මුව ආලේපන බහාලන ඩප්පියක සඟවාගෙන රැගෙන විත් තිබූ හෙරොයින් පැකට් දෙකක් ලද තොරතුරක් මත මෙම කාන්තාව පරීක්ෂා කිරීමේදී හමුවී ඇත.\nමිලිග්‍රෑම් එක්දහස් පන්සීයක් පමණ වූ මෙම හෙරොයින් සමඟ කොටවිල, මාතර මහේස්ත්‍රාත් අධිකරණ භූමියේදී අත්අඩංගුවට ගත් කාන්තාව විසි දෙහැවිරිදි වියේ පසු වේ.\nමෙම වැටලීම කොටවිල පොලිසියේ අපරාධ අංශයේ වැඩ බලන ස්ථානාධිපති අනුර හේවාපතිරණ, උප පොලිස් පරීක්ෂක එම්. ජයරත්න, පොලිස් කොස්තාපල් (33698) එන්. රණසිංහ, පොලිස් කොස්තාපල් (29822) ආර්. සමරතුංග, පොලිස් කොස්තාපල් (82428) කේ. සුගීෂ්වර, යන මහත්වරු විසින් සිදු කර ඇත.\nතෙලිජ්ජවිල සමූහ වජිර පූජිත ගුණවර්ධන",
       "URL": "https://www.dinamina.lk/2023/08/29/provincial-news/17900/%e0%b6%bb%e0%b7%92%e0%b6%b8%e0%b7%8f%e0%b6%b1%e0%b7%8a%e0%b6%a9%e0%b7%8a-%e0%b6%b6%e0%b7%8f%e0%b6%bb%e0%b6%ba%e0%b7%9a-%e0%b7%83%e0%b7%92%e0%b6%a7%e0%b7%92%e0%b6%b1-%e0%b6%b8%e0%b7%8f%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/69/"
}