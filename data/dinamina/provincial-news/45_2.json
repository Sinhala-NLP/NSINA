{
       "Source": "dinamina",
       "Timestamp": "September 16, 2023 1:18 am",
       "Headline": "ගාලු පාර හරස් කරන් ගුටි කෙළ­ගෙන පොලිසියේ",
       "News Content": "ප්‍රධාන මාර්ගය අවහිර වන ආකාරයට ගහගනිමින් සිටි සැකකරුවන් දොළොස් දෙනකු පෙරේදා (14) අත්අඩංගුවට ගත් බව මොරටුව එගොඩඋයන පොලිසිය පවසයි.\n\nඅත්අඩංගුවට ගත් පිරිස අතර කාන්තාවන් හතර දෙනෙකු සහ පිරිමින් අට දෙනෙකු සිටින බව පොලිසිය පවසයි.\n\nගහගැනීමට හේතුව පොලී මුදල් ගනුදෙනුවක් බව සඳහන් කරන පොලිසිය පහර කෑමට ලක්වූ තුවාලකරුවන් දෙදෙනෙකු දෙපාර්ශවයේ සිටි අය බව පොලිසිය පවසයි.\n\nමෙම ආරවුල ඔවුන්ගේම ඥාතීන් අතර සිදු වූ ආරවුලක් බව සඳහන් කරන පොලිසිය මොවුන් කොරළවැල්ලේ පදිංචිකරුවන් බව පවසයි.\n\nගාලු පාර මැද අවහිර වන ආකාරයට දෙපිරිසක් රණ්ඩුවන බවට ලැබුණු දුරකතන ඇමතුමකට අනුව නිලධාරීන් එම ස්ථානයට ගමන් කළ බව පොලිසිය පවසයි.\n\nඅත්අඩංගුවට ගත් පාර්ශ්ව සම්බන්ධයෙන් නීතිමය ක්‍රියාමාර්ග ගැනීමට නියමිතය.",
       "URL": "https://www.dinamina.lk/2023/09/16/provincial-news/22857/%e0%b6%9c%e0%b7%8f%e0%b6%bd%e0%b7%94-%e0%b6%b4%e0%b7%8f%e0%b6%bb-%e0%b7%84%e0%b6%bb%e0%b7%83%e0%b7%8a-%e0%b6%9a%e0%b6%bb%e0%b6%b1%e0%b7%8a-%e0%b6%9c%e0%b7%94%e0%b6%a7%e0%b7%92-%e0%b6%9a%e0%b7%99/",
       "Category": "provincial-news",
       "Parent URL": "https://www.dinamina.lk/category/provincial-news//page/45/"
}