{
       "Source": "dinamina",
       "Timestamp": "October 4, 2023 1:00 am",
       "Headline": "මානව හිමිකම් සුරක්ෂිත හා සුභසාධක මධ්‍යස්ථානයේ මෙහෙවර අගයයි",
       "News Content": "හරිත පරපුර සමාජ සංවර්ධන හා පරිසර සංරක්ෂණ පදනම විසින් කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැත්වූ ස්වර්ණසිංහ සම්මාන උලෙළේදී මානව හිමිකම් සුරක්ෂිත හා සුභසාධක මධ්‍යස්ථානයේ මෙහෙවර අගයමින් ගෞරවනීය තනතුරු හා දිවයින පුරා අධ්‍යක්ෂ මණ්ඩල පත්වීම් ප්‍රදානයක් ද සිදු විය.\n\nආසියා ශාන්තිකර කලාපීය නයිට්වරුන්ගේ සංසදයේ අණදෙන නිලධාරි ආචාර්ය මේජර් සම්පත් අබේසිංහ, මානව හිමිකම් සුරක්ෂිත සංවිධානයේ සභාපති ආචාර්ය එම්.එස්.එම්. නසාර්, හරිත පරපුර නිර්මාතෘ ආචාර්ය අමිල මොරේමඩ, නියෝජ්‍ය අධ්‍යක්ෂ ආචාර්ය දේශමාන්‍ය එච්.ජී.කේ. හප්ශා, නියෝජ්‍ය අධ්‍යක්ෂ මොහොමඩ් කාමිල් යන මහත්ම මහත්මීන්ගේ ප්‍රධානත්වයෙන් හා උපදේශකත්වයෙන් පැවැති මේ සඳහා භික්ෂූන් වහන්සේ හා අනෙකුත් ආගමික පූජකවරුන් ද පැමිණ සිටියහ.\n\nමෙහෙවර ඇගයීමට ලක්වූ එම පිරිස ඡායාරූපය දැක්වේ.\n\nගම්පොළ සමූහ – සුරංග දිල්හාන්",
       "URL": "https://www.dinamina.lk/2023/10/04/provincial-news/27568/%e0%b6%b8%e0%b7%8f%e0%b6%b1%e0%b7%80-%e0%b7%84%e0%b7%92%e0%b6%b8%e0%b7%92%e0%b6%9a%e0%b6%b8%e0%b7%8a-%e0%b7%83%e0%b7%94%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad-%e0%b7%84%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/20/"
}