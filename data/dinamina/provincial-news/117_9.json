{
       "Source": "dinamina",
       "Timestamp": "July 29, 2023 1:00 am",
       "Headline": "මාර ගස් බෙනයක රිවෝල්වරයක් හා වෙඩිබෙහෙත්",
       "News Content": "බදුල්ල, ග්ලේන්පිල් වත්ත ප්‍රදේශයේ තේ වත්තක තිබී රිවෝල්වරයක් සහ වෙඩි බෙහෙත් තොගයක් අද (28) ⁣දහවල් සොයා ගැනීමට හැකි වූ බව බදුල්ල පොලිසිය පැවසීය. ග්ලෙන්පින්වත්ත තේ වත්තේ කෙලවර පිහිටි කපා දමා ඇති මාර ගසක බෙනයක් තුළ මෙම ගිනි අවිය සඟවා ඇති බවට පොලිස් විශේෂ කාර්යංශයේ නිලධාරීන් හට ලැබුණු තොරතුරක් මත බදුල්ල පොලිස් ස්ථානයේ අපරාධ අංශ නිලධාරීන් විසින් එම ස්ථානයේ සිදු කළ සෝදිසියකී රිවෝල්වරය සහ කුඩා මල්ලක් තුළ තිබූ වෙඩි බෙහෙත් ග්‍රෑම් 97.437ක් හමු වී තිබේ. මෙම වෙඩි බෙහෙත් ටී 56 ගිනි අවියට යොදන පතරොම් තුළ ඇති වෙඩි බෙහෙත් බවට පොලිසිය සැක කරයි. බදුල්ල කොට්ඨාසය භාර ජ්‍යෙෂ්ඨ පොලිස් අධිකාරී සුජිත් වෙදමුල්ල සහ මූලස්ථාන ප්‍රධාන පොලිස් පරීක්ෂක ටී.එම් රත්නායක යන මහත්වරුන්ගේ උපදෙස් මත අපරාධ අංශයේ උ.පො.ප. අනුර, පො.සැ. සමන්ත (35234), පො.සැ. ජයසිංහ (33778), පො.කො. අනුර (54223), පො.කො. විජේතුංග (54116) සහ පො.කො. රත්නසිරි (40840) යන නිලධාරීන් මේ පිළිබඳව වැඩිදුර විමර්ශන පවත්වයි.\n\n",
       "URL": "https://www.dinamina.lk/2023/07/29/provincial-news/10094/%e0%b6%b8%e0%b7%8f%e0%b6%bb-%e0%b6%9c%e0%b7%83%e0%b7%8a-%e0%b6%b6%e0%b7%99%e0%b6%b1%e0%b6%ba%e0%b6%9a-%e0%b6%bb%e0%b7%92%e0%b7%80%e0%b7%9d%e0%b6%bd%e0%b7%8a%e0%b7%80%e0%b6%bb%e0%b6%ba%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/117/"
}