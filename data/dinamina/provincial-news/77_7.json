{
       "Source": "dinamina",
       "Timestamp": "August 24, 2023 1:53 am",
       "Headline": "සැමියා හා නෑයන්ගෙන් කරදරයි කියා අවුරුද්දේ කිරිකැටියා එක්ක අම්මා වැවට පැනලා",
       "News Content": "අවුරුද්දක් පමණ වයසැති තම සිඟිත්තිය සමඟ මවක් වැවකට පැන සිය දිවි හානි කරගෙන ඇති බව ලිඳුල පොලිසිය පැවසීය.\nමෙසේ වැවට පැන සියදිවි හානි කරගෙන ඇත්තේ ලිඳුල පොලිස් වසමට අයත් ලෝගි වත්තේ පදිංචිව සිටි මගමනි දයානි (26) නමැති එක්දරු මව සහ ඇයගේ අවුරුද්දක් වයසැති සිඟිත්තියයි.\nසිය සැමියාගෙන් සහ සැමියාගේ පවුලේ ඥාතීන්ගෙන් තමන්ට සහ දරුවාට හිරිහැර සිදු වන බවට පිටු තුනක ලිපියක් ලියා එම ලිපිය, තම විවාහ සහතිකය සහ ජාතික හැඳුනුම්පත වැව අසල තබා ඊයේ (23) දින උදැසන එම කාන්තාව සිඟිත්තිය සමඟ ලිඳුල ලෝගි වත්තේ ඇයගේ නිවෙස අසල පිහිටි වැවට පැන සියදිවි හානි කරගෙන ඇති බව ලිදුල පොලිසියේ ස්ථානාධිපති පොලිස් පරීක්ෂක සිසිර කුමාර මහතා කියා සිටියේය.\nකාන්තාවගේ සිරුර වැවෙහි පාවෙමින් තිබෙන බවත්, සිඟිත්තියගේ සිරුර අතුරුදන්ව ඇති බවත් පොලිසිය වැඩිදුරටත් කියා සිටියේය.\n\nහැටන් – රංජිත් රාජපක්ෂ, නුවරඑළිය සමූහ – චන්ද්‍රසිරි මහගම",
       "URL": "https://www.dinamina.lk/2023/08/24/provincial-news/16727/%e0%b7%83%e0%b7%90%e0%b6%b8%e0%b7%92%e0%b6%ba%e0%b7%8f-%e0%b7%84%e0%b7%8f-%e0%b6%b1%e0%b7%91%e0%b6%ba%e0%b6%b1%e0%b7%8a%e0%b6%9c%e0%b7%99%e0%b6%b1%e0%b7%8a-%e0%b6%9a%e0%b6%bb%e0%b6%af%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/77/"
}