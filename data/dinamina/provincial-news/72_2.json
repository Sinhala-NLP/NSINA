{
       "Source": "dinamina",
       "Timestamp": "August 28, 2023 2:14 am",
       "Headline": "ගණේමුල්ලේ කුණු කානුව වදයක්",
       "News Content": "ජනාකීර්ණ වාණිජ නගරයක් වන ගණේමුල්ල දුම්රිය ස්ථානයට යාව පිහිටි ප්‍රධාන මාර්ගයේ ආරක්ෂිත රේල් ගේට්ටුව අසල ත්‍රිරෝද රථ නැවතුම්පොළ සහ ප්‍රසිද්ධ ව්‍යාපාරික ස්ථානවලට යාව පිහිටි මෙම කසළ පිරි කාණුව කාලයක් මුළුල්ලේ කසළ රැස් වෙන ස්ථානයක් බවට පත්වී ඇති අයුරු දක්නට තිබේ.\nආවරණයක් නොමැති මෙම විශාල කාණුව, අසලින් ගමන් කිරීම වැඩිහිටියන්ට කුඩා ළමයින්ට රෝගීන්ට ආබාධිතයන්ට මෙන් ම පාසල් දරුවන්ට ද අනතුරකට අත වැනීමකි.\nදිනපතා විශාල වෙමින් පවතින මෙම කසළ පිරි කාණුව සම්බන්ධයෙන් එයට යාබදව පිහිටි ව්‍යාපාරික ප්‍රජාවගෙන් විමසූ විට ඔවුන් පැවසුවේ කලට වේලාවට වරිපනම් ගෙවුවත් මේ වන විට හුස්ම නොගෙන සිටීමට සිදුව ඇති බවයි. එබැවින් මේ පිළිබඳ වගකිවයුත්තන්ගේ අවධානය යොමු විය යුතු නොවේ ද?\nරාගම සමූහ කේ. එස්. හැන්නදි",
       "URL": "https://www.dinamina.lk/2023/08/28/provincial-news/17652/%e0%b6%9c%e0%b6%ab%e0%b7%9a%e0%b6%b8%e0%b7%94%e0%b6%bd%e0%b7%8a%e0%b6%bd%e0%b7%9a-%e0%b6%9a%e0%b7%94%e0%b6%ab%e0%b7%94-%e0%b6%9a%e0%b7%8f%e0%b6%b1%e0%b7%94%e0%b7%80-%e0%b7%80%e0%b6%af%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/72/"
}