{
       "Source": "dinamina",
       "Timestamp": "October 12, 2023 1:00 am",
       "Headline": "ඇතුගල මත අසූ අටරියන් සමාධි බුද්ධ ප්‍රතිමාවට වසර 20යි",
       "News Content": "කුරුණෑගල, ඇතුගල මත අසූ අටරියන් සමාධි බුද්ධ ප්‍රතිමාව නිර්මාණය කර සුවහසක් ජනතාවගේ වන්දනාවට සහ ගෞරවයට පාත්‍ර වී වසර 20ක් සපිරීම නිමිත්තෙන් ඔක්තෝබර් 15 ඉරිදා ඇතුගල බුදුපිළිම පරිශ්‍රයේදී පින්කමක් පැවැත්වේ.\nබොරලන්දේ වජිරඥාන ස්වාමින් වහන්සේගේ අනුශාසනා පරිදි සවස 6.00 සිට රාත්‍රී 11.00 දක්වා අෂ්ඨපාන ගිලන්පස බුද්ධ පූජාව සහ ධර්ම දේශනය කෝරලයාගම සරණතිස්ස ස්වාමින් වහන්සේ විසින් පවත්වනු ලැබේ. සියලු බැතිමතුන් වෙනුවෙන් ඇතුගල මතට ගමන් කිරීම සඳහා නොමිලේ ගමන් පහසුකම් සලසා ඇති අතර, මෙදිනට පින් කැමති සියලු දෙනාට සහභාගි වන ලෙස හස්තිශෛලපුර බුදුරුව සංවර්ධන සමිතිය ආරාධනා කරයි.\n\nආනන්ද විජේතිලක – මාවතගම, වාරියපොළ – නන්දාවතී පතිරාජ",
       "URL": "https://www.dinamina.lk/2023/10/12/provincial-news/29978/%e0%b6%87%e0%b6%ad%e0%b7%94%e0%b6%9c%e0%b6%bd-%e0%b6%b8%e0%b6%ad-%e0%b6%85%e0%b7%83%e0%b7%96-%e0%b6%85%e0%b6%a7%e0%b6%bb%e0%b7%92%e0%b6%ba%e0%b6%b1%e0%b7%8a-%e0%b7%83%e0%b6%b8%e0%b7%8f%e0%b6%b0/",
       "Category": "provincial-news",
       "Parent URL": "https://www.dinamina.lk/category/provincial-news//page/5/"
}