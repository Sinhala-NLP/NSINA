{
       "Source": "dinamina",
       "Timestamp": "September 11, 2023 1:39 am",
       "Headline": "එප්පාවල කසාවතින් බැබළෙයි",
       "News Content": "එප්පාවල ශ්‍රී සිද්ධාර්ථ මධ්‍ය මහා විද්‍යාලයට වසර 150 ක් සැපිරීමට සමගාමීව මහා සංඝරත්නය 150 නමක් විෂයෙහි සංඝගත දක්ෂිණාවක් එම විද්‍යාලයීය ප්‍රධාන ශාලාවේදී පැවැත්විණි.\n\nවිද්‍යාලයේ 1978 වර්ෂයේ කණ්ඩායම විසින් මෙම පිංකම සංවිධානය කරනු ලැබීය. එප්පාවල ඛෙත්තාරම විහාරස්ථානයේ සිට එප්පාවල නගරය හරහා ශ්‍රී සිද්ධාර්ථ ජාතික පාසල වෙත මහා සංඝරත්නය පා ගමනින් වැඩම කරවා උන්වහන්සේ 150 නමක් විෂයෙහි දානය පිළිගන්වා, අටපිරිකර ඇතුළු සපිරිකර පූජා කිරීම මෙහිදී සිදු කෙරිණි.\n\nවිද්‍යාලයේ ගුරුවරුන් හා සිසු දරුවන්ටත්, ආදි සිසුන් හා විශ්‍රාමික ගුරුභවතුන් ඇතුළු සමස්ත විද්‍යාලයටත් බෞද්ධ ආගමික ආශීර්වාද ලබා ගැනීම මෙම පිංකමේ අරමුණ විය.\n\nඑප්පාවල – තිසර සමල්",
       "URL": "https://www.dinamina.lk/2023/09/11/provincial-news/21049/%e0%b6%91%e0%b6%b4%e0%b7%8a%e0%b6%b4%e0%b7%8f%e0%b7%80%e0%b6%bd-%e0%b6%9a%e0%b7%83%e0%b7%8f%e0%b7%80%e0%b6%ad%e0%b7%92%e0%b6%b1%e0%b7%8a-%e0%b6%b6%e0%b7%90%e0%b6%b6%e0%b7%85%e0%b7%99%e0%b6%ba%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/55/"
}