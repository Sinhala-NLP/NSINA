{
       "Source": "dinamina",
       "Timestamp": "July 12, 2023 1:00 am",
       "Headline": "මව විදෙස්ගත දැරියට තරුණයන් දෙදෙනකු නොහොබිනා වැඩ කරලා",
       "News Content": "බේරුවල ගනේඅරඹ ප්‍රදේශයේ පදිංචිව සිට පයාගල කදුරුගස්ගස්මුල්ල ඥාති නි‍ෙවසක කලක් ගත කරමින් සිටි වයස අවුරුදු 14යි මාස 6ක් වයසැති දැරිවියක් පෙර පදිංචි බේරුවල ප්‍රදේශයේ 22 හැවිරිදි තරුණයකු අතින් 2021 වසරේදී දූෂණයට ලක්ව ඇතැයි කියන සිද්ධියක් සම්බන්ධයෙන් බේරුවල පොලිසිය විමර්ශන ආරම්භ කර තිබේ.\n\nමෙම දැරිවිය වයස අවුරුදු 12දී බේරුවල ගනේඅරඹ ප්‍රදේශයේ තමන් පදිංචි නි‍ෙවසට යාබද තරුණයකු සමඟ කලක් ප්‍රේම සම්බන්ධතාවයක් පවත්වා ඇති අතර, පසුව දෙදෙනා ජංගම දුරකතන මාර්ගයෙන් එම කතාබහ දුරදිග පවත්වා යමින් සිටියදී එම තරුණයා එකල එක්තරා දිනකදී මෙම දැරියව අතින් ඇදගෙන ගොස් ඇය සමඟ ලිංගිකව හැසිරී තිබෙන බවත් දෙදෙනාම එය රහසක්ව තබාගෙන කල් ගත කර තිබේ. මෙම දැරිය ඉකුත් හත්වැනි දින කදුරුගස්මුල ප්‍රදේශයේ ඥාති නි‍ෙවසක සිටියදී වෙනත් තරුණයකු සමග ත්‍රිරෝද රථයකින් පැනයාමට තැත්කර ඇති අතර එහිදි ප්‍රදේශවාසීන් විසින් අල්ලා ඔවුන් පොලිසියට භාරදී තිබේ.\n\nඒ අනුව නීත්‍යනුකූල භාරකාරත්වයෙන් එම දැරිවිය රැගෙන යාමට තැත් කළ තරුණයා ද අත්අඩංගුවට ගෙන තිබේ.\n\nඒ අනුව සිදුකළ වැඩිදුර විමර්ශනවලදී මෙම දැරිවියට වයස අවුරුදු 12දී පෙර පෙම්වතාගෙන් තමාට සිදු වූ ලිංගික අතවරය බේරුවල පොලිසියට පවසා තිබේ.\n\nමෙම දැරිවිය එම කාලය තුළ පාසල් කටයුතු ද හරිහැටි සිදු කර නොමැති බවත් ජංගම දුරකතනය ජීවිතයට වඩාත් සමීප කරගෙන කල් ගත කර ඇති බවත් පොලිසිය අනාවරණය කරගෙන තිබේ.\n\nමේ වන විට ඇගේ මව ද විදෙස්ගතව ඇති බවත් පොලිසිය කියයි. අතවරයට පත් බව කියන දැරිය වෝහාරික අධිකරණ වෛද්‍ය පරීක්ෂණයක් සඳහා කළුතර ශික්ෂණ මහ රෝහලට ඇතුළත් කර තිබේ.\n\nඑම වින්දිත දැරියට ලිංගික අතවරයක් කළ බව කියන තරුණයා ද මේ වන විට ප්‍රදේශයෙන් පිට රැකියාවකට ගොස් ඇති අතර, සැකකාර පුද්ගලයා අත්අඩංගුවට ගැනීමට විමර්ශන ආරම්භ කර තිබෙන බව කියයි.\n\nගෑනු දරුවන් මෙන්ම මේ වයසැති පිරිමි ළමයින් පිළිබඳවද මාපියන් සහ භාරකරුවන් මෙවන් තත්ත්වයන්වලට දරුවන් යොමු නොවීමට එම දරුවන් පිළිබඳ දැඩි අවධානයෙන් කටයුතු කළ යුතු බව පොලිසිය කියයි.\n\nබේරුවල පොලිස් ස්ථානාධිපති ලලිත් පත්මකුමාර මහතාගේ උපදෙස් මත ළමා හා කාන්තා කාර්යාංශයේ ස්ථානාධිපතිනි කුමාරි ජයරත්න, පොලිස් කොස්තාපල්වරුන් වන වටවල (70626), මධුෂිකා (12813) යන මහත්ම මහත්මීන් පරීක්ෂණ සිදු කරයි.",
       "URL": "https://www.dinamina.lk/2023/07/12/provincial-news/5908/%e0%b6%b8%e0%b7%80-%e0%b7%80%e0%b7%92%e0%b6%af%e0%b7%99%e0%b7%83%e0%b7%8a%e0%b6%9c%e0%b6%ad-%e0%b6%af%e0%b7%90%e0%b6%bb%e0%b7%92%e0%b6%ba%e0%b6%a7-%e0%b6%ad%e0%b6%bb%e0%b7%94%e0%b6%ab%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/132/"
}