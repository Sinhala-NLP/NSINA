{
       "Source": "dinamina",
       "Timestamp": "July 24, 2023 1:00 am",
       "Headline": "පිරමීඩ ජාවාරමාගේ වාහනයට ගිනි තබලා",
       "News Content": "මහ බැංකුව මඟින් දැනට තහනම් කර ඇති ඔන්මැක්ස් ඩීටී මූල්‍ය පිරමීඩ ජාවාරම පවත්වගෙන ගියේ යැයි කියන නියෝජිතයෙකුට අයත් සුඛෝපභෝගී මෝටර් රථයක් හුංගම බටඅත රන්න පිහිටි එම නියෝජිතයාගේ නිවස ඉදිරිපිටදී ගිනි තබා මුළුමනින්ම විනාශ කර ඇතැයි හුංගම පොලීසිය කියයි.\n\nලක්ෂ තුනකට ආසන්න වටිනාකමක් ඇති මෙම මෝටර් රථය විකිණීම සඳහා කොළඹ ප්‍ර දේශයට ගොස් ගැනුම්කරු සමඟ සාකච්ඡා කර නිවසේ ඇති මෝටර් රථයේ ලියැකියවිලි කිහිපයක් රැගෙන යළි කොළඹ බලා පිටත් වීමට පැමිණ නිවස ඉදිරිපිට වාහනය නතර කර තිබූ අවස්ථාවේ නාඳුනන පිරිසක් පැමිණ මෝටර් රථයට ගිනි තබා පලාගිය බව අයිතිකරු පොලීසියට පවසා ඇත.\n\nමේ පුද්ගලයා යටතේ ආයෝජකයන් 700ක් පමණ මුදල ආයෝජනය කර ඇති බව ද හෙළි වී ඇතැයි පොලිසිය කියයි.\nතමාට එම අයගෙන් තර්ජන එල්ල වෙමින් පැවැති බව ද වාහනය හිමිකරු පොලිසියට පවසා ඇත.\nහුංගම පොලීසිය පරීක්ෂණ සිදු කරයි.\n\nලුණම සමූහ සනත් ගමගේ සූරියවැව විශේෂ – නුවන් ජයසේකර",
       "URL": "https://www.dinamina.lk/2023/07/24/provincial-news/8714/%e0%b6%b4%e0%b7%92%e0%b6%bb%e0%b6%b8%e0%b7%93%e0%b6%a9-%e0%b6%a2%e0%b7%8f%e0%b7%80%e0%b7%8f%e0%b6%bb%e0%b6%b8%e0%b7%8f%e0%b6%9c%e0%b7%9a-%e0%b7%80%e0%b7%8f%e0%b7%84%e0%b6%b1%e0%b6%ba%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/123/"
}