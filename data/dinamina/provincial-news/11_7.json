{
       "Source": "dinamina",
       "Timestamp": "October 6, 2023 1:09 am",
       "Headline": "වත්තේ­ගම රෝහලේ දොස්තරට බීම­තින් පැමිණ  පහ­ර­ දුන් සැක­ක­රු­වෝ පෙ‍ෙර­ට්ටු­ව­කට",
       "News Content": "මධ්‍යම රාත්‍රී කාලයේදී වත්තේගම දිසා රෝහලට ඇතුළත් කළ රෝගියෙකු බැලීමට ඉඩනොදීම නිසා කුපිත වූ බීමතින් සිටි පුද්ගලයන් හත්දෙ‍ෙනකු එදින රාත්‍රි කාලයේ එම දිසා රෝහලේ සේවය කළ වෛද්‍යවරයාට පහර දී තුවාල සිදු කිරීම පිළිබඳව සැකපිට අත්අඩංගුවට ගෙන රක්ෂිත බන්ධනාගාරගතව සිටි සැකකරුවන් හත්දෙ‍ෙනකු හඳුනා ගැනීම සඳහා හඳුනා ගැනීමේ පෙරෙට්ටුවක් තෙල්දෙණිය වැඩබලන මහේස්ත්‍රාත් නීතිඥ\nබාන්ස් රඹුක්වැල්ල මහතා ඉදිරියේදී දෙවන දින තෙල්දෙණිය අධිකරණයේදී පැවැත්විණි.\n\nඑම හඳුනා ගැනීමේ පෙරෙට්ටුවේදී සැකකරුවන් ගෙන් පහර කෑ වත්තේගම දිසා රෝහලේ රාත්‍රි කාලයේ සේවය කළ වෛද්‍යවරිය විසින් එක් සැකකරුවෙක් හඳුනාගනු ලැබීය. එදින රාත්‍රි කාලයේදී රෝහලේ සේවය කළ ආරක්ෂක නිලධාරියෙකු විසින් තවත් සැකකරුවන් තිදෙ‍ෙනකු හඳුනා ගනු ලැබීය.\n\nඑම හඳුනා ගැනීමේ පෙරෙට්ටුවෙන් පසු තෙල්දෙණිය මහේස්ත්‍රාත් හා දිසා විනිසුරු දේවිකා චතුරාංගනී ජයවර්ධන මහත්මිය වෙත ඉදිරිපත් කළ එම සැකකරුවන් හත් දෙනාට එක් අයෙකුට රුපියල් ලක්ෂය බැඟින් රුපියල් ලක්ෂ හතක ශරිර ඇප හතක් මත දෙවන දින සවස මුදා හැර ඇත. මෙම පහර කෑමෙන් තුවාල ලැබූ එම වෛද්‍යවරයා මහනුවර මහ රෝහලට ඇතුළත් කිරීමෙන් පසු දින කිහිපයක් ප්‍රතිකාර ලබා සුවය ලැබීමෙන් පසු මෙම හඳුනා ගැනීමේ පෙරෙට්ටුවට පැමිණ සිටියේය.\n\nවෛද්‍යවරයාට පහර දී එදින එම රෝහල් බිමේ කළබල ඇති කළ මෙම සැකකරුවන් හත් දෙනා එදින රාත්‍රිකාලයේදීම වත්තේගම පොලිසිය විසින් අත්අඩංගුවට ගෙන ඇත.\n\nඇප ලබා දීමෙන් පසු එම සැකකරුවන් හත්දෙනාට යළි ලබන වසරේ පස් වෙනි මස නව වන දින තෙල්දෙණිය අධිකරණයේ පෙනී සිටීමටත් නියෝග කෙරෙනි.\n\nවත්තේගම පොලිසිය වැඩිදුර පරීක්ෂණ පවත්වයි.",
       "URL": "https://www.dinamina.lk/2023/10/06/provincial-news/28373/%e0%b7%80%e0%b6%ad%e0%b7%8a%e0%b6%ad%e0%b7%9a%e0%b6%9c%e0%b6%b8-%e0%b6%bb%e0%b7%9d%e0%b7%84%e0%b6%bd%e0%b7%9a-%e0%b6%af%e0%b7%9c%e0%b7%83%e0%b7%8a%e0%b6%ad%e0%b6%bb%e0%b6%a7-%e0%b6%b6%e0%b7%93/",
       "Category": "provincial-news",
       "Parent URL": "https://www.dinamina.lk/category/provincial-news//page/11/"
}