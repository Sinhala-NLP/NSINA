{
       "Source": "dinamina",
       "Timestamp": "September 16, 2023 1:10 am",
       "Headline": "රට­කජු කිලෝ හාර­සි­ය­යක් සොරා­ගත් පුද්ග­ල­යෙක් මාට්ටු",
       "News Content": "රටකජු කිලෝ හාරසියයක් (400) සොරාගත් පුද්ගලයකු අත්අඩංගුවට ගත් බව මහව මූලස්ථාන පොලිසිය පවසයි.\n\nමහව උඩගම ප්‍රදේශයේ ගබඩාවක තිබූ රුපියල් දෙලක්ෂ විසිදහසක් (2,20,000.00) පමණ වටිනා රටකජු නොමැති බව හිමිකරු විසින් මහව මූලස්ථාන පොලිසියට කළ පැමිණිල්ලකට අනුව සැකකරු සමඟ රටකජු කිලෝ 102ක් පමණ අත්අඩංගුවට ගෙන ඇත.\n\nසැකකරු මහව උඩගම ප්‍රදේශයේම පදිංචිකරුවෙකු බවත් ඔහු තම සහෝදරයා හා කොළඹ ප්‍රදේශයේ පදිංචි තරුණියක සමඟ එක්ව මෙම සොරකම සිදුකර ඇති බවට තොරතුරු අනාවරණය කරගෙන තිබෙන බව පරීක්ෂණ පවත්වන පොලිසිය සඳහන් කරයි.\n\nපැමිණිල්ලට අනුව කළ විමර්ශනවලදී මහව නගරයේම වෙළෙඳසල්වලට රට කජු අලෙවි කිරීමට රැගෙන ගිය බවට ලැබුණු තොරතුරු අනුව වෙළෙඳසල් හිමිකරුවන්ගෙන් කළ ප්‍රශ්න කිරීම්වලදී රටකජු අලෙවි කළ බවට තොරතුරු අනාවරණය කරගෙන ඇත.\n\nසැකකරු සහ ඔහුගේ සහෝදරයාත් සිද්ධියට සම්බන්ධ අදාළ තරුණියත් හෙරොයින්වලට ඇබ්බැහිවූවන් බව ද පොලිසිය පවසයි.",
       "URL": "https://www.dinamina.lk/2023/09/16/provincial-news/22882/%e0%b6%bb%e0%b6%a7%e0%b6%9a%e0%b6%a2%e0%b7%94-%e0%b6%9a%e0%b7%92%e0%b6%bd%e0%b7%9d-%e0%b7%84%e0%b7%8f%e0%b6%bb%e0%b7%83%e0%b7%92%e0%b6%ba%e0%b6%ba%e0%b6%9a%e0%b7%8a-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/46/"
}