{
       "Source": "dinamina",
       "Timestamp": "August 14, 2023 2:15 am",
       "Headline": "වල්අලි පහරදීමකින් කාන්තාවක් මරුට",
       "News Content": "අනුරාධපුර දිස්ත්‍රික්කයේ කහටගස්දිගිලිය ප්‍රාදේශීය ලේකම් කොට්ඨාශයේ රත්මල්ගහවැව, පාලිප්පොතාන ප්‍රදේශයේ දී පසුගියදා (11) පෙරවරු 6ට පමණ වල්අලි පහරදීමකින් කාන්තාවක් මිය ගොස් ඇති බව කහටගස්දිගිලිය පොලිසිය කියයි.\nමෙසේ මියගොස් ඇත්තේ පාලිප්පොතාන ප්‍රදේශයේ පදිංචි ටී.බී.චිත්‍රලතා නමැති වයස අවුරුදු 58ක අවිවාහක කාන්තාවකි.\nමෙම කාන්තාව තම වැඩිමල් සහෝදරිය සමඟ සහෝදරියගේ නිවසේ ජීවත්ව සිට ඇති අතර එම නිවස පිටුපස ඇති වැසිකිලියට යමින් සිටියදී මෙම වල්අලි පහරදීම සිදුව ඇත.\nවල්අලියා පහර දීමෙන් අනතුරුව මෙම කාන්තාව සිද්ධිය වූ ස්ථානයේදීම මියගොස් ඇත.අනතුරුව ප්‍රදේශවාසීන් සහ නිවැසියන් වනජීවි නිලධාරින්ට සහ පොලීසියට මේ පිළිබඳ දැනුම් දී ඇත.අනතුරුව කහටගස්දිගිලිය පොලිසිය එම ස්ථානයට පැමිණ විමර්ශන කටයුතු ආරම්භ කර තිබේ.\nඑස්.ජී.උබේපාල කැබිතිගොල්ලෑව සමූහ",
       "URL": "https://www.dinamina.lk/2023/08/14/provincial-news/13762/%e0%b7%80%e0%b6%bd%e0%b7%8a%e0%b6%85%e0%b6%bd%e0%b7%92-%e0%b6%b4%e0%b7%84%e0%b6%bb%e0%b6%af%e0%b7%93%e0%b6%b8%e0%b6%9a%e0%b7%92%e0%b6%b1%e0%b7%8a-%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/96/"
}