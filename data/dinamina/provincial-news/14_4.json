{
       "Source": "dinamina",
       "Timestamp": "October 6, 2023 1:00 am",
       "Headline": "වයස අවු­රුදු දෙකක පිරිමි දරු­වෙක් දළු­ගම පාළු ගොඩ­නැ­ගි­ල්ලක",
       "News Content": "දළුගම ප්‍රදේශයේ පාළු ගොඩනැගිල්ලක් තුළ දමා ගොස් සිටි වයස අවුරුදු දෙකක පමණ පිරිමි දරුවෙකු කිරිබත්ගොඩ පොලිසිය මඟින් පෙරේදා (04) පස්වරුවේ සොයා ගෙන ඇත.\n\nමේ ගොඩනැගිල්ල තිබෙන ඉඩමේ හිමිකරු විසින් මේ දරුවා දැක ඒ බව පොලිසිය දැනුම්වත් කිරීම මත එම දරුවා මෙසේ සොයා ගැනිණි.\n\nමේ දරුවාගේ සිරුරේ තුවාල කීපයක් තිබී ඇතැයි පොලිසිය පවසයි.\n\nමේ සම්බන්ධව මහර මහේස්ත්‍රාත් අධිකරණයට කරුණු වාර්තා කොට අධිකරණ නියෝගය මත එම දරුවා බුත්පිටිය වීරසේකර ළමා සංවර්ධන නිවාසයට භාර දුන් අතර, එම දරුවාට අවශ්‍ය ප්‍රතිකාර එම ළමා නිවාසයේ ප්‍රධාන පාලිකාව මාර්ගයෙන් ගම්පහ රෝහලට යොමු කර ලබා දෙන ලෙසට ද නියෝග කළේය.\n\nමේ අනුව එම දරුවා එම ළමා නිවාසයට භාර දී ඇත.",
       "URL": "https://www.dinamina.lk/2023/10/06/provincial-news/28311/%e0%b7%80%e0%b6%ba%e0%b7%83-%e0%b6%85%e0%b7%80%e0%b7%94%e0%b6%bb%e0%b7%94%e0%b6%af%e0%b7%94-%e0%b6%af%e0%b7%99%e0%b6%9a%e0%b6%9a-%e0%b6%b4%e0%b7%92%e0%b6%bb%e0%b7%92%e0%b6%b8%e0%b7%92-%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/14/"
}