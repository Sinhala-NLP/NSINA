{
       "Source": "dinamina",
       "Timestamp": "August 16, 2023 1:00 am",
       "Headline": "රතු එළියේ හැටට හැටේ ආපු ටිපරයට සමෘද්ධි බැංකු කළමනාකාරිනිය බිලි",
       "News Content": "යාපනය කෝපායි හන්දියේදී මාර්ග සංඥා නොතකා අධික වේගයෙන් ධාවනය කළ ටිපර් රථයකට යට වීමෙන් කෝපායි සමෘද්ධි බැංකු කළමනාකාරිනිය පෙරේදා (14) සිද්ධිය වූ ස්ථානයේදීම මියගොස් තිබේ.\n\nගෞරී මලර් නමැති 52 හැවිරිදි මෙම කාන්තාව සිය යතුරුපැදියෙන් ගමන් කරමින් සිටියදී කෝපායි හන්දියේ විද්‍යුත් සංඥා පුවරුවේ රතු බල්බය දැල්වෙමින් තිබියදී ඉතා වේගයෙන් ගමන් කළ ටිපර් රථයක ඇය ගමන් කළ යතුරුපැදිය ගැටීමෙන් මෙම අනතුර සිදුව ඇත. කෝපායී පොලිසිය අනතුර සිදු කළ ටිපර් රථයේ රියැදුරාව අත්අඩංගුවට ගෙන ඇති අතර, ඔහුව යාපනය අධිකරණය වෙත ඉදිරිපත් කිරීමට නියමිතය.",
       "URL": "https://www.dinamina.lk/2023/08/16/provincial-news/14339/%e0%b6%bb%e0%b6%ad%e0%b7%94-%e0%b6%91%e0%b7%85%e0%b7%92%e0%b6%ba%e0%b7%9a-%e0%b7%84%e0%b7%90%e0%b6%a7%e0%b6%a7-%e0%b7%84%e0%b7%90%e0%b6%a7%e0%b7%9a-%e0%b6%86%e0%b6%b4%e0%b7%94-%e0%b6%a7%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/92/"
}