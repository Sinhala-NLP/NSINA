{
       "Source": "dinamina",
       "Timestamp": "October 6, 2023 1:07 am",
       "Headline": "ඕඩ­ර්ව­ලට තුවක්කු හැදූ කම්හ­ලක් වටලා අය­කුට මාංචු",
       "News Content": "මුලතිව් කේපාපිලව් ප්‍රදේශයේ තුවක්කු කම්හලක් පවත්වාගෙන ගිය පුද්ගලයකු ඔහු විසින් නිපදවන ලද තුවක්කු දෙකක් ද සමඟ මුල්ලියාවලෙයි පොලිසිය විසින් පෙරේදා (4) අත්අඩංගුවට ගැනිණි.\n\nතුවක්කු නිපදවූ පුද්ගලයා සාමාන්‍ය තුවක්කුවක් රුපියල් පනස්දහසකට හා විශේෂ තුවක්කුවක් රුපියල් ලක්ෂයකට අලෙවි කොට ඇත. ඒ පිළිබඳව මුල්ලියාවලෙයි පොලිසියට ලැබුණු තොරතුරක් මත ඔහුගේ නිවෙස පරීක්ෂා කිරීමේදී වඩුමඩුවක් පවත්වාගෙන යන අතරවාරයේ සිදු කරමින් තිබූ තුවක්කු නිපදවීමේ කම්හල පොලිසිය සොයාගෙන තිබේ. ඔහුගේ නිවෙස පරීක්ෂා කළ අවස්ථාවේදී නිවෙස තුළ සඟවා තිබූ තුවක්කු දෙක පොලිසියට සොයා ගැනීමට හැකි වී ඇති අතර, එම තුවක්කු දෙක ගැනුම්කරුවන් දෙදෙනකු සඳහා නිපදවා තිබූ බවට ද තොරතුරු හෙළි වී ඇත.\n\nවයස අවුරුදු 34ක් වූ සැකකරු කාලයක් කොටි සංවිධානයට උදව් උපකාර කොට ඇති අතර, ඒ සම්බන්ධයෙන් වරදකරු වී දඬුවම් ලද පුද්ගලයෙකි.\n\nසැකකරුව මුලතිව් අධිකරණය වෙත ඉදිරිපත් කිරීමට පියවර ගෙන තිබේ.",
       "URL": "https://www.dinamina.lk/2023/10/06/provincial-news/28225/%e0%b6%95%e0%b6%a9%e0%b6%bb%e0%b7%8a%e0%b7%80%e0%b6%bd%e0%b6%a7-%e0%b6%ad%e0%b7%94%e0%b7%80%e0%b6%9a%e0%b7%8a%e0%b6%9a%e0%b7%94-%e0%b7%84%e0%b7%90%e0%b6%af%e0%b7%96-%e0%b6%9a%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/12/"
}