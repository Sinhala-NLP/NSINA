{
       "Source": "dinamina",
       "Timestamp": "October 13, 2023 12:59 am",
       "Headline": "පාපැදියෙන් දස්කම් දක්වන කොටිකාවත්ත රාජසිංහ විදුහලේ සෙව්වන්දි",
       "News Content": "ශානිකා සෙව්වන්දි කොටිකාවත්ත ශ්‍රී රාජසිංහ මධ්‍ය මහා විද්‍යාලයේ ක්‍රියාත්මකව පවතින 13 වසරක අඛණ්ඩ අධ්‍යාපන ඒකකයේ 6 වන අදියරේ ඉගෙනුම ලබන සිසුවියකි.\n\nවිභාග කේන්ද්‍රීය අධ්‍යාපන ක්‍රමයෙන් බැහැරව ස්වකීය හැකියාවන් තුළින් ජීවිතය ජය ගැනීමට මාවත එළිපෙහෙළි කර දෙන මෙම ඒකකය මඟින් ශානිකාට තම දස්කම් ඔපමට්ටම් කර ගැනීමට අවස්ථාව ලබා දී ඇත.\n\nශානිකා පාපැදි තරග සඳහා පුහුණුව ලබමින් ඒ සඳහා ඉදිරිපත් වන්නේ කුඩා කාලයේ පටන්මය. ගමේ අවුරුදු උත්සවයේදීත් විවිධ වැඩසටහන්වලදිත් මෙම පාපැදි ශුරිය පෙරමුණේ සිටින්නීය.\n\nපසුගිය මාසයේ පැවති සමස්ත ලංකා අන්තර් පළාත් පාපැදි තරගයෙන් දෙවන ස්ථානය හිමි කර ගැනීමට ඇය සමත් වූවාය.\n\nඑයින් පසු 2023 සමස්ත ලංකා අන්තර් පාසල් පාපැදි තරගාවලියෙන් තෙවන ස්ථානය ඇයට හිමිව ඇත .\n\nතමාගේ පුහුණු කටයුතු සහ තරග සඳහා ඉදිරිපත් වීමේදී විදුහල්පතිනි එස්.එම්.ජී. ප්‍රියර්දශනී මහත්මියගේත් ඩී.පී.සී.කේ. දිනේශිකා, ඩී.එම්.ආර්.වී. බණ්ඩාර, එම්.ඒ.කේ. මුණසිංහ යන ගුරුතුමියන්ගේත් සහාය නිතරම ලැබෙන බව ශානකා සෙව්වන්දි පැවසුවාය.",
       "URL": "https://www.dinamina.lk/2023/10/13/provincial-news/30399/%e0%b6%b4%e0%b7%8f%e0%b6%b4%e0%b7%90%e0%b6%af%e0%b7%92%e0%b6%ba%e0%b7%99%e0%b6%b1%e0%b7%8a-%e0%b6%af%e0%b7%83%e0%b7%8a%e0%b6%9a%e0%b6%b8%e0%b7%8a-%e0%b6%af%e0%b6%9a%e0%b7%8a%e0%b7%80%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/2/"
}