{
       "Source": "dinamina",
       "Timestamp": "August 7, 2023 1:47 am",
       "Headline": "‘ඔළුව හැරුණු අතේ යනවා’ කියා ගිය මවගේ සිරුර බොල්ගොඩ ගඟේ",
       "News Content": "සැමියා සමඟ අමනාපව පෙරේදා 5 දහවල් නිවසින් පිට වූ දෙදරු මවගේ මළ සිරුර සැකකටයුතු අයුරින් කහපොල බොල්ගොඩ ගඟේ පාවෙමින් තිබියදී ඊයේ 6 පෙරවරුවේ හමුවූ බව කැස්බෑව පොලිසිය කියයි.\nමෙලෙස සැකකටයුතු අයුරින් මියගොස් තිබුණේ කැස්බෑව කහපොල ප්‍රදේශයේ පදිංචිව සිටි ඒ.එල්.කරුණාවතී නමැති 71 කාන්තාවකි.\nමියගිය කාන්තාව රෝගීව ඔත්පලව ඇඳ මත සිටින සැමියාටÓ හිස හැරුණු අතේÓයන බව පවසා නිවසින් පිටවී ගොස් තිබූ බව පොලිස් විමර්ශනවලදී අනාවරණය වී ඇත.\nතම මව නිවසට නොපැමිණීම සම්බන්ධයෙන් පෙරේදා සවස සිට පුතු සොයා බලා අනතුරුව ඊයේ තවත් පුද්ගලයකු සමඟ මව සොයා බැලීමේදී බොල්ගොඩ ගඟේ මවගේ සිරුර පාවෙමින් තිබුණ දැක පොලිසියට දැනුම් දී ඇත.\nමළ සිරුර තිබෙන ස්ථානයට පොලිස් ආරක්ෂාව යොදවා කැස්බෑව අධිකරණයේ මහේස්ත්‍රාත්වරයා එම ස්ථානයට කැඳවා පරීක්ෂණ පැවැත්වීමට නියමිතය.\nකැස්බෑව පොලිසියේ ස්ථානාධිපති ප්‍රධාන පොලිස් පරීක්ෂක රන්ජන සමරසිංහ මහතාගේ උපදෙස් මත අපරාධ අංශයේ ස්ථානාධිපති පරීක්ෂක වීරවර්ධන පොලිස් සැරයන්වරුන් වන 49861 කරුණාතිලක 28615 කුසුම් සිරි මහත්වරුන් පරීක්ෂණ පවත්වයි.\nබණ්ඩාරගම – බිමල් ජයසිංහ",
       "URL": "https://www.dinamina.lk/2023/08/07/provincial-news/12198/%e0%b6%94%e0%b7%85%e0%b7%94%e0%b7%80-%e0%b7%84%e0%b7%90%e0%b6%bb%e0%b7%94%e0%b6%ab%e0%b7%94-%e0%b6%85%e0%b6%ad%e0%b7%9a-%e0%b6%ba%e0%b6%b1%e0%b7%80%e0%b7%8f-%e0%b6%9a%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/104/"
}