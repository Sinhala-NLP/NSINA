{
       "Source": "dinamina",
       "Timestamp": "October 6, 2023 1:09 am",
       "Headline": "මීගොඩ බෞද්ධ කනි­ෂ්ඨයේ  දරු­වන් 15කගේ ළමා කත­න්දර  පොත් 15ක් එළි­දැ­ක්වීම",
       "News Content": "සාහිත්‍ය මාසය වෙනුවෙන් මීගොඩ බෞද්ධ කණිෂ්ඨ විද්‍යාලයේ දරුවන් 15 දෙනෙකු විසින් රචිත ළමා කතන්දර පොත් 15ක් එළිදැක්වීම විද්‍යාලයීය ශ්‍රවණාගාරයේදී පැවැත්විණි.\n\nලේඛන අඹරට පායන තරු කැට නමින් පොත් රචනා කළ එම විද්‍යාලයේ 2 – 5 දක්වා ශ්‍රේණිවල ඉගෙනුම ලබන දරුවන් අගයා ත්‍යාග සහ\nසහතිකපත් ප්‍රදානයක් ද මෙහිදි සිදු විය.\n\nඒ අනුව පස්වන ශ්‍රේණියේ ඉගෙනුම ලබන මෙත්මා සේමිණී, දිනිති සුලේකා, සමනි මිදුරංගනී, දහම්සා නෙතුසරණි, හතරවන ශ්‍රේණියේ ඉගෙනුම ලබන අනුහස් පෙරේරා, ආර්.කේ. රසාංජලී, සදිනි වරංගනා, මනෙති යුගන්‍යා, තුන්වන ශ්‍රේණියේ ඉගෙනුම ලබන සදුනි තිහංසා, ලෙහන්සා සෙව්මිණි, ඩබ්.කේ. හිමංසනී, කවීෂා රශ්මි, දෙවන ශ්‍රේණියේ ඉගෙනුම ලබන විනුදි වින්හාරා, විසදු ඉමන්දිව් සහ නෙත්මිණි සෞම්‍යා යන ශිෂ්‍ය ශිෂ්‍යාවන් මෙම ළමා කතාන්දර පොත් රචනා කර තිබුණි.\n\nඑසේම සාහිත්‍ය මාසය වෙනුවෙන් පැවැත් වූ ළමා කතන්දර රචනා තරගය වෙනුවෙන් සහභාගිත්වය දක්වා නිර්මාණ ඉදිරිපත් කළ දරු දැරියන් ද මෙහිදී විශේෂ ඇගැයීමට ලක් විය.\n\nවිද්‍යාලයේ විදුහල්පතිනි බී.එස්.එල්.ආර්. මෙන්ඩිස් මහත්මියගේ උපදෙස් මත විද්‍යාලයීය පුස්තකාල අංශය විසින් මෙම වැඩසටහන සංවිධානය කර තිබුණි.",
       "URL": "https://www.dinamina.lk/2023/10/06/provincial-news/28578/%e0%b6%b8%e0%b7%93%e0%b6%9c%e0%b7%9c%e0%b6%a9-%e0%b6%b6%e0%b7%9e%e0%b6%af%e0%b7%8a%e0%b6%b0-%e0%b6%9a%e0%b6%b1%e0%b7%92%e0%b7%82%e0%b7%8a%e0%b6%a8%e0%b6%ba%e0%b7%9a-%e0%b6%af%e0%b6%bb%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/11/"
}