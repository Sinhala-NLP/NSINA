{
       "Source": "dinamina",
       "Timestamp": "October 2, 2023 12:59 am",
       "Headline": "තන්තිරිමලේ ආ වන්දනා බසයට අතරමඟ දී ඇතෙක් ගහලා ජීවිත හානි නැහැ",
       "News Content": "මාතර සිට තන්තිරිමලය බලා ගමන් කර, ආපසු යමින් තිබූ වන්දනා පිරිසක් රැගත් බස් රථයකට දළ ඇතෙකු සිදු කළ පහර දීමකින් එම බස් රථයට දැඩි ලෙස හානි සිදුව තිබේ.\n\nතන්තිරිමලය රජමහා විහාරස්ථානය වැඳපුදා ගෙන, යළි මාතර බලා ධාවනය වෙමින් තිබියදී, අනුරාධපුර – තන්තිරිමලේ මාර්ගයේ ඔයාමඩුව, මානින්ගමුව ප්‍රදේශයේදී පෙරේදා (30 දා) රාත්‍රියේදී මෙම පහර දීම සිදුව තිබූ බව පොලිසිය පවසයි.\n\nමෙම ප්‍රහාරයෙන් කිසිවකුටත් හානියක් සිදුව නොමැති බවත් ප්‍රහාරය එල්ල වන අවස්ථාවේ දී බස් රථයේ සිටි වන්දනාකරුවන් දැඩි ලෙස බියට පත්ව කෑ ගැසූ බව ප්‍රදේශවාසීහු මෙහිදී පැවැසූහ. දළ ඇතා මීට පෙර අවස්ථා කිහිපයකදීම මාර්ගයේ ගමන් ගත් රථ වාහන කිහිපයකට පහර දුන් බවත්, ⁣එම ඇතා විසින් ප්‍රදේශයේ මිනිස් ජීවිත කීපයක්ම බිලිගත් බවත් ප්‍රදේශවාසීහු පවසති. මෙම මිනීමරු දළ ඇතා ප්‍රදේශයෙන් ඉවත් කර දෙන ලෙසට අවස්ථා කීපයකදීම අදාළ බලධාරීනල බලධාරීන් දැනුවත් කළද මෙතෙක් ඊට විසඳුම් නොලැබුණු බවද ඔවුහු වැඩිදුරටත් පැවසූහ.\n\nඅනුරාධපුර සංචාරක සශිනි මධුෂානි\nඅනුරාධපුර අතිරේක අමිල ප්‍රභාත් වනසිංහ",
       "URL": "https://www.dinamina.lk/2023/10/02/provincial-news/26852/%e0%b6%ad%e0%b6%b1%e0%b7%8a%e0%b6%ad%e0%b7%92%e0%b6%bb%e0%b7%92%e0%b6%b8%e0%b6%bd%e0%b7%9a-%e0%b6%86-%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f-%e0%b6%b6%e0%b7%83%e0%b6%ba%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/24/"
}