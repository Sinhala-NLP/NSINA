{
       "Source": "dinamina",
       "Timestamp": "October 3, 2023 1:00 am",
       "Headline": "පාසලට බඹර ප්‍රහාරයක්",
       "News Content": "තවත් 26 ක් රෝහලේ\n\nබඹර ප්‍රහාරයකට ලක්වීම හේතුවෙන් වෙන්නප්පුව මාටින්ද පෝරස්ට් විද්‍යාලයේ විදුහල්පතිවරයා, ඇතුළු 26 දෙනෙක් ප්‍රතිකාර සඳහා ලුනුවිල ප්‍රාදේශීය රෝහලට ඇතුල් කර ඇත.\n\n(02 දා දහවල් පාසැල් වේලාවේ මෙම බඹර ප්‍රහාරය සිදුවී ඇති අතර, විද්‍යාලය අසල වත්තක තිබූ\n\nබඹර කූඩුවක් ඇවිස්සීමෙන් මෙම බඹර ප්‍රහාරය සිදුවී ඇතිබව හෙළිවී ඇත.\n\n(එම බඹර ප්‍රහාරයෙන් විද්‍යාලයේ විදුහල්පතිවරයා සහ තවත් ගුරුවරුන් හතර දෙනෙක්ද, දරුවන් 21 දෙනෙක්ද බඹර ප්‍රහාරයට ලක්ව ලුනුවිල ප්‍රාදේශීය රෝහලට ඇතුල් කර, ඒ අතුරින් තත්ත්වය බරපතළ වූ විදුහල්පතිවරයා සහ ගුරුවරුන් දෙදෙනෙකුත් දරුවන් හතර දෙනෙකුත් මාරවිල මූලික රෝහලට මාරුකර යවා ඇත.\n\nපුත්තලම සමූහ ක්‍රිස්පිල් බෙනඩික් ප්‍රනාන්දු",
       "URL": "https://www.dinamina.lk/2023/10/03/provincial-news/27290/%e0%b6%b4%e0%b7%8f%e0%b7%83%e0%b6%bd%e0%b6%a7-%e0%b6%b6%e0%b6%b9%e0%b6%bb-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb%e0%b6%ba%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/21/"
}