{
       "Source": "dinamina",
       "Timestamp": "October 5, 2023 1:00 am",
       "Headline": "එප්පාවල ශ්‍රී රාහුල ප්‍රාථමිකයෙන් එප්පාවල ප්‍රා.රෝහලට බෙහෙත් කවර",
       "News Content": "ලෝක ළමා දිනයට සමගාමීව එප්පාවල ශ්‍රී රාහුල ප්‍රාථමික විද්‍යාලයේ සිසු දරු දැරියන් විසින් සකස් කරන ලද බෙහෙත් බහාලුම් කවර තොගයක් එප්පාවල ප්‍රාදේශීය රෝහල වෙත පරිත්‍යාග කර තිබේ.\n\nපාසල් දරුවන් අතින් නිම වූ ඖෂධ බහාලුම් කවර 5,000ක තොගය එප්පාවල ප්‍රාදේශීය රෝහල වෙත පරිත්‍යාග කිරීම පාසල් දරුවන්ගේ සුරතින් පෙරේදා (03) සිදු කෙරිණි. එප්පාවල ශ්‍රී රාහුල ප්‍රාථමික විද්‍යාලයේ 2 ශ්‍රේණියේ ගුරුවරුන්ගේ උපදෙස් හා මඟපෙන්වීම මත 2 ශ්‍රේණියේ පන්ති 5ක සිසු දරු දැරියන් 216 දෙනකු මෙම බෙහෙත් බහාලුම් කවර සකසා ඇත.\n\nවෛද්‍ය අශෝකා දිසානායක මහත්මිය ඇතුළු රෝහල් කාර්ය මණ්ඩලය වෙත එම බෙහෙත් බහාලුම් කවර පරිත්‍යාගය කර තිබේ. විද්‍යාලයේ විදුහල්පති අනුරුද්ධික කණ්ඩක්කුළම මහත්මිය ඇතුළු ගුරුභවතුන් හා සිසු දරු දැරියන් කිහිපදෙනෙක් මෙම අවස්ථාවට සහභාගී වූහ.\n\nඑප්පාවල- තිසර සමල්",
       "URL": "https://www.dinamina.lk/2023/10/05/provincial-news/27877/%e0%b6%91%e0%b6%b4%e0%b7%8a%e0%b6%b4%e0%b7%8f%e0%b7%80%e0%b6%bd-%e0%b7%81%e0%b7%8a%e0%b6%bb%e0%b7%93-%e0%b6%bb%e0%b7%8f%e0%b7%84%e0%b7%94%e0%b6%bd-%e0%b6%b4%e0%b7%8a%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/16/"
}