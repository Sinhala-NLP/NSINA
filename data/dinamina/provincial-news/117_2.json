{
       "Source": "dinamina",
       "Timestamp": "July 31, 2023 1:00 am",
       "Headline": "මුල්ලේරියාවේ ගින්නත් සමඟම කළු දුමාරයක්",
       "News Content": "මුල්ලේරියාව කැලණිමුල්ල වෙලේ බෝධිය පාරේ පෞද්ගලික ඉඩමක ඊයේ (30) දහවල් ගින්නක් හටගත් බව මුල්ලේරියාව පොලිසිය කියයි.\nගින්න නිවීම සඳහා මුල්ලේරියාව පොලීසියේ නිලධාරීන් කෝට්ටේ නගර සභාව සහ වරාය ගිනි නිවන හමුදා රථයක් ද යොදා ගනිමින් ප්‍රාදේශීය සභාවට එක්ව කටයුතු කළේය. පෞද්ගලික ඉඩමක් ගොඩ කිරීම සඳහා දමා තිබූ කසළ ගොඩකට ගිනි ඇවිළෙමින් ප්‍රදේශය පුරා කළු දුමාරයක් හට ගැනීමත් සමගම ගිනි නිවන රථ කැඳවීමට පියවර ගත් බව පොලීසිය සඳහන් කරයි.\n\nගින්න ඇති වූ ස්ථානයට මීටර් පන්සියක් පමණ දුරින් නිවෙස් පිහිටා තිබූ නමුත් ගින්නෙන් නිවෙස් වලට කිසිදු හානියක් සිදු නොවූ අතර පරිසර හානියක් පමණ සිදු වූ බව බුද්ධි අංශ වාර්තා කරයි. මුල්ලේරියාව පොලිසිය පරීක්ෂණ පවත්වයි.\n\nබණ්ඩාරගම බිමල් ජයසිංහ කොළොන්නාව එස්. ගමගේ",
       "URL": "https://www.dinamina.lk/2023/07/31/provincial-news/10346/%e0%b6%b8%e0%b7%94%e0%b6%bd%e0%b7%8a%e0%b6%bd%e0%b7%9a%e0%b6%bb%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%9c%e0%b7%92%e0%b6%b1%e0%b7%8a%e0%b6%b1%e0%b6%ad%e0%b7%8a-%e0%b7%83%e0%b6%b8%e0%b6%9f/",
       "Category": "provincial-news",
       "Parent URL": "https://www.dinamina.lk/category/provincial-news//page/117/"
}