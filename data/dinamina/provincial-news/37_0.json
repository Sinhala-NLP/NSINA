{
       "Source": "dinamina",
       "Timestamp": "September 23, 2023 1:00 am",
       "Headline": "මී ගව­දෙන මරා පැටවා සොරා­ගත් තරු­ණයා මාට්ටු",
       "News Content": "මී වද කැඩීමට මින්නේරිය කටුකැලියාව කැලෑවට ගොස් එහිදී හමු වු මී ගවදෙනක මරා මස් කර ඇයගේ පැටවා ගෙන ගොස් ගෙවත්තේ බැඳගෙන සිටි පුද්ගලයකු ඊයේ (22) උදෑසන අත්අඩංගුවට ගන්නා ලදැයි මින්නේරිය පොලිසිය පවසයි. මෙසේ අත්අඩංගුවට ගෙන ඇත්තේ මින්නේරිය\nරොටවැව පදිංචි 27 හැවිරිදි තරුණයෙකි. මරණ ලද මී ගවදෙනගේ වටිනාකම රුපියල් එක්ලක්ෂ පනස් දහසක් පමණ වන බව පොලිසිය පවසයි. සැකකරු ඊයේ (22) අධිකරණයට ඉදිරිපත් කිරීමට කටයුතු යොදා තිබිණ. මින්නේරිය පොලිස් ස්ථානාධිපති ප්‍රධාන පොලිස් පරීක්ෂක එච්. ජී. එස්. ජේ. සුමනවීර මහතාගේ උපදෙස් මත අපරාධ විමර්ශන අංශයේ ස්ථානාධිපති පොලිස් පරීක්ෂක සංජය සැරයන් බණ්ඩාර (33320) යන මහත්වරු වැඩිදුර පරීක්ෂණ පවත්වති.\n\n",
       "URL": "https://www.dinamina.lk/2023/09/23/provincial-news/24750/%e0%b6%b8%e0%b7%93-%e0%b6%9c%e0%b7%80%e0%b6%af%e0%b7%99%e0%b6%b1-%e0%b6%b8%e0%b6%bb%e0%b7%8f-%e0%b6%b4%e0%b7%90%e0%b6%a7%e0%b7%80%e0%b7%8f-%e0%b7%83%e0%b7%9c%e0%b6%bb%e0%b7%8f%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/37/"
}