{
       "Source": "dinamina",
       "Timestamp": "August 7, 2023 9:28 pm",
       "Headline": "කුඩ්ඩා ගෙට පැන මිතුරාගේ ලක්ෂ තිස්පහකට විදලා  සැකකරු හා ගැබිනි බිරියත් දැලේ",
       "News Content": "අඟුණකොළපැළැස්ස යකාගල පදිංචි පුද්ගලයෙකුගේ නිවසේ තිබූ රුපියල් ලක්ෂ තිස්පහකට අධික මුදලක් සොරකම් කරන ලද පුද්ගලයකුත් ඔහුගේ බිරිය සහ සිද්ධියට සම්බන්ධ තවත් පුද්ගලයන් දෙදෙනකු අඟුණකොළපැළැස්ස පොලීසිය මගින් අත් අඩංගුවට ගෙන තිබේ. සැකකරු තදින් මත්ද්‍රව්‍යවලට ඇබ්බැහිවූවකු බව පොලීසිය පවසයි.\nපසුගිය විසිහත් වන දින රාත්‍රියේදී අඟුණකොළපැළැස්ස යකාගල පදිංචි පුද්ගලයකු සිය අසල්වැසි නිවසේ සිටි මිතුරෙකු නිවසට කැඳවා තමන් හෙට දින මෝටර් රථයක් ගෙන ඒම සඳහා රුපියල් ලක්ෂ තිස්පහක් රැගෙන ආ බව පවසා මිතුරාට එම මුදල් ප්‍රමාණය පෙන්වා තිබේ. පසුව මිතුරා නිවසින් පිටව ගොස් ඇත.\nඅලුයම යළි මිතුරාගේ නිවසට ඇමිණ ඇති අසල්වැසි තරුණයා නිවසේ පිටුපස දොර කඩා ඇතුළු වී ලක්ෂ තිස් පහකට අධික මුදල සොරකම් කොට පලාගොස් ඇති බව පොලීසිය පවසයි. පරීක්ෂණවලින් අනතුරුව සැකකරු සහ ඔහුගේ බිරිය පසුගිය තුන්වන දින අත් අඩංගුවට ගෙන තිබේ. බිරිය ගැබිනි කාන්තාවක බවද පොලීසිය පවසයි. පසු විමර්ශනවල දී සොරකම් කරන ලද මුදල්වලින් ලක්ෂ විස්සකට අධික ප්‍රමාණයක් හතරවන දින සහ පස්වන දිනවල දී සොයාගත් බව පොලීසිය පවසයි. කොටසක් සැකකරු සහ බිරිය විසින් වියදම් කර ඇති බව අනාවරණය කරගෙන ඇත. පෙරේදා ප්‍රධාන සැකකරු සහ බිරිය අධිකරණයට ඉදිරිපත් කිරිමෙන් අනතුරුව මෙම මස 8 වන දින දක්වා රක්ෂිත බන්ධනාගාර ගත කර තිබේ.\nසිද්ධියට සම්බන්ධ තවත් සැකකරුවන් දෙදෙනෙකු ද (05) වන දින අත්අඩංගුවට ගෙන තිබේ.\n\nමැදමුලන සමූහ",
       "URL": "https://www.dinamina.lk/2023/08/07/provincial-news/12141/%e0%b6%9a%e0%b7%94%e0%b6%a9%e0%b7%8a%e0%b6%a9%e0%b7%8f-%e0%b6%9c%e0%b7%99%e0%b6%a7-%e0%b6%b4%e0%b7%90%e0%b6%b1-%e0%b6%b8%e0%b7%92%e0%b6%ad%e0%b7%94%e0%b6%bb%e0%b7%8f%e0%b6%9c%e0%b7%9a-%e0%b6%bd/",
       "Category": "provincial-news",
       "Parent URL": "https://www.dinamina.lk/category/provincial-news//page/104/"
}