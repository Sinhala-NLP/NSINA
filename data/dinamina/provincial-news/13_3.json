{
       "Source": "dinamina",
       "Timestamp": "October 6, 2023 1:00 am",
       "Headline": "බාල­ව­ය­ස්කා­රිය බලෙන්  කෙලෙසා පැන්න   යුද සෙබළා අත්අ­ඩං­ගු ­වට",
       "News Content": "වයස අවුරුදු 16ක් වන බාලවයස්කාර දැරියක් බලහත්කාරයෙන් දූෂණය කර ඇති බව කියන යුද හමුදා සෙබළකු නවගත්තේගම පොලිසිය අත්අඩංගුවට ගෙන ඇත\n.\n\nමෙසේ අත්අඩංගුවට ගෙන ඇත්තේ කිලිනොච්චියේ මුරුන්කන්හි පිහිටි යුද හමුදා කඳවුරේ සෙබළකුවය. ඔහු නවගත්තේගම පදිංචිකරුවෙකි. 2022 වසරේ මැයි මාසයේ දිනක තම නිවෙසේ තම දියණිය හැර වෙනත් කිසිවකු නොසිටි අවස්ථාවක සැකකාර සෙබළා තම දියණිය බලහත්කාරයෙන් දූෂණය කර පලාගොස් ඇති බව දූෂණයට ලක්ව ඇති දැරියගේ පියා නවගත්තේගම පොලිසියට පැමිණිලි කරමින් පවසා තිබේ. ඒ අනුව ක්‍රියාත්මක වූ නවගත්තේගම පොලිසිය සැකකාර සෙබළා නිවාඩු ලබා නිවෙසට පැමිණ සිටි අවස්ථාවේ මෙසේ සැකපිට අත්අඩංගුවට ගෙන තිබේ.\n\nදූෂණයට ලක්ව සිටින දැරිය වෛද්‍ය පරීක්ෂණයක් සඳහා පුත්තලම මූලික රෝහලට ඇතුළත් කර ඇති අතර, සැකකාර සෙබළා ආණමඩුව මහේස්ත්‍රාත් අධිකරණයට ඉදිරිපත් කිරීමට නවගත්තේගම පොලිසිය කටයුතුකර තිබිණි.",
       "URL": "https://www.dinamina.lk/2023/10/06/provincial-news/28248/%e0%b6%b6%e0%b7%8f%e0%b6%bd%e0%b7%80%e0%b6%ba%e0%b7%83%e0%b7%8a%e0%b6%9a%e0%b7%8f%e0%b6%bb%e0%b7%92%e0%b6%ba-%e0%b6%b6%e0%b6%bd%e0%b7%99%e0%b6%b1%e0%b7%8a-%e0%b6%9a%e0%b7%99/",
       "Category": "provincial-news",
       "Parent URL": "https://www.dinamina.lk/category/provincial-news//page/13/"
}