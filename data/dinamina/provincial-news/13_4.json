{
       "Source": "dinamina",
       "Timestamp": "October 6, 2023 1:00 am",
       "Headline": "පොළො­න්න­රුවේ ධාතූන්  ප්‍රද­ර්ශ­න­යක්",
       "News Content": "මහරහතන් වහන්සේලා විසිනමකගේ ධාතූන් වහන්සේලා ප්‍රදර්ශනයක් මේ මස 6, 7, 8, යන තෙදින පුරා පොළොන්නරුව වැලිකන්ද සිරි මහසෙන් මහා විහාරස්ථ පින් බිමේ දී සිදු කෙරේ.\n\nඋත්තම මුනි ධාතු වන්දනාව ලෙස නම් කර තිබෙන මෙම උතුම් පුණ්‍ය කර්මය වැලිකන්ද සිරි මහසෙන් විහාරාධිපති පූජ්‍ය අලුත්වැවේ සේනාලංකාර නාහිමියන්ගේ අනුශාසනා පරිදි සිදු කරන බව විහාරස්ථ දායකසභාව සඳහන් කරයි. විහාරස්ථ දායකසභාව, මහසෙන්පුර සිරි මහසෙන් පුත්‍ර තරුණ බෞද්ධ සංගමය විසින් මෙය සංවිධානය කරයි. ඌව පළාතේ විශාලතම ලෙන් විහාරය වන බදුල්ල මීගහකිවුල රෑනගල ශ්‍රී වළගම්බා ගිරිලෙන් විහාරය සතු අප ගෞතම බුදුපියාණන් වහන්සේගේ අභිනීල අක්බඹර ශ්‍රී සර්වඥ ජීවමාන කේශ\n\nධාතූන් වහන්සේලා හා ශ්‍රී සර්වඥ ධාතුන් වහන්සේලා සමඟින් බුදුමඟ වැඩිය අග්‍ර ශ්‍රාවක මහරහතන් වහන්සේලා හා ධර්ම භාණ්ඩාගාරික ආනන්ද මහරහතන් වහන්සේ, සීවලී මහරහතන් වහන්සේ ඇතුළුව මහරහතන් වහන්සේලා විසි නමකගේ දහතුන් වහන්සේලා මෙහිදී ප්‍රදර්ශනය කිරීමට නියමිත බව අලුත්වැවේ සේනාලංකාර නාහිමියෝ අප සමඟ සඳහන් කළහ.",
       "URL": "https://www.dinamina.lk/2023/10/06/provincial-news/28361/%e0%b6%b4%e0%b7%9c%e0%b7%85%e0%b7%9c%e0%b6%b1%e0%b7%8a%e0%b6%b1%e0%b6%bb%e0%b7%94%e0%b7%80%e0%b7%9a-%e0%b6%b0%e0%b7%8f%e0%b6%ad%e0%b7%96%e0%b6%b1%e0%b7%8a-%e0%b6%b4%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/13/"
}