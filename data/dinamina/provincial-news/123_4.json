{
       "Source": "dinamina",
       "Timestamp": "July 24, 2023 1:00 am",
       "Headline": "හේවාහැට තරුණ මවක් බිලිඳා සමඟ අතුරුදන්",
       "News Content": "හේවාහැට රහතුන්ගොඩ රිවඩේල් ප්‍රදේශයේ මවක සහ කුඩා දරුවෙකු පසුගිය දාහත්වන දින සිට අතුරුදන්ව ඇති බවට ඇයගේ ස්වාමියා විසින් හඟුරන්කෙත පොලීසියට පැමිණිල්ලක් ඉදිරිපත් කොට ඇත.\n\nමෙසේ අතුරුදන්ව ඇත්තේ වයස අවුරුදු විසි දෙකක් වන වෙල්ලේඅම්මා සුරේන්ඩ්‍රනි රාණි හා වයස අවුරුදු එකයි මාස හතක් වන තරුෂිකා අබි නැමති ඇයගේ දියණියයි.\n\nපසුගිය දාහත්වන දින ඇය තම දරුවාද සමග ඇයගේ රෝගි තත්වයකට ප්‍රතිකාර ලබා ගැනීම සදහා රිකිල්ලගස්කඩ රෝහලට ගිය බවත් එසේ ගොස් මේ වන තෙක් නිවසට නොපැමිණි බවත් ඇයගේ සැමියා වන මෝහන්සුන්දරම් සම්පත් කුමාර් ප්‍රකාශ කර සිටී. ඇය දාහත්වන දින බස් රථයෙන් රිකිල්ලගස්කඩ නගරයට ගිය බවත් නගරයේ සිටිනු දැක්ක බවත් කිහිප දෙනකු තමාට පැවසූ බව ද ස්වාමියා ප්‍රකාශ කර සිටී. ඇයගේ උපන් ගම වන කලවාන ප්‍රදේශයට ද මේ බව දැනුම් දී ඇති බවත් එම පළාතටත් මේ දක්වා ඇය ගිය බවට කිසිදු තොරතුරක් නොමැති බවත් ඔහු පවසා සිටී\n\nහඟුරන්කෙත පොලීසිය සිද්ධිය සම්බන්ධව පරීක්ෂණ ආරම්භ කොට ඇත.\nගලහ සමූහ – සී. කේ. වික්‍රම",
       "URL": "https://www.dinamina.lk/2023/07/24/provincial-news/8702/%e0%b7%84%e0%b7%9a%e0%b7%80%e0%b7%8f%e0%b7%84%e0%b7%90%e0%b6%a7-%e0%b6%ad%e0%b6%bb%e0%b7%94%e0%b6%ab-%e0%b6%b8%e0%b7%80%e0%b6%9a%e0%b7%8a-%e0%b6%b6%e0%b7%92%e0%b6%bd%e0%b7%92%e0%b6%b3%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/123/"
}