{
       "Source": "dinamina",
       "Timestamp": "October 9, 2023 1:00 am",
       "Headline": "බඩගමුව රක්ෂිතයේ මේ මාරකයත් කපමු ද?",
       "News Content": "කොල්ලුපිටියේ දී බස් රථයක් මතට ගසක් ඉදිරී වැටීමෙන් සිදු වු අනතුර හේතුවෙන් අවදානම් ගස් කපා ඉවත් කරන්නට රජයේ අවධානය යොමු වී ඇතත් බඩගමුව රක්ෂිත සීමාවේ කුරුණෑගල දඹුල්ල ප්‍රධාන මාවත අයිනේ අකලට මියැදුණු දිරච්ච ගසක් දැඩි අනාරක්ෂිත ලෙසට පවතින අයුරු මෙහි දිස්වේ.\nමෙහි අතු කඩා වැටි ඇත. මුල් පවා දිරාපත්ව තිබේ. ගසේ කඳ පාර දෙසට බරවී ඇත. ඒ සීමාවේ විවේක ගන්නා පිරිස් ද, වෙළඳාම් කරන උදවිය ද ගැවසෙති. ප්‍රධාන මාවතේ නොනවත්වා ධාවනය වෙන වාහන ද එමටය. මෙය යම් අයෙකු මතට හෝ දේපළක් මතට පතිත වන්නට පෙර කපා ඉවත් කරන්නට බලධාරින්ගේ අවධානය යොමු විය යුතු බවට ප්‍රදේශවාසීහූ පෙන්වා දෙති.\nපොල්පිතිගම නන්දන කැලේගම",
       "URL": "https://www.dinamina.lk/2023/10/09/provincial-news/28987/%e0%b6%b6%e0%b6%a9%e0%b6%9c%e0%b6%b8%e0%b7%94%e0%b7%80-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%b8%e0%b7%9a-%e0%b6%b8%e0%b7%8f%e0%b6%bb%e0%b6%9a%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/10/"
}