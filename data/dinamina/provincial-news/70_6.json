{
       "Source": "dinamina",
       "Timestamp": "August 29, 2023 2:26 am",
       "Headline": "පිහිනුම් තටාකයේ ගිලී රජරට කළමනාකරණ සිසුවා මරුට",
       "News Content": "ශ්‍රී ලංකා රජරට විශ්වවිද්‍යාලයේ මිහින්තලේ පරිශ්‍ර භූමියේ පිහිටි පිහිනුම් තටාකයේ දිය නෑමට ගිය එම විශ්වවිද්‍යාලයේ කළමනාකරණ පීඨයේ පළමු වසරේ සිසුවෙකු දියේ ගිලී මරුමුවට පත්ව ඇත.\n\nපෙරේදා (27) සවස 5.00 ට පමණ එම පීඨයේම අධ්‍යාපනය ලබන තවත් සිසුන් පස් දෙනෙකු සමඟ දිය නෑමට ගොස් ඇත.\n\nඑම අවස්ථාවේ එම සිසුවා පිහිනුම් තටාකයේ ගැඹුරුම ස්ථානයෙන් දියට බැසීමට උත්සාහ කළ අවස්ථාවේ මෙසේ දියේ ගිලී ඇති බව මිහින්තලේ පොලිසිය සිදු කළ විමර්ශන වලදී අනාවරණය වී ඇත.\n\nමෙලෙස අවාසනාවන්ත ලෙස ජීවිතක්ෂයට පත්ව ඇත්තේ, අංක 125, ඒ කලාපය, කොක්කුවිල්, මඩකලපුව ලිපිනයේ පදිංචි මුරුගදාස් තිලක්ෂන් නැමැති 21 හැවිරිදි සිසුවෙකි.\n\nඔහුගේ මෘත දේහය මිහින්තලේ ප්‍රාදේශීය රෝහලට රැගෙන යාමෙන් පසු පශ්චාත් මරණ පරීක්ෂණය සඳහා අනුරාධපුර ශික්ෂණ රෝහලේ අධිකරණ වෛද්‍ය ඒකකය වෙත යොමු කොට ඇත.\n\nදේහය පිළිබඳව පශ්චාත් මරණ පරීක්ෂණය ඊයේ (28) සිදු කිරීමට නියමිතව තිබිණි.\n\nසිද්ධිය සම්බන්ධයෙන් මිහින්තලේ පොලිසිය වැඩිදුර විමර්ශන පවත්වයි.\n\n\n\nඅනුරාධපුර සමූහ පර්සි කුරුනේරු අනුරාධපුර සංචාරකසශිනි මධුෂානි",
       "URL": "https://www.dinamina.lk/2023/08/29/provincial-news/17811/%e0%b6%b4%e0%b7%92%e0%b7%84%e0%b7%92%e0%b6%b1%e0%b7%94%e0%b6%b8%e0%b7%8a-%e0%b6%ad%e0%b6%a7%e0%b7%8f%e0%b6%9a%e0%b6%ba%e0%b7%9a-%e0%b6%9c%e0%b7%92%e0%b6%bd%e0%b7%93-%e0%b6%bb%e0%b6%a2%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/70/"
}