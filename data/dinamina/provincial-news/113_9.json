{
       "Source": "dinamina",
       "Timestamp": "August 1, 2023 1:00 am",
       "Headline": "තිදෙනකුට තුවාල  වාහනයට දැඩි අලාභ හානි  රියැදුරු අත්අඩංගුවට",
       "News Content": "කල්මුණේ පාරේ\n\nරිය අනතුරකින්\n\n\n\nමඩකළපුව, කල්මුණේ ප්‍රධාන මාර්ගයේ කාත්තන්කුඩි පොලිස් වසමට අයත් නාවට්කූඩා ප්‍රදේශයේදී ඊයේ (30) සවස සිදුවූ විශාල අනතුරකින් පුද්ගලයින් තිදෙනකු බරපතළ තුවාල ලබා ඇති බව කාත්තන්කුඩි පොලිසිය පවසයි.\n\nකල්මුණේ සිට මිනුවන්ගොඩ දක්වා අඹ රැගෙන යමින් තිබූ ලොරි රථයක් රියැදුරුට අධික ලෙස නින්දයාම හේතුවෙන් මෙම අනතුර සිදුව තිබේ.\n\nමේ හේතුවෙන් ලොරි රථයට දැඩි අලාභ හානි සිදුව ඇති අතර, ලොරි රථයේ රියැදුරු බරපතළ තුවාල ලබා මඩකළපුව ශීක්ෂණ රෝහලට ඇතුළත් කර තිබේ.\n\nහදිසියේ විදුලි කණුවක ගැටීම හේතුවෙන් පිටුපසින් යතුරුපැදියේ ගමන් ගත් දෙදෙනකු යතුරුපැදියෙන් වැටී බරපතළ තුවාල ලබා එක් පිරිමියකු සහ කාන්තාවක් රෝහල්ගත කර තිබේ.\n\nසිද්ධිය සම්බන්ධයෙන් කාත්තන්කුඩි පොලිසිය විසින් රියදුරු අත්අඩංගුවට ගෙන වැඩිදුර පරීක්ෂණ පවත්වයි.\n\nමඩකළපු සමූහ ටී. එල්. ජව්ෆර් කාන්",
       "URL": "https://www.dinamina.lk/2023/08/01/provincial-news/10580/%e0%b6%ad%e0%b7%92%e0%b6%af%e0%b7%99%e0%b6%b1%e0%b6%9a%e0%b7%94%e0%b6%a7-%e0%b6%ad%e0%b7%94%e0%b7%80%e0%b7%8f%e0%b6%bd-%e0%b7%80%e0%b7%8f%e0%b7%84%e0%b6%b1%e0%b6%ba%e0%b6%a7-%e0%b6%af%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/113/"
}