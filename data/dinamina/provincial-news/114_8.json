{
       "Source": "dinamina",
       "Timestamp": "August 1, 2023 1:00 am",
       "Headline": "ගොඩකවෙල පාසල් සිසුවෙක් දියේ ගිලී මරුට",
       "News Content": "මිතුරන් සමඟ දිය නැමට ගිය වයස අවුරුදු දහසයක පාසල් සිසුවකු ඉකුත් 29 වැනිදා දියේ ගිලි ජිවිත්ෂයට පත්ව ඇතැයි ගොඩකවෙල පොලිසිය පවසයි.\n\nමෙලෙස ජීවිතක්ෂයට පත්ව ඇත්තේ ගොඩකවෙල, නියංගම ප්‍රදේශයේ පදිංචි අලෝක ශ්‍රී ප්‍රියමන්ත නැමැති නියංගම පාසලේ ඉගෙනුම ලබමින් සිටි පාසල් සිසුවෙක් වන අතර මියගිය සිසුවා මිතුරන් තිදෙනෙකු සමඟ වැලිගෙපොළ , පුස්සතොට පිහිටි කෝන්කටුආර වැවේ දිය නෑමට ගොස් දියේ ගිලී ජීවිතක්ෂයට පත්ව ඇති බවට සැක පල කරන බව පොලිසිය පවසයි. සිද්ධිය සමිබන්ධයෙන් ගොඩකවෙල පොලිසිය පරික්ෂණ සිදු කරමින් ඇති අතර දිය නැමට ගිය අනෙක් මිතුරන් දෙදෙනා පොලිසියට පවසා ඇත්තේ මියගිය සිසුවා උස් ස්ථානයක සිට වැවට පැනිමෙන් පසු දියේ ගිලි නොපෙනි ගිය බවයි.\n\nමියගිය සිසුවාගේ මෘත දේහය ඇඹිලිපිටිය මහා රෝහලේ තබා ඇති අතර පශ්චාත් මරණ පරික්ෂණය සිදු කිරිමට නියමිතව ඇත.\n\nරක්වාන – ඉන්දික සී. කුමාර",
       "URL": "https://www.dinamina.lk/2023/08/01/provincial-news/10596/%e0%b6%9c%e0%b7%9c%e0%b6%a9%e0%b6%9a%e0%b7%80%e0%b7%99%e0%b6%bd-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%83%e0%b7%92%e0%b7%83%e0%b7%94%e0%b7%80%e0%b7%99%e0%b6%9a%e0%b7%8a-%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/114/"
}