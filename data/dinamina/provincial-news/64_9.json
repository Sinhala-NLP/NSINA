{
       "Source": "dinamina",
       "Timestamp": "September 4, 2023 2:09 am",
       "Headline": "සිසු අබිමන් මහ ඉහළින්…",
       "News Content": "අ/තඹුත්තේගම මධ්‍ය විද්‍යාල ජාතික පාසලේ ශිෂ්‍ය ශිෂ්‍යාවන්ගේ නිල ලාංඡන පැලඳීම රුවන්වැලිසෑය චෛත්‍යයාරාමාධිකාරී උතුරු මධ්‍යම දෙදිසාවේ සංඝනායක, රජරට විශ්වවිද්‍යාලයේ කුලපති පූජ්‍ය ඊතලවැටුණුවැවේ ඤාණතිලක හිමිපාණන්ගේ ප්‍රධානත්වයෙන් මධ්‍ය විද්‍යාල ශිල්ප ශාලිකාවේ දී ඉකුත් 1 වැනි දා පැවැත්විය.\n\nමේ සඳහා විද්‍යාලයීය ශිෂ්‍ය ශිෂ්‍යාවන් 3900ක් අතරින් තෝරාගන්නා ලද ශිෂ්‍ය ශිෂ්‍යාවන් 234ක් සඳහා අභිෂේක ගන්වන ලදී.\n\nසෑම අවුරුද්දක් පාසා පවත්වනු ලබන මෙම ශිෂ්‍ය නායක නායිකාවන්ගේ අභිෂේක ගැන්වීම මෙවර ද විද්‍යාලාධිපති පූජ්‍ය මහමාන්කඩවල ධම්මසිරි හිමිපාණන්ගේ අනුශාසනා මත ගුරුවර ගුරුවරියන්, ආදි ශිෂ්‍ය සංගමය සහ දෙමාපියන් එකතුව මෙය සංවිධානය කරන ලදී.\n\nමෙම උත්සවයට රුවන්වැලිසෑය චෛත්‍යයාරාමාධිපති, උතුරු මධ්‍යම දෙදිසාවේ සංඝනායක, රජරට විශ්වවිද්‍යාලයේ කුලපති, පූජ්‍ය ඊතලවැටුණුවැවේ ඤාණතිලක හිමිපාණන්ගේ ප්‍රධානත්වයෙන් තඹුත්තේගම කලාප අධ්‍යාපන අධ්‍යක්ෂ එච්.එම්.කේ. බංඩාර, නේවාසික ව්‍යාපාර කළමනාකරු අයි. රණවීර, මූලස්ථාන පොලිස් පරීක්ෂක සාගර ලියනගේ, මූලික රෝහලේ වෛද්‍ය අධිකාරි නෙළුපුල් ධර්මතිලක සහ අවට විදුහල්පතිතුමන්, විදුහල්පතිතුමියන් ඇතුළු පාසලේ නියෝජ්‍ය විදුහල්පතිවරුන්, නියෝජ්‍ය විදුහල්පතිවරියන්, ගුරුවර ගුරුවරියන්, ආදි ශිෂ්‍ය සංගමය සමඟ දරුවන්ගේ දෙමාපියන් විදුහලේ ශිෂ්‍ය ශිෂ්‍යාවන් මේ උත්සවයට සහභාගී වූහ.\n\nතලාව සමූහ – ධර්මකීර්ති",
       "URL": "https://www.dinamina.lk/2023/09/04/provincial-news/19209/%e0%b7%83%e0%b7%92%e0%b7%83%e0%b7%94-%e0%b6%85%e0%b6%b6%e0%b7%92%e0%b6%b8%e0%b6%b1%e0%b7%8a-%e0%b6%b8%e0%b7%84-%e0%b6%89%e0%b7%84%e0%b7%85%e0%b7%92%e0%b6%b1%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/64/"
}