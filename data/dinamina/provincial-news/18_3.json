{
       "Source": "dinamina",
       "Timestamp": "October 5, 2023 1:00 am",
       "Headline": "එළබටු වගාව එළ සතියකට 50,000ක ආදායමක්",
       "News Content": "එළබටු අක්කර භාගයක් වගා කර සතියකට රුපියල් 50,000ක ආදායමක් උපයාගෙන අතමිට සරුකර ගන්නා ගොවි පවුලක් පිළිබඳ පුවතක් බකමූණ සෑගල ගම්මානයෙන් වාර්තා වේ.\n\nඇලහැර සෑගල යාය 19ය ගම්මානයේ පදිංචි ඊ. එම්. රත්නායක බණ්ඩාර ගොවි මහතා සහ බිරිය කේ. ජී. දමයන්ති කුමාරි\nයන මෙම යුවළ මෙම එළබටු වගාව සාර්ථකව කරගෙන යයි.\n\nමෙම එළබටු වගාව පිළිබඳ අදහස් දැක්වූ කේ. ජී. දමයන්ති කුමාරි මහත්මිය “ මමත් මගේ මහත්මයා සමඟ එක්වී ගොවිතැන් කරනවා. වී ගොවිතැනට අමතරව අතිරේක භෝගත් වගා කරනවා. මෙම කන්නයේ වී ගොවිතැනට අමතරව අක්කර භාගයක පමණ එළබටු වගා කළා.\n\nමේ වගාව කරලා දැනට මාස හයක් පමණ වෙනවා. සතියකට එළබටු කිලෝ 200ක් පමණ කඩනවා. දඹුල්ල ආර්ථික මධ්‍යස්ථානයට අරන් ගිහින් විකුණලා රුපියල් 50,000-60,000ත් අතර පමණ මුදලක් ගන්නවා.\n\nඑළබටු කිලෝවක් මේ දවස්වල රුපියල් 200කට වගේ තමයි අලෙවි වෙන්නෙ. එළබටු වගාව අමතර ආදායමක්,” යැයි දමයන්ති කුමාරි මහත්මිය පැවසුවාය.\n\nඇළහැර සරත් වෙලගෙදර",
       "URL": "https://www.dinamina.lk/2023/10/05/provincial-news/27823/%e0%b6%91%e0%b7%85%e0%b6%b6%e0%b6%a7%e0%b7%94-%e0%b7%80%e0%b6%9c%e0%b7%8f%e0%b7%80-%e0%b6%91%e0%b7%85-%e0%b7%83%e0%b6%ad%e0%b7%92%e0%b6%ba%e0%b6%9a%e0%b6%a7-50000%e0%b6%9a-%e0%b6%86%e0%b6%af%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/18/"
}