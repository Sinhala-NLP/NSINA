{
       "Source": "dinamina",
       "Timestamp": "August 22, 2023 2:23 am",
       "Headline": "ප්‍රාදේශීය සභා මන්ත්‍රීගේ නිවෙස හොරු කඩලා",
       "News Content": "හිටපු අමාත්‍යවරයකුගේ ඥාති සොහොයුරෙකු වන කළුතර ප්‍රාදේශීය සභා මන්ත්‍රී රොෂාන් අබේගුණවර්ධන මහතාගේ නිවෙස හොරු කඩා ඇති බව කළුතර උතුර පොලිසිය පවසයි. වස්කඩුව ගාලුපාරේ පිහිටි නිවසක් මෙසේ හොරු කඩා ඇති බව සඳහන් වේ. මසක් තුළ නිවෙස හොරු කැඩූ දෙවන අවස්ථාවද මෙය බව සඳහන් වන අතර, අමාත්‍යවරයාද එහි පැමිණ සිටි අයුරු දැකගත හැකි විය.\nනිවසේ පිටුපස ජනේලයක් කඩා ඇතුල්වී ඇති කිසියම් පුද්ගලයකු එහි තිබූ රන්භාණ්ඩ සහ විදේශීය මත්පැන් බෝතල් තොගයක්ද සොරගෙන ගොස් ඇති බව සඳහන් වේ. සැකකරුවන් මෙතෙක් හඳුනාගෙන නොමැති බවත්, කිසිදු හෝඩුවාවක් සටහන්ව නැති බවත් සැකකරුවන් සොයා පරීක්ෂණ සිදු කරන බවත් පොලිසිය පවසයි.\nපොතුපිටිය – සුමිත් ප්‍රේමතිලක",
       "URL": "https://www.dinamina.lk/2023/08/22/provincial-news/16027/%e0%b6%b4%e0%b7%8a%e0%b6%bb%e0%b7%8f%e0%b6%af%e0%b7%9a%e0%b7%81%e0%b7%93%e0%b6%ba-%e0%b7%83%e0%b6%b7%e0%b7%8f-%e0%b6%b8%e0%b6%b1%e0%b7%8a%e0%b6%ad%e0%b7%8a%e0%b6%bb%e0%b7%93%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/81/"
}