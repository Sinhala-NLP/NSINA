{
       "Source": "dinamina",
       "Timestamp": "August 8, 2023 1:20 am",
       "Headline": "ආබාධිත කැස්බෑවන්ට පොලිසියේ කරුණාව",
       "News Content": "කිසියම් අනතුරකට ලක්ව පාද අහිමි කැස්බෑවන් දෙදෙනකු පාණදුර වෙරළේ අපහසුවෙන් පිහිනමින් සිටියදී ඉකුත් 05 වැනිදා උදෑසන බේරාගැනීමට පාණදුර වෙරළ ආරක්ෂක නිලධාරීන් කටයුතු කර ඇත.\nපාණදුර නල්ලූරුව යුද හමුදා කඳවුර ආසන්න වෙරළේ සිටියදී බේරාගෙන පාණදුර කැස්බෑ සංරක්ෂණ සහ කළමනාකරණය කිරීමේ මධ්‍යස්ථානයට රැගෙනවිත් කරදියෙන් නහවා පිරිසිදු කර ජලය පොවා ආදරයෙන් රැකබලා ගන්නා අයුරු දැකගත හැකිවිය.\nබටු කැස්බෑ විශේෂයට අයත් කිලෝ 20කට ආසන්න බරකින් යුත් එක් සත්ත්වයෙකුගේ පාද දෙකක් සහ අනෙක් සත්ත්වයාගේ පාදයක් අහිමිව ඇත.\nපාණදුර පොලිස් ජීවිත ආරක්ෂක නිලධාරීන් කළ දැනුම් දීමෙන් පසු අත්තිඩිය වනජීවී නිලධාරීන් කැස්බෑවන් දෙදෙනා රැගෙන යනු ලැබීය.\nපොතුපිටිය සුමිත් ප්‍රේමතිලක",
       "URL": "https://www.dinamina.lk/2023/08/08/provincial-news/12423/%e0%b6%86%e0%b6%b6%e0%b7%8f%e0%b6%b0%e0%b7%92%e0%b6%ad-%e0%b6%9a%e0%b7%90%e0%b7%83%e0%b7%8a%e0%b6%b6%e0%b7%91%e0%b7%80%e0%b6%b1%e0%b7%8a%e0%b6%a7-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/103/"
}