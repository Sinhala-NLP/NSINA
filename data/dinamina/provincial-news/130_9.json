{
       "Source": "dinamina",
       "Timestamp": "July 14, 2023 1:00 am",
       "Headline": "කුඩු වෙළෙන්දෙක් අයිස් සමඟ STF දැලේ",
       "News Content": "කලක් තිස්සේ වත්තල හා අවට ප්‍රදේශවල මත්කුඩු ජාවාරමේ යෙදුණ පුද්ගලයෙකු ගෝනහේන පොලිස් විශේෂ කාර්ය බළකා කඳවුරේ පොලිස් නිලධාරීන් කණ්ඩායමක් විසින් පෙරේදා (12) පස්වරුවේ වත්තල , මාබෝල, මැටිකඩමුල්ල පුදේශයේ පිහිටි ඔහුගේ නිවසේදී අත්අඩංගුවට ගෙන ඇත.\n\nමොහු මත්කුඩු අලෙවි කිරීම සඳහා නිවසේ රැදී සිටින බවට ප්‍රධාන පොලිස් පරීක්ෂක එම්.එම්.එන්.කේ. මාරසිංහ මහතාට ලැබුණු තොරතුරකට අනුව සිදු කළ වැටලීමකදී පොලිස් පරීක්ෂක කේ.එම්. එස්. බණ්ඩාර මහතාගේ මෙහෙයවීමෙන් ඔහු අයිස් මත්ද්‍රව්‍ය ග්‍රෑම් 21යි මිලි ග්‍රෑම් 920ක් හා ජංගම දුරකතනයක් සමඟ පොලිස් විශේෂ කාර්ය බළකාය භාරයට ගැනිණි.\n\nඅත්අඩංගුවට ගන්නා ලද 52 හැවිරිදි මොහු වැඩිදුර විමර්ශන කටයුතු සඳහා වත්තල පොලිස් ස්ථානයට භාර දී ඇත.",
       "URL": "https://www.dinamina.lk/2023/07/14/provincial-news/6375/%e0%b6%9a%e0%b7%94%e0%b6%a9%e0%b7%94-%e0%b7%80%e0%b7%99%e0%b7%85%e0%b7%99%e0%b6%b1%e0%b7%8a%e0%b6%af%e0%b7%99%e0%b6%9a%e0%b7%8a-%e0%b6%85%e0%b6%ba%e0%b7%92%e0%b7%83%e0%b7%8a-%e0%b7%83%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/130/"
}