{
       "Source": "dinamina",
       "Timestamp": "July 31, 2023 1:00 am",
       "Headline": "දෙනගම වැවේ නාන්න ගිය සිසුවා දියේ ගිලී මරුට",
       "News Content": "\n\nහක්මන පොලිස් වසමේ දෙනගම වැවේ පුංචි පාලම අසල දී පෙරේදා (29) දින සවස දිය නෑමට ගිය තරුණයෙකු ගිලී මියගොස් ඇතැයි දෙයියන්දර පොලිසිය පවසයි.\nමෙලෙස මියගොස් ඇත්තේ පුවක්දොලවත්ත බටදොල දෙනගම ලිපිනයේ පදිංචිව සිටි කරන්නාගොඩගේ මලිඳු සෙහාන් නැමැති දහහත් හැවිරිදි පාසල් සිසුවෙකි. හෙතෙම මෙවර අ.පො.ස සාමාන්‍ය පෙළ විභාගයට පෙනී සිට ප්‍රතිඵල අපේක්ෂාවෙන් සිටින්නෙකි.\nමිතුරන් පිරිසක් සමඟ පෙරේදා (29) දින දෙනගම වැවේ පුංචි පාලම අසල දියනාමින් සිටියදී සිසුවා මෙම අනතුරට ලක්ව තිබේ. දියේ ගිලී ගිය සිසුවා ප්‍රදේශවාසීන්ගේ මැදිහත්වීමෙන් ගොඩට ගෙන වහා වලස්මුල්ල රෝහලට රැගෙන ගොස් ඇති අතර ඒ අවස්ථාව වන විටත් සිසුවා මියගොස් සිටි බව මූලික පොලිස් පොලිස් විමර්ශන වලදී අනාවරණය වී ඇත.\nමිය ගිය සිසුවාගේ හදිසි මරණ පරීක්ෂණය ඊයේ (30) දින වලස්මුල්ල මූලික රෝහලේදි පැවැත්වීමට නියමිතව තිබු අතර දෙයියන්දර පොලීසිය වැඩිදුර විමර්ශන සිදු කරයි.\n\nජයසිරි පේදුරුආරච්චි ගන්දර සමූහ මාතර – ඩී.ඩී. රණවීර",
       "URL": "https://www.dinamina.lk/2023/07/31/provincial-news/10285/%e0%b6%af%e0%b7%99%e0%b6%b1%e0%b6%9c%e0%b6%b8-%e0%b7%80%e0%b7%90%e0%b7%80%e0%b7%9a-%e0%b6%b1%e0%b7%8f%e0%b6%b1%e0%b7%8a%e0%b6%b1-%e0%b6%9c%e0%b7%92%e0%b6%ba-%e0%b7%83%e0%b7%92%e0%b7%83%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/116/"
}