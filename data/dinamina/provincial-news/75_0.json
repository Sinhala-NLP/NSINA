{
       "Source": "dinamina",
       "Timestamp": "August 25, 2023 1:00 am",
       "Headline": "බලරැස් ක්‍රීඩාංගණයේදී පැවැති බොරලැස්ගමුව පොලිස් අර්ධ වාර්ෂික පරීක්ෂණයෙන්…",
       "News Content": "බොරලැස්ගමුව පොලිස් ස්ථානයේ අර්ධ වාර්ෂික පරීක්ෂණයේ ආචාර පෙළපාළිය සහ රථ වාහන පරීක්ෂාව සමඟ පොත්පත් පරීක්ෂාව නුගේගොඩ කොට්ඨාස භාර ජ්‍යෙෂ්ඨ පොලිස් අධිකාරී ජේ.පී.එස්. ජයමහ මහතාගේ ප්‍රධානත්වයෙන් පොලිස් ස්ථානාධිපති ප්‍රධාන පොලිස් පරීක්ෂක සුමේධ විමලගුණරත්න මහතා ඇතුළු පොලිස් නිලධාරීන්ගේ සහභාගීත්වයෙන් බොරලැස්ගමුව බලරැස් ක්‍රීඩාංගණයේදී ඉකුත් (24) වන දින පැවැත්විණි.\n\nමෙම අවස්ථාවට පොලිස් පරීක්ෂකවරු 2ක්, පොලිස් සැරයන්වරු 7ක්, කාන්තා පොලිස් සැරයන් 1ක්, උප පොලිස් පරීක්ෂකවරු 4ක්, කාන්තා උප පොලිස් පරීක්ෂිකා 1 ක්, පොලිස් කොස්තාපල් වරු 16ක්, කාන්තා පොලිස් කොස්තාපල්වරියන් 4ක්, පොලිස් කොස්තාපල් රියැදුරු 2ක් ඇතුළු නිලධාරීන් සහභාගී වී සිටියහ.\n\nආචාර පෙළපාළිය හා රථ වාහන පරීක්ෂාවෙන් අනතුරුව බොරලැස්ගමුව පොලිස් ස්ථානයට අයත් ඒ ඒ අංශ සතු සියලු ලියකියවිලි, ඇතුළත් පොත්පත් පරීක්ෂාවක් ද ජ්‍යෙෂ්ඨ පොලිස් අධිකාරිවරයා විසින් සිදු කරනු ලැබිණි.",
       "URL": "https://www.dinamina.lk/2023/08/25/provincial-news/17235/%e0%b6%b6%e0%b6%bd%e0%b6%bb%e0%b7%90%e0%b7%83%e0%b7%8a-%e0%b6%9a%e0%b7%8a%e0%b6%bb%e0%b7%93%e0%b6%a9%e0%b7%8f%e0%b6%82%e0%b6%9c%e0%b6%ab%e0%b6%ba%e0%b7%9a%e0%b6%af%e0%b7%93-%e0%b6%b4%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/75/"
}