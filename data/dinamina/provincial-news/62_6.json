{
       "Source": "dinamina",
       "Timestamp": "September 5, 2023 2:05 am",
       "Headline": "පෝස්ටර් අලවන්න ගිය පිරිසක් වෑන් රියක හැප්පිලා දෙදෙනෙකුට බරපතළයි",
       "News Content": "ඉකුත් 02 වැනිදා පාන්දර 5.45ට පමණ කළුතර, කුඩා වස්කඩුව ගාලු පාරේ පයින් ගමන් කරමින් සිටි තරුණයන් කිහිප දෙනෙකු, අලුත්ගම සිට පාණදුර බලා ධාවනය වූ වෑන් රථයක ගැටීමෙන්, තරුණයන් දෙදෙනෙකු බරපතළ ලෙස තුවාල ලබා රෝහල්ගත කළ බව කළුතර උතුර පොලිසිය පවසයි.\n\nඉකුත් 02 වැනිදා පෙ.ව. 5.45ට පමණ කුඩා වස්කඩුව ගාලු පාරේ පයින් ගමන් කරමින් සිටි තරුණයන් කිහිප දෙනෙක්, එක්තරා දේශපාලන පක්ෂයකට අයත් ප්‍රදේශීය සභා (හිටපු) නියෝජිතයෙකුගේ නිවෙසේ සූදානම් කර තිබූ රැස්වීමකට අදාළ පෝස්ටර් ඇලවීමකට එදින පාන්දර යමින් සිටි බවද ප්‍රදේශවාසීහු පවසති.\n\nවෑන් රථයේ ඉදිරිපස වේගයෙන් දෙවරක්ම ගැටුණ බව පැවසෙන තරුණයන් දෙදෙනාගෙන් එක් අයෙකු මහා මාර්ගයෙන් පැත්තකට විසි වී ඇති අතර, ඔහුගේ හිස බරපතළ ලෙස තුවාල වී තිබූ බව කළුතර උතුර රථ වාහන ස්ථානාධිපති උප පොලිස් පරීක්ෂක සොයිසා මහතා පවසයි.\nමෙම අනතුරෙන් තුන් දෙනෙක් තුවාල වූ අතර, එක් අයෙකුට පමණක් සුළු තුවාල සිදු වී ඇත.\nවෑන් රථයේ රියැදුරුට නින්ද යාම මීට හේතු විය හැකි බවද පොලිසිය පවසයි.\n\nමෙම අනතුරෙන් බරපතළ ලෙස තුවාල ලබා කළුතර මහ රෝහලේ ප්‍රතිකාර ලබනුයේ වස්කඩුව, සමගිපුර පදිංචි රංග ප්‍රදීප් නමැති 26 හැවිරිදි තරුණයෙකු සහ තරංග සිල්වා නමැති තරුණයෙකි.\n\nඇඟලුම් කම්හලක සේවක සේවිකාවන් පිරිසක් රැගෙන ඒමට අලුත්ගම සිට පාණදුර බලා ධාවනය කළ බව පැවසෙන එම වෑන් රථයේ රියැදුරු කළුතර උතුර පොලිස් රථ වාහන අංශය මඟින් අත්අඩංගුවට ගෙන ඇති අතර, කළුතර උසාවියට ඉදිරිපත් කිරීමට නියමිතව ඇත.\nකළුතර මධ්‍යම විශේෂ",
       "URL": "https://www.dinamina.lk/2023/09/05/provincial-news/19514/%e0%b6%b4%e0%b7%9d%e0%b7%83%e0%b7%8a%e0%b6%a7%e0%b6%bb%e0%b7%8a-%e0%b6%85%e0%b6%bd%e0%b7%80%e0%b6%b1%e0%b7%8a%e0%b6%b1-%e0%b6%9c%e0%b7%92%e0%b6%ba-%e0%b6%b4%e0%b7%92%e0%b6%bb%e0%b7%92%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/62/"
}