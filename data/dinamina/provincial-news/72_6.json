{
       "Source": "dinamina",
       "Timestamp": "August 28, 2023 2:10 am",
       "Headline": "පිළියන්දල රන් බඩු හොරා සීසීටීවී එකෙන් කොටු",
       "News Content": "පිළියන්දල ප්‍රදේශයේ නිවෙසක් බිඳ රුපියල් ලක්ෂ විස්සක් පමණ වටිනා රන් බඩු සොරාගත් සැකකරුවෙකු 26 දා මොරටුව නගරයේ දී අත්අඩංගුවට ගත් බව පිළියන්දල පොලිසිය පවසයි.\n\nපවුම් 14 කට ආසන්න සොරාගත් ස්වර්ණාභරණ සියල්ලම සොයා ගෙන තිබේ.\n\nපිළියන්දල, මකුළුදුව. නො 148/1 ලිපිනයේ පදිංචි ව්‍යාපාරික කාන්තාවක විසින් පසුගිය 11 දා තම නිවෙසේ තිබියදි මෙම රන් භාණ්ඩ නැති වි ඇති බවට පිළියන්දල පොලිසියට පැමිණිලි කර තිබිණ.\n\nඑදින උදේ ඇය සැමියාගේ සහෝදරිය නිවෙසේ සිටියදි සැමියා සමඟ නිවෙසින් පිටව ගොස් ඇති අතර සවස 3. 45 ට පමණසහෝදරිය දොරවල් වසා අසල්වැසි නිවෙසට ගොස් ආපසු පැමිණි විට දොර හා අල්මාරිය ඇර දමා ඇති බව දැක මෙම රන් බඩු පිළිබඳ සොයා බලා තිබිණ.\n\nමාල, වළලු, මුදු, කරාඹු, පංචායුධ, පෙන්ඩන, මංගල මුදු, රන් සුරයක් හා අත් ඔරලෝසුවක්ද ආදි රන් භාණ්ඩ මෙලෙස සොරා ගෙන තිබිණ.\nලද පැමිණිල්ලට අනුව විමර්ශන සිදු කිරිමේදි සිසිටීවී දර්ශන අනුව සැකකරු හඳුනාගෙන මෙම අත්අඩංගුවට ගැනිම සිදු කර තිබෙන අතර කඳාන ප්‍රදේශයේ රන් භාණ්ඩ ආයතනයකට විකුණා තිබියදි එම දේපළ සොයා ගත් බව පොලිසිය පවසයි.\n\nමේසේ අත් අඩංගුවට පත් වූයේ මොරටුව ප්‍ර දේශයේ පදිංචි 40 හැවිරිදි පුද්ගලයෙකි. පිළියන්දල පොලිස් ස්ථානාධිපති ප්‍රධාන පොලිස් පරික්ෂක දිනේෂ් අත්තරගම, අපරාධ අංශයේ ස්ථානාධිපති පොලිස් පරික්ෂකදිනේෂ් හෙට්ටිආරච්චි, පොලිස් සැරයන් 56958 ප්‍රසන්න, හා පොලිස් කොස්තාපල් 72425 තුෂාන්ත යන නිලධාරීහූ මෙහි විමර්ශන සිදු කළහ.\n\nහල්තොට සමූහ විනිතා මානෙල් ගමගේ",
       "URL": "https://www.dinamina.lk/2023/08/28/provincial-news/17642/%e0%b6%b4%e0%b7%92%e0%b7%85%e0%b7%92%e0%b6%ba%e0%b6%b1%e0%b7%8a%e0%b6%af%e0%b6%bd-%e0%b6%bb%e0%b6%b1%e0%b7%8a-%e0%b6%b6%e0%b6%a9%e0%b7%94-%e0%b7%84%e0%b7%9c%e0%b6%bb%e0%b7%8f-%e0%b7%83%e0%b7%93/",
       "Category": "provincial-news",
       "Parent URL": "https://www.dinamina.lk/category/provincial-news//page/72/"
}