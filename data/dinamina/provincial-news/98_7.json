{
       "Source": "dinamina",
       "Timestamp": "August 11, 2023 1:00 am",
       "Headline": "දුටු තැන අල්ලන්න විවෘත වරෙන්තුවක්",
       "News Content": "මත්පැන් පානය කර වාහනයක් පදවාගෙන ගිය බවට චෝදනා ලැබ සිටි විත්තිකාර රියැදුරෙකු අධිකරණය ඉදිරියේ පෙනී නොසිටි හෙයින් ඔහු දුටු තැන අත්අඩංගුවට ගැනීම සඳහා අත්තනගල්ල අංක 02 මහේස්ත්‍රාත් මංජුල කරුණාරත්න මහතා ඉකුත් 08 වැනිදා පස්වරුවේ විවෘත වරෙන්තුවක් නිකුත් කළේය.\n\nරුග්ගහවිල ප්‍රදේශයේ පදිංචි ඇම්. දිනේෂ් මධුශංක නැමැත්තෙකු එසේ දුටු තැන අත්අඩංගුවට ගැනීමට විවෘත වරෙන්තුවක් නිකුත් කළේය.\n\nඅත්තනගල්ල පොලිසියේ රථ වාහන අංශය විසින් විත්තිකාර රියැදුරා අත්අඩංගුවට ගෙන අධිකරණය ඉදිරියේ පෙනී සිටීමේ කොන්දේසිය යටතේ ඇප බැඳුම්කරයක් මත මුදාහැර තිබිණ.\n\nඑම නඩුව ඉකුත් 08 වැනිදා පස්වරුවේ කැඳවූ අවස්ථාවේ ඇප බැඳුම්කරයක් මත මුදාහැර සිටි විත්තිකාර රියදුරා අධිකරණය ඉදිරියේ පෙනී නොසිටි හෙයින් එසේ විවෘත වරෙන්තුවක් නිකුත් කළේය.",
       "URL": "https://www.dinamina.lk/2023/08/11/provincial-news/13192/%e0%b6%af%e0%b7%94%e0%b6%a7%e0%b7%94-%e0%b6%ad%e0%b7%90%e0%b6%b1-%e0%b6%85%e0%b6%bd%e0%b7%8a%e0%b6%bd%e0%b6%b1%e0%b7%8a%e0%b6%b1-%e0%b7%80%e0%b7%92%e0%b7%80%e0%b7%98%e0%b6%ad-%e0%b7%80%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/98/"
}