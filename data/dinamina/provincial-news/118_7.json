{
       "Source": "dinamina",
       "Timestamp": "July 27, 2023 6:50 am",
       "Headline": "ගම්පහ පාසල්වලට විෂබීජ නාශක දියර බෙදා දීමේ වැඩපිළිවෙළක්",
       "News Content": "ගම්පහ දිස්ත්‍රික්කයේ සියලුම පාසල් සඳහා මාස හයකට වරක් විෂබීජ නාශක දියර ලබා දීමට කටයුතු කරන බව රොෂාන් පදනම කියයි.\n\nමෙම වැඩපිළිවෙළ ආරම්භ කරමින්ම මිනුවන්ගොඩ කලාප අධ්‍යාපන කාර්යාලයට හා ප්‍රදේශයේ පාසල් පහකට විෂබීජ නාශක දියර බෙදා දීම පසුගියදා ආරම්භ කෙරිණි.\n\nරොෂාන් පදනමේ සභාපති රොෂාන් කුමාර ජයසිංහ මහතා මිනුවන්ගොඩ කලාප අධ්‍යාපන අධ්‍යක්ෂ වජිර රණරාජා පෙරේරා මහතා වෙත එම කාර්යාලයේදී විෂබීජ නාශක දියර කට්ටලය භාර දෙනු ලැබීය.\nමෙයට සමගාමීව මිනුවන්ගොඩ අල් අමාන් මුස්ලිම් විද්‍යාලය, මිනුවන්ගොඩ ජාපාලවත්ත ජනාධිපති විද්‍යාලය, බුරැල්ලපිටිය ජාතික පාසල සහ කෝපිවත්ත කනිෂ්ඨ විද්‍යාලය සඳහා ද රුපියල් 40000.00 ක් වටිනා විෂබීජ නාශකහරණ දියර බෙදා දෙනු ලැබීය.\n\nමෙම වැඩසටහන රොෂාන් පදනමේ දීර්ඝ කාලීන වැඩසටහනක් ලෙස ඉදිරියේදී ගම්පහ දිස්ත්‍රික්කයේ සියලු පාසල් සඳහා ලබාදීමට පියවර ගන්නා බව ද රොෂාන් පදනම සඳහන් කරයි.\n\nකොටදෙණියාව සමූහ – එම්.පී. කුමාර",
       "URL": "https://www.dinamina.lk/2023/07/27/provincial-news/9730/%e0%b6%9c%e0%b6%b8%e0%b7%8a%e0%b6%b4%e0%b7%84-%e0%b6%b4%e0%b7%8f%e0%b7%83%e0%b6%bd%e0%b7%8a%e0%b7%80%e0%b6%bd%e0%b6%a7-%e0%b7%80%e0%b7%92%e0%b7%82%e0%b6%b6%e0%b7%93%e0%b6%a2-%e0%b6%b1%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/118/"
}