{
       "Source": "dinamina",
       "Timestamp": "October 2, 2023 1:00 am",
       "Headline": "පිරිකර විකුණා ලද මුදලින් දරුවන්ට-වැඩිහිටියන්ට තෑගි බෝග",
       "News Content": "දානමානවලට එකතු වන පිරිකර, අටපිරිකර මෙන්ම සෙසු පිරිකර, අලෙවි කර ලබාගත් මුදලින් ලෝක ළමා, වැඩිහිටි දිනය දා වැලිකන්ද අලුත්වැව ගම්මානයේ දරුවන් විහාරස්ථානට ගෙන්වා දරුවන් සියලු දෙනාට ත්‍යාග ලබාදී පෝෂ්‍යදායි ආහාර වේලක් ලබාදීමට වැලිකන්ද අලුත්වැව ශ්‍රී සීලාලංකාර මහා විහාරාධිපති පිටිපන කවීශ්වර නාහිමියෝ කටයුතු කළහ.\nමෙම වැඩසටහනට දරුවන් දෙසීයකට ආසන්න පිරිසක් සහභාගී වී සිටි අතර පැමිණි සියලු දෙනාටම තෑගිබෝග මෙන්ම පෝෂ්‍යදායී ආහාර ලබාදීමට පිටිපන කවිශ්වර නාහිමියෝ කටයුතු කළහ.\nඉතා දුෂ්කර දිවි පෙවතක් ගත කරන අලුත්වැව වන අලි ගැටලුවලට මුහුණ දෙන ගම්මානයක් මෙන්ම අඩු ආදායම්ලාභී පවුල් විශාල පිරිසක් ජීවත්වන ගම්මානයකි.\nමීට අමතරව ගම්මානයෙ පැමිණි වැඩිහිටියන් සඳහා ද පෝෂ්‍යදායී ආහාර වේලක් ලබාදීමට කටයුතු කළ පිටිපන කවිෂ්වර නාහිමියන්ගේ මෙම උතුම් ආදර්ශ වැඩපිළිවෙළට ගම්මානයේ බාල, තරුණ, මහළු, සෑම සියලු දෙනාගේම සහයෝගය ලැබී තිබීමද විශේෂත්වයකි.\n\nසිරිපුර මදුශානි අබේසිංහ",
       "URL": "https://www.dinamina.lk/2023/10/02/provincial-news/26948/%e0%b6%b4%e0%b7%92%e0%b6%bb%e0%b7%92%e0%b6%9a%e0%b6%bb-%e0%b7%80%e0%b7%92%e0%b6%9a%e0%b7%94%e0%b6%ab%e0%b7%8f-%e0%b6%bd%e0%b6%af-%e0%b6%b8%e0%b7%94%e0%b6%af%e0%b6%bd%e0%b7%92%e0%b6%b1%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/23/"
}