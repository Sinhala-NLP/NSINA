{
       "Source": "dinamina",
       "Timestamp": "July 19, 2023 1:00 am",
       "Headline": "කුඹුරක් ගොඩ කරන තැනක උණුසුම් තත්ත්වයක්",
       "News Content": "මහරගම පමුණුව සුබසාධක මාවතේ අක්කර දෙකහමාරක පමණ කුඹුරු යායක කොටසක් නීත්‍යනුකූල අවසරයක් නොමැතිව ගොඩකර ස්ථිර ඉදිකිරීමක් සිදුකරන බවට ලද තොරතුරකට අනුව ප්‍රදේශයේ ගොවි නියෝජිතයින් පිරිසක් 18දා එම ස්ථානයට ගිය අවස්ථාවේදී අනවසර ඉදිකිරීම සිදු කරන පුද්ගයින් බව පැවසෙන පිරිසක් එම ස්ථානයට කඩා වැදී ගොවි නියෝජිතයින් සමඟ සිදු වූ බහින්බස්වීමක් දුරදිග යාමෙන් උණුසුම් තත්ත්වයක් හටගැනුණි. පසුව මහරගම නගර සභාවේ හිටපු ස්වාධීන නාගරික මන්ත්‍රී රුවන් සේනාරත්න මහතා එම ස්ථානයට පැමිණ කරුණු අවබෝධ කරදී දෙපාර්ශ්වය අතර ඇතිවූ උණුසුම් තත්ත්වය පාලනය කිරීමට පියවර ගෙන තිබුණි.",
       "URL": "https://www.dinamina.lk/2023/07/19/provincial-news/7496/%e0%b6%9a%e0%b7%94%e0%b6%b9%e0%b7%94%e0%b6%bb%e0%b6%9a%e0%b7%8a-%e0%b6%9c%e0%b7%9c%e0%b6%a9-%e0%b6%9a%e0%b6%bb%e0%b6%b1-%e0%b6%ad%e0%b7%90%e0%b6%b1%e0%b6%9a-%e0%b6%8b%e0%b6%ab%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/128/"
}