{
       "Source": "dinamina",
       "Timestamp": "August 22, 2023 2:01 am",
       "Headline": "වෑන් රිය ප්‍රපාතයේ: 6කට තුවාල",
       "News Content": "තලවකැලේ- නුවරඑළිය මාර්ගයේ නානුඔය, ඩෙස්ෆෝඩ් ප්‍රදේශයේදී වෑන් රථයක් ප්‍රපාතයකට පෙරළී යෑමෙන් එහි ගමන්ගත් පුද්ගලයන් හය දෙනෙකු ඊයේ (21) දහවල් තුවාල ලබා ඇතැයි නානුඔය පොලිසිය පවසයි. තුවාල ලැබූ පුද්ගලයන් පිරිස ප්‍රතිකාර සඳහා නුවරඑළිය මහ රෝහලට ඇතුළත් කොට තිබේ. නුවරඑළියේ සිට කොළඹ බලා යමින් සිටි මෙම වෑන් රථය රියැදුරාට පාලනය කර ගැනීමට නොහැකිව මාර්ගයෙන් ඉවතට පැන ප්‍රපාතයට පෙරළී ගොස් ඇති බවට මේ සම්බන්ධයෙන් සිදු කරන ලද මූලික විමර්ශනයේදී අනාවරණය වී ඇතැයි පොලිසිය කියයි.\nනුවරඑළිය සමූහ චන්ද්‍රසිරි මහගම, හැටන් රංජිත් රාජපක්ෂ",
       "URL": "https://www.dinamina.lk/2023/08/22/provincial-news/16008/%e0%b7%80%e0%b7%91%e0%b6%b1%e0%b7%8a-%e0%b6%bb%e0%b7%92%e0%b6%ba-%e0%b6%b4%e0%b7%8a%e0%b6%bb%e0%b6%b4%e0%b7%8f%e0%b6%ad%e0%b6%ba%e0%b7%9a-6%e0%b6%9a%e0%b6%a7-%e0%b6%ad%e0%b7%94%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/82/"
}