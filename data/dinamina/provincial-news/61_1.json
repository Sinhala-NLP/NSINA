{
       "Source": "dinamina",
       "Timestamp": "September 6, 2023 1:00 am",
       "Headline": "අලුපොත පාලමේ ඉදිකිරීම් ඇරඹේ",
       "News Content": "ගම්මාන රැසක ජනතාව මුහුණ පෑ මාර්ග ප්‍රශ්නයට විසඳුමක් ලෙස රුපියල් මිලියන 50ක වියදමින් අලුපොත පාලමේ ඉදිකිරීම් ඇරඹේ. රත්නපුර දිස්ත්‍රිකයේ පැල්මඬුල්ල ප්‍රදේශීය ලේකම් කොට්ඨාසයේ ගම්මාන රැසක ජනතාව මුහුණ පෑ මාර්ග ප්‍රශ්නයට විසඳුමක් ලෙස අලුපොත පාලමේ ඉදිකිරීම් කටයුතු පසුගියදා ( 3) රත්නපුර දිස්ත්‍රික් පාර්ලිමේන්තු මන්ත්‍රී හා පළාත් සභා හා පළාත් පාලන රාජ්‍ය අමාත්‍ය ජානක වක්කුඹුර මහතාගේ ප්‍රධානත්වයෙන් ආරම්භ විය. පළාත් සභා හා පළාත් පාලන රාජ්‍ය අමාත්‍යාංශය යටතේ ක්‍රියාත්මක ග්‍රාමීය පාලම් ඉදිකිරීමේ ව්‍යාපෘතිය මඟින් මෙය ක්‍රියාත්මක අතර, මේ යටතේ රත්නපුර දිස්ත්‍රික්කයේ පැල්මඬුල්ල ප්‍රදේශීය ලේකම් කොට්ඨාසයේ අලුපොත, පාතකඩ, හංගමුව, පෑලිමෝදර, කරවිට යන ගම් යා කිරීම සිදු වන අතර, ඉන් මෙම ගම්මානවල ජනතාව දීර්ඝ කාලයක සිට මුහුණ පෑ මාර්ග ගැටලුවට නිසි විසඳුමක් ලැබෙනු ඇත.\n\nනෙදර්ලන්ත ණය ආධාර යටතේ ක්‍රියාත්මක පෙර සවි පාලම් ව්‍යාපෘතිය මඟින් මෙම පාලම ඉදිකෙරේ. පෙර තිබූ අබලන් පාලම වෙනුවට දිගින් මීටර් 30ක් ද, පළලින් මීටර් 6කින්ද යුත් මෙම පාලම සඳහා ඇස්තමේන්තු ගත වියදම රුපියල් මිලියන 50 ක් වේ. මෙමඟින් පවුල් 200ට අධික ප්‍රමාණයකට සෙත සැලසේ.‍\n\nමෙම අවස්ථාවට පැල්මඬුල්ල ප්‍රාදේශීය සභාවේ හිටපු සභාපති ලක්ෂ්මන් ප්‍රේමරත්න මහතා, හිටපු ප්‍රදේශීය සභා මන්ත්‍රී චන්දිම ධර්මප්‍රිය මහතා ඇතුළු පිරිසක් සහභාගී වූහ.",
       "URL": "https://www.dinamina.lk/2023/09/06/provincial-news/19893/%e0%b6%85%e0%b6%bd%e0%b7%94%e0%b6%b4%e0%b7%9c%e0%b6%ad-%e0%b6%b4%e0%b7%8f%e0%b6%bd%e0%b6%b8%e0%b7%9a-%e0%b6%89%e0%b6%af%e0%b7%92%e0%b6%9a%e0%b7%92%e0%b6%bb%e0%b7%93%e0%b6%b8%e0%b7%8a-%e0%b6%87/",
       "Category": "provincial-news",
       "Parent URL": "https://www.dinamina.lk/category/provincial-news//page/61/"
}