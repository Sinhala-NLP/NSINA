{
       "Source": "dinamina",
       "Timestamp": "August 17, 2023 2:17 am",
       "Headline": "දුම්රිය රක්ෂිතයේ ගින්නෙන් අක්කර 10ක් විනාශයි",
       "News Content": "මින්නේරිය යුද හමුදා කඳවුරු පරිශ්‍රය අසල දුම්රිය මාර්ග රක්ෂිතයේ ඊයේ සවස හටගත් ගින්නකින් එම දුම්රිය මාර්ග රක්ෂිතයේ අක්කර 10කට ආසන්න බිම් ප්‍රමාණයක් ගින්නෙන් විනාශ වී ඇත. ඊයේ හවස 3.30ට පමණ මෙම ගින්න හටගෙන ඇති අතර කිසියම් පුද්ගලයකු විසින් මෙම රක්ෂිත භූමියේ පිහිටි කැලෑවට ගිනි තබන්නට ඇති බවට විශ්වාස කෙරේ. මේ දිනවල මෙම ප්‍රදේශයට බලපවත්නා දැඩි වියළි කාලගුණික තත්ත්වය හා සුළං සහිත කාලගුණික තත්ත්වය හේතුවෙන් ගින්න ශීඝ්‍රයෙන් පැතිර ගියහ.\nගින්නෙන් දුම්රිය මාර්ගය අසල ඉවත්කර තිබූ පැරණි දුම්රිය සිල්පර කොට කිහිපයකට ගිනි ඇවිළී තිබිණ.\n\nඇලහැර – සරත් වෙලගෙදර",
       "URL": "https://www.dinamina.lk/2023/08/17/provincial-news/14743/%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%9c%e0%b7%92%e0%b6%b1%e0%b7%8a%e0%b6%b1%e0%b7%99%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/88/"
}