{
       "Source": "dinamina",
       "Timestamp": "September 11, 2023 2:31 am",
       "Headline": "දෙබර  ප්‍රහාරයෙන්  නිලමේ මරුට",
       "News Content": "\n\nතම කුඹුරේදී දෙබර ප්‍රහාරයකට ලක්ව බරපතළ ලෙස අසාධ්‍ය වූ ගොවි මහතෙකු දෙබර විෂ හේතුවෙන් ඉකුත් 08 දින මරණයට පත් විය. මෙසේ\n\nඅවාසනාවන්ත ලෙස මරණයට පත්වූයේ ගිරාදුරුකෝට්ටේ පොලිස් කොට්ඨාසයේ හැංගුම මහවැලි ගම්මානයේ පදිංචිව සිටි තිදරු පියෙකු වන 46 වියැති එස්. ආර්. එම්. නිලමේ නමැති ගොවි මහතෙකි.\n\nකුඹුරේ ගසක් යට වැටී තිබූ පොල් ගෙඩි කිහිපයක් අහුලා ගැනීමට රිංගා යාමේ දී අත්තක බැඳ තිබූ දෙබර කූඩුවක හිස වැදී ඉන් කොටසක් කැඩීයාම හේතුවෙන් දෙබරය ඇවිස්සී දෙබර ප්‍රහාරයට ලක්ව ඇත. ඉන් ගැලවීම සදහා මොහු ඈතට දිව ගිය නමුත් දෙබර රැල ඔහු පසුපස හඹා එමින් නොනවත්වා ම පහර දී ඇත.\n\nමහියංගණ රෝහලේ වෛද්‍යවරුන් ඇතුළු කාර්ය මණ්ඩලය විසින් රෝගියා බේරාගැනීමට දැඩි උත්සාහයක යෙදුණ නමුත් එය අසාර්ථක වී රෝගියා මරණයට පත්විය. මියගිය අයගේ ශරීරය පුරා දෙබර දෂ්ටයන් 150ක් පමණ තිබූ බවට ද හඳුනාගෙන ඇත.\n\nගිරාඳුරුකෝට්ටේ සමූහ",
       "URL": "https://www.dinamina.lk/2023/09/11/provincial-news/21032/%e0%b6%af%e0%b7%99%e0%b6%b6%e0%b6%bb-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb%e0%b6%ba%e0%b7%99%e0%b6%b1%e0%b7%8a-%e0%b6%b1%e0%b7%92%e0%b6%bd%e0%b6%b8%e0%b7%9a-%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/55/"
}