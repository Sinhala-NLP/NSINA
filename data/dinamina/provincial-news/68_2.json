{
       "Source": "dinamina",
       "Timestamp": "August 31, 2023 1:00 am",
       "Headline": "නිකිණි පෝදා දෙහිවල තරුණ බෞද්ධ සමිතියෙන් ගව අභයදාන පින්කමක්",
       "News Content": "එහිදී කැලණිය විශ්ව විද්‍යාලයේ මහාචාර්ය ගල්කිස්ස ශ්‍රී ධර්මපාලාරාම විහාරාධිකාරී මැදවච්ච්ය ධම්මජෝති හිමි ඇතුළු සංඝරත්නය සමග අධ්‍යක්ෂ මණ්ඩල සාමාජිකයින් විසින් කිරි ගොවියන් වෙත කිරි එළදෙනුන් භාරදීම සිදුකළ අයූරු.\n\nදෙහිවල තරුණ බෞද්ධ සමිතිය මගින් (30) වන පෝදා ගව අභයදානමය පින්කමක් අංක 200 දරණ ගාලුපාර සමිති මූලස්ථාන පරිශ්‍රයේදී සිදු කරමින් කිරි ගවයන් 16 ක් පැටවුන් සමග අභයදානය ලබාදී මැදවච්ච්ය ප්‍රදේශයේ කිරි ගොවියන් වෙත හදාවඩා ගෙන රැකබලා ගැනීම සදහා භාර දෙනු ලැබිණි.\n\nමෙම වැඩ සටහන තරුණ බෞද්ධ සමිතියේ සභාපති රනිල් ප්‍රනාන්දු මහතා ඇතුළු අධ්‍යක්ෂ මණ්ඩලයේ සංවිධායකත්වයෙන් ධනපති පරිත්‍යාග ශිල්පීන්ගේද දායකත්වය සමගින් 32 වරටත් සිදු කරනු ලැබිණි.\n\nමෙහිදී කැලණිය විශ්ව විද්‍යාලයේ මහාචාර්ය ගල්කිස්ස ශ්‍රී ධර්මපාලාරාම විහාරාධිකාරී මහාචාර්ය මැදවච්ච්ය ධම්මජෝති හිමි ප්‍රමුක කරගම්පිටිය ශ්‍රී සුබෝධාරාම විහාරාධිපති කුට්ටිගල චන්දසුමණ හිමි අනුශාසනා පරිදි මෙම කුඩා පැටවුන් සහිත කිරි දෙනූන් හදාවඩා ගෑනීම සදහා මැදවච්චිය 51 තුලාන, බෙල්ලන්කඩවල, තම්බකුලම, කුඩා කුඩුහෙල්ලෑව, කළුගොල්ලෑව යන ප්‍රදේශවල කිරී ගොවියන් 16 දෙනෙකු සදහා කිරි එළදෙනුන් භාරදීම සිදුකරනු ලැබිණි.\n\nමෙම අවස්ථාවට දෙහිවල පොලීසිය ප්‍රජා පොලිස් ස්ථානාධිපති උප පොලිස් පරීක්ෂක අබේකෝන්, භූමිටෙක් අධිපති ගාමිණි බණ්ඩාර දොඩම්වල, සමිති සභාපති රනිල් ප්‍රනාන්දු මහතා ඇතුළු අධ්‍යක්ෂ මණ්ඩලයේ සාමාජික සාමාජිකාවන් සමග කිරි ගොවියන් සහභාගිවී සිටියහ.\n\nදෙහිවල – ඩී. පී. හේරත්\n\n\n\n\n\n\n\n",
       "URL": "https://www.dinamina.lk/2023/08/31/provincial-news/18423/%e0%b6%b1%e0%b7%92%e0%b6%9a%e0%b7%92%e0%b6%ab%e0%b7%92-%e0%b6%b4%e0%b7%9d%e0%b6%af%e0%b7%8f-%e0%b6%af%e0%b7%99%e0%b7%84%e0%b7%92%e0%b7%80%e0%b6%bd-%e0%b6%ad%e0%b6%bb%e0%b7%94%e0%b6%ab-%e0%b6%b6/",
       "Category": "provincial-news",
       "Parent URL": "https://www.dinamina.lk/category/provincial-news//page/68/"
}