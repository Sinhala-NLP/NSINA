{
       "Source": "dinamina",
       "Timestamp": "October 5, 2023 1:00 am",
       "Headline": "යතුරුපැදිය ටිපර් රථයේ ගැටී පාසල් සිසුවා මරුට",
       "News Content": "වවුනියාවේ පුදුකුලම් ප්‍රදේශයේදී යතුරුපැදියක් ටිපර් රථයක ගැටීම නිසා වයස අවුරුදු 9ක පාසල් සිසුවෙකු පෙරේදා (03) මියගොස් තිබේ.\nපුදුකුලම් විදුහලේ ඉගෙනුම ලැබූ එස්.\n\nවිනෝජන් නමැති මෙම සිසුවා ඥාතියෙකුගේ යතුරුපැදියකින් සිය නිවස බලා යමින් සිටියදී මෙම අනතුරට ලක් වී තිබේ.\n\nවිනෝජන්ගේ ඥාතියා ඔහුගේ පුතා හා විනෝජන් යතුරුපැදියේ නංවා ගෙන නිවසට යමින් සිටියදී ඉදිරිපසින් පැමිණි ටිපර් රථයක් ඔවුන් ගමන් කළ යතුරුපැදියේ ගැටී ඇති අතර, එම සිද්ධියෙන් ඔවුන් තිදෙනාම බරපතළ ලෙස තුවාල ලබා තිබේ. තුවාලකරුවන් වවුනියාව මහ රෝහලට ඇතුළත් කිරීමෙන් පසුව විනෝජන් නමැති අය මියගොස් තිබේ.\n\nමෙම අනතුර සම්බන්ධයෙන් වවුනියාව ඊච්චන්කුලම පොලිසිය පරීක්ෂණ පවත්වාගෙන යයි.\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/10/05/provincial-news/27867/%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af%e0%b7%92%e0%b6%ba-%e0%b6%a7%e0%b7%92%e0%b6%b4%e0%b6%bb%e0%b7%8a-%e0%b6%bb%e0%b6%ae%e0%b6%ba%e0%b7%9a-%e0%b6%9c%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/17/"
}