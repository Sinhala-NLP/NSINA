{
       "Source": "dinamina",
       "Timestamp": "September 16, 2023 1:12 am",
       "Headline": "අංග­මුව කනි­ෂ්ඨ­යේදී  ශිෂ්‍යත්ව දරු­වන්ට සම්ම­න්ත්‍ර­ණ­යක්",
       "News Content": "මෙවර 05 ශ්‍රේණිය ශිෂ්‍යත්ව විභාගයට පෙනී සිටින දරුවන් වෙනුවෙන් සුගීෂ්වර බණ්ඩාර පදනම විසින් සංවිධාන කරන ලද ශිෂ්‍යත්ව පෙරහුරු සම්මන්ත්‍රණයක්, පාදුක්ක අධ්‍යාපන කොට්ඨාසයේ අංගමුව කනිෂ්ඨ විද්‍යාලයේදී ඊයේ (15) පැවැත්විණි.\n\nමෙම වැඩමුළුව සඳහා අංගමුව කනිෂ්ඨ විද්‍යාලය, උඩුමුල්ල එම්.ඩී.එච්. ජයවර්ධන විද්‍යාලය, සහ වේරගල කනිෂ්ඨ විද්‍යාලය යන විදුහල්වල මෙවර ශිෂ්‍යත්ව විභාගයට පෙනී සිටින දරුවන් විශාල පිරිසක් සහභාගී වූහ.\n\nඅංගමුව කනිෂ්ඨ විද්‍යාලය සුරැකීමේ සංවිධානයේ සහ පාසල් සංවර්ධන සමිතියේ ඉල්ලීමක් මත, ජනාධිපති විශේෂ ව්‍යාපෘති අධ්‍යක්ෂක ජනරාල් සුගීෂ්වර බණ්ඩාර මහතාගේ මඟපෙන්වීම යටතේ, පැවැත්වූ මෙම ශිෂ්‍යත්ව පෙරහුරු සම්මන්ත්‍රණය සඳහා දේශක විරාජ් මද්දුමකළුගේ මහතා සම්පත් දායකත්වය ලබා දී තිබේ.",
       "URL": "https://www.dinamina.lk/2023/09/16/provincial-news/22849/%e0%b6%85%e0%b6%82%e0%b6%9c%e0%b6%b8%e0%b7%94%e0%b7%80-%e0%b6%9a%e0%b6%b1%e0%b7%92%e0%b7%82%e0%b7%8a%e0%b6%a8%e0%b6%ba%e0%b7%9a%e0%b6%af%e0%b7%93-%e0%b7%81%e0%b7%92%e0%b7%82/",
       "Category": "provincial-news",
       "Parent URL": "https://www.dinamina.lk/category/provincial-news//page/45/"
}