{
       "Source": "dinamina",
       "Timestamp": "October 9, 2023 1:00 am",
       "Headline": "කඩවලින් ඉස්සූ ගෑස් සිලින්ඩර 27ක් සමඟ ගැටවු 3ක් දැලේ",
       "News Content": "කොස්ගම පොලිස් වසමේ වෙළඳසල් කිහිපයක් බිඳ සොරා ගත් ගෑස් සිලින්ඩර 27ක් සමඟින් සැකකරුවන් තිදෙනෙකු කොස්ගම පොලිසිය මගින් අත්අඩංගුවට ගෙන තිබේ.\nමෙලෙස සොරා ගත් ගෑස් සිලින්ඩර ප්‍රවාහනයට යොදා ගත් බව කියන නවීන මෝටර් රථයක් සහ ත්‍රීරෝද රථ දෙකක් අත් අඩංගුවට ගත් බව ද පොලිසිය පවසයි.\nමෙලෙස අත්අඩංගුවට ගෙන ඇත්තේ පූගොඩ, රණාල ජල්තර සහ කඩුවෙල කොතලාවල යන ප්‍රදේශවල පදිංචිකරුවන් වන වයස අවුරුදු 25 ත් 38 ත් අතර පුද්ගලයන් තිදෙනෙකු වන අතර අත්අඩංගුවට ගත් සැකකරුවන් තිදෙනා අවිස්සාවේල්ල මහෙස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදා හැර තිබේ.\n\nඅවිස්සාවේල්ල කල්පනී පද්මපෙරුම මීගොඩ බුද්ධික කුමාරසිරි",
       "URL": "https://www.dinamina.lk/2023/10/09/provincial-news/28993/%e0%b6%9a%e0%b6%a9%e0%b7%80%e0%b6%bd%e0%b7%92%e0%b6%b1%e0%b7%8a-%e0%b6%89%e0%b7%83%e0%b7%8a%e0%b7%83%e0%b7%96-%e0%b6%9c%e0%b7%91%e0%b7%83%e0%b7%8a-%e0%b7%83%e0%b7%92%e0%b6%bd%e0%b7%92%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/10/"
}