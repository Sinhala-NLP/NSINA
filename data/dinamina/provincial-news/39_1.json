{
       "Source": "dinamina",
       "Timestamp": "September 21, 2023 2:00 am",
       "Headline": "අවුරුදු හතරේ අලි පැටියා හක්කපටස් උගුලට බිලි",
       "News Content": "සතුන් දඩයම් කිරීම සඳහා දඩයම්කරුවෙකු විසින් අටවන ලද හක්කපටස් උගුලකට හසු වී අවුරුදු හතරක් පමණ වයසැති අලි පැටියකු මියගොස් තිබේ.\nපොලොන්නරුව දිස්ත්‍රික්කයට අයත් ජල ගැලුම් නිම්න ජාතික වන උද්‍යානයේ සැරි සැරූ මෙම අලි පැටවා දඩයක්කරුවකු විසින් වන සතුන් දඩයම් කිරීම සඳහා අටවන ලද හක්කපටස් උගුලකට හසුවීමෙන් මිය ගොස් ඇති බව වනජීවි නිලධාරීහූ කියති . මියගොස් ඇති වන අලි පැටවා වසය අවුරුදු 4 අතර පසුවන උස අඩි 1/3ක් පමණ වන කුඩා අලි පැටවෙකු බව පොළොන්නරුව අඩවි වනජීවී කාර්යාලයේ වනජීවී නිලධාරීහූ පවසති. මියගොස් ඇති වන අලියාගේ මෘත ශරීරය පිළිබඳ පශ්චාත් මරණ පරීක්ෂණ කටයුතු ගිරිතලේ වනජීවී පශු වෛද්‍ය ඒකකයේ වනජීවී නිලධාරීහූ පෙරේදා උදේ සිදු කර ඇති අතර මේ පිළිබඳ වැඩිදුර පරීක්ෂණ කටයුතු පොලොන්නරුව අඩවි වනජීවී කාර්යාලයේ වනජීවී නිලධාරීහූ සිදු කරගෙන යති.",
       "URL": "https://www.dinamina.lk/2023/09/21/provincial-news/24032/%e0%b6%85%e0%b7%80%e0%b7%94%e0%b6%bb%e0%b7%94%e0%b6%af%e0%b7%94-%e0%b7%84%e0%b6%ad%e0%b6%bb%e0%b7%9a-%e0%b6%85%e0%b6%bd%e0%b7%92-%e0%b6%b4%e0%b7%90%e0%b6%a7%e0%b7%92%e0%b6%ba%e0%b7%8f-%e0%b7%84/",
       "Category": "provincial-news",
       "Parent URL": "https://www.dinamina.lk/category/provincial-news//page/39/"
}