{
       "Source": "dinamina",
       "Timestamp": "September 7, 2023 2:34 am",
       "Headline": "වරාගොල්ල දේවාලයේ වාර්ෂික දේව පූජාව 16දා",
       "News Content": "ලක්වැසි ජනතාවට, ගමට සහ ප්‍රදේශයට සෙත්පතා හසලක බටහිර වරාගොල්ල මහා නාග දේවාලය විසින් වාර්ෂිකව පවත්වනු ලබන අලුත් සහල් මංගල්‍ය සහ දේව පූජාව 16 වෙනි වරටත් මෙම මස 16 වෙනි දින දේවාල පරිශ්‍රයේදී පැවැත්වේ. මෙදින සවස 4.24ට යෙදෙන සුභ මොහොතින් ලොකු දේව මෑණියන් ඇතුළු ප්‍රදේශයේ බැතිමතුන් අදහන දෙවි දේවතාවුන් උදෙසා පවත්වනු ලබන දේව මංගල්‍යයත්, රාත්‍රී 7.30ට අලුත් සහල් මංගල්‍යයේ කටයුතුත් පැවැත්වේ.\n\nමෙම දේව මංගල්‍යයන්ගෙන් අනතුරුව මෙදින රැය පහන්වනතුරු කාවාඩි නැටුම් ගැයුම් ඇතුළු විවිධ දේව පූජාවන් පැවැත්වෙන බව සමස්ත ලංකා දේව බල පදනමේ භූත විද්‍යා විභූෂණ සම්මානලාභී අරඹගේ ජයවර්ධන කපු මහතා පැවසීය.\n\nහසලක සමූහ – ඊ. එම්. එස්. ඒකනායක",
       "URL": "https://www.dinamina.lk/2023/09/07/provincial-news/20112/%e0%b7%80%e0%b6%bb%e0%b7%8f%e0%b6%9c%e0%b7%9c%e0%b6%bd%e0%b7%8a%e0%b6%bd-%e0%b6%af%e0%b7%9a%e0%b7%80%e0%b7%8f%e0%b6%bd%e0%b6%ba%e0%b7%9a-%e0%b7%80%e0%b7%8f%e0%b6%bb%e0%b7%8a%e0%b7%82%e0%b7%92%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/59/"
}