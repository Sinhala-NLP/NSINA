{
       "Source": "dinamina",
       "Timestamp": "August 11, 2023 1:00 am",
       "Headline": "අසූ දාහක සිගරැට්වලට 50,000ක දඩයක්",
       "News Content": "මැද පෙරදිග ඩොහා කටාර් දේශයේ රැකියාවේ නියුතු, දෙනිපිටිය වරකපිටිය පදිංචි ලියනපල්ලියගේ සුරංග නැමැත්තා විසින් මෙරටට අනවසරයෙන් රැගෙන ඇවිත් තිබූ විදේශීය රටක නිෂ්පාදිත රුපියල් අසූදහසකට වැඩි වටිනාකමක් යුත් රට සිගරැට් කාටූන් තුනක් ඔහුගේ නිවසේ තිබී සොයාගෙන ඇත.\n\nපොලිසියට ලැබුණු තොරතුරක් මත නිවෙසේදී සැකකරු ඉකුත් 08 වැනිදා පස්වරුවේ අත්අඩංගුවට ගෙන අති අතර පසුව පොලිස් ඇප මත මුදා හැර තිබේ. අධිකරණයට ඉදිරිපත් කිරීමේන් පසු රුපියල් 50,000ක දඩන් නියම කළ කොටවිල මහේත්‍රාත්තුමා සිගරැට් කාටූන් තුන රාජසන්තක කර ඇත.",
       "URL": "https://www.dinamina.lk/2023/08/11/provincial-news/13183/%e0%b6%85%e0%b7%83%e0%b7%96-%e0%b6%af%e0%b7%8f%e0%b7%84%e0%b6%9a-%e0%b7%83%e0%b7%92%e0%b6%9c%e0%b6%bb%e0%b7%90%e0%b6%a7%e0%b7%8a%e0%b7%80%e0%b6%bd%e0%b6%a7-50000%e0%b6%9a-%e0%b6%af%e0%b6%a9%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/99/"
}