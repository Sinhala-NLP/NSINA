{
       "Source": "dinamina",
       "Timestamp": "October 12, 2023 1:00 am",
       "Headline": "‘මාවක්ඔය හෙළ බොජුන් හල’ ජනතා අයිතියට",
       "News Content": "ඉංගිරිය – හොරණ ප්‍රධාන බස් මාර්ගයට මායිම්ව මාවක්ඔය සමීපයේ ඉදිකෙරුණු හොරණ, වගවත්ත, ‘මාවක්ඔය හෙළ බොජුන් හල’ ජනතා අයිතියට පත්කිරීම බුද්ධ ශාසන, ආගමික සහ සංස්කෘතික කටයුතු අමාත්‍ය විදුර වික්‍රමනායක මහතාගේ ප්‍රධානත්වයෙන් පසුගියදා සිදුකෙරුණි.\nබස්නාහිර පළාත් සභා සහ හොරණ ප්‍රාදේශීය සභා අරමුදල් යොදවා ආදායම් උත්පාදක ව්‍යාපෘතියක් ලෙසින් මෙම ‘හෙළ බොජුන් හල’ ඉදිකර තිබේ.\nහොරණ ප්‍රාදේශීය සභාවේ හිටපු සභාපති අශෝක රණතුංග මහතාගේ සංකල්පයක් අනුව ඉදිකිරීම් ආරම්භ කරන ලද මෙහි කටයුතු පසුව එහි සභාපති ධුරය දැරූ දිලිප් වීරක්කොඩි මහතා විසින් ඉදිරියට ගෙනයන ලදුව, වත්මන් ලේකම් ප්‍රසන්න සිරිසේන මහතා විසින් ජනතා අයිතියට පැවරීමට කටයුතු යොදා තිබුණි.\n\nබස්නාහිර පළාත් ප්‍රධාන ලේකම් ප්‍රදීප් යසරත්න, බස්නාහිර පළාත් පාලන අමාත්‍යාංශ ලේකම් ඒ.ඩී.එස්. සදීකා, හොරණ ප්‍රාදේශීය සභාවේ ලේකම් ප්‍රසන්න සිරිසේන මහතා ඇතුළු මහජන නියෝජිතයින් සහ කාර්ය මණ්ඩල නිලධාරීන් ද සමඟ විශාල පිරිසක් මෙම අවස්ථාවට සහභාගි වූහ.\n\nඉංගිරිය මධ්‍යම සමූහ ප්‍රියදර්ශනී කහවල\n\n",
       "URL": "https://www.dinamina.lk/2023/10/12/provincial-news/29972/%e0%b6%b8%e0%b7%8f%e0%b7%80%e0%b6%9a%e0%b7%8a%e0%b6%94%e0%b6%ba-%e0%b7%84%e0%b7%99%e0%b7%85-%e0%b6%b6%e0%b7%9c%e0%b6%a2%e0%b7%94%e0%b6%b1%e0%b7%8a-%e0%b7%84%e0%b6%bd-%e0%b6%a2/",
       "Category": "provincial-news",
       "Parent URL": "https://www.dinamina.lk/category/provincial-news//page/4/"
}