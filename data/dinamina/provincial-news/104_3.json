{
       "Source": "dinamina",
       "Timestamp": "August 8, 2023 1:15 am",
       "Headline": "යාපනයේදී තරුණියක් දුම්රියට පනී",
       "News Content": "යාපනයේ අරියාලෙයි පූංගන්කුලම් ප්‍රදේශයේදී දුම්රියක ගැටී තරුණියක් 5 වැනිදා මියගොස් තිබේ. යාපනයේ සිට කොළඹ බලා ධාවනය වූ ශීඝ්‍රගාමී දුම්රියක ගැටීමෙන් මෙසේ මියගොස් ඇත්තේ යාපනයේ අරියාලෙයි ප්‍රදේශයේ පදිංචි දිලීපන් ප්‍රියා (27) නැමැති තරුණියකි.\nඇය අත් වැරැදීමකින් දුම්රියේ ගැටුණේද එසේත් නොමැති නම් දුම්රියට පැන සිය දිවි හානි කර ගත්තේද යන්න පිළිබඳ පැහැදිලි තොරතුරක් මෙතෙක් වාර්තා වී නොමැති නමුත් දුම්රිය රියැදුරු පවසා ඇත්තේ තරුණිය එක්වරම දුම්රිය මාර්ගයට පනින ලද බවයි.\nමියගිය තරුණියගේ මළ සිරුර පරීක්ෂණ කටයුතු සඳහා යාපනය ශීක්ෂණ රෝහල වෙත භාර දී ඇති අතර, රෝහල් පොලිසිය සිද්ධිය සම්බන්ධයෙන් පරීක්ෂණ පවත්වාගෙන යයි.\n\nඋතුරු පළාත් විශේෂ\nරසුල දිල්හාර ගමගේ",
       "URL": "https://www.dinamina.lk/2023/08/08/provincial-news/12410/%e0%b6%ba%e0%b7%8f%e0%b6%b4%e0%b6%b1%e0%b6%ba%e0%b7%9a%e0%b6%af%e0%b7%93-%e0%b6%ad%e0%b6%bb%e0%b7%94%e0%b6%ab%e0%b7%92%e0%b6%ba%e0%b6%9a%e0%b7%8a-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/104/"
}