{
       "Source": "dinamina",
       "Timestamp": "August 22, 2023 2:23 am",
       "Headline": "වාරියපොළ ගොවීන්ගේ ජල මෝටර්වලට ඉන්ධන",
       "News Content": "මේ දිනවල පවතින වියළි කාලගුණික තත්ත්වය හේතුවෙන් මාතලේ උකුවෙල වාරියපොළ ප්‍රදේශයේ කුඹුරු අක්කර 70ක් පමණ විනාශ විමේ අවදානම හේතුවෙන් ඒ සඳහා ජලය ලබා ගැනීමට ජල මෝටර් සඳහා ඉන්ධන ලබා ගැනීම සඳහා සිය පෞද්ගලික මුදලින් උපකාර කිරීමට ක්‍රීඩා හා යෞවන කටයුතු රාජ්‍ය අමාත්‍ය රෝහණ දිසානායක මහතා ඉකුත්දා කටයුතු කළේය.\n\nප්‍රදේශයේ ස්වේච්ඡා සංවිධානවල නියෝජිතයින් කිහිපදෙනෙකු විසින් අදාළ කාරණය දැන්වීමෙන් පසුව අමාත්‍යවරයා විසින් ක්ෂණිකව ක්‍රියාත්මක වී මෙම කටයුතු සිදු කර තිබේ.\n\nඅමාත්‍යවරයා පවසා සිටියේ ලෝකයට බලපා ඇති දේශගුණික විපර්යාසයට ලංකාවද ගොදුරුව ඇති බවත් ඒ සඳහා වහා පිළියම් යෙදීමට කාලය එළඹ ඇති බවත් ඒ සඳහා රජයක් ලෙස අවශ්‍ය පියවර ගන්නා බවත් ගොවීන්ට සිදුව ඇති අපහසුව පිළිබඳව තමා දැනුවත් බවත් අදාළ ගොවිබිම් පිළිබඳව වාර්තාවක් තමා කෘෂිකර්ම අමාත්‍යවරයා වෙත යොමු කරන බවද පවසා සිටියේය.\n\nමාතලේ – මහේෂ් රුවන්",
       "URL": "https://www.dinamina.lk/2023/08/22/provincial-news/16025/%e0%b7%80%e0%b7%8f%e0%b6%bb%e0%b7%92%e0%b6%ba%e0%b6%b4%e0%b7%9c%e0%b7%85-%e0%b6%9c%e0%b7%9c%e0%b7%80%e0%b7%93%e0%b6%b1%e0%b7%8a%e0%b6%9c%e0%b7%9a-%e0%b6%a2%e0%b6%bd-%e0%b6%b8%e0%b7%9d%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/82/"
}