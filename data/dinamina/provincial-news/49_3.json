{
       "Source": "dinamina",
       "Timestamp": "September 14, 2023 6:39 am",
       "Headline": "කුඩු සමඟ ඇල්ලූ යාචකයාගේ  දවසක ආදායම 10,000ක්",
       "News Content": "මත්කුඩු මිලිග්‍රැම් 120ක් සමග ගාල්ල කළුවැල්ල ප්‍රදේශයේ දි අත්අඩංගුවට ගත් යාචකයකු දෛනිකව රුපියල් අටදහසක, දසදහසක ආදායමක් උපයන බවට ඔහුගෙන් කළ ප්‍රශ්න කිරිමේ දි අනාවරණය වි ඇති බැව් ගාල්ල පොලිසියේ දුෂණ මර්ධන අංශය පවසයි. මෙම යාචකයා මත්කුඩු හා මත්පැන් පානයට ඇබ්බැහිවි සිටින හතලිස් දෙහැවිරිදිවියේ පසුවන අයෙකි.\n\nඔහු කළුවැල්ල දේශයේ දි මත්කුඩු පැකැට්ටුවක් සමග අත්අඩංගුවට ගනු ලැබිය. මොහු යුධ හමුදාවේ සේවය කරමින් සිටියදි හදිසි අනතුරකට ලක්ව පාදයක් අහිමි වි ඇති අයෙකු බව පොලිසිය පවසයි. මොහු ලක්ෂ 03කට අධික වන්දිමුදලක් ලබාගෙන යුධ හමුදාවෙන්ඉවත්ව ඇත.\n\nමෙම යාචකයා දෛනික උපයන ආදායමෙන් රුපියල් තුන්දහසක මුදලක් බැංකු ගතකරණ බවත් දිනපතා ත්‍රි රෝද රථයකින් ගොස් නිති විරෝධි මත්පැන් පානය කරණ බව පොලිසිය විසින් මොහුගෙන් කරනු ලැබු ප්‍රශ්න කිරිමේ දි අනාවරණය වි ඇත. මොහු මාතර ප්‍ර දේශයෙන් විවාහ වි ඇති අතර දරු දෙදෙනාට නඩත්තුව සදහා මාසිකව රුපියල් 10000ක මුදලක් ලබාදෙන බවද විමර්ශන වලදි අනාවරණය වි ඇත.\n\nමොහු ලක්ෂ 80ක මුදලකට ඉඩමක් මිලදි ගෙන ඇති බවද පොලිසිය පවසයි. මෙකි යාචකයා ගාල්ල නගරයේ පිහිටි ජනප්‍රිය පාසලක ඉගෙනුම ලබා ඇති අතර හදිසි අනතුරට ලක්වි පාදයේ ඇති වු අබාධයත් සමග සිගා කැමට යොමුවි ඇත. ගාල්ල පොලිසියේ දුෂණ මර්ධන අංශයේ ස්ථානාධිපති පොලිස් පරික්ෂක මේරි නිමල්, පො සැ 43504 අබේතුංග, පො කො 67482 එදිරිසිංහ යන නිලධාරින් විසින් මෙම යාචකයා අත්අඩංගුවට ගනු ලැබිය.\n\n\n\nදික්වැල්ලේ තිලකරත්න ගාල්ල උතුර සමුහ",
       "URL": "https://www.dinamina.lk/2023/09/14/provincial-news/22113/%e0%b6%9a%e0%b7%94%e0%b6%a9%e0%b7%94-%e0%b7%83%e0%b6%b8%e0%b6%9f-%e0%b6%87%e0%b6%bd%e0%b7%8a%e0%b6%bd%e0%b7%96-%e0%b6%ba%e0%b7%8f%e0%b6%a0%e0%b6%9a%e0%b6%ba%e0%b7%8f%e0%b6%9c%e0%b7%9a-%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/49/"
}