{
       "Source": "dinamina",
       "Timestamp": "July 20, 2023 1:00 am",
       "Headline": "වවුනියාව විද්‍යා පීඨයේ ශිෂ්‍යයකු  උණ රෝගයකින් මිය ගිහින්",
       "News Content": "වවුනියාව ජාතික අධ්‍යාපන විද්‍යා පීඨයේ ඉගෙනුම ලබමින් සිටි පළමු වසර ශිෂ්‍යයෙකු හදිසියේ පෙරේදා (18) මියගොස් තිබේ.\n\nමඩකලපුවේ පදිංචි අසීස් නමැති විසි එක් හැවිරිදි මෙම සිසුවා නේවාසිකාගාරයේ සිටියදී හදිසියේම උණ රෝගය වැලදී ඇති අතර වහාම ඔහුව රෝහල වෙත රැගෙන ගොස් ඇතත් ඔහු ඒ වන විට මියගොස් ඇත. මීට මාස පහකට පමණ ඉහතදී ද මේ අන්දමටම වවුනියාව ජාතික අධ්‍යාපන විද්‍යා පීඨයේ සිසුවෙකු මියගිය අතර ඔහුගේ මරණයට හේතුවද මෙතෙක් පැහැදිලිව අනාවරණය වී නොමැත.\n\nමෙවර මියගිය මඩකලපුවේ සිසුවාගේ මළ සිරුර පරීක්ෂණ කටයුතුවලින් පසුව මවුපියන්ට භාර දීමට නියමිතය. වවුනියාව මහරම්බකුලම පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යයි.\n\nඋතුරු පළාත් විශේෂ\n\nරසුල දිල්හාර ගමගේ",
       "URL": "https://www.dinamina.lk/2023/07/20/provincial-news/7771/%e0%b7%80%e0%b7%80%e0%b7%94%e0%b6%b1%e0%b7%92%e0%b6%ba%e0%b7%8f%e0%b7%80-%e0%b7%80%e0%b7%92%e0%b6%af%e0%b7%8a%e0%b6%ba%e0%b7%8f-%e0%b6%b4%e0%b7%93%e0%b6%a8%e0%b6%ba%e0%b7%9a-%e0%b7%81/",
       "Category": "provincial-news",
       "Parent URL": "https://www.dinamina.lk/category/provincial-news//page/126/"
}