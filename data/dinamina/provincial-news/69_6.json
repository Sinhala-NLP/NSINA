{
       "Source": "dinamina",
       "Timestamp": "August 30, 2023 1:36 am",
       "Headline": "හෝමාගම අඩු ආදායම්ලාභී දරුවන් 197කට පොත් පත්",
       "News Content": "හෝමාගම ප්‍රාදේශීය ලේකම්වරයා සිසුන්ට අභ්‍යාස පොත් බෙදා දෙන අයුරු සහ සහභාගීවූ සිසුන්ගෙන් කොටසක්.\n\nහෝමාගම සමෘද්ධි ප්‍රජා මූල සංවිධානවල සාමාජිකත්වය හිමි, සමෘද්ධි හා අඩු ආදායම්ලාභී පවුල්වල, 05 ශ්‍රේණියේ ඉගෙනුම ලබන දරුවන් 197 දෙනෙකුට පාසල් අභ්‍යාස පොත් බෙදාදීම හෝමාගම ප්‍රාදේශීය ලේකම් බී. ඒ. ඩී. චින්තක මහතාගේ ප්‍රධානත්වයෙන්, හෝමාගම ප්‍රාදේශීය ලේකම් කාර්යාලීය ශ්‍රවණාගාරයේදී සිදු කෙරුණි.\nමෙදින ලබා දුන් පොත්වල වටිනාකම රු.394,000ක් වූ අතර, එය පරිත්‍යාගශීලීන්ගෙන් හා සමෘද්ධි ප්‍රජා මූල සංවිධාන, මීගොඩ, හෝමාගම, පිටිපන, මත්තේගොඩ සහ පොල්ගස්ඕවිට යන සමෘද්ධි ප්‍රජා මූල බැංකු හා හෝමාගම සමෘද්ධි ප්‍රජාමූල බැංකු සමිතියේ මූල්‍ය අනුග්‍රාහක දායකත්වයෙන් මෙම අභ්‍යාස පොත් බෙදාදීම සිදු කෙරුණි.\nමීට අමතරව දරුවන්ගේ මතක ශක්තිය වර්ධනය කර ගැනීම පිළිබඳව දැනුවත් කිරීමේ වැඩසටහනක් හෝමාගම ප්‍රාදේශීය ලේකම් කාර්යාලයේ උපදේශන නිලධාරී ටෙරන්ස් අතුකෝරල මහතාගේ ප්‍රධානත්වයෙන් සිදු කෙරුණි.\nඑම අවස්ථාවට හෝමාගම ප්‍රාදේශීය ලේකම් බී.ඒ.ඩී. චින්තක මහතා ද, සමෘද්ධි කළමනාකරුවන්ද, සමෘද්ධි නිලධාරීහුද, සිසු දරු දැරියෝද සහභාගී වූහ.\n\nපාදුක්ක සමූහ – රෙක්සි වෙත්තසිංහ",
       "URL": "https://www.dinamina.lk/2023/08/30/provincial-news/18117/%e0%b7%84%e0%b7%9d%e0%b6%b8%e0%b7%8f%e0%b6%9c%e0%b6%b8-%e0%b6%85%e0%b6%a9%e0%b7%94-%e0%b6%86%e0%b6%af%e0%b7%8f%e0%b6%ba%e0%b6%b8%e0%b7%8a%e0%b6%bd%e0%b7%8f%e0%b6%b7%e0%b7%93-%e0%b6%af%e0%b6%bb/",
       "Category": "provincial-news",
       "Parent URL": "https://www.dinamina.lk/category/provincial-news//page/69/"
}