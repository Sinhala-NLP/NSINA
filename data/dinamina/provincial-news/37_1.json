{
       "Source": "dinamina",
       "Timestamp": "September 23, 2023 1:00 am",
       "Headline": "නැවත දැනුම් දෙන­තුරු   කිළි­නො­ච්චියේ වැලි    ගොඩ­දැ­මීම අත්හි­ටු­වයි",
       "News Content": "කිළිනොච්චියේ බලපත්‍රලාභී වැලි ගොඩදැමීම සහ වැලි පැටවීමේ කටයුතු තාවකාලිකව තහනම් කරන ලෙසත් ,නැවත දැනුම් දෙනතුරු වැලි ගොඩදැමීම සඳහා බලපත්‍ර නිකුත් කිරීම අත්හිටුවන ලෙසත් ධීවර ඇමැති කිළිනොච්චි දිස්ත්‍රික් සම්බන්ධීකරණ කමිටු සභාපති ඩග්ලස් දේවානන්දා මහතා අදාළ දෙපාර්තමේන්තුවල නිලධාරීන්ට උපදෙස් දී ඇත.\n\nකිළිනොච්චි දිස්ත්‍රික් ලේකම් කාර්යාලයේ පැවති අනවසර වැලි ගොඩදැමීම පාලනය කිරීම සම්බන්ධයෙන් පැවති විශේෂ සාකච්ඡාවකට එක්වෙමින් ඇමැතිවරයා මේ උපදෙස් දී තිබේ. කිළිනොච්චි, ඉරණමඩු ප්‍රදේශයේ කෙරෙන අනවසර වැලි ගොඩදැමීම් සම්පූර්ණයෙන් නවතා දමා ඇති බව , ඉරණමඩු ප්‍රදේශයේ නිරීක්ෂණ චාරිකාවක නිරත වූ රාජ්‍ය නිලධාරීන් සහ පොලිස් නිලධාරීන්ගෙන් සමන්විත කණ්ඩායමක් තමන්ට දැනුම් දී ඇති බවත් එලෙසම අනෙකුත් ප්‍රදේශවල කෙරෙන අනවසර වැලි ගොඩදැමීම් සම්පූර්ණයෙන් නවතා දැමීමට කටයුතු කළ යුතු බවත් ඇමැතිවරයා මේ කමිටුවේදී උපදෙස් දී තිබේ.",
       "URL": "https://www.dinamina.lk/2023/09/23/provincial-news/24733/%e0%b6%b1%e0%b7%90%e0%b7%80%e0%b6%ad-%e0%b6%af%e0%b7%90%e0%b6%b1%e0%b7%94%e0%b6%b8%e0%b7%8a-%e0%b6%af%e0%b7%99%e0%b6%b1%e0%b6%ad%e0%b7%94%e0%b6%bb%e0%b7%94-%e0%b6%9a%e0%b7%92%e0%b7%85%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/37/"
}