{
       "Source": "dinamina",
       "Timestamp": "October 4, 2023 1:00 am",
       "Headline": "මිනිපේට හදිසි මරණ පරීක්ෂකවරයෙක්",
       "News Content": "හසලක, මහයාය, මාවීකන්ද, හරුෂිකා වෙළඳ සැල ලිපිනයේ පදිංචි හේරත් මුදියන්සේලාගේ ටිකිරිබණ්ඩා හේරත් මහතා 2023-08-01 වැනි දින සිට ක්‍රියාත්මක වන පරිදි මිනිපේ ප්‍රාදේශීය ලේකම් කොට්ඨාසයේ ග්‍රාමනිලධාරී වසම් 48ම අවරණය වන පරිදි ස්ථිර මරණ පරීක්ෂකවරයා වශයෙන් කටයුතු කිරීම සඳහා අධිකරණ අමාත්‍යාංශය විසින් පත්කර තිබේ.\nමොහු මීට පෙර මිනිපේ ප්‍රාදේශීය ලේකම් කොට්ඨාසයේ හසලක කොට්ඨාසයට පමණක් හදිසි මරණ පරීක්ෂකවරයා වශයෙන් කටයුතු කළේය. හේරත් මහතා මෙම නව තනතුරේ දිවුරුම් දීම මහියංගණය දිසා විනිසුරු හා මහේස්ත්‍රාත් ටී. ආර්. එස්. ජිනදාස මහතා ඉදිරියේ ඉකුත් 25 වැනි දින සිදු කරනු ලැබීය.\n\nහසලක සමූහ ඊ. එම්. එස්. ඒකනායක",
       "URL": "https://www.dinamina.lk/2023/10/04/provincial-news/27455/%e0%b6%b8%e0%b7%92%e0%b6%b1%e0%b7%92%e0%b6%b4%e0%b7%9a%e0%b6%a7-%e0%b7%84%e0%b6%af%e0%b7%92%e0%b7%83%e0%b7%92-%e0%b6%b8%e0%b6%bb%e0%b6%ab-%e0%b6%b4%e0%b6%bb%e0%b7%93%e0%b6%9a%e0%b7%8a%e0%b7%82/",
       "Category": "provincial-news",
       "Parent URL": "https://www.dinamina.lk/category/provincial-news//page/19/"
}