{
       "Source": "dinamina",
       "Timestamp": "August 9, 2023 1:00 am",
       "Headline": "පියා එක්ක බිව් පුතුගේ හිස දෙබෑ වෙන්න කොටලා",
       "News Content": "පුතු මරුට\nපියා හිරේ\nඅම්මා රට\n\nතාත්තා එකම පුතාගේ හිස දෙබෑ වෙන්න කෙටීම නිසා බරපතළ තුවාල ලබා රෝහලේ නේවාසිකව ප්‍රතිකාර ලබමින් සිටි පුතු සිද්ධියෙන් දින 19 කට පසුව ජීවිතක්ෂයට පත්ව ඇත. අම්මා රට නිසා අවුරුදු 22ක් පමණ වයසැති පුතා පියා සමඟ පොල්පිතිගම, රඹේ ප්‍රදේශයේ නි‍ෙවසේ එකට වාසය කරන අතරවාරයේදී පිය පුතුන් දෙදෙනා එකට බී ඇතිකරගත් ඇති ආරවුලක් දුර දිග යාමෙන් කෝපයට පත් පියා පොරවකින් පුතාගේ හිසට කොටා බරපතළ තුවාල සිදුකර තිබු‍ණේ ඉකුත් මස 19 වැනිදාය. ඔහු පොල්පිතිගම මුලික රෝහලට ඇතුළත් කොට වැඩිදුර ප්‍රතිකාර සඳහා කුරුණෑගල ශික්ෂණ රෝහලට මාරු කර යවා එහි අසාධ්‍ය තත්ත්වයක ප්‍රතිකාර ලබමින් සිටියදී 06 වැනිදා මරණයට පත්ව ඇත.\n\nසැකකාර පියා මේ වනවිට රක්ෂිත බන්ධනාගාරව ඇත. අම්මා විදෙස්ගව සිටින නිසා පුතුගේ මෘත දේහය තබන්නට නි‍ෙවසක් නොමැති හේතුවෙන් එය තම කිරි අම්මාගේ නි‍ෙවසේ තබා තිබේ.\n\nඔහුගේ අවසන් කටයුතු ඊයේ (08) සිදු කිරීමට නියමිතව තිබුණු බව පන්සියගම පොලිසිය පවසයි.",
       "URL": "https://www.dinamina.lk/2023/08/09/provincial-news/12600/%e0%b6%b4%e0%b7%92%e0%b6%ba%e0%b7%8f-%e0%b6%91%e0%b6%9a%e0%b7%8a%e0%b6%9a-%e0%b6%b6%e0%b7%92%e0%b7%80%e0%b7%8a-%e0%b6%b4%e0%b7%94%e0%b6%ad%e0%b7%94%e0%b6%9c%e0%b7%9a-%e0%b7%84%e0%b7%92%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/103/"
}