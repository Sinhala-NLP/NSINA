{
       "Source": "dinamina",
       "Timestamp": "August 31, 2023 1:00 am",
       "Headline": "RDB සෙවණගල නව ශාඛාවට පළමු දිනම ලක්ෂ 600ක තැන්පතු",
       "News Content": "ප්‍රාදේශීය සංවර්ධන බැංකුවේ තණමල්විල, සෙවණගල බැංකු ශාඛාව නව ගොඩනැඟිල්ලකට ප්‍රවේශ වූ පළමු දිනයේදීම රුපියල් ලක්ෂ 600ක ඉතා ඉහළ තැන්පතු මුදලක් ලබා ගැනීමට සමත් වී තිබේ.\n\nදුෂ්කර, ග්‍රාමීය ප්‍රදේශයක් සහ ගොවි ජනතාව ජීවත් වෙන සෙවණගල ප්‍රදේශවාසී ජනතාව මේ ආකාරයට බැංකුව කෙරෙහි දැඩි විශ්වාසයක් තබා සිය මුදල් තැන්පත් කිරීම අගය කරන බව ප්‍රාදේශීය සංවර්ධන බැංකුවේ වැඩබලන ප්‍රධාන විධායක නිලධාරි හා සාමාන්‍යාධිකාරී සුමේධ ජී. එදිරිසූරිය මහතා ප්‍රකාශ කෙළේය.\n\nගනුදෙනුකාරභවතුන්ට වැඩි පහසුකම් සහිත කාර්යක්ෂම සමීප සේවාවක් ලබාදීමට හැකිවන අයුරින් නව ශාඛාව සෙවණගල නගර මධ්‍යයේ ඉකුත්දා විවෘත කිරීමේ අවස්ථාවට ප්‍රධාන ආරාධිත අමුත්තා ලෙස සාමාන්‍යාධිකාරිවරයා සහභාගී විය.\n\nසෙවණගල ප්‍රාදේශීය ලේකම් නයන රංජිත්, සෙවණගල පොලිස් ස්ථානාධිපති ප්‍රධාන පොලිස් පරීක්ෂක ලලිත් කුමාර, මහවැලි අධිකාරියේ කොට්ඨාස කළමනාකාරිනී, සෙවණගල රාජ්‍ය හා පෞද්ගලික අංශවල ආයතනවල ප්‍රධානීහු, ප්‍රාදේශීය සංවර්ධන බැංකුවේ ඌව පළාත් ප්‍රධාන කළමනාකරු චමින්ද වනිගසූරිය, මොනරාගල දිස්ත්‍රික් කළමනාකරු එච්. එම්. තිලක් නන්දජීව, බදුල්ල දිස්ත්‍රික් කළමනාකරු ටී.එස්.එම්. කරුණාසේකර, මොනරාගල දිස්ත්‍රික් සහකාර කළමනාකරු ඩබ්ලිව්. එම්.එන්. ගීත සාගර, සෙවනගල ශාඛාවේ කළමනාකරු ඉන්දික උපුල් කුමාර, ප්‍රාදේශීය සංවර්ධන බැංකුවේ සියලුම වෘත්තීය සමිතිවල නායකයෝ සහ ගනුදෙනුකරුවෝ මේ අවස්ථාවට පැමිණ සිටියහ.\n\nජයසිරි මුණසිංහ",
       "URL": "https://www.dinamina.lk/2023/08/31/provincial-news/18309/rdb-%e0%b7%83%e0%b7%99%e0%b7%80%e0%b6%ab%e0%b6%9c%e0%b6%bd-%e0%b6%b1%e0%b7%80-%e0%b7%81%e0%b7%8f%e0%b6%9b%e0%b7%8f%e0%b7%80%e0%b6%a7-%e0%b6%b4%e0%b7%85%e0%b6%b8%e0%b7%94-%e0%b6%af%e0%b7%92%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/68/"
}