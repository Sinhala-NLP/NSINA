{
       "Source": "dinamina",
       "Timestamp": "July 28, 2023 1:00 am",
       "Headline": "වේ ගඟේ ගමන වෙනස් කර වේලි දෙකක් බැඳ පතල් කපලා",
       "News Content": "\n\n\n\nරත්නපුර කළු ගඟේ ප්‍රධාන අතු ගංගාවක් වන වේ ගඟේ මාර්ගය වෙනස් කර වේලි දෙකක් බැද පතල් කැණිම් කරමින් සිටි පුද්ගලයින් පිරිසක් සමඟ බැකෝ යන්ත්‍රයක් (27) දින පස්වරුවේ දි අත්අඩංගුවට ගත් බව කහවත්ත පොලිස් විශේෂ බළකාය පවසයි.\n\nමෙසේ වේ ගඟ හරස් කර පතල් කපා ඇත්තේ කහවත්ත කට්ටංගේ ග්‍රාම නිලධාරි වසමේ මැදිගේවත්ත ප්‍රදේශයේ බව වැටලිම සිදු කළ නිලධාරින් පවසයි. නිලධාරින් එම ස්ථානයට යන මොහොතෙත් බැකෝ යන්ත්‍රය යොදගෙන පතල් කපමින් සිට ඇත. වේ ගඟේ ගමන් මාර්ගය වෙනස් කර දෙපැත්තේන් වේලි දෙකක් බැද ගඟ මැද පතල් කපා තිබේ. මේ සම්බන්ධයෙන් ගම්වාසින් විසින් පොලිස් විශේෂ කාර්ය බළකාය වෙත දැනුම් දිමෙන් පසු එම නිලධාරින් එම ස්ථානය පැමිණ පුද්ගලයින් පහක් සමග බැකෝ යන්ත්‍රය ඇතුළු ඉල්ලම් පස් තොගයක් අත්අඩංගුවට ගෙන ජාතික මැණික් හා ස්වර්ණභාරණ අධිකාරියේ වැටලිම් නිලධාරින් වෙත අධිකරණ කටයුතු සිදු කිරිම සඳහා බාර දි තිබේ.\n\nමෙම ස්ථානයට පැල්මඩුල්ල ප්‍රදේශිය ලේකම් එස් .ජි.රුවන්සිරි මහතා පැමිණ ගඟ තිබු ලෙස සකසන ලෙසත් ගඟ ආසන්නයේ ලබා දි ඇති බලපත්‍ර සම්බන්ධයෙන් විදිමත් පරික්ෂණක් පවත්වන බව පවසා සිටියා.\n\nපොලිස් විශේෂ කාර්ය බළකායේ කලාප අණදෙන නිලධාරි පොලිස් අධිකාරි නිශාන්ත සිල්වා මහතාගේ නියොග පරිදි උඩවලව ප්‍රදේශයභාර නිලධාරි සහකාර පොලිස් අධිකාරි අයි. එස්. පි. පෙරේරා මහතාගේ උපදෙස් පරිදි කහවත්ත කදවුරේ අණ දෙන නිලධාරි එල්.එන්.ඩි. මොල්ලිගොඩ මහතා ඇතුළු නිලධාරින් පිරිසක් මෙම වැටලිම සදහා සහභාගි වි තිබේ.\n\nමැදිරිගිරිය සමුහ –ඩබ්.ඒ පියතිලක",
       "URL": "https://www.dinamina.lk/2023/07/28/provincial-news/9939/%e0%b7%80%e0%b7%9a-%e0%b6%9c%e0%b6%9f%e0%b7%9a-%e0%b6%9c%e0%b6%b8%e0%b6%b1-%e0%b7%80%e0%b7%99%e0%b6%b1%e0%b7%83%e0%b7%8a-%e0%b6%9a%e0%b6%bb-%e0%b7%80%e0%b7%9a%e0%b6%bd%e0%b7%92-%e0%b6%af%e0%b7%99/",
       "Category": "provincial-news",
       "Parent URL": "https://www.dinamina.lk/category/provincial-news//page/118/"
}