{
       "Source": "dinamina",
       "Timestamp": "September 8, 2023 1:00 am",
       "Headline": "කලා අංශයෙන් ප්‍රථම ස්ථානය දිනූ සචිණිට පොලිසියෙන් මුදල් තෑගි",
       "News Content": "උසස් පෙළ ප්‍රතිඵල අනුව කලා අංශයෙන් දිවයිනෙන්ම ප්‍රථම ස්ථානය දිනා ගත් කෑගල්ල ශාන්ත ජෝශප් මහා විද්‍යාලයේ ඩබ්ලිව්. ඒ. ඇම්. සචිණී සත්සරණී ශිෂ්‍යාවට කෑගල්ල දිසාව භාර නියෝජ්‍ය පොලිස්පති රෝෂාන්ත රාජපක්ෂ මහතා එම ශිෂ්‍යාවගේ නිවසට ගොස් මුදල් පරිත්‍යාගයක් පිරිනමා ඇත.\n\nඇයගේ පියාවන ඩබ්ලිව්. ඒ. මුදියන්සේ මහතා. කෑගල්ල පොලිස් කොට්ඨාසයට අයත් දැදිගම පොලිසියේ උප පරීක්ෂකවරයෙක් ලෙස සේවය කරයි.\n\nපොලිස් දෙපාර්තමේන්තුවට අනුයුක්ත නිලධාරියෙකුගේ දියණියක් මෙවැනි ජයග්‍රහණයක් ලබා ගැනීම මුළු පොලිස් දෙපාර්තමේන්තුවට ගෞරවයක් බවත් ඇයගේ ඉදිරි කටයුතු සාර්ථක වේවා යයි ද නියෝජ්‍ය පොලිස්පතිවරයා ආශීර්වාදයක්ද කළේය.\n\nමෙම අවස්ථාවට දැදිගම පොලිසියේ ස්ථානාධිපති ගයාන් දන්ගල්ල, වරකාපොළ පොලිසියේ ස්ථානාධිපති ඩී. ඩී. සී. ප්‍රසාද් සමග නියෝජ්‍ය පොලිස්පති කාර්යාලයේ උප පොලිස් පරීක්ෂක වනසේකර යන නිලධාරීහු සහභාගී වූහ.",
       "URL": "https://www.dinamina.lk/2023/09/08/provincial-news/20464/%e0%b6%9a%e0%b6%bd%e0%b7%8f-%e0%b6%85%e0%b6%82%e0%b7%81%e0%b6%ba%e0%b7%99%e0%b6%b1%e0%b7%8a-%e0%b6%b4%e0%b7%8a%e0%b6%bb%e0%b6%ae%e0%b6%b8-%e0%b7%83%e0%b7%8a%e0%b6%ae%e0%b7%8f%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/57/"
}