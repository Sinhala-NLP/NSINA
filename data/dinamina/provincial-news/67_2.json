{
       "Source": "dinamina",
       "Timestamp": "August 31, 2023 1:00 am",
       "Headline": "වැල්ලම්පිටිය ජනෝදාන සමිතියෙන් අපේක්ෂා රෝහලට එන්නත් පරිත්‍යාගයක්",
       "News Content": "වැල්ලම්පිටිය සීමාසහිත ජනෝදාන සමුපකාර සංවර්ධන සමිතිය මඟින් වටිනා සමාජ සත්කාරයක් පසුගියදා සිදුකරනු ලැබීය.\n\nමහරගම අපේක්ෂා රෝහලේ රෝගීන් සඳහා අවශ්‍ය එන්නත්වල හිඟයක් පවතින බව හඳුනාගෙන මෙම සමිතියේ සාමාජිකයන් විසින් ඒ සඳහා අවශ්‍ය මුදල් එකතුකොට එම එන්නත් තොගය මිලදී ගෙන තිබේ. එම එන්නත් තොගය රෝහලට පරිත්‍යාග කිරීමට පෙර සමිතියේ සභාපති උපාලි දසරත් පෙරේරා මහතා විසින් ඊට දායක වූ සාමාජිකයන් ඇතුළු ගම්වාසීන් හට ආශිර්වාද පතා බුද්ධ පූජාවක් සහිත ධර්ම දේශනා පිංකමක් පවත්වනු ලැබීය.\n\nඅනතුරුව බෙහෙත් තොගය මහරගම අපේක්ෂා රෝහල වෙත භාරදීම සිදු විය.\n\nඑම අවස්ථාවට සභාපති උපාලි දසරත් පෙරේරා, ලේකම් සිසිල් බොතේජු, පියල් ජයකොඩි ඇතුළු නිලධාරීන් සහ සාමාජිකයන් පිරිසක් සහභාගි වූහ.\n\n\n\n\n\nමුල්ලේරියාව සිරිසේන ගමගේ",
       "URL": "https://www.dinamina.lk/2023/08/31/provincial-news/18404/%e0%b7%80%e0%b7%90%e0%b6%bd%e0%b7%8a%e0%b6%bd%e0%b6%b8%e0%b7%8a%e0%b6%b4%e0%b7%92%e0%b6%a7%e0%b7%92%e0%b6%ba-%e0%b6%a2%e0%b6%b1%e0%b7%9d%e0%b6%af%e0%b7%8f%e0%b6%b1-%e0%b7%83%e0%b6%b8%e0%b7%92%e0%b6%ad/",
       "Category": "provincial-news",
       "Parent URL": "https://www.dinamina.lk/category/provincial-news//page/67/"
}