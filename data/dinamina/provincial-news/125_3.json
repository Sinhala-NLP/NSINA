{
       "Source": "dinamina",
       "Timestamp": "July 21, 2023 1:00 am",
       "Headline": "මුහුණු පොතේ දැන්වීමක් පළ කර මුදල් කොල්ලකාලා",
       "News Content": "ඩරාස් නමින් මුහුණු පොතේ දැන්වීමක් පළ කර ලාභාංශ ලබාදෙන බව පවසමින් බැංකු ගිණුම්වලට මුදල් බැරකරවාගෙන රුපියල් විසිතුන්ලක්ෂ හතළිස් අටදහස් එකසියදහසයක (2348,110) මුදලක් වංචා කිරීම සම්බන්ධයෙන් මොනරාගල පොලිස් කොට්ඨාස විශේෂ අපරාධ විමර්ශන අංශය පරීක්ෂණ ආරම්භ කර ඇත.\n\n2023/07/04 සිට 07/14 දින දක්වා කොල්ලදෙණිය, මාරිඅරාව, දඹගල්ල ප්‍රදේශයේ පදිංචිකරුවෙකු ලාභාංශ ලබාගැනීමේ අරමුණෙන් මුහුණු පොතේ පළ වූ දැන්වීමක සඳහන් බැංකු ගිණුමකට මෙලෙස මුදල් බැරකර ඇත.\n\nනමුත් ඔහුට ලාභාංශ හෝ මුදල් ලැබී නොමැති බව පවසමින් ඒ පිළිබඳව පොලිසියට පැමිණිලි කර ඇත. සිද්ධිය පිළිබඳව මොනරාගල පොලිස් කොට්ඨාස විශේෂ අපරාධ විමර්ශන අංශයේ ස්ථානාධිපති ‍ ප්‍ර.පො.ප. විල්ෆ්‍රඩ් සිල්වා මහතා පරීක්ෂණ පවත්වයි.",
       "URL": "https://www.dinamina.lk/2023/07/21/provincial-news/8035/%e0%b6%b8%e0%b7%94%e0%b7%84%e0%b7%94%e0%b6%ab%e0%b7%94-%e0%b6%b4%e0%b7%9c%e0%b6%ad%e0%b7%9a-%e0%b6%af%e0%b7%90%e0%b6%b1%e0%b7%8a%e0%b7%80%e0%b7%93%e0%b6%b8%e0%b6%9a%e0%b7%8a-%e0%b6%b4%e0%b7%85/",
       "Category": "provincial-news",
       "Parent URL": "https://www.dinamina.lk/category/provincial-news//page/125/"
}