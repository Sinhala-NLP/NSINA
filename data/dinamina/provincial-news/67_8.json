{
       "Source": "dinamina",
       "Timestamp": "August 31, 2023 1:00 am",
       "Headline": "ගැමුණුපුරදී වන අලියෙක් හදිසියේ මියගිහින්",
       "News Content": "තඹුත්තේගම ප්‍රාදේශීය ලේකම් කොට්ඨාසයේ අංක 419 ගල්විහාර වැව තුලානේ ගැමුණුපුර ගම්මානයේදී වන අලියකු මැරී සිටියදී තඹුත්තේගම වනජීවි කාර්යාලයේ ස්ථානභාර නිලධාරී සිසිර කුමාර මහතා විසින් සොයාගනු ලැබිණි.\n\nමෙම වන අලියා අවුරුදු 30 – 35 පමණ වයස ඇතැයි සැක කරන බව ඒ මහතා පවසයි. මෙම වන අලියා මැරී වැටී ඇත්තේ ගැමුණුපුර ඇති ගොවි බිම්වලට මීටර් 100ක් පමණ දුරින් වන අතර, මියයෑමට හේතුව පශ්චාත් මරණ පරීක්ෂණයෙන් පසුව ප්‍රකාශ කළ හැකි බව ඒ මහතා සඳහන් කළේය.\n\nඅලියාගේ මරණය සම්බන්ධව තඹුත්තේගම පොලිසියේ පොලිස් පරීක්ෂක ජගත් කුමාර මහතාගේ ප්‍රධානත්වයෙන් ද පරීක්ෂණයක් පවත්වන අතර, වනජීවි දෙපාර්තමේන්තුවෙන් ද පරීක්ෂණයක් පැවැත්වීමට නියමිතය.\n\nතඹුත්තේගම – සී.එම්. ආරියපාල, තලාව සමූහ – ධර්මකීර්ති",
       "URL": "https://www.dinamina.lk/2023/08/31/provincial-news/18352/%e0%b6%9c%e0%b7%90%e0%b6%b8%e0%b7%94%e0%b6%ab%e0%b7%94%e0%b6%b4%e0%b7%94%e0%b6%bb%e0%b6%af%e0%b7%93-%e0%b7%80%e0%b6%b1-%e0%b6%85%e0%b6%bd%e0%b7%92%e0%b6%ba%e0%b7%99%e0%b6%9a%e0%b7%8a-%e0%b7%84/",
       "Category": "provincial-news",
       "Parent URL": "https://www.dinamina.lk/category/provincial-news//page/67/"
}