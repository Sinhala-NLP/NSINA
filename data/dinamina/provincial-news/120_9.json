{
       "Source": "dinamina",
       "Timestamp": "July 26, 2023 1:00 am",
       "Headline": "පවුල් ආරවුලක් දුරදිග ගිහින්: කොරියාවේ ඉන්න මල්ලී ලක්ෂයක කොන්ත්‍රාත්තුවක් දී අයියාට ගස්සලා",
       "News Content": "කොරියාවේ සිටින පුද්ගලයකු සිය වැඩිමහල් සොහොයුරාට රුපියල් එක්ලක්ෂ දස දහසක කොන්ත්‍රාත්තුවක් දී පුද්ගලයකුට පහරදීමේ සිද්ධියක් සම්බන්ධයෙන් කාන්තාවක ඇතුළු පුද්ගලයන් සිවුදෙනෙකු අත්අඩංගුවට ගැනීමට තෙබුවන පොලිසිය සමත්ව ඇත. කොරියාවේ සේවය කරන බාල සොහොයුරා සිය බිරියගේ මාර්ගයෙන් රුපියල් එක්ලක්ෂ දසදහසක මුදලකට කොන්ත්‍රාත්තුවක් ලබාදී පහරදීම සිදුකර ඇති බව පොලිස් පරීක්ෂණවලදී අනාවරණය වී ඇතැයි පොලිසිය පවසයි.\n\nමෙසේ අත්අඩංගුවට ගෙන ඇත්තේ තෙබුවන, දොඹඩොඩ සහ යටවර ප්‍රදේශයේ පදිංචි 22 , 25 සහ 45 වියැති පුද්ගලයන් සහ කොරියාවේ සිට සැලසුම් ක්‍රියාත්මක කළ සැකකරුගේ නෑබඩ ප්‍රදේශයේ පදිංචි බිරිය ද බව පොලිසිය පවසයි.\n\nපහරදීමට පැමිණි පුද්ගලයන් තිදෙනෙකු කඩුව ද රැගෙන ප්‍රදේශය හැරගොස් සිටින බවත් පොලිසිය පවසයි.\n\nපහරකෑමෙන් තුවාල ලැබූ පුද්ගලයා කළුතර ශික්ෂණ රෝහලේ ප්‍රතිකාර ලබමින් සිටින බව රෝහල් ආරංචි මාර්ග සඳහන් කරයි. සැකකරුවන් මතුගම මහේස්ත්‍රාත් අධිකරණයට ඉදිරිපත් කිරීමට නියමිතව ඇත.",
       "URL": "https://www.dinamina.lk/2023/07/26/provincial-news/9234/%e0%b6%b4%e0%b7%80%e0%b7%94%e0%b6%bd%e0%b7%8a-%e0%b6%86%e0%b6%bb%e0%b7%80%e0%b7%94%e0%b6%bd%e0%b6%9a%e0%b7%8a-%e0%b6%af%e0%b7%94%e0%b6%bb%e0%b6%af%e0%b7%92%e0%b6%9c-%e0%b6%9c%e0%b7%92%e0%b7%84/",
       "Category": "provincial-news",
       "Parent URL": "https://www.dinamina.lk/category/provincial-news//page/120/"
}