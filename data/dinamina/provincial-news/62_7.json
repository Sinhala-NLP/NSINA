{
       "Source": "dinamina",
       "Timestamp": "September 5, 2023 2:04 am",
       "Headline": "පොලිස් ධජවලට සෙත් පැතීම ශ්‍රී මහා බෝ සමිඳුන් අබියසදී",
       "News Content": "157 වන පොලිස් දිනයට සමගාමීව ශ්‍රී ලංකා පොලිස් ධජවලට ආශිර්වාද කිරිමේ පුණ්‍යෝත්සවය අනුරාධපුර පිහිටි ජය ශ්‍රී මහ බෝධින්වහන්සේ අබියසදී හා රුවන්මැලි සෑරදුන් අබියසදී පෙරේදා (3) පස්වරුවේ පැවැත්විණි.\n\nඋතුරු මැද පළාත් භාර ජ්‍යෙෂ්ඨ නියෝජ්‍ය පොලිස්පති රාජිත ශ්‍රී දමින්ද මහතා ඇතුළු උසස් පොලිස් නිලධාරීන් පිරිස ප්‍රථමයෙන් අටමස්ථානාධිපති පූජ්‍ය පල්ලේගම හේමරතන නාහිමි බැහැ දැක ආශිර්වාද ලබා ගැනීමෙන් අනතුරුව උන්වහන්සේ ප්‍රමුඛව පෙරහරකින් පැමිණ පොලිස් ධජවලට ආශිර්වාද කිරීම ජය ශ්‍රී මහ බෝධීන් වහන්සේ අබියසදී සිදු කෙරුණි.\n\nමෙහිදී මහා සංඝරත්නය ජය ශ්‍රී මහා බෝධීන් වහන්සේ අබියසදී පිරිත් සජ්ඣායනා කර ධජවලට සෙත් පැතූහ.\nඅනතුරුව පූජාවට පැමිණි සියලුම පොලිස් නිලධාරීන් ජය ශ්‍රී මහා බෝධීන් වහන්සේ අබියස සහ රුවන්වැලිසෑය අබියස පැවති ආගමික වතාවත්වලට සඳහා සහභාගි වූහ.\n\nඅනුරාධපුර සංචාරක – සශිනි මධුෂානි",
       "URL": "https://www.dinamina.lk/2023/09/05/provincial-news/19512/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%b0%e0%b6%a2%e0%b7%80%e0%b6%bd%e0%b6%a7-%e0%b7%83%e0%b7%99%e0%b6%ad%e0%b7%8a-%e0%b6%b4%e0%b7%90%e0%b6%ad%e0%b7%93%e0%b6%b8-%e0%b7%81/",
       "Category": "provincial-news",
       "Parent URL": "https://www.dinamina.lk/category/provincial-news//page/62/"
}