{
       "Source": "dinamina",
       "Timestamp": "August 14, 2023 1:20 am",
       "Headline": "මාවුස්සාකැලේ ජල පෝෂක ප්‍රදේශවලට අධික වැසි",
       "News Content": "ලක්ෂපාන ජල විදුලි බලාගාර සංකීර්ණයට අයත් මස්කෙළිය, මාවුස්සාකැලේ ජලාශයේ ජල පෝශක ප්‍රදේශ වලට පැවති වියලි කාලගුණය නිමා කරමින්(11)දා පස්වරුවේ පැයක පමණ කාලයක් අධික වර්ෂාව ඇද හැලුණි.\nමාවුස්සාකැලේ ජලාශයට ප්‍රධාන වශයෙන් ජලය සැපයෙන මස්කෙළිය ඔය ආරම්භ වන ශ්‍රීපාද රක්ෂිතයට අයත් සාමිමලේ මීරියාකෝට්ටේ වනාන්තරයට, නල්ලතන්නිය සීතගඟුල ඔය ආරම්භ වන ශ්‍රීපාද රක්ෂිතයට හා මස්කෙළිය ප්‍රදේශයට මෙසේ අධික වර්ෂාව ලැබුණි.\nපසුගිය කාලයේ ප්‍රමාණවත් වැසි නොලැබීම හේතුවෙන් මාවුස්සාකැලේ හා කාසල්රී යන ප්‍රධාන ජලශ දෙකේ ජල මට්ටම සීග්‍රයෙන් පහත බැස තිබුණි.\nජාතික ජලවිදුලි බල පද්ධතියට අයත් ලක්ෂපානව ලක්ෂපාන, පොල්පිටිය, විමලසුරේන්ද්‍ර හා කැනියොන් යන විදුලි බලාගාර 5 සඳහා ප්‍රධාන වශයෙන් ජලය සැපයෙන්නේ මාවුස්සාකැලේ හා කාසල්රී යන ජලාශ දෙකෙනි.\n\nමස්කෙළිය සමූහ ගාමිණී බණ්ඩාර ඉලංගන්තිලක",
       "URL": "https://www.dinamina.lk/2023/08/14/provincial-news/13774/%e0%b6%b8%e0%b7%8f%e0%b7%80%e0%b7%94%e0%b7%83%e0%b7%8a%e0%b7%83%e0%b7%8f%e0%b6%9a%e0%b7%90%e0%b6%bd%e0%b7%9a-%e0%b6%a2%e0%b6%bd-%e0%b6%b4%e0%b7%9d%e0%b7%82%e0%b6%9a-%e0%b6%b4%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/97/"
}