{
       "Source": "dinamina",
       "Timestamp": "August 15, 2023 1:11 am",
       "Headline": "යාලේ දිය කඩිතිවලට  තවදුරටත් බවුසර් ජලය",
       "News Content": "පවතින දැඩි වියළි කාලගුණ තත්ත්වය හේතුවෙන් යාල ජාතික වනෝද්‍යානයට ද තදින් බලපෑම් එල්ල වී තිබේ.\n\nමේ හේතුවෙන් වන සතුන්ගේ පානීය ජල අවශ්‍යතාවය සපුරාලීමට බවුසර් මඟින් ජලය රැගෙන ගොස් කුඩා දිය කඩිතිවලට යෙදීම මේ දිනවල සිදු කරන බව වනජීවී නිලධාරීහු පවසති. මැණික් ගඟෙන් ජලය ලබාගෙන බවුසර් මඟින් මෙසේ උද්‍යානය තුළට ජලය මුදා හැරීම සිදු කරයි. සූර්ය බල විදුලි උත්පාදක මගින් ද ජලය පොම්ප කිරීම සිදු කර උද්‍යානය තුළ සිඳී ගිය වැව්වලට ජලය සැපයීම ද සිදු කෙරේ.\n\nයාල ජාතික වනෝද්‍යානයට මේ දිනවල දෙස් විදේ සංචාරකයන් වැඩි වශයෙන් පැමිනෙන බැවින් වනසතුන් දැක බලා ගැනීම සඳහා සංචාරකයන්ට අවශ්‍ය පහසුකම් ද නොඅඩුව සලසා තිබෙන බවත්, එහි දෛනික අදායම ලක්ෂ අසූවකට වැඩි බවත් එහි උසස් නිලධාරියෙක් සඳහන් කළේය.\n\nලුණම සමූහ – සනත් ගමගේ",
       "URL": "https://www.dinamina.lk/2023/08/15/provincial-news/14041/%e0%b6%ba%e0%b7%8f%e0%b6%bd%e0%b7%9a-%e0%b6%af%e0%b7%92%e0%b6%ba-%e0%b6%9a%e0%b6%a9%e0%b7%92%e0%b6%ad%e0%b7%92%e0%b7%80%e0%b6%bd%e0%b6%a7-%e0%b6%ad%e0%b7%80%e0%b6%af%e0%b7%94%e0%b6%bb%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/95/"
}