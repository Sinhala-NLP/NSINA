{
       "Source": "dinamina",
       "Timestamp": "July 17, 2023 1:00 am",
       "Headline": "අරාබි ඉස්කෝලෙ ඇතුළේ හරක් මඩුවක් සැකපිට 4ක් ගනී",
       "News Content": "දැඩි මුරකාවල් සහිතව බදුල්ල වින්සන්ට් ඩයස් ක්‍රීඩාංගණය ඉදිරියේ අරාබි විදුහලක පවත්වාගෙන ගිය නීති විරෝධි ගව ඝාතතකායාගාරය ක් ඊයේ (16) අලුයම් කාලයේ වැටලූ බදුල්ල පොලිස් කොට්ඨාස විෂ මත්ද්‍රව්‍ය වැටලීම් ඒකකය\n\nඑළ වැස්සියන් හතර දෙනෙකුගේ මස් සමඟ සැකකරුවන් සිවු දෙනෙකු අත්අඩංගුවට ගෙන තිබේ.\n\nමස්කිරීමට සූදානම් කරතිබූ අවුරුදු 3 ක් පමණ වයසැති වහුපැටියෙකු මුදාගනීමට ද පොලිසිය සමත්ව ඇත. මේ විදුහලට පොලිසිය කඩාවදින විටත් ගවයන් මස් කරමින් සිටි බවත් අවුරුදු 3 ක් පමණ වන වහුපැටියා මස්කිරීමට සූදානම්කර තිබූ බවත් වැටලීම සිදුකළ නිලධාරිහු පැවසූහ.\n\nගේට්ටුව නිතර වසා තිබෙන අතර පොලිසිය තාප්යෙන් පැන මෙම ස්ථානයට ඇතුළු වී තිබේ.\n\nබදුල්ල විශේෂ කාර්යංශයට ලැබුණු තොරතුරක් මත බදුල්ල ජ්‍යෙෂ්ඨ පොලිස් අධිකාරි සුජිත් වෙදමුල්ල මහතාගේ උපදෙස් මත මෙම මෙහෙයුම ක්‍රියාත්මක කර තිබේ.\n\nමෙම මස් ප්‍රවාහනයට සූදානම් කර තිබු වෑන්රථයක්ද පොලිසිය බාරයට ගෙන ඇත.\n\nබදුල්ල නිශාන්ත අබේගුණවර්ධන",
       "URL": "https://www.dinamina.lk/2023/07/17/provincial-news/6939/%e0%b6%85%e0%b6%bb%e0%b7%8f%e0%b6%b6%e0%b7%92-%e0%b6%89%e0%b7%83%e0%b7%8a%e0%b6%9a%e0%b7%9d%e0%b6%bd%e0%b7%99-%e0%b6%87%e0%b6%ad%e0%b7%94%e0%b7%85%e0%b7%9a-%e0%b7%84%e0%b6%bb%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/129/"
}