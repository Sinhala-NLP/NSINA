{
       "Source": "dinamina",
       "Timestamp": "October 5, 2023 1:00 am",
       "Headline": "ජපන් ජබරින් වැසුණු කටගමුව වැව සුද්ද කර දෙන්නේ කවදාද?",
       "News Content": "නිකවැරටිය, කටගමුව මහ වැව දිගු කලක සිට ජපන් ජබර ශාඛවලින් වැසී යෑම හේතුවෙන් විවිධ ජල අවශ්‍යතා සපුරා ගැනීමට නොහැකිව ජනතාව මහත් පීඩාවට ලක්ව ඇති බව ඔවුහු කියා සිටිති.\n\nකුඹුරු අක්කර දහස් ගණනකට ජලය සැපයෙන, දිය නෑමට, වගා කටයුතු සඳහා ජලය සැපයීම්,ධීවර කටයුතු, සතුන්ට බීමට ජලය ලබා දීම ආදී විවිධ ජල අවශ්‍යතා සපුරා ගන්නා මෙම වැව මෙලෙස කලක සිට වල් වැදී අපවිත්‍ර වීම හේතුවෙන් ජනතාවගේ එම අවශ්‍යතා සපුරා ගැනීමට නොහැකිව ජනතාව ගැටලු රැසකට මුහුණ දී සිටිති.\n\nරීදී බැඳි ඇළ වාරි ව්‍යාපාරයේ සිට මාගල්ල ජලාශයට මෙම වැව හරහා ජලය රැගෙන යන අතර එම පෝෂක ඇළ ද ජපන් ජබර ශාඛවලින් වැසී ඇති අතර, ඒ හේතුවෙන් විවිධ සෞඛ්‍ය ගැටලු ද නිර්මාණය වෙමින් පවතින බව ජනතාව තවදුරටත් කියා සිටිති.\n\nජලජ ශාඛ ආක්‍රමණය කිරීම හේතුවෙන් ජනතාව පීඩාවට ලක් කර ඇති කටගමුව මහ වැව ඉතා ඉක්මනින් පිරිසුදු කර දෙන ලෙස ජනතාව බලධාරීන්ගෙන් ඉල්ලා සිටිති.\n\nනිකවැරටිය – ගයන්දි පමෝධා",
       "URL": "https://www.dinamina.lk/2023/10/05/provincial-news/27871/%e0%b6%a2%e0%b6%b4%e0%b6%b1%e0%b7%8a-%e0%b6%a2%e0%b6%b6%e0%b6%bb%e0%b7%92%e0%b6%b1%e0%b7%8a-%e0%b7%80%e0%b7%90%e0%b7%83%e0%b7%94%e0%b6%ab%e0%b7%94-%e0%b6%9a%e0%b6%a7%e0%b6%9c%e0%b6%b8%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/17/"
}