{
       "Source": "dinamina",
       "Timestamp": "August 23, 2023 1:00 am",
       "Headline": "වන්දනාවේ ගිය මවට – පුතුට රිළා ප්‍රහාරයක්",
       "News Content": "කුරුණෑගල, කොබෙයිගනේ ප්‍රදේශයේ සිට ත්‍රිකුණාමලය බලා ගිය වන්දනා නඩයක සිටි මවක හා ඇයගේ පුතු රිළවෙකු සපා කෑමෙන් අනතුරුව දෙදෙනා ප්‍රතිකාර ගැනීම සඳහා නිකවැරටිය මූලික රෝහලට ඇතුළත් කොට තිබේ.\nමොවුන් වන්දනාවේ ගොස් ආපසු එන ගමනේදි ත්‍රිකුණාමලය කෝනේෂ්වරම් කෝවිල අසලදී මෙම රිළා ප්‍රහාරයට ලක්ව ඇත.\nනඩය අතරේ සිටි අවුරුදු 40ක් පමණ වූ කාන්තාවක අසලට පැමිණි රිළවෙකු ඇයගේ පපුව පෙදෙස සපා කෑමෙන් අනතුරුව අත තිබූ අත් බෑගයෙන් පහර දී මිදීයාමට තැත් කළ අවස්ථාවේදී ඇයගේ අවුරුදු අටක් පමණ වයසැති පුතුගේ අත හා පපුව ප්‍රදේශය සපා කෑමෙන් හා සීරීමෙන් බරපතළ තුවාල ලබා ඇත.\nකෙසේ වෙතත් තාවකාලිකව ප්‍රතිකාර කර ගෙන නිවෙස්වලට පැමිණි පසුව නිකවැරටිය රෝහලට ඇතුළත්ව ජලභීතිකා එන්නත ලබාගෙන ඇති බවත්, ඉදිරියේදී තවත් එන්නත් ගැනීමට නියමිතව තිබෙන බවටත් තොරතුරු අනාවරණය වේ.",
       "URL": "https://www.dinamina.lk/2023/08/23/provincial-news/16341/%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f%e0%b7%80%e0%b7%9a-%e0%b6%9c%e0%b7%92%e0%b6%ba-%e0%b6%b8%e0%b7%80%e0%b6%a7-%e0%b6%b4%e0%b7%94%e0%b6%ad%e0%b7%94%e0%b6%a7-%e0%b6%bb%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/79/"
}