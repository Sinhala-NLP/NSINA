{
       "Source": "dinamina",
       "Timestamp": "August 7, 2023 1:46 am",
       "Headline": "හොර ක්‍රෙඩිට්කාඩ් දී සුපිරි වෙළෙඳසල් 8කින් බඩු අරන් විකුණා කුඩු ගහලා",
       "News Content": "නතර කර තිබූ ත්‍රීරෝද රථයක් කැබින් එක කඩා මුදල් පසුම්බියක් සොරකම් කළ එහි තිබූ ක්‍රෙඩිට් කාඩ්පතක් සොරකම් කර රුපියල් ලක්ෂ තුනකට ආසන්න මුදලක් වංචා කළ පුද්ගලයකු අත්අඩංගුවට ගත්බව කළුතර දිසාව අපරාධ කොට්ඨාශය පවසයි.\nමෙසේ අත්අඩංගුවට ගෙන ඇත්තේ මතුගම ඇල්ල පාරේ පදිංචි 24 හැවිරිදි පුද්ගලයකු බව පොලිසිය කීය.\nවාද්දුව දළදා වත්ත හන්දිය ආසන්නයේ නතර කර තිබූ ත්‍රීරෝද රථයේ කැබින් කඩා මුදල් පසුම්බි සොරාගෙන ඇති බව පොලිසිය කීය.\nසොරකම් කළ මොහොතේ සිට පසුදින එළිවන තුරු හෙල්මට් එකක් පැළද වාද්දුව සිට මහරගම දක්වා සුපිරි වෙළද සල් 8කින් රුපියල් ලක්ෂ තුනකට ආසන්නව මිල අධික මත්පැන්, සිගරට්, සුවද විලවුන්, චොකලට්, කිරිපිට් ඇතුළු දැ මිලදී ගෙන ඇති බව පොලිසිය සදහන් කරයි. සුපිරි වෙළද සල් වල ආරක්ෂක කැමරා පරීක්ෂා කිරීමේන් පසු සැකකරු අත්අඩංගුවට ගෙන තිබේ.\nසොරකම් කළ භාණ්ඩ විකුණා ලබාගත් සියලු මුදල් වලින් මත්කුඩු පානය කර ඇති බවත්, මුදල් ප්‍රමාණවත් නොමැති බව දැනගැනීමෙන් පසු ක්‍රෙඩිට් කාඩ්පත මොරටුව ප්‍රදේශයෙන් බොල්ගොඩ ජලාශයට විසිකළ බවත් සැකකරුගේ ප්‍රකාශ වලින් හෙළිව ඇති බව පොලිසිය කීය.\nසැකකරු පානදුර මහේස්ත්‍රාත් අධිකරණයට ඉදිරිපත් කිරීමට නියමිතව තිබූණි.\nඅධ්‍යක්ෂ (වැබ) සහකාර පොලිස් අධිකාරී යූ.ඩී.එල් ක්‍රිෂාන්ත සහ ස්ථානාධිපති පොලිස් පරීක්ෂක තිලංග සංජීව යන මහත්වරුන්ගේ උපදෙස් පරිදි උප පොලිස් පරීක්ෂක අතුල, කොස්තාපල් වරුන්වන පත්මකුමාර (88400), ප්‍රභාත් (29135), සම්පත් (98243), මුදල්නායක (98173) සහ සුරවීර (98033) වැටලීමට එක්වූහ.\nපොතුපිටිය – සුමිත් ප්‍රේමතිලක",
       "URL": "https://www.dinamina.lk/2023/08/07/provincial-news/12193/%e0%b7%84%e0%b7%9c%e0%b6%bb-%e0%b6%9a%e0%b7%8a%e0%b6%bb%e0%b7%99%e0%b6%a9%e0%b7%92%e0%b6%a7%e0%b7%8a%e0%b6%9a%e0%b7%8f%e0%b6%a9%e0%b7%8a-%e0%b6%af%e0%b7%93-%e0%b7%83%e0%b7%94%e0%b6%b4/",
       "Category": "provincial-news",
       "Parent URL": "https://www.dinamina.lk/category/provincial-news//page/104/"
}