{
       "Source": "dinamina",
       "Timestamp": "September 15, 2023 1:00 am",
       "Headline": "ඩෙංගු කීටයන් විනාශ කිරීමට සමත් ⁣ ඹෟෂධීය පෙත්තක්",
       "News Content": "දිනෙන් දින වර්ධනය වෙමින් යන ඩෙංගු රෝගයේ රෝග කාරකයින් වන ඩෙංගු කීටයන් විනාශ කිරීමට සමත් ⁣ ඹෟෂධීය පෙත්තක් ගාල්ල මහනගර සභාවේ සෞඛ්‍ය වෛද්‍ය කාර්යාලය විසින් හඳුන්වා දීමට කටයුතු යොදා ඇත.\n\nනැජුලා නමින් යුතු මෙම පෙත්ත මදුරුවන් හා මදුරු කීටයන් සිටින වතුරට එක් කිරීමෙන් එහි සිටින සියලුම මදුරු කීටයන් විනාශ වී යන්නේ යැයි එහි සෞඛ්‍ය වෛද්‍ය නිලධාරි වෛද්‍ය එන්. පතිරගේ මහතා පවසයි. එහෙත් මෙම පෙත්ත පානීය ජලයට මුසු නොකල යුතු බව දැඩිව අවධාරණය කර සිටී.\n\nවිශේෂයෙන් වරායවල් වැනි නිරතුරු පිරිසිදු කිරීමට අපහසු ස්ථානවල ඇති ජලය රැඳෙන ස්ථානවලට හා එවැනිම ආයතනවලට මෙම පෙත්ත භාවිත කළ හැකි බව ද ඒ මහතා පැවසීය.\n\nමෙම පෙත්ත ඊයේ (14) ගාල්ල ධීවර වරාය පරිශ්‍ර‍ෙයහි ඇති අබලන් ජලය රැඳී ඇති බෝට්ටුවලට යෙදූ බව ද ඒ මහතා පෙන්වා දුන්නේය.\n\nඑසේම මෙම පෙත්ත පෞද්ගලිකව වුවද තම තමන්ගේ නිවෙස්වල හා ආයතනවල ජලය නිරතුරුව ඉවත් කිරීමට අපහසු තැන්වලට යෙදීමෙන් මෙම ඩෙංගු මදුරුවන් විනාශ කරගත හැකි බව ද පෙන්වා දුන්නේය.",
       "URL": "https://www.dinamina.lk/2023/09/15/provincial-news/22422/%e0%b6%a9%e0%b7%99%e0%b6%82%e0%b6%9c%e0%b7%94-%e0%b6%9a%e0%b7%93%e0%b6%a7%e0%b6%ba%e0%b6%b1%e0%b7%8a-%e0%b7%80%e0%b7%92%e0%b6%b1%e0%b7%8f%e0%b7%81-%e0%b6%9a%e0%b7%92%e0%b6%bb%e0%b7%93%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/47/"
}