{
       "Source": "dinamina",
       "Timestamp": "August 14, 2023 12:26 am",
       "Headline": "කුඩ්ඩෙක් සිර මැදිරියට යන මුවාවෙන්  නිලධාරීන්ගෙන් මිදී කැලේ පැනලා",
       "News Content": "අධික ලෙස හෙරොයින් පානයට ඇබ්බැහි වී සිටීම හේතුවෙන් මාස හයකට කන්දකාඩු පුනරුත්ථාපන මධ්‍යස්ථානයට යොමු කිරීමත් සමග මාස දෙකකට පෙර අත්තනගල්ල අංක 2 මහේස්ත්‍රාත් අධිකරණයෙන් පැන ගොස් සිටි විත්තිකරුවෙකු මේ මස 21 වනදා දක්වා රිමාන්ඩ් භාරයේ රදවා තැබීමට අත්තනගල්ල අංක 2 මහේස්ත්‍රාත් මංජුල කරුණාරත්න මහතා පෙරේදා 10 පස්වරුවේ නියෝග කළේය.\n\nනිට්ටඹුව පින්නගොල්ල ප්‍රදේශයේ පදිංචි ඇටීගේ මහේෂ් තිලංක නමැත්තෙකු එසේ රිමාන්ඩ් කැරිණි.\n\nමොහු අධික ලෙස හෙරොයින් පානයට ඇබ්බැහි වී සිටීම හේතුවෙන් නිට්ටඹුව පොලීසිය විසින් 2023.05.23 වනදා අත්තනගල්ල අංක 2 මහේස්ත්‍රාත් අධිකරණයට ඉදිරිපත් කළ අවස්ථාවේ වතුපිටිවල මූලික රෝහලේ අධිකරණ වෛද්‍ය නිලධාරීවරයාගේ වෛද්‍ය වාර්තාව හා පොලීසිය දක්වන ලද කරුණු සලකා බලා මාස හයක කාලයක් සඳහා කන්දකාඩු පුනරුත්ථාපන මධ්‍යස්ථානයට යොමු කිරීමත් සමග විත්තිකූඩුවෙන් බැස උසාවි සිර මැදිරියට යන මුවාවෙන් ඇවිද ගෙන ගොස් ක්ෂණිකවම බන්ධනාගාර නිලධාරීන් ගෙන් මිදී පැන ගියේය.\n\nමොහු පැන දුවා නිට්ටඹුව මල්වත්ත අපනයන සැකසුම් කලාපයට පැන එතනින් සොයා ගැනීමට නොහැකිව අතුරුදහන් විය.මේ අවස්ථාවේ බන්ධනාගාර නිලධාරීන් හා පොලිස් නිලධාරීන් මොහු අත් අඩංගුවට ගැනීම සදහා සෝදිසි මෙහෙයුමක් දියත් කළ මුත් එය අසාර්ථක විය.\n\nවේයන්ගොඩ විශේෂ",
       "URL": "https://www.dinamina.lk/2023/08/14/provincial-news/13707/%e0%b6%9a%e0%b7%94%e0%b6%a9%e0%b7%8a%e0%b6%a9%e0%b7%99%e0%b6%9a%e0%b7%8a-%e0%b7%83%e0%b7%92%e0%b6%bb-%e0%b6%b8%e0%b7%90%e0%b6%af%e0%b7%92%e0%b6%bb%e0%b7%92%e0%b6%ba%e0%b6%a7-%e0%b6%ba%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/97/"
}