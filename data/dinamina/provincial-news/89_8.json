{
       "Source": "dinamina",
       "Timestamp": "August 17, 2023 2:00 am",
       "Headline": "දඹගස්වැව ප්‍රතිසංස්කරණයට මිලියන 3ක්",
       "News Content": "ගලෙන්බිඳුණුවැව ප්‍රාදේශීය ලේකම් කොට්ඨාසයේ පඬිකාරමඩුව ගම්මානයේ දඹගස්වැව නිරීක්ෂණය කර එය ප්‍රතිසංස්කරණය කිරීම සම්බන්ධයෙන් ගොවි සංවිධාන නියෝජිතයන් සමඟ පාර්ලිමේන්තු මන්ත්‍රී දුමින්ද දිසානායක මහතා සාකච්ජා පැවැත්වීය.\n\nපඬිකාරමඩුව ගම්මානයේ පිහිටි දඹගස්වැව වැව, ප්‍රතිසංස්කරණය කර දෙන ලෙසට මන්ත්‍රීවරයාගෙන් එම වැව යටතේ වගා කටයුතු සිදු කරන ගොවීන් කළ ඉල්ලීමකට අනුව මෙම වැව ප්‍රතිසංස්කරණය කිරීමට යෝජනා වී ඇත. කෘෂිකර්ම අමාත්‍යාංශයේ මූල්‍ය ප්‍රතිපාදන මත රුපියල් මිලියන 3ක මුදලක් මෙම වැව සඳහා වෙන් කර ඇත.\n\nදීර්ඝ කාලයකින් මෙම වැව ප්‍රතිසංස්කරණය නොකිරීම හේතුවෙන් වැවේ රොන් මඩ පිරී ඇති බවත්, නිසි ලෙස වැව මැන රක්ෂිත වෙන් නොකිරීම හේතුවෙන් ඇතැම් පිරිස් වැව් තාවුල්ල ද අත්පත් කරගෙන ඇති බවත් එහිදී ගොවීහු පෙන්වා දුන්හ. කුඹුරු අක්කර 42ක් පමණ දඹගස්වැව යටතේ වගා කරන නමුත් වැව තුළ යල මහ දෙකන්නය වගා කිරීමට ජලය ගබඩා නොවීම හේතුවෙන් මේ වන විටත් වැව පතුළට සිඳී ගොස් තම වගාවන් ද විනාශ වී ඇති බව ගොවීන් පෙන්වා දී තිබේ.\n\nතිසර සමල් – එප්පාවල",
       "URL": "https://www.dinamina.lk/2023/08/17/provincial-news/14707/%e0%b6%af%e0%b6%b9%e0%b6%9c%e0%b7%83%e0%b7%8a%e0%b7%80%e0%b7%90%e0%b7%80-%e0%b6%b4%e0%b7%8a%e0%b6%bb%e0%b6%ad%e0%b7%92%e0%b7%83%e0%b6%82%e0%b7%83%e0%b7%8a%e0%b6%9a%e0%b6%bb%e0%b6%ab%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/89/"
}