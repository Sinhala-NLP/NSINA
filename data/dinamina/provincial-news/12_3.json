{
       "Source": "dinamina",
       "Timestamp": "October 6, 2023 1:08 am",
       "Headline": "වීර­පු­රම් ශ්‍රී මුත්තු­මාරී අම්මාන් කෝවි­ලෙන් ලක්ෂ 20ක පිළිම 7ක් උස්සලා",
       "News Content": "වවුනියාවේ සෙට්ටිකුලම වීරපුරම් ශ්‍රී මුත්තුමාරී අම්මාන් කෝවිලේ රුපියල් ලක්ෂ විස්සක් පමණ වටිනා පිළිම හතක් පෙරේදා (04) කිසියම් පිරිසක් විසින් සොරාගෙන ගොස් ඇති අතර, තවත් පිළිම කිහිපයකට අලාභ හානි සිදු කොට තිබේ.\n\nකෝවිලේ තිබූ පින් කැටයද පිළිම රැගෙන ගිය පිරිස සොරකම් කොට තිබිණ. මෙම කෝවිලේ ප්‍රධාන පූසාරීවරයා පූජාව තැබීම සඳහා කෝවිල තුළට ගිය අවස්ථාවේදී සිදුව ඇති හානිය දැක මේ පිළිබඳව සෙට්ටිකුලම පොලිසියට පැමිණිලි කොට තිබේ. පොලිසිය වහාම එම ස්ථානයට පැමිණ පරීක්ෂණ ආරම්භ කොට ඇති අතර, වීරපුරම් ප්‍රදේශයේ හින්දු බැතිමතුන් කෝවිලේ පිහිටි ඉතිරි පිළිම එකතු කොට එක් ස්ථානයක තබා ආරක්ෂා කිරීමට පියවර ගෙන ඇත.",
       "URL": "https://www.dinamina.lk/2023/10/06/provincial-news/28210/%e0%b7%80%e0%b7%93%e0%b6%bb%e0%b6%b4%e0%b7%94%e0%b6%bb%e0%b6%b8%e0%b7%8a-%e0%b7%81%e0%b7%8a%e0%b6%bb%e0%b7%93-%e0%b6%b8%e0%b7%94%e0%b6%ad%e0%b7%8a%e0%b6%ad%e0%b7%94%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/12/"
}