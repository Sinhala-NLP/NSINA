{
       "Source": "dinamina",
       "Timestamp": "July 20, 2023 1:00 am",
       "Headline": "ඉන්දියාවේ සිට නීති විරෝධිව ගෙනා  ලක්ෂ 54ක බීඩි කොළ කිලෝ 900ක් අත්අඩංගුවට",
       "News Content": "ඉන්දියාවේ සිට මෙරටට නීති විරෝධී ලෙස ආනයනය කරන ලද ලක්ෂ 54ක් පමණ වටිනා ඩයස් පයිරෝස් එබිනන් නැමති බීඩි එතීමට ගන්නා තෙන්ඩු කොළ කිලෝ 900ක් මීගමුව, පිටිපන වෙරළ තීරයේදී (18) දින අත්අඩංගුවට ගත් බව ජාඇළ සුරාබදු ස්ථානය පවසයි. බීඩි කොළ තොගය සමඟ මිගමුව ප්‍රදේශයේ පදිංචි වයස අවුරුදු 35 සහ 41 හැවිරිදි පුද්ගලයින් දෙදෙනෙකු ද සකපිට අත් අඩංගුවට ගත් බවත් ඉන්දියාවේ සිට මුහුදු මාර්ග ඔස්සේ නීති විරෝධී ලෙස මෙරටට ගෙන්වන ලද බීඩි කොළ තොගය ප්‍රවාහනය කිරිම සඳහා ලොරි රථයකකට පටවමින් තිබියේදි අත්අඩංගුවට ගැනිමට හැකිවූ බවත් ජාඇළ සුරාබදු ස්ථානය වැඩිදුරටත් සඳහන් කරයි.\n\nසැකකරුවන් සහ භාණ්ඩ සුරාබදු කොමසාරිස් ජනරාල් සමන් ජයසිංහ මහතා ඉදිරියට පත් කිරීමෙන් අනතුරු වරද පිළිගත් සැකකරුවන් දෙදෙනාට එක් අයෙකුට රුපියල් ලක්ෂ 05 බැගින් ලක්ෂ දහයක දඩ මුදලක් ගෙවීමට කොමසාරිස් ජනරාල්වරයා නියම කොට ඇත. සහකාර සුරාබදු කොමසාරිස් රොශාන් පෙරේරා මහතාගේ උපදෙස් මත ජාඇළ සුරාබදු අධිකාරී ප්‍රමේශ් ප්‍රනාන්දු මහතාගේ අධීක්ෂණය යටතේ ජාඇළ සුරාබදු ස්ථානයේ ස්ථානාධිපති කලාරසික විජේසිංහ මහතාගේ ප්‍රධානත්වයෙන් සුරාබදු පරීක්ෂක ඩී. ලක්මාල් බණ්ඩාර, සුරාබදු සැරයන් 685 ලොකුපිටිය, සුරාබදු කෝප්‍රල් වරුන් වන 750 චමින්ද, 779 සුරංග, 928 හේමන්ත, 883රොහාන්, 970 රොඩ්රිගෝ, 995 ශාලික යන නිලධාරීන් සහ රියදුරු රැවන්පුර විසින් මෙම මෙහෙයුම සිදුකර භාණ්ඩ සහ සැකකරුවන් අත්අඩංගුවට ගෙන ඇත. සැකරුවන් අධිකරණය වෙත ඉදිරිපත් කිරීමට නියමිතය.\n\nජාඇළ විශේෂ – තිස්ස කොටින්කඩුව",
       "URL": "https://www.dinamina.lk/2023/07/20/provincial-news/7809/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b7%80%e0%b7%9a-%e0%b7%83%e0%b7%92%e0%b6%a7-%e0%b6%b1%e0%b7%93%e0%b6%ad%e0%b7%92-%e0%b7%80%e0%b7%92%e0%b6%bb%e0%b7%9d%e0%b6%b0/",
       "Category": "provincial-news",
       "Parent URL": "https://www.dinamina.lk/category/provincial-news//page/126/"
}