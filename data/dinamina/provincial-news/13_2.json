{
       "Source": "dinamina",
       "Timestamp": "October 6, 2023 1:00 am",
       "Headline": "බෙන්තොට මිරි­ස්වත්ත  විදු­හ­ලේ ගුරු අභි­න­න්දනය",
       "News Content": "විශ්‍රාමගිය ගුරු විදුහල්පතිවරු අගයමින් ලෝක ගුරු දිනය සමරන බෙන්තොට මිරිස්වත්ත විදුහල\n\nලෝක ගුරු දිනය අර්ථවත්ව සමරමින් ගුරු අභිනන්දන වැඩසටහනක් පැවැත්වීමට මිරිස්වත්ත විදුහල හා විදුහල් ආදි ශිෂ්‍ය සංගමය කටයුතු කර ඇත.\n\nමිරිස්වත්ත විදුහල් ඉතිහාසය තුළ සේවය කළ දැනට ජීවතුන් අතර සිටින සියලුම ගුරු විදුහල්පතිවරුන් සමරා තිළිණ ප්‍රදානයක් සමඟින් ඔවුන් සියලු දෙනා ඇගැයීමට කටයුතු කර ඇති අතර, ඊට අමතරව මියගිය සියලුම ගුරු විදුහල්පතිවරුන් සිහිපත් කරමින් ගෞරවනීය සංඝරත්නය විෂයෙහි දානමය පින්කමක් පැවැත්වීමට ද කටයුතු කර ඇත.\n\nඑසේම මිරිස්වත්ත පාසලේ වත්මන් ගුරු මණ්ඩලය ඇගැයීමට හා මේ වසරේ උසස් පෙළ විභාගයෙන් සමත්ව විශ්වවිද්‍යාලයට තේරී පත්වුණු සිසුන් 12 දෙනෙකු සඳහා මුදල් තිළිණ ලබා දීම ද ඊට අමතරව 2023 සමස්ත ලංකා නර්තන තරගාවලියේදී විදුහලට ජයගෙන දුන් නර්තන කණ්ඩායම ඇගැයීමද මෙදින සිදු කෙරේ.\n\nවිදුහල්පති රුවන් කෝට්ටගේ මහතාගේ උපදෙස් හා මඟ පෙන්වීම මත විදුහල් ආදි ශිෂ්‍ය සංගමය මේ සියලු කටයුතු සංවිධානය කරන බව ආදි ශිෂ්‍ය සංගමයේ ලේකම් නීතිඥ තරංග හේවාවසම් මහතා පවසයි.",
       "URL": "https://www.dinamina.lk/2023/10/06/provincial-news/28545/%e0%b6%b6%e0%b7%99%e0%b6%b1%e0%b7%8a%e0%b6%ad%e0%b7%9c%e0%b6%a7-%e0%b6%b8%e0%b7%92%e0%b6%bb%e0%b7%92%e0%b7%83%e0%b7%8a%e0%b7%80%e0%b6%ad%e0%b7%8a%e0%b6%ad-%e0%b7%80%e0%b7%92%e0%b6%af%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/13/"
}