{
       "Source": "dinamina",
       "Timestamp": "September 6, 2023 1:00 am",
       "Headline": "පෙම්වතාගේ ප්‍රහාරයෙන් සිහිසුන් වූ තරුණිය ජීවිතයත් මරණයත් අතර සටනක",
       "News Content": "එල්ලක්කල ප්‍රදේශයේ හෝටලයකදී පෙම්වතාගේ ප්‍රහාරයකට ගොදුරුව බරපතළ තුවාල ලැබූ පෙම්වතිය වතුපිටිවල මූලික රෝහලේ සිහිසුන්ව අසාධ්‍ය තත්ත්වයෙන් යුතුව තවදුරටත් ප්‍රතිකාර ලබන බව නිට්ටඹුව පොලිසිය පවසයි.\n\nඉකුත් 2 දා මෙසේ රෝහල් ගත කර ඇත්තේ කෘෂි විද්‍යාව උපාධිධාරිණියක වූ කුරුණෑගල රිදීගම ප්‍රදේශයේ පදිංචි 28 හැවිරිදි තරුණියකි.පෙම්වතියට පහරදුන් පෙම්වතා රත්නපුර ප්‍රදේශයේ පදිංචි 29 හැවිරිදි තරුණයකු අත්අඩංගුවට ගෙන අධිකරණයට ඉදිරිපත් කර රිමාන්ඩ් භාරයට පත් කළ බව පොලිසිය සඳහන් කරයි.\n\nපහරකෑමට ලක්වූ පෙම්වතිය වෙනත් තරුණයකු සමග ඇති කරගත් ප්‍රේම සම්බන්ධතාවක් මුල් කරගනිමින් මෙම පහරදීම සිදුවී ඇති බව පොලිස් විමර්ශනවලදී හෙළි වී ඇත.පෙම්වතා සහ පෙම්වතිය එකම විශ්ව විද්‍යාලයේ ඉගෙනුම ලබන කාලයේ මෙම ප්‍රේම සම්බන්ධතාව ආරම්භ කර ඇති අතර පෙම් සම්බන්ධතාවට මේ වන විට වසර හතරක් ඉක්මවා ඇතැයිද ඔවුන් මීට වසර දෙකහමාර කට පමණ ඉහතදී විශ්ව විද්‍යාලයෙන් පිටව ගොස් ඇති අතර පෙම්වතිය නිට්ටඹුව එල්ලක්කල ප්‍රදේශයේ පිහිටි සත්ව ගොවිපලක (කුකුළු ෆාම් එකක) රැකියාවක යෙදී සිට ඇතැයිද පොලිසිය කියයි.\n\nසිය පෙම්වතිය තවත් තරුණයකු සමඟ ප්‍රේම සම්බන්ධතාවයක් ඇති කර ගෙන ඇති බවට පෙම්වතා සැකයක් ඇති කර ගෙන ඇතැයි ද ඔහු ඉකුත් 2 දා පෙම්වතිය රැකියාව නිම වී ආයතනයෙන් පිටතට පැමිණි අවස්ථාවේ ඇය සමග බහින්බස් වී ඇතැයි ද හෙළි වී ඇත.\n\nඑසේ බහින්බස්වීමෙන් පසුව දෙදෙනා එම ප්‍රදේශයේ පිහිටි හෝටලයකට ගොස් ඇති අතර රාත්‍රී 8.00 ට පමණ පෙම්වතිය පෙම්වතාගේ ප්‍රහාරයට ගොදුරු වී ඇතැයි විමර්ශනවලදී හෙළිවී ඇත.\n\nහෝටල් කාමරයේ ඇඳේ නිදා සිටි තරුණියගේ හිසට තරුණයා අතින් සහ දණහිස ප්‍රදේශයෙන් වැරෙන් පහර දී ඇති බවත් වැඩි දුරටත් සිදු කළ විමර්ශනවලදී අනාවරණය වී ඇත.\n\nපසුව පෙම්වතිය සිහිසුන්ව ඇති බව දැනගත් පෙම්වතා ත්‍රීරෝද රථයක් ගෙන්වා වතුපිටිවල මූලික රෝහල වෙත ඇතුළත් කර අැත. කොළඹ ජාතික රෝහලට ඇතුළත් වන වැඩිදුර වැඩිදුර පරීක්ෂණයකින් අනතුරුව තුවාල කාරිය යළි වතුපිටිවල රෝහලට රැගෙන විත් සිටි.\n\nතරුණියගේ ජීවිතය දැඩි අවදානමකට ලක්ව තිබෙන බවත් රෝහල් ආරංචි මාර්ග සඳහන් කළේ ය.සිද්ධිය සම්බන්ධව නිට්ටඹුව මූලස්ථාන පොලීසිය වැඩිදුර පොිසිය වැඩිදුර විමර්ශන පවත්වයි.",
       "URL": "https://www.dinamina.lk/2023/09/06/provincial-news/19921/%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%8f%e0%b6%9c%e0%b7%9a-%e0%b6%b4%e0%b7%8a%e0%b6%bb%e0%b7%84%e0%b7%8f%e0%b6%bb%e0%b6%ba%e0%b7%99%e0%b6%b1%e0%b7%8a-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/61/"
}