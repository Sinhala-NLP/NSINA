{
       "Source": "dinamina",
       "Timestamp": "July 11, 2023 1:00 am",
       "Headline": "වෙල්බුට්ටා සහ කුරණ මධුවා ලක්ෂ 30ක බඩු එක්ක දැලේ",
       "News Content": "සිදුව පොලිස් වසමේ ගෙවල් බිදුම් 12 සිදු කළ කටුනායක වෙල්බුට්ටා සහ කුරණ මධුවා යනදෙදෙනා සොරකම් කරන ලද ලක්ෂ 30කට අධික දේපල සමග මිගමුව කොට්ඨාශයේ අපරාධ විමර්ශන ඒකකය විසින් අත්අඩංගුවට ගෙන ඇත.\n\nකොට්ඨාශයේ අපරාධ විමර්ශන ඒකකයයේ පොලිස් කොස්තාපල් වන්නිනායක නිලධාරියාට ලද තොරතුරකට අනුව කුරණ ප්‍රදේශයේදී මොවුන් අත්අඩංගුවට ගෙන තිබේ.\n\n35 වියැති මහේෂ් නිරංජන පෙරේරා නොහොත් වෙල්බුට්ටා සහ 24 වියැති විතානගේ මධුසංඛ නොහොත් මධුවා යන දෙදෙනා අත්අඩංගුවට ගෙන සිදුකළ විමර්ශන වලදී අනාවරණය වූ තොරතුරු අනුව මොවුන් විසින් රාත්‍රී කාලයේ නිවෙස් තුළට සහ ව්‍යාපාරික ස්ථානවලට ඇතුළුවී මෙම සොරකම් සිදුකර ඇත.\n\nඑමෙන්ම මහා මාර්ග අයිනේ විවේක ගන්නා ත්‍රි රෝද රියදුරන්ගේ ජංගම දුරකතන සොරකම් කිරීමද මොවුන් දෙදෙනා විසින් සිදුකර ඇති අතර එසේ සොරාගත් දුරකථන දෙකක් වෙළද සලක් බිද සොරකම් කළ ලක්ෂ 15ක් පමණ වටිනා විදුලි උපකරණ සහ නිවාස වලින් සොරාගත් ශිතකරන ලැප්ටොප් පරිගණක ගෑස් ටැංකි ටීවී ආදී විශාල භාණ්ඩ තොගයක් මේවනවිට පොලිසිය විසින් සොයාගෙන ඇති අතර මොවුන් දෙදෙනා අධික ලෙස මත්ද්‍රව්‍ය වලට ඇබ්බැහි වී ඇති බවත් දිනකට රුපියල් විසිදහසක් පමණ ඒ සදහා වැයකරන බව ප්‍රශ්න කිරීම් වලදී අණාවරනය විය.\n\nමිගමුව කොට්ඨාශයේ අපරාධ විමර්ශන ඒකකයේ ස්ථානාධිපති පොලිස් පරීක්ෂක වික්‍රමසිංහ5775සැරයන් විජේනායක පොලිස් කොස්තාපල් 37928 වන්නිනායක37028පොලිස් කොස්තාපල්වසන්ත සහ 85428 ජයකොඩි යනනිලධාරී සැකකරුවන් අත්අඩංගුවට ගැනීමට සහ විමර්ශන කටයුතු සදහා සහභාගිවී තිබණි.\n\n",
       "URL": "https://www.dinamina.lk/2023/07/11/provincial-news/5592/%e0%b6%9a%e0%b7%9c%e0%b7%85%e0%b6%b9-%e0%b6%b4%e0%b7%99%e0%b6%bb-%e0%b6%b4%e0%b7%8f%e0%b7%83%e0%b6%bd%e0%b7%8a%e0%b7%80%e0%b6%bd%e0%b6%a7-%e0%b6%bd%e0%b6%9a%e0%b7%8a%e0%b7%82-16%e0%b6%9a-%e0%b6%8b/",
       "Category": "provincial-news",
       "Parent URL": "https://www.dinamina.lk/category/provincial-news//page/133/"
}