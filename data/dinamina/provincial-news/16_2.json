{
       "Source": "dinamina",
       "Timestamp": "October 5, 2023 1:00 am",
       "Headline": "මඩේ එරී සිටි වනඅලි පැටියා ගම්මුන්ගේ ආධාරයෙන් ගොඩ ගනී",
       "News Content": "මඩේ එරී සිටි වයස අවුරුදු හයක (06) පමණ වයසේ පසුවන වනඅලි පැටවකු මහත් පරිශ්‍රමයකින් අනතුරුව නිරුපද්‍රිතව පෙරේදා (03) ගොඩ ගැනිණ.\nකැකිරාව නෙලුම්කුලම වැවෙහි මඩේ එරී සිටියදී මෙම වනඅලි පැටවා හමුව තිබේ.\n\nප්‍රදේශවාසීන්ගෙන් ලද තොරතුරකට අනුව ගනේවල්පොළ වනජීවී නිලධාරීන් හා අනුරාධපුර පශු වෛද්‍ය නිලධාරීන්, ප්‍රදේශවාසීන්ගේ ද සහාය ඇතිව වන අලි පැටවා ගොඩ ගැනීමට කටයුතු කළේය.\n\nඑම වනඅලි පැටවා තරමක දුර්වල මට්ටමක සිටීම නිසාවෙන් ගොඩට ගැනීමට පෙර ප්‍රතිකාර ලබා දීමට අනුරාධපුර කලාප භාර පශු වෛද්‍ය චන්දන ජයසිංහ මහතා ඇතුළු කණ්ඩායම කටයුතු කළේය. අනතුරුව මහත් පරිශ්‍රමයක් දරමින් කඹයක් ආධාරයෙන් පැටවා ගොඩට ගැනීමට කටයුතු කර ඇති අතර, පසුව රක්ෂිතයට පලවා හැරිණ.\n\nමෙම වනඅලි පැටවා කැකිරාව වෙරුන්කුලම ප්‍රදේශයේදී වෙඩි තැබීමකින් මිය ගිය කෙනරගේ පැටවකු බව වනජීවි නිලධාරීන් සැක පළ කරයි.\nඅනුරාධපුර අතිරේක – අමිල ප්‍රභාත් වනසිංහ",
       "URL": "https://www.dinamina.lk/2023/10/05/provincial-news/27863/%e0%b6%b8%e0%b6%a9%e0%b7%9a-%e0%b6%91%e0%b6%bb%e0%b7%93-%e0%b7%83%e0%b7%92%e0%b6%a7%e0%b7%92-%e0%b7%80%e0%b6%b1%e0%b6%85%e0%b6%bd%e0%b7%92-%e0%b6%b4%e0%b7%90%e0%b6%a7%e0%b7%92%e0%b6%ba%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/16/"
}