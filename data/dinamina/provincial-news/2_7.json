{
       "Source": "dinamina",
       "Timestamp": "October 13, 2023 12:59 am",
       "Headline": "බ්‍රොයිලර් කුකුළු ලොරිය උඩුකුරිඤ්ඤං",
       "News Content": "බ්‍රොයිලර් කුකුළන් රැගෙන යාමට බුලත්සිංහල දෙසට යමින් තිබූ ලොරි රථයක් ඊයේ (12) උදෑසන බුලත්සිංහල ඉංගිරිය මාර්ගයේ හල්වතුර දමිළ විද්‍යාලය අසලදී පාරෙන් ඉවතට පැන පෙරළී ඇතැයි බුලත්සිංහල පොලිසිය කියයි.\n\nකුකුළන් ප්‍රවාහනය කරන ලොරි රථයක් කුකුළන් රැගෙන ඒමට යමින් තිබියදී රියැදුරුට වේගය පාලනය කරගත නොහැකිව අනතුර සිදුව ඇතැයි පොලිසිය කියයි.\n\nඅනතුරින් ලොරි රථයේ රියැදුරු තුවාල ලබා බුලත්සිංහල රෝහලට ඇතුළත් කර ඇතැයි පොලිසිය කියයි.\n\nසිද්ධිය පිළිබඳ බුලත්සිංහල පොලිස් ස්ථානාධිපති ප්‍රධාන පොලිස් පරීක්ෂක චන්දන විදානගේ මහතාගේ උපදෙස් අනුව රථවාහන අංශයේ ස්ථානාධිපති සෙනෙවිරත්න මහතා ඇතුළු පිරිස පරීක්ෂණ සිදු කරති.",
       "URL": "https://www.dinamina.lk/2023/10/13/provincial-news/30430/%e0%b6%b6%e0%b7%8a%e0%b6%bb%e0%b7%9c%e0%b6%ba%e0%b7%92%e0%b6%bd%e0%b6%bb%e0%b7%8a-%e0%b6%9a%e0%b7%94%e0%b6%9a%e0%b7%94%e0%b7%85%e0%b7%94-%e0%b6%bd%e0%b7%9c%e0%b6%bb%e0%b7%92%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/2/"
}