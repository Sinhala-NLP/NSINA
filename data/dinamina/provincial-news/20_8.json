{
       "Source": "dinamina",
       "Timestamp": "October 4, 2023 1:00 am",
       "Headline": "පොලොන්නරුවේ ගම්වලින් සාම පොළක්",
       "News Content": "පොලොන්නරුව දිස්ත්‍රික්කයේ සිංහල, දමිල, මුස්ලිම්, ආදිවාසී ගම්මාන කිහිපයක ව්‍යවසායකයන්ගේ නිර්මාණ මෙන්ම නිෂ්පාදන සහ එළවළු, පලතුරු එක්රැස් කරමින් සාම පොළක් පසුගියදා (01) පොලොන්නරුව කදුරුවෙල රාමදා හෝටලය අභියසදී පැවැත්විණි.\n\nජාතික සාම මණ්ඩලයේ අනුග්‍රහයෙන්, පොලොන්නරු දිස්ත්‍රික් අන්තර් ආගමික කමිටුව මඟින් මෙය සංවිධානය කර තිබුණු අතර, ඉදිරියේදී දිස්ත්‍රික්කයේ සියලු ජාතීන්, ආගම් ඒකරාශී කර ගනිමින් මෙවැනි ආදර්ශවත් වැඩසටහන් ග්‍රාමීය මට්ටමින් සිදු කිරීමට අපේක්ෂා කරන බව පොලොන්නරු දිස්ත්‍රික් අන්තර් ආගමික කමිටුවේ සම්බන්ධීකාරක ටී. එම්. සී. චන්ද්‍රානි සෙනවිරත්න මහත්මිය සඳහන් කළාය.\n\nමෙම වැඩසටහන සඳහා දිඹුලාගල, වැලිකන්ද, ඕනෑගම, පොලොන්නරුව, කදුරුවෙල යන ප්‍රදේශවල සිංහල, දමිළ, මුස්ලිම්, ආදිවාසීන්, විවිධ ව්‍යවසායකයන් සහ නිෂ්පාදනකරුවන් රැසක් සහභාගි වී සිටියහ.\nසිරිපුර – මදුශානි අබේසිංහ",
       "URL": "https://www.dinamina.lk/2023/10/04/provincial-news/27451/%e0%b6%b4%e0%b7%9c%e0%b6%bd%e0%b7%9c%e0%b6%b1%e0%b7%8a%e0%b6%b1%e0%b6%bb%e0%b7%94%e0%b7%80%e0%b7%9a-%e0%b6%9c%e0%b6%b8%e0%b7%8a%e0%b7%80%e0%b6%bd%e0%b7%92%e0%b6%b1%e0%b7%8a-%e0%b7%83%e0%b7%8f%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/20/"
}