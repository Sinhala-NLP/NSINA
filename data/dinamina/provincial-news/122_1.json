{
       "Source": "dinamina",
       "Timestamp": "July 26, 2023 12:54 am",
       "Headline": "වෙන්දේසිකරුගේ නි‍ෙවස බිඳ ලක්ෂ 20ක රත්‍රං සහ මුදල් සොරා ගෙන",
       "News Content": "පාදුක්ක මීපේ ප්‍රදේශයේ ඉඩම් වෙන්දේසි ආයතනයක හිමිකරුවකුගේ නි‍ෙවසකට ඊයේ (25) අලුයම ඇතුළු වූ සොරකු එම නි‍ෙවසේ තිබූ ලක්ෂ විස්සකට ආසන්න රත්‍රං භාණ්ඩ සහ මුදල් රැගෙන පලා ගොස් ඇතැයි පාදුක්ක පොලිසිය පවසයි. නි‍ෙවසේ කාමරයක අල්මාරියේ තිබූ පවුම් 13ක් පමණ වන රත්‍රං භාණ්ඩ, මුදලින් රුපියල් ලක්ෂයකට ආසන්න මුදලක් සහ වටිනා ජංගම දුරකතනයක් මෙලෙස සොරා ගෙන ගොස් ඇති බව ද පොලිසිය පවසයි.\n\nසැකකරු නි‍ෙවසේ තාප්පයෙන් පැන නි‍ෙවසේ ජනේලයක් ගලවා නි‍ෙවසට ඇතුළු වී ඇති බවත් නි‍ෙවසට ඇතුළුවීමට එම නි‍ෙවසේ ඇති දැඩි කළ සුනඛයින් දෙදෙනාට කෑමට කිසිවක් ලබා දී එම සතුන්ගේ අවධානය වෙනතකට යොමු කර ඇතැයි ද පොලිසිය පවසයි.\n\nඅදාළ සැකකරු නි‍ෙවසට ඇතුළුවීමට පෙර එහි තාප්පයක් මත පැය තුනකට ආසන්න කාලයක් රැඳී සිටි ආකාරය නි‍ෙවසේ සවිකර තිබූ ආරක්ෂිත කැමරාවක සටහන්ව ඇති බව ද පාදුක්ක පොලිසියේ උසස් නිලධාරියෙකු පැවසීය.\n\nඅදාළ නි‍ෙවස පරීක්ෂා කිරීම සඳහා පොලිස් නිල සුනඛයෙකු රැගෙන ආවද ප්‍රදේශයේ පවතින වැසි තත්ත්වය නිසාවෙන් එම කටයුත්ත අතහැර දැමීමට කටයුතු කළ බව ද පොලිසිය පවසයි.",
       "URL": "https://www.dinamina.lk/2023/07/26/provincial-news/9415/%e0%b7%80%e0%b7%99%e0%b6%b1%e0%b7%8a%e0%b6%af%e0%b7%9a%e0%b7%83%e0%b7%92%e0%b6%9a%e0%b6%bb%e0%b7%94%e0%b6%9c%e0%b7%9a-%e0%b6%b1%e0%b7%92%e0%b7%99%e0%b7%80%e0%b7%83-%e0%b6%b6%e0%b7%92%e0%b6%b3/",
       "Category": "provincial-news",
       "Parent URL": "https://www.dinamina.lk/category/provincial-news//page/122/"
}