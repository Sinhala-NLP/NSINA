{
       "Source": "dinamina",
       "Timestamp": "September 4, 2023 3:05 am",
       "Headline": "මැණික් ගං ඉවුර පොලිසියෙන් පිරිසුදු කරයි  ආයෙත් කුණු දැම්මොත් දැඩි දඬුවම්",
       "News Content": "කතරගම මැණික් ගං ඉවුරට මේ වන විට විවිධ පුද්ගලයන් විසින් කැළි කසළ, ප්ලාස්ටික් වැනි අපද්‍රව්‍ය විශාල වශයෙන් මුදාහැරීම මත සුන්දර මැණික් ගඟ අවට මේ වන විට දැඩි පාරිසරික හානියකට ලක් වී ඇත.\n\nඒ අනුව පොලිස්පති සී.ඩී. වික්‍රමරත්න මහතාගේ උපදෙස් මත මැණික් ගඟ පිරිසුදු කිරීමට පොලිසිය පියවර ගෙන තිබේ. කතරගම අංක 01 පාලම අසළ පහත ප්‍රදේශයේ ගඟ ආසන්නයේ ඇති විශ්‍රාම ශාලා මෙන්ම කඩකරුවන් ඇතුළු විවිධ පිරිස් විසින් ප්ලාස්ටික්, පලතුරු අපද්‍රව්‍ය ඇතුළු කැළි කසළ විශාල ලෙස මැණික් ගඟේ හුදෙකලා ප්‍රදේශවෙත මුදා හැරීම සිදු කරයි.\n\nමෙම ක්‍රියාවලිය නවතාලීම පිණිස කතරගම පාරිසරික පොලිසිය එක්ව විශේෂ වැඩසටහනක් දියත් කොට ඇත. ගඟ දෙපසට කැළි කසළ දමන පුද්ගලයන් අත්අඩංගුවට ගෙන අධිකරණය වෙත යොමු කිරීමට ද කතරගම පොලිසිය පියවර ගෙන ඇත\n\nකතරගම – කේ.ඩී. දේවප්‍රිය",
       "URL": "https://www.dinamina.lk/2023/09/04/provincial-news/19205/%e0%b6%b8%e0%b7%90%e0%b6%ab%e0%b7%92%e0%b6%9a%e0%b7%8a-%e0%b6%9c%e0%b6%82-%e0%b6%89%e0%b7%80%e0%b7%94%e0%b6%bb-%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%92%e0%b6%ba%e0%b7%99%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/63/"
}