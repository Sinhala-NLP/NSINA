{
       "Source": "dinamina",
       "Timestamp": "August 7, 2023 1:29 am",
       "Headline": "යතුරුපැදි අනතුරින් සරසවි සිසුවා මරුට",
       "News Content": "\n\nයාපනයේදී සිදු වූ යතුරු පැදි අනතුරකින් යාපනය විශ්ව විද්‍යාලයේ සිසුවෙකු 5 දා මියගොස් තිබේ. මෙසේ මියගොස් ඇත්තේ යාපනය විශ්ව විද්‍යාලයේ දෙවන වසරේ ඉගෙනුම ලබන නුවරඑළියේ පදිංචි 22 හැවිරිදි කේ. ප්‍රතීසන් නැමති තරුණයෙකි.\nඔහු යතුරුපැදියක ගමන් කරමින් සිටියදී එම යතුරු පැදිය යාපනයේ ආනේයිපාඩි හන්දියේදී පෙරළී යාමෙන් සිසුවාට බරපතළ තුවාල සිදුව ඇත. යාපනය ශීක්ෂණ රෝහලට ඇතුළත් කොට එහි ප්‍රතිකාර ලබමින් සිටිය දී ඔහු මියගොස් තිබේ. යාපනය පොලීසිය මෙම අනතුර සම්බන්ධයෙන් පරීක්ෂණ පවත්වා ගෙන යයි.\n\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/08/07/provincial-news/12145/%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af%e0%b7%92-%e0%b6%85%e0%b6%b1%e0%b6%ad%e0%b7%94%e0%b6%bb%e0%b7%92%e0%b6%b1%e0%b7%8a-%e0%b7%83%e0%b6%bb%e0%b7%83%e0%b7%80%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/105/"
}