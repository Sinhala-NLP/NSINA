{
       "Source": "dinamina",
       "Timestamp": "October 9, 2023 1:00 am",
       "Headline": "පිළියන්දල මෝටර් රියක් බදුලු ඔයේ පාවෙයි",
       "News Content": "බදුල්ල-බණ්ඩාරවෙල ප්‍රධාන මාර්ගයේ උඩුවර 5 කණුව නිල්බෝවිල ප්‍රදේශයේ දී ඊයේ (8) අලුයම මෝටර්රථයක් මාර්ගයෙන් ඉවතට පැන බදුලු ඔයට පෙරළීයාමෙන් එහි රියදුරු කිසිදු තුවාලයක් නොලබා අනූනවයෙන් දිවි බේරාගෙන ඇතැයි හාලිඇල පොලිසිය පවසයි.\n\nමෝටර්රථය මෙසේ අලුයම 1.00ට පමණ බදුලු ඔයට පෙරළීයාමෙන් යාමෙන් අනතුරුව ජලයේ පාවෙමින් තිබිය දී මොහු මෝටර් රථ යෙන් ඉවතට විත් අඳුරේම අනතුරුදායක ලෙස මහත් වෙහෙසක් දරා බදුලු ඔයේ සැඩ දියපහරෙන් දිවි බේරාගෙන ගොඩට පැමිණ ඇත.\n\nඇල්ල සිට පස්සර බලා ධාවනය වෙමින් තිබූ මෝටර් රථයක් මෙසේ මාර්ගයෙන් ඉවතට පැන අඩි 150 ක පමණ ප්‍රපාතයකින් පහළ බදුලු ඔයට පෙරළී ගොස් ජලයේ පාවෙමින් තිබෙන බවත්, පිළියන්දල ප්‍රදේශයේ පදිංචි අවුරුදු 35ක පමණ අයෙකු අනතුරින් දිවි බේරාගෙන ඇති බවත් පොලිසිය පැවසීය.\n\nසී. ගමගේ සොරණාතොට සමූහ බදුල්ල නිශාන්ත අබයගුණවර්ධන",
       "URL": "https://www.dinamina.lk/2023/10/09/provincial-news/28973/%e0%b6%b4%e0%b7%92%e0%b7%85%e0%b7%92%e0%b6%ba%e0%b6%b1%e0%b7%8a%e0%b6%af%e0%b6%bd-%e0%b6%b8%e0%b7%9d%e0%b6%a7%e0%b6%bb%e0%b7%8a-%e0%b6%bb%e0%b7%92%e0%b6%ba%e0%b6%9a%e0%b7%8a-%e0%b6%b6%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/9/"
}