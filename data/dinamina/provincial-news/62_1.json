{
       "Source": "dinamina",
       "Timestamp": "September 5, 2023 3:35 am",
       "Headline": "ත්‍රිරෝද රිය බසයක ගැටී සිව්දරු පියා මරු දකී",
       "News Content": "විවාහ මංගල උත්සවයක කුලී ගමනක් ගොස් ඊයේ නිවස කරා එමින් සිටී ත්‍රිරෝද රථ රියදුරකු පෞද්ගලික බස් රථයක් ගැටී සිදුවූ අනතුරකින් මියගොස් ඇති බව කළුතර උතුර පොලිසිය පවසයි. මෙසේ මියගොස් ඇත්තේ වස්කඩුව ප්‍රදේශයේ පදිංචිව සිටී සුගත් දයානන්ද නමැති සිව්දරු පියෙකි.\nමියගොස් ඇති තැනැත්තා ප්‍රදේශයේ විවාහ මංගල උත්සවයකට කුලී ගමනක් ගොස් නිවස කරා යමින් සිටියදී වස්කඩුවේ වාඩියමංකඩ හන්දියට ආසන්නයේ දී කළුතර දෙසින් පැමිණි බස් රථයක ගැටී අනතුර සිදුව ඇති බව පොලිසිය කීය. ත්‍රීරෝද රථය බසයේ ඇමිණී මීටර් කිහිපයක් ඉදිරියට ඇදී ගොස් ඇති අතර අනතුරින් බරපතළ තුවාල ලබා සිටී තැනැත්තා කළුතර ශීක්ෂණ රෝහලට යොමුකිරීමෙන් පසු මියගොස් ඇති බව රෝහල් ප්‍රකාශකයෙක් කීය.\nබස් රථ රියදුරු අත්අඩංගුවට ගෙන ඇති අතර, විමර්ශන කටයුතු නිමාවුවත් පසු කළුතර මහේස්ත්‍රාත් අධිකරණයට ඉදිරිපත් කිරීමට නියමිතව තිබූණි.\nස්ථානාධිපති ප්‍රධාන පොලිස් පරීක්ෂක දමිත් ජයතිලක මහතාගේ උපදෙස් පරිදි රථවාහන අංශ ස්ථානාධිපති උප පොලිස් පරීක්ෂක සොයිසා මහතාගේ ප්‍රධානත්වයෙන් කොස්තාපල් වරුන්වන නයනකුමාර (40173) සහ කාවින්ද (55236) පරීක්ෂණ පවත්වති.\nපොතුපිටිය සුමිත් ප්‍රේමතිලක කළුතර සුනිල් සාන්ත",
       "URL": "https://www.dinamina.lk/2023/09/05/provincial-news/19591/%e0%b6%ad%e0%b7%8a%e0%b6%bb%e0%b7%92%e0%b6%bb%e0%b7%9d%e0%b6%af-%e0%b6%bb%e0%b7%92%e0%b6%ba-%e0%b6%b6%e0%b7%83%e0%b6%ba%e0%b6%9a-%e0%b6%9c%e0%b7%90%e0%b6%a7%e0%b7%93-%e0%b7%83%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/62/"
}