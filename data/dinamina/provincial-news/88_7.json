{
       "Source": "dinamina",
       "Timestamp": "August 17, 2023 2:15 am",
       "Headline": "හිමිනමගෙන් රෝහලට ලක්ෂ 100ක් වටිනා උපකරණ",
       "News Content": "රෝහල් සේවා මණ්ඩලයේ අධ්‍යක්ෂ ශාස්ත්‍රපති රාජකීය පණ්ඩිත රජවැල්ලේ සුභූති නායක ස්වාමින් වහන්සේගේ පුද්ගලික මැදිහත් වීමෙන් විදෙස්ගත පුද්ගලයන්ගෙන් ලද ආධාර උපකාර ඇතිව රුපියල් ලක්ෂ 100කට අධික වටිනාකමකින් යුක්ත වෛද්‍ය උපකරණ තොගයක් වලස්මුල්ල රෝහල වෙත පසුගියදා (15) පරිත්‍යාග කෙරුණි.\nවලස්මුල්ල රෝහල සඳහා අත්‍යවශ්‍යව තිබූ වෛද්‍ය උපකරණ රැසක් මෙලෙස නාහිමියන් අතින් වලස්මුල්ල රෝහලේ රෝහල් අධිකාරී රංග චන්ද්‍රසේන මහතා ඇතුළු කාර්ය මණ්ඩලය වෙත ප්‍රදානය කෙරුණි.\n\nසූරියවැව විශේෂ නුවන් ජයසේකර\nසූරියවැව – දිලිප් ජයසේකර",
       "URL": "https://www.dinamina.lk/2023/08/17/provincial-news/14737/%e0%b7%84%e0%b7%92%e0%b6%b8%e0%b7%92%e0%b6%b1%e0%b6%b8%e0%b6%9c%e0%b7%99%e0%b6%b1%e0%b7%8a-%e0%b6%bb%e0%b7%9d%e0%b7%84%e0%b6%bd%e0%b6%a7-%e0%b6%bd%e0%b6%9a%e0%b7%8a%e0%b7%82-100%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/88/"
}