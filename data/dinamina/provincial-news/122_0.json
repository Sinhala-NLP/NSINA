{
       "Source": "dinamina",
       "Timestamp": "July 26, 2023 12:55 am",
       "Headline": "මහරගම දේවස්ථානයකට පස්වෙනි වතාවටත් හොරු පැනලා",
       "News Content": "මහරගම ශාන්ත මරියා රෝමානු කතෝලික දේවස්ථානයට 25දා අලුයම ඇතුළු වූ පුද්ගලයකු දේවස්ථානය තුළ සවි කර තිබූ අඟල් 32 ප්‍රමාණය රූපවාහිනී යන්ත්‍රයක් සොරා ගෙන යාම සම්බන්ධයෙන් පැමිණිල්ලක් ලැබී ඇතැයි මහරගම පොලිසිය කියයි.\n\nඒ සමඟම ආධාර මුදල් එකතු කරන ලද පිංකැට දෙක ද කඩා එහි මුදල් ද රැගෙන ගොස් ඇතැයි පොලිසිය සඳහන් කරයි.\n\nබැතිමතුන්ගේ ප්‍රයෝජනය සඳහා දේවස්ථාන ශාලාව තුළ සවිකර තිබූ රූපවාහිනි යන්ත්‍රය මෙලෙස සොරාගෙන ඇති බව පැමිණිල්ලේ සඳහන් වේ. සොරා ගෙන ගිය රූපවාහිනී යන්ත්‍රයේ වටිනාකම රුපියල් 175000ක් බව පැමිණිල්ලේ සඳහන් වේ. මෙම මාස 6 තුළ මෙම දේවස්ථානයට ඇතුළු වූ සොරුන් අවස්ථා පහකදී ආධාර මුදල් එකතු කර තිබූ පිං කැට කඩා එහි තිබූ මුදල් සහ එම අවස්ථා දෙකකදී රූපවාහිනි යන්ත්‍ර සොරාගෙන ගොස් තිබූ බව එම දේවස්ථානයේ මිසම් පාලක ප්‍රදීප් නිරෝෂන් පියතුමා පැවසූහ. සොරකම් සම්බන්ධයෙන් මහරගම පොලිසියට අවස්ථා පහේදීම පැමිණිලි කර ඇති අතර සොරකම් වලට සම්බන්ධ කිසිදු සැකකරුවෙකු මෙතෙක් අත්අඩංගුවට ගෙන නැත.",
       "URL": "https://www.dinamina.lk/2023/07/26/provincial-news/9402/%e0%b6%b8%e0%b7%84%e0%b6%bb%e0%b6%9c%e0%b6%b8-%e0%b6%af%e0%b7%9a%e0%b7%80%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba%e0%b6%9a%e0%b6%a7-%e0%b6%b4%e0%b7%83%e0%b7%8a%e0%b7%80%e0%b7%99/",
       "Category": "provincial-news",
       "Parent URL": "https://www.dinamina.lk/category/provincial-news//page/122/"
}