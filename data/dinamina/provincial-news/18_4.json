{
       "Source": "dinamina",
       "Timestamp": "October 5, 2023 1:00 am",
       "Headline": "නෝනගම වැවේ තාවුලු කඩා මංතීරු හදලා: පිටාර ගැලූ වැව කුඹුරුත් යට කරලා",
       "News Content": "මහ වැස්සෙන් නෝනගම වැව පිට ආර ගලා අස්වනු නෙළීමට ආසන්නව තිබූ කුඹුරු ජලගැල්මෙන් විනාශයට පත්ව ඇති බව ගොවීහු පවසති.\nනෝනගම වැව මහා වාරි මාර්ග යටතේ ලුණම ගොවිජන සේවා බල ප්‍රදේශයේ පිහිටා ඇත. යල කන්නයේ වගා කර ඇති අස්වනු නෙළීමට ආසන්නව තිබූ කුඹුරු මෙලෙස ජලයෙන් යටවීම නිසා විනාශයට පත්ව ඇත. නෝනගම වැව ජල උද්‍යානයක් බවට සංවර්ධනය කිරීමේදී වැව වටා ඇවිදින මංතීරුවක් සකස් කිරීම හේතුවෙන් වැවේ ජලය රඳවා ගැනීමට වැව් තාවුලු ප්‍රදේශයක් නොමැතිකම මත වැව් කණ්ඩිය පිටාර ගලා කුඹුරු හා අවට නිවාස ජලයෙන් යට වූ බව අවට පදිංචිකරුවන් කියා සිටිති.\nලුණම සමූහ – සනත් ගමගේ",
       "URL": "https://www.dinamina.lk/2023/10/05/provincial-news/27873/%e0%b6%b1%e0%b7%9d%e0%b6%b1%e0%b6%9c%e0%b6%b8-%e0%b7%80%e0%b7%90%e0%b7%80%e0%b7%9a-%e0%b6%ad%e0%b7%8f%e0%b7%80%e0%b7%94%e0%b6%bd%e0%b7%94-%e0%b6%9a%e0%b6%a9%e0%b7%8f-%e0%b6%b8%e0%b6%82%e0%b6%ad/",
       "Category": "provincial-news",
       "Parent URL": "https://www.dinamina.lk/category/provincial-news//page/18/"
}