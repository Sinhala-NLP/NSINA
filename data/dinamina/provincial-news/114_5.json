{
       "Source": "dinamina",
       "Timestamp": "August 1, 2023 1:00 am",
       "Headline": "පොතුපිටියේ ගිනිඅවි කම්හලක්  සැකපිට 3ක් අත්අඩංගුවට",
       "News Content": "පොතුපිටිය, ඉළුඹකන්ද ප්‍රදේශයේ නීති විරෝධීව පවත්වාගෙන ගිය ගිනිඅවි කම්හලක් වටලා එහිදී නිපදවූ ගිනිඅවි හතරක් සහ සැකකරුවන් තිදෙනකු අත්අඩංගුවට ගත් බව පොතුපිටිය පොලිසිය පැවසීය.\n\nමෙලෙස අත්අඩංගුවට ගත් පුද්ගලයන් අතර, ගිනිඅවි කම්හලේ හිමිකරු සහ ගිනිඅවි මිලදී ගැනීමට පැමිණි පුද්ගලයන් දෙදෙනකු වන බව පොලිසිය පැවසීය. පොතුපිටිය පොලිස් ස්ථානාධිපතිවරයාට ලැබුණු රහසිගත තොරතුරක් මත මෙම ගිනිඅවි කම්හල වැටලීමට හැකිවී ඇත.\n\nඅත්අඩංගුවට ගත් ප්‍රධාන සැකකරු මනුෂ්‍ය ඝාතනයන් සම්බන්ධයෙන් රත්නපුර මහා අධිකරණයයේ විභාග වන නඩුවක විත්තිකරුවකු බවත් මෙම හොර ගිනිඅවි කම්හල කාලයක් තිස්සේ පවත්වාගෙන ගොස් ඇති බවත් එහිදී නිපදවූ ගිනිඅවි රැසක් ප්‍රදේශයේ විවිධ පුද්ගලයන්ට අලෙවි කර ඇති බව විමර්ශනවලදී හෙළිදරව් වූ බව පොලිසිය පැවසීය.\n\nපොලිසිය විසින් අත්අඩංගුවට ගත් සැකකරුවන් තිදෙනා සහ ගිනිඅවි හතර කලවාන මහේස්ත්‍රාත් අධිකරණයට ඉදිරිපත් කිරීමෙන් පසු ගිනිඅවි කම්හලේ අයිතිකරු රක්ෂිත බන්ධනාගාරගත කර ඇති අතර, වරද පිළිගැනීම හේතුවෙන් ගිනිඅවි මිලදී ගැනීමට පැමිණි සැකකරුවන් දෙදෙනා ශරීර ඇප මත මුදාහරින ලෙස අධිකරණය නියෝග කළ බව පොලිසිය පැවසීය.\n\nරක්වාන – ඉන්දික සී. කුමාර",
       "URL": "https://www.dinamina.lk/2023/08/01/provincial-news/10578/%e0%b6%b4%e0%b7%9c%e0%b6%ad%e0%b7%94%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b6%9c%e0%b7%92%e0%b6%b1%e0%b7%92%e0%b6%85%e0%b7%80%e0%b7%92-%e0%b6%9a%e0%b6%b8%e0%b7%8a%e0%b7%84%e0%b6%bd/",
       "Category": "provincial-news",
       "Parent URL": "https://www.dinamina.lk/category/provincial-news//page/114/"
}