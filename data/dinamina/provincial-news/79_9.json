{
       "Source": "dinamina",
       "Timestamp": "August 23, 2023 1:00 am",
       "Headline": "ඇසළ පෙරහර බලන්න හොරෙන් ආසන දුන්නොත් නඩු",
       "News Content": "මෙවර සෙංකඩගලපුර ඇසළ පෙරහර නැරැඹීමට පැමිණෙන පිරිස් වෙනුවෙන් මුදලට ආසන පැනවීම සිදුකරනු ලබන පුද්ගලයින් විසින් ඒ සඳහා ඇසළ පෙරහර භාරයේ ලිඛිත අවසර ලබා ගතයුතු බවත් එසේ අවසර නොගෙන ආසන පනවන පුද්ගලයින් හට මහේස්ත්‍රාත් අධිකරණය හමුවේ නඩුපවරා දඞුවම් පැමිණ විය හැකි බවත් දඩමුදල් අයකර ගැණීම සිදුකරනු ලබන බවත් මහනුවර කඩවත්සතර හා ගඟවට කෝරළේ ප්‍රාදේශිය ලේකම් සහ ඇසල පෙරහර භාරයේ බලයලත් නිලධාරි යු.ජේ.එම්.එම්.එස්.බී.ජයසිංහ මහතා මාධ්‍ය නිවේදෙනයක් නිකුත් කරමින් කියා සිටියි.\n\nමාධ්‍ය නිවේදනය මගින් ඒ මහතා වැඩිදුරටත් දන්වා සිටින්නේ ආසන පනවන්නන් ගෙන් එක් එක් ආසනයක් වෙනුවෙන් පෙරහර භාරයට අයකරනු ලබන බදු මුදල් ගෙවීම පැහර හැරීම 1980 අංක 34 දරණ ඇසළ පෙරහර භාර පනත මගින් දඩුවම් ලබාදීය හැකි වරදක් බවත් ආසන පැනවීම පිණිස අවශ්‍ය අවසර පත්‍ර මහනුවර කඩවත්සතර හා ගඟවට කොරළේ ප්‍රාදේශීය ලේකම් /ඇසළ පෙරහර භාරයේ බලයලත් නිලධාරි වරයාගෙන් ලබා ගැණීමට කටයුතු කළ යුතු බවය.",
       "URL": "https://www.dinamina.lk/2023/08/23/provincial-news/16419/%e0%b6%87%e0%b7%83%e0%b7%85-%e0%b6%b4%e0%b7%99%e0%b6%bb%e0%b7%84%e0%b6%bb-%e0%b6%b6%e0%b6%bd%e0%b6%b1%e0%b7%8a%e0%b6%b1-%e0%b7%84%e0%b7%9c%e0%b6%bb%e0%b7%99%e0%b6%b1%e0%b7%8a-%e0%b6%86%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/79/"
}