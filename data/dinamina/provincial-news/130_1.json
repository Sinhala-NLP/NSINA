{
       "Source": "dinamina",
       "Timestamp": "July 15, 2023 1:00 am",
       "Headline": "වළක වැටුණු අලි පැටියා ගොඩගන්න වනජීවී මෙහෙයුමක්",
       "News Content": "පොලොන්නරුව මැදිරිගිරිය දහම් වැව ප්‍රදේශයේ ඊයේ රාත්‍රී වළකට වැටී සිටි වන අලි පැටවකු ගොඩගැනීමට මැදිරිගිරිය වනජීවී නිලධාරීන් සහ මහවැලි අධිකාරියේ නිලධාරිහු එක්ව කටයුතු කළහ.\nඅඩි පහක් පමණ ගැඹුරැති ජලය පිරුණු වළකට වන අලි පැටවා වැටී සිටිනවා දැක ගම්මුන් විසින් මහවැලි අධිකාරියේ නිලධාරීන්ව දැනුම්වත් කර තිබේ. පසුව මැදිරිගිරිය වනජීවී කාර්යාලයේ නිලධාරීන් පැමිණ බැකෝ යන්ත්‍රයක් මාර්ගයෙන් වන අලි පැටවා ගොඩගනු ලැබීය.\nමාස දෙකක් පමණ වයසැති මෙම පිරිමි වන අලි පැටවා ගොඩගැනීමෙන් අනතුරුව ගිරිතලේ වනජීවී පශු වෛද්‍ය ඒකකයට භාර දෙන ලදි.\n\nඇළහැර – සරත් වෙලගෙදර",
       "URL": "https://www.dinamina.lk/2023/07/15/provincial-news/6740/%e0%b7%80%e0%b7%85%e0%b6%9a-%e0%b7%80%e0%b7%90%e0%b6%a7%e0%b7%94%e0%b6%ab%e0%b7%94-%e0%b6%85%e0%b6%bd%e0%b7%92-%e0%b6%b4%e0%b7%90%e0%b6%a7%e0%b7%92%e0%b6%ba%e0%b7%8f-%e0%b6%9c%e0%b7%9c%e0%b6%a9/",
       "Category": "provincial-news",
       "Parent URL": "https://www.dinamina.lk/category/provincial-news//page/130/"
}