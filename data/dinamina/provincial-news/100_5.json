{
       "Source": "dinamina",
       "Timestamp": "August 10, 2023 1:58 am",
       "Headline": "පැරණි බිම් බෝම්බය අලියාට මරු කැඳවයි",
       "News Content": "යුද සමයේදී වළලා තිබූ බිම් බෝම්බයක් හදිසියේම පුපුරා යාම නිසා ඊට ගොදුරු වූ වන අලියෙකු පෙරේදා (07) ජීවිතක්ෂයට පත්ව තිබේ.\nවයස අවුරුදු දොළහක් පමණ වන මෙම වන අලියා බෝම්බයට හසුව ඇත්තේ මුලතිව් ඕඩ්ඩිසුඩාන් පාරේදී වීම විශේෂත්වයකි.\nබිම් බෝම්බයට හසුව මිය ගිය වන අලියාගේ සිරුර සම්පූර්ණයෙන්ම පිලිස්සී ගොස් තිබේ.\nසිද්ධිය සම්බන්ධයෙන් වනජීවී නිලධාරීන්ට තොරතුරු වාර්තා වීමෙන් පසුව නිලධාරීන් පිරිසක් එහි ගොස් තිබේ.\nමියගිය වන අලියා සම්බන්ධයෙන් පශ්චාත් මරණ පරීක්ෂණයක් පැවැත්වීමට පියවර ගෙන ඇති අතර, මුලතිව් වනජීවී නිලධාරීන් හා පොලිසිය සිද්ධිය සම්බන්ධයෙන් පරීක්ෂණ පවත්වයි.\nඋතුරු පළාත් විශේෂ – රසුල දිල්හාර ගමගේ",
       "URL": "https://www.dinamina.lk/2023/08/10/provincial-news/12954/%e0%b6%b4%e0%b7%90%e0%b6%bb%e0%b6%ab%e0%b7%92-%e0%b6%b6%e0%b7%92%e0%b6%b8%e0%b7%8a-%e0%b6%b6%e0%b7%9d%e0%b6%b8%e0%b7%8a%e0%b6%b6%e0%b6%ba-%e0%b6%85%e0%b6%bd%e0%b7%92%e0%b6%ba%e0%b7%8f%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/100/"
}