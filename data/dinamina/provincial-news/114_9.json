{
       "Source": "dinamina",
       "Timestamp": "August 1, 2023 12:30 am",
       "Headline": "අඹුසැමි යුවළකට මරු කැඳවූ තිස්ස රිය අනතුරේ වෑන් රියැදුරු රක්ෂිත බන්ධනාගාරයට",
       "News Content": "ස්ස කතරගම ප්‍රධාන මාර්ගයෙහි ජූල්පල්ලම 7 කණුව ප්‍රදේශයේ දී යතුරුපැදියේ ගමන් කළ අඹු සැමි යුවළකට මරු කැඳවූ වෑන් රථ රියැදුරු අගෝස්තු මස 11 වැනිදා දක්වා රකෂිත බන්ධනාගාරගත කරන ලෙස තිස්සමහරාම වැඩබලන මහේස්ත්‍රාත් ඒ. එල්. ඒ. සී. ක්‍රිෂාන්ත මහතා විසින් නියෝග කළේය.\nමෙසේ රක්ෂිත බන්ධනාගාරගත කළේ කහවත්ත සෝමා මැහුම් ආයතනය බුක්ෂොප් පාර පදිංචි රත්නායක මුදියන්සේලාගේ නුවන් රත්නායක නමැති 39 හැවිරිදි රියැදුරකු විය.\n\nතිස්සමහරාම සිට කතරගම දෙසට අපරීක්ෂාකාරී ලෙස වෑන් රථයක් බීමත්ව ධාවනය කර ඇති සැකකරු තවත් රථයකට ඉස්සර කිරීමට යෑමේදී ඉදිරියෙන් ධාවනය වූ යතුරුපැදි‍ෙය් වෑන් රථය ගැටීමෙන් මෙම රිය අනතුර ඉකුත් 29 වැනිදා සිදුවිය. එහිදී යතුරුපැදිකරු හා එම යතුරුපැදියේ පිටුපස ගමන් කළ ඔහුගේ බිරිය වන යඨාල ප්‍රාථමික විද්‍යාලයෙහි සේවය කළ ගුරුවරියක් එම ස්ථානයේදීම ජීවිතක්ෂයට පත් විය.\n\nමියගිය එම අඹුසැමි යුවළගේ දාහතර හැවිරිදි බාල පුත්‍රයා මෙම රිය අනතුරින් බරපතළ තුවාල ලැබූ අතර, ඔහු මේ වන විට ශල්‍යකර්මයකට ලක්ව සිහිසුන්ව දැඩි සත්කාර ඒකකයේ ප්‍රතිකාර ලබමින් සිටිති.\n\nතිස්සමහරාම සමූහ\nඒ. ඒ. පේමසිරි",
       "URL": "https://www.dinamina.lk/2023/08/01/provincial-news/10606/%e0%b6%85%e0%b6%b9%e0%b7%94%e0%b7%83%e0%b7%90%e0%b6%b8%e0%b7%92-%e0%b6%ba%e0%b7%94%e0%b7%80%e0%b7%85%e0%b6%9a%e0%b6%a7-%e0%b6%b8%e0%b6%bb%e0%b7%94-%e0%b6%9a%e0%b7%90%e0%b6%b3%e0%b7%80%e0%b7%96/",
       "Category": "provincial-news",
       "Parent URL": "https://www.dinamina.lk/category/provincial-news//page/114/"
}