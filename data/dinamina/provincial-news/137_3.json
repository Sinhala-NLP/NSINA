{
       "Source": "dinamina",
       "Timestamp": "July 5, 2023 9:47 am",
       "Headline": "SPA ගියා කියා ව්‍යාපාරිකයා බිය වද්දා පොලිස් වෙසින් ලක්ෂයක් කොල්ලකාලා",
       "News Content": "පොලිස් නිලධාරීන් බවට හඳුන්වා දෙහිවල නැදිමාල ව්‍යාපාරිකයකුගේ නිවසට ගොස් ඔහු සම්බාහන මධ්‍යස්ථානයකට ගිය බවට පියාට සහ බිරියට පවසන බවට බිය වද්දා රුපියල් ලක්ෂයක මුදලක් බලෙන් ලබාගෙන ඇතැයි දෙහිවල පොලිසිය පවසයි.\n\nමේ සම්බන්ධයෙන් ව්‍යාපාරිකයා පෙරේදා (03) පැමිණිල්ලක් කර ඇතැයි පොලිස් නිලධාරියෙක් පැවැසීය.\n\nපැමිණිලිකාර ව්‍යාපාරිකයාගේ නිවසට පැමිණ තිබූ නාඳුනන පුද්ගලයන් දෙදෙනකු ව්‍යාපාරිකයා හමුවී ඔහු සම්බාහන මධ්‍යස්ථානයේ දී ඇසුරු කළ කාන්තාවට සමාජ රෝග තිබෙන බවට තහවුරු වී ඇති බවට පවසා තිබූ බව පොලිසිය පවසයි.\n\nදෙහිවල පොලිසිය පරීක්ෂණ පවත්වයි.\n\nබණ්ඩාරගම – බිමල් ජයසිංහ\nදෙහිවල – ඩී. හේරත්",
       "URL": "https://www.dinamina.lk/2023/07/05/provincial-news/4343/spa-%e0%b6%9c%e0%b7%92%e0%b6%ba%e0%b7%8f-%e0%b6%9a%e0%b7%92%e0%b6%ba%e0%b7%8f-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b7%92%e0%b6%9a%e0%b6%ba%e0%b7%8f-%e0%b6%b6/",
       "Category": "provincial-news",
       "Parent URL": "https://www.dinamina.lk/category/provincial-news//page/137/"
}