{
       "Source": "dinamina",
       "Timestamp": "September 8, 2023 1:00 am",
       "Headline": "වැටලීමේදී ලක්ෂයක මත්කුඩු කලිසම් සාක්කුවේ",
       "News Content": "රුපියල් ලක්ෂයකට අධික වටිනාකමකින් යුත් අයිස් මත්ද්‍රව්‍ය කලිසම් සාක්කුවේ දමාගෙන සිටි පුද්ගලයකු පෙරේදා (06) පස්වරුවේ අත්අඩංගුවට ගත් බව අළුත්ගම විශේෂ කාර්ය බළකාය පවසයි.\n\nමෙසේ අත්අඩංගුවට ගෙන ඇත්තේ අළුත්ගම ප්‍රදේශයේ පදිංචි 23 හැවිරිදි පුද්ගලයකු බව පොලිසිය කීය.\n\nඅළුත්ගම ධර්ගා නගරය ප්‍රදේශයේ සිදුකළ වැටලීමකදී සැකකරු පරීක්ෂා කොට අයිස් මත්ද්‍රව්‍ය ග්‍රෑම් 5 යි මිලිග්රැම් 630ක් භාරයට ගත් බව පොලිසිය කීය. සැකකරු නඩු භාණ්ඩ සමඟ අළුත්ගම පොලිසියට භාරදී ඇති අතර, කළුතර මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි. අළුත්ගම පොලිසිය වැඩිදුර පරීක්ෂණ පවත්වති.",
       "URL": "https://www.dinamina.lk/2023/09/08/provincial-news/20665/%e0%b7%80%e0%b7%90%e0%b6%a7%e0%b6%bd%e0%b7%93%e0%b6%b8%e0%b7%9a%e0%b6%af%e0%b7%93-%e0%b6%bd%e0%b6%9a%e0%b7%8a%e0%b7%82%e0%b6%ba%e0%b6%9a-%e0%b6%b8%e0%b6%ad%e0%b7%8a%e0%b6%9a%e0%b7%94%e0%b6%a9/",
       "Category": "provincial-news",
       "Parent URL": "https://www.dinamina.lk/category/provincial-news//page/57/"
}