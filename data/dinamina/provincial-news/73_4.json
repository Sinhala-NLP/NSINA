{
       "Source": "dinamina",
       "Timestamp": "August 28, 2023 1:05 am",
       "Headline": "අසාධ්‍ය ලෙඩකු රැගෙන පිම්මේ ආ වෑන්රියට පාරේ ගිය දැරියක් බිලි",
       "News Content": "වාහනයේ සිටි ලෙඩාත් රෝහලේ දී මරු දකී\n\nත්‍රිකුණාමලය ඇතුළු වරාය පාරේ කනත්ත හන්දියේ දී සිදුවු වෑන් රථ යතුරුපැදි අනතුරකින් යතුරුපැදියේ ගමන් ගත් දැරියක පෙරේදා (26) අලුයම මිය ගිය අතර\nඑම යතුරුපැදියේ ගමන් ගත් කාන්තාවක හා තවත් දැරියක තුවාල ලැබු බව වරාය පොලිසිය කියයි.\nඅනතුරට පත් වෑන් රථය පැදවු රියදුරා හදිසියේ අසනිපවි අසාධ්‍ය තත්ත්වයේ සිටි සිය මව රැගෙන රෝහල කර එද්දි මෙම අනතුර සිදුවි ඇති අතර අසාධ්‍යව සිටි මව\nරෝහල් ගත කරද්දී මියගොස් ඇතැයි පොලිසිය කීය. වෑන් රථ යතුරුපැදි අනතුරෙන් මෙලෙස මිය ගියේ ත්‍රිකුණාමලය ඩොක්යාර්ඩ් පාරේ පදිංචි ශාන්ත මේරි බාලිකා විද්‍යාලයේ 05 වසරේ ඉගෙනුම ලැබු එඩ්වික් ෂෙරලින් ටේසි (09) නමැති දැරියයි. එම ලිපිනයේ ම පදිංචි ලින්ඩා ලීනා (34) නැමැති කාන්තාව හා ජූඩ් කවිසාලිනි (08) නමැති දැරිය මෙලෙස තුවාල ලබා ඇති අතර තුවාල ලැබු දැරියගේ තත්ත්වය බරපතළ බැවින් අනුරාධපුර ශික්ෂණ රෝහලට මාරු කර යවා තිබේ.\nතුවාල ලැබු කාන්තාව සිය බාල සහෝදරියගේ හා බාල සහෝදරයාගේ දියණියන් දෙදෙනා උපකාරක පංති අවසන් කර කාන්තා යතුරුපැදියෙන් නිවස බලා රැගෙන යද්දී මෙම අනතුරට ලක්වි තිබේ. සිද්ධිය සම්බන්ධයෙන් ත්‍රිකුණාමලය වරාය පොලිස් ස්ථානාධිපති ප්‍රධාන පොලිස් පරික්ෂක ආර්.ඒ.ජේ.එස්.රණවිර මහතාගේ මෙහෙයවීමෙන් වැඩිදුර පරීක්ෂණ පැවැත්වේ.\n\nත්‍රි/මලය විශේෂ –",
       "URL": "https://www.dinamina.lk/2023/08/28/provincial-news/17565/%e0%b6%85%e0%b7%83%e0%b7%8f%e0%b6%b0%e0%b7%8a%e0%b6%ba-%e0%b6%bd%e0%b7%99%e0%b6%a9%e0%b6%9a%e0%b7%94-%e0%b6%bb%e0%b7%90%e0%b6%9c%e0%b7%99%e0%b6%b1-%e0%b6%b4%e0%b7%92%e0%b6%b8%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/73/"
}