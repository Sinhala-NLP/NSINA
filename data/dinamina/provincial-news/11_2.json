{
       "Source": "dinamina",
       "Timestamp": "October 6, 2023 1:10 am",
       "Headline": "කාන්තා­ව­කගේ ගෙලට කිනි­ස්සක් තබා  ලක්ෂ 30 ක් කොල්ලකෑ 2ක් මාට්ටු",
       "News Content": "බලහත්කාරයෙන් නිවසකට ඇතුළුව ගෙලට කිනිස්සක් තබා රුපියල් ලක්ෂ තිහකට අධික වටිනාකමකින් යුත් රන්භාණ්ඩ , ස්ටර්ලින් පවුම්, ශ්‍රී ලංකා මුදල් කොල්ලකෑ දෙදෙනෙකු ඊයේ පස්වරුවේ (05) පස්වරුවේ අත්අඩංගුවට ගත්බව මොරටුව පොලිසිය පවසයි .\n\nමෙසේ අත්අඩංගුවට ගෙන ඇත්තේ රත්මලාන සහ අගුලාන ප්‍රදේශයේ පදිංචි 44 සහ 48 වියැති පුද්ගලයන් දෙදෙනෙකු බව පොලිසිය කීය.\n\nසැකකරුවන් විසින් කොල්ලකෑ රන්භාණ්ඩ සහ මුදල් වලින් කොටසක් සහ හෙරෝයින් ග්‍රෑම් 22 ක් සොයාගත් බව පොලිසිය කීය.\n\nපැමිණිලිකාරිය බොරලැස්ගමුව ප්‍රදේශයේ බැංකුවකින් මුදල් ලබාගන්නා අයුරු දැක ඇය ලුහුබැඳ විත් කොල්ලකෑම සිදුකර ඇති බවට සැකකරුවන් ගේ ප්‍රකාශ අනුව හෙළිව ඇති බවත් , ප්‍රදේශයේ ආරක්ෂක කැමරා දර්ශණ පරීක්ෂා කිරීමේන් පසු සැකකරුවන් අත්අඩංගුවට ගත්බවත් පොලිසිය කීය.\n\nසැකකරුවන් මොරටුව මහේස්ත්‍රාත් අධ්කරණයට ඉදිරිපත් කිරීමට නියමිතව තිබූණි .",
       "URL": "https://www.dinamina.lk/2023/10/06/provincial-news/28565/%e0%b6%9a%e0%b7%8f%e0%b6%b1%e0%b7%8a%e0%b6%ad%e0%b7%8f%e0%b7%80%e0%b6%9a%e0%b6%9c%e0%b7%9a-%e0%b6%9c%e0%b7%99%e0%b6%bd%e0%b6%a7-%e0%b6%9a%e0%b7%92%e0%b6%b1%e0%b7%92%e0%b7%83%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/11/"
}