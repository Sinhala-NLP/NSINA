{
       "Source": "dinamina",
       "Timestamp": "August 2, 2023 1:00 am",
       "Headline": "කතුන්ගේ රන්මාල කැඩූ ‘පූසා’ සහ ‘රුවියා’ රිමාන්ඩ්",
       "News Content": "මෙම වසරේ අප්‍රේල් මස 29 වැනිදා සිට ජූලි මස 16 වැනිදා දක්වා මාස තුනකට ආසන්න කාලය තුළ මහමඟ ගමන් කරන කාන්තාවන් 16 දෙනකුගේ ගෙල බැඳි ලක්‍ෂ තිහකට ආසන්න වෙළෙඳපොළ වටිනාකමක් ඇති රන්මාල සහ යතුරුපැදි දෙකක් මංකොල්ලකන ලද ඇත්ගාලේ පූසා සහ කොච්ච්කඩේ රුවියා මීගමුව කොට්ඨාස අපරාධ විමර්ශන අංශය විසින් ඉකුත් 29 වැනිදා අත්අඩංගුවට ගෙන තිබේ.\n\nකොට්ඨාස අපරාධ විමර්ශන අංශයේ පොලිස් කොස්තාපල් (37928) වන්නිනායක නිලධාරියාට ලද තොරතුරකට අනුව මානවේරිය, කොච්චිකඩේ පදිංචි 31 හැවිරිදි යතුරුපැදි කාර්මිකයෙකු වන තේනුවර ආචාරිගේ දොන් තුෂාන් රුවින් නොහොත් රුවියා. සහ ඇත්ගාල, කොච්චිකඩේ පදිංචි 23 හැවිරිදි පින්තාරු ශිල්පියෙකු බව කියන නාදච්චාරිගේ හේෂාන් බුද්ධික ප්‍රනාන්දු නොහොත් පූසා යන දෙදෙනා මෙසේ අත්අඩංගුවට ගෙන ඇත. සැකකරුවන් දෙදෙනා අධිකරණයට ඉදිරිපත් කිරීමෙන් අනතුරුව අගෝස්තු 11වැනිදා දක්වා රිමාන්ඩ් භාරයට පත් කෙරිණි.\n\nකටාන – බර්ටි වීරසිංහ කොච්චිකඩේ – ඩී. මිහිඳුකුල",
       "URL": "https://www.dinamina.lk/2023/08/02/provincial-news/10915/%e0%b6%9a%e0%b6%ad%e0%b7%94%e0%b6%b1%e0%b7%8a%e0%b6%9c%e0%b7%9a-%e0%b6%bb%e0%b6%b1%e0%b7%8a%e0%b6%b8%e0%b7%8f%e0%b6%bd-%e0%b6%9a%e0%b7%90%e0%b6%a9%e0%b7%96-%e0%b6%b4%e0%b7%96%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/112/"
}