{
       "Source": "dinamina",
       "Timestamp": "August 22, 2023 2:25 am",
       "Headline": "පොල් ලෙලිවලට යටින් ලක්ෂ 5ක තේක්ක",
       "News Content": "පොල් හා පොල් ලෙලි රැගෙන යන මුවාවෙන් මුලතිව් සිට යාපනයට අනවසර තේක්ක කඳන් 13ක් ප්‍රවාහනය කරමින් සිටි එක් සැකකරුවකු සමඟ වාහනයක් චාවාකච්චේරී පොලිසියේ නිලධාරීන් පිරිසක් විසින් පෙරේදා (20) අත්අඩංගුවට ගෙන තිබේ. මෙම තේක්ක කඳන්වල වටිනාකම රුපියල් ලක්ෂ පහක් පමණ වෙතැයි ගණන් බලා ඇති අතර, එම තේක්ක කදන් මුලතිව් රජයේ තේක්ක වනයෙන් නීති විරෝධී ලෙස කපා ගත් තේක්ක කඳන් බවටද තොරතුරු හෙළි වී තිබේ. සැකකරු හා තේක්ක කඳන් තොගය චාවාකච්චේරි අධිකරණය වෙත ඉදිරිපත් කිරීමට පොලීසිය පියවර ගෙන තිබේ.\nඋතුරු පළාත් විශේෂ\nරසුල දිල්හාර ගමගේ",
       "URL": "https://www.dinamina.lk/2023/08/22/provincial-news/16033/%e0%b6%b4%e0%b7%9c%e0%b6%bd%e0%b7%8a-%e0%b6%bd%e0%b7%99%e0%b6%bd%e0%b7%92%e0%b7%80%e0%b6%bd%e0%b6%a7-%e0%b6%ba%e0%b6%a7%e0%b7%92%e0%b6%b1%e0%b7%8a-%e0%b6%bd%e0%b6%9a%e0%b7%8a%e0%b7%82-5%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/81/"
}