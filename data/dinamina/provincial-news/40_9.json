{
       "Source": "dinamina",
       "Timestamp": "September 20, 2023 1:00 am",
       "Headline": "කලමුල්ල දේවමාතා දේවස්ථානයේ 125 වන සමරු මංගල්‍ය උත්සවය",
       "News Content": "කළුතර කලමුල්ල දේවමාතා දේවස්ථානයේ 125 වන සමරු මංගල්‍ය උත්සවය පසුගියදා (17) මහත් උත්සවශ්‍රීයෙන් පැවැත්විණි.\n\nඑහි ප්‍රධාන ආරාධිතයා ලෙස සහභාගි වූ කොළඹ අගරදගුරු මැල්කම් කාදිනල් රංජිත් හිමි, අනුරාධපුර රදගුරු නෝබට් අන්ද්‍රාදි හිමි සහ බදුල්ල රදගුරු ජූඩ් නිශාන්ත හිමි හරසරින් පිළිගෙන කැඳවාගෙන ආ ආකාරයත්, පෙරහරින් ගෙන යෑම සඳහා දේවමාතා ප්‍රතිමාව දේවස්ථානයෙන් පිටතට වැඩම කරවූ ආකාරයත් ඡායාරූපවලින් දැක්වේ.\n\nකලමුල්ල මීසම් සේවක දිනේෂ් ප්‍රනාන්දු සහ මීසම් සහායක රොමේන් පෙරේරා යන පියතුමන්ලා ප්‍රමුඛ දේවස්ථාන දායක සභාව මඟින් මෙම සමරු මංගල්‍යය සංවිධාන කොට තිබුණි.",
       "URL": "https://www.dinamina.lk/2023/09/20/provincial-news/23799/%e0%b6%9a%e0%b6%bd%e0%b6%b8%e0%b7%94%e0%b6%bd%e0%b7%8a%e0%b6%bd-%e0%b6%af%e0%b7%9a%e0%b7%80%e0%b6%b8%e0%b7%8f%e0%b6%ad%e0%b7%8f-%e0%b6%af%e0%b7%9a%e0%b7%80%e0%b7%83%e0%b7%8a%e0%b6%ae%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/40/"
}