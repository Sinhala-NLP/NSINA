{
       "Source": "dinamina",
       "Timestamp": "August 22, 2023 3:03 am",
       "Headline": "‘වතුරත් කපන නිසා මට ඇහැරවන්න එපා’ කියා මිතුරාට කී ශාන්ත යන්නම ගිහින් නාවල 58 හැවිරිදි විවාහකයාගේ මරණය අබිරහසක් ද?",
       "News Content": "අතුරුගිරිය ප්‍රදේශයේ නිවසක් තුළ ඇද වැටී මියගිය අයෙකුගේ සිරුරක් මාලබේ පොලිසිය මගින් සොයාගෙන ඇත.\n\nමෙසේ මියගොස් ඇත්තේ පාසල් මාවත,නාවල පදිංචි ව සිටි ජගත් ශාන්ත මැයිහේනලියනගේ නැමති 58 හැවිරිදි විවාහක යෙකි.\nමොහු බිරියගෙන් වෙන්ව සිටින අතර සොහොයුරියට අයත් අතුරුගිරිය ප්‍රදේශයේ නිවසක වාසය කොට තිබේ.\n\nඑම නිවසේ කාමරයක කුළී පදනම මත සිටින අයෙකුට මොහු පවසා ඇත්තේ හෙට වතුරත් කපන නිසා මට ඇහැරවන්න එපා යනුවෙනි.නමුත් පසුවදා උදෑසන ඔහු පෙනෙන්නට නොසිටි නිසා විපරම් කළ කුලී නිවැසියා දැක ඇත්තේ කාමරයේ ඇඳ ළඟ මොහු ඇද වැටී සිටින අයුරුයි.තලංගම හදිසි මරණ පරීක්ෂක ප්‍රේමලතා අබේවර්ධන මහත්මිය විසින් සිරුර\nවෛද්‍ය පරීක්ෂණයක් සඳහා කොළඹ ජාතික රෝහලට යොමු කළ අතර මාලබේ පොලිසිය පරීක්ෂණ මෙහෙයවති.\n\nනවගමුව සමූහ-සුගත් ප්‍රේමතිලක",
       "URL": "https://www.dinamina.lk/2023/08/22/provincial-news/16083/%e0%b7%80%e0%b6%ad%e0%b7%94%e0%b6%bb%e0%b6%ad%e0%b7%8a-%e0%b6%9a%e0%b6%b4%e0%b6%b1-%e0%b6%b1%e0%b7%92%e0%b7%83%e0%b7%8f-%e0%b6%b8%e0%b6%a7-%e0%b6%87%e0%b7%84%e0%b7%90%e0%b6%bb%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/80/"
}