{
       "Source": "dinamina",
       "Timestamp": "October 6, 2023 1:00 am",
       "Headline": "ගේ ඇතු­ළෙම නිදන් සෙවූ තරු­ණයා දැලේ",
       "News Content": "පුරාවස්තු සෙවීමේ අරමුණින් හපුතලේ තම නිවෙස තුළ කැනීම් සිදු කළ පුද්ගලයකු ඒ සදහා යොදා ගත් උපකරණ හා පූජා භාණ්ඩ ⁣සමඟ පෙරේදා (04) දහවල් බණ්ඩාරවෙල කොට්ඨාස අපරාධ විමර්ශන කාර්යාංශයේ නිලධාරීන් විසින් අත්අඩංගුවට ගැනිණි.\n\nමෙහිදි අත්අඩංගුවට ගත් සැකකරු 24 හැවිරිදි අංක 66/01 දුම්රියපොළ පාර හපුතලේ පදිංචි අයෙකි. ලද තොරතුරක් මත වැටලීම සිදු කරන විටත් සැකකරු නිවෙස තුළ කැණීම් සිදු කරමින් සිට ඇත.\n\nබණ්ඩාරවෙල කොට්ඨාසය භාර ජ්‍යෙෂ්ඨ පොලිස් අධිකාරී ප්‍රදීප් කලුපහන මහතාගේ උපදෙස් මත කොට්ඨාස අපරාධ විමර්ශන අංශයේ ස්ථානාධිපති පොලිස් පරීක්ෂක අශෝක, පොලිස් සැරයන්වරුන් වන මනතුංග (17923), අමිල (40923), රංගන (40951) සරත් (34548) , පො.කො. හේරත් (85918), පොකො කුලතුංග (84609) සමඟ පො.කො.රි. රත්නායක යන නිලධාරීන් වැටලීම සිදු කළ බවත් සැකකරු බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිත බවත් පොලිසිය තවදුරටත් සඳහන් කළේය.",
       "URL": "https://www.dinamina.lk/2023/10/06/provincial-news/28353/%e0%b6%9c%e0%b7%9a-%e0%b6%87%e0%b6%ad%e0%b7%94%e0%b7%85%e0%b7%99%e0%b6%b8-%e0%b6%b1%e0%b7%92%e0%b6%af%e0%b6%b1%e0%b7%8a-%e0%b7%83%e0%b7%99%e0%b7%80%e0%b7%96-%e0%b6%ad%e0%b6%bb%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/13/"
}