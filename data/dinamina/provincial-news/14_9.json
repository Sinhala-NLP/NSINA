{
       "Source": "dinamina",
       "Timestamp": "October 6, 2023 1:00 am",
       "Headline": "දීගල්ල සමු­ප­කාර ගොඩ­නැ­ඟිල්ල අවු­රුදු 15ක් තිස්සේ කැලෑ වැදිලා",
       "News Content": "හාලිඇල විවිධ සේවා සමුපකාර සමිතියට අයත් දීගල්ල සමුපකාර ප්‍රාදේශික ගොඩනැගිල්ල වසර 15ක පමණ කාලයක් තිස්සේ කිසිදු\nප්‍රයෝජනයකට නොගෙන අත්හැර දමා ඇති බව පෙන්වාදෙන ප්‍රදේශවාසී ජනතාව, මෙම වටිනා පොදු දේපොළ විනාශයට යා නොදී ප්‍රයෝජනවත් කාර්යයකට යොදවා ගැනීමට පියවර ගන්නා ලෙස අදාළ බලධාරීන්ගෙන් ඉල්ලා සිටිති.\n\nකාර්යාල, ගබඩා හා අලෙවිසැල් පවත්වාගෙන යා හැකි ලෙස කාමර රැසකින් යුතුව දැනට වසර 50කට පමණ පෙර ආරම්භ වී ඇති සියලු පහසුකම් සහිත මෙම සමුපකාර ප්‍රාදේශිකය මඟින් දීර්ඝ කාලයක් ප්‍රදේශවාසී ජනතාවට විශාල සේවාවක් ලබා දුන් බවත්, දැනට වසර 10-15කට පමණ පෙර එහි සියලු සේවාවන් අක්‍රිය වී ප්‍රාදේශිකයේ පිහිටි අලෙවිසැල් සියල්ල ද වසා දමන ලද බවත් ජනතාව පෙන්වා දෙති. ඔවුන් කියා සිටින්නේ මේ වන විට මෙම ගොඩනැඟිල්ලේ බොහෝ දොර ජනෙල් හා සිවිලිම ද දිරාපත්ව කඩා වැටී ඇති අතර, ඇතැම් දොර ජනෙල් ගලවා ඇති බවයි.",
       "URL": "https://www.dinamina.lk/2023/10/06/provincial-news/28366/%e0%b6%af%e0%b7%93%e0%b6%9c%e0%b6%bd%e0%b7%8a%e0%b6%bd-%e0%b7%83%e0%b6%b8%e0%b7%94%e0%b6%b4%e0%b6%9a%e0%b7%8f%e0%b6%bb-%e0%b6%9c%e0%b7%9c%e0%b6%a9%e0%b6%b1%e0%b7%90%e0%b6%9f/",
       "Category": "provincial-news",
       "Parent URL": "https://www.dinamina.lk/category/provincial-news//page/14/"
}