{
       "Source": "dinamina",
       "Timestamp": "August 21, 2023 1:58 am",
       "Headline": "මාතර රෝහල්වලට මිලියන 30ක වෛද්‍ය උපකරණ",
       "News Content": "මාතර දිස්ත්‍රිකයේ රෝහල් කිහිපයක් සඳහා රුපියල් මිලියන 30කට අධික වෛද්‍ය උපකරණ තොගයක් පරිත්‍යාග කිරීම මාතර දිස්ත්‍රික් සෞඛ්‍ය සේවා අධ්‍යක්ෂ කාර්යාලයේදී සිදුකෙරිණි.\n\nමෙම පරිත්‍යාගය සිදු කරනු ලැබුවේ ලොව පුරා විසිරී සිටින සුවහසක් ධන පරිත්‍යාගශීලී භවතුන්ගේ අනුග්‍රහය මත රෝහල් සේවා මණ්ඩලයේ අධ්‍යක්ෂක හා ශ්‍රී ලංකා ජාතික රෝහලේ රෝහල් සේවා මණ්ඩලයේ අධ්‍යක්ෂ ජවැල්ලේ සුභූති නාහිමියන් විසිනි.\n\nමෙම අවස්ථාවට දිස්ත්‍රික් සෞඛ්‍ය සේවා අධ්‍යක්ෂ එම්. ඩබ්ලිව්. ඒ. කේ. මැදිවක, නියෝජ්‍ය දිස්ත්‍රික් සෞඛ්‍ය සේවා අධ්‍යක්ෂ වෛද්‍ය එච්. එල්. එස්. චතුරිකා, තත්ත්ව කළමනාකරණ ඒකකයේ ප්‍රධානී වෛද්‍ය චමිලා ජයසේකර, සැලසුම් අංශ ප්‍රධානී වෛද්‍ය දිලිනි තාරකා, ගණකාධිකාරී ඩබ්ලිව්. ඒ. එන්. සුදර්ශනී, පරිපාලන නිලධාරී අමිලා රාමනායක යන මහත්ම මහත්මීන් ඇතුළු පිරිසක් එක්ව සිටියහ.\nවැලිගම අබේවික්‍රම ගුණරත්න",
       "URL": "https://www.dinamina.lk/2023/08/21/provincial-news/15696/%e0%b6%b8%e0%b7%8f%e0%b6%ad%e0%b6%bb-%e0%b6%bb%e0%b7%9d%e0%b7%84%e0%b6%bd%e0%b7%8a%e0%b7%80%e0%b6%bd%e0%b6%a7-%e0%b6%b8%e0%b7%92%e0%b6%bd%e0%b7%92%e0%b6%ba%e0%b6%b1-30%e0%b6%9a-%e0%b7%80%e0%b7%9b/",
       "Category": "provincial-news",
       "Parent URL": "https://www.dinamina.lk/category/provincial-news//page/83/"
}