{
       "Source": "dinamina",
       "Timestamp": "August 30, 2023 2:46 am",
       "Headline": "අඩි 15ක තල්මසකු සහ විශාල කැස්බෑවෙකුගේ සිරුරු වස්කඩුව වෙරළට ගොඩගහලා",
       "News Content": "තල්මසකු සහ කැස්බෑවෙකුගේ සිරුරු දෙකක් පෙරේදා (28) පස්වරුවේ වස්කඩුව වෙරළට ගොඩගසා තිබූ බව කළුතර උතුර පොලිසිය පවසයි. වෙරළේ පාවෙමින් තිබූ තල්මස් සිරුර කඹයක් ආධාරයෙන් ප්‍රදේශවාසින් විසින් ගොඩගෙන තිබුණි.\n\nතල්මස් මත්ස්‍යයා අඩි 15ක් පමණ දිගකින් යුක්ත බවත්, කැස්බෑවා කිලෝ 20 කට ආසන්න බරකින් යුක්ත බව සඳහන් වේ. සතුන් මියයාමට හේතුව සොයා වනජීවී නිලධාරීහු පරීක්ෂණ පවත්වති. ඡයාරූප – පොතුපිටිය – සුමිත් ප්‍රේමතිලක\n\n",
       "URL": "https://www.dinamina.lk/2023/08/30/provincial-news/18145/%e0%b6%85%e0%b6%a9%e0%b7%92-15%e0%b6%9a-%e0%b6%ad%e0%b6%bd%e0%b7%8a%e0%b6%b8%e0%b7%83%e0%b6%9a%e0%b7%94-%e0%b7%83%e0%b7%84-%e0%b7%80%e0%b7%92%e0%b7%81%e0%b7%8f%e0%b6%bd-%e0%b6%9a%e0%b7%90%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/68/"
}