{
       "Source": "dinamina",
       "Timestamp": "August 17, 2023 2:17 am",
       "Headline": "පළාත් පාලන ආයතනවලට ජල බවුසර්",
       "News Content": "නුවරඑළිය පළාත් පාලන ආයතන බල ප්‍රදේශවලට අයත් පානීය ජලය අවශ්‍ය ප්‍රදේශවලට බෙදා දීම සඳහා පළාත් පාලන කොමසාරිස් කාර්යාලයට ජල බවුසර් ලබා දීමේ වැඩසටහනක් නුවරඑළිය දිස්ත්‍රික් ලේකම් නන්දන ගලබඩ මහතාගේ ප්‍රධානත්වයෙන් (16) දින නුවරඑළිය දිස්ත්‍රික් ලේකම් කාර්යාලයේ දී සිදු කෙරිණ. ශ්‍රී ලංකාවේ මධ්‍යම හා ඌව පළාත්වල කොවිඩ් 19 වසංගතයෙන් පීඩාවට පත් ප්‍රජාවගේ සමාජ ආර්ථිකය ඔරොත්තු දීමේ හැකියාව ශක්තිමත් කිරීමේ ව්‍යාපෘතිය යටතේ සිදු කරන මෙම වැඩසටහන සඳහා යූ.එන් හැබිටාඩ් සංවිධානය හා කොයිකා ජාත්‍යන්තර සංවිධානය මගින් අනුග්‍රහය දක්වා ඇත.\nමෙහිදී රුපියල් මිලියන 135ක් වටිනා ජල බවුසර් දෙකක් සහකාර පළාත් පලන කොමසාරිස් කාර්‍යාලයට භාර දීමට කටයුතු කළ අතර, ඉදිරියේදී පානීය ජලය අවශ්‍ය ප්‍රදේශ හඳුනාගෙන එම ප්‍රදේශයන් සඳහා බවුසර් රථ මගින් පානීය ජලය සැපයීමට බලාපොරොත්තු වන බව සහකාර පළාත් පාලන කොමසාරිස් ප්‍රභාත් විජේවර්ධන මහතා පැවසීය.\n\nනෝර්වුඩ් – රංජිත් රාජපක්ෂ හැටන් – මනුර සෙල්ලහේවා",
       "URL": "https://www.dinamina.lk/2023/08/17/provincial-news/14741/%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%b4%e0%b7%8f%e0%b6%bd%e0%b6%b1-%e0%b6%86%e0%b6%ba%e0%b6%ad%e0%b6%b1%e0%b7%80%e0%b6%bd%e0%b6%a7-%e0%b6%a2%e0%b6%bd-%e0%b6%b6%e0%b7%80%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/88/"
}