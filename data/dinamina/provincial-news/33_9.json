{
       "Source": "dinamina",
       "Timestamp": "September 25, 2023 1:25 am",
       "Headline": "නීලගිරියෙන් හමු වූ මැටි මංජුසාවක පළිඟු කරඬු 2ක්",
       "News Content": "ඓතිහාසික නීලගිරි සෑයේ සංරක්ෂණ කටයුතු සිදුකරන අවස්ථාවේ මැටියෙන් සකස් කරන ලද ලද මංජුසාවක් හමුවු බව නැඟෙනහිර පුරාවිද්‍යා සහකාර අධ්‍යක්ෂ ශාන් මුණසිංහ මහතා කියයි.\n\nමෙම මංජුසාව විවෘත කිරීමෙන් පසුව ඒ තුළ පළිඟු කරඬු දෙකක් හමුවී තිබේ. මෙයට අමතරව පළිඟු කරඬුවේ කොටස් ද තිබි ඇත. මෙම මංජුසාවේ පත්ඉරුවක් වැනි යමක් පෙන්නුම් කරන අතර පුරාවිද්‍යා දෙපාර්මේන්තුවේ රසායනාගාරයේ දී එය විවෘත කර පරීක්ෂා කිරීමෙන් පසුව එහි ඇත්තේ කුමක්දැයි කිව හැකි බව ද සහකාර අධ්‍යක්ෂඛවරයා පැව‍සීය.\n\nනීලගිරි චෛත්‍යයේ නැඟෙනහිර දිසාවේ සංරක්ෂණ කිරීමේදි උපරි ව්‍යුහයේ තිබි මෙම මංජුසාව මතුව තිබේ. දැනට හමුවු මංජුසාව සහ අනෙක් පුරාවස්තු අම්පාර දිසාපති කාර්යාලයේ සේප්පුවේ තැන්පත් කළ බව ද පැවසේ. නීලගිරි සෑය ඉදිකිරීමේ කටයුතු පුරාවිද්‍යා දෙපාර්මේන්තුව සහ ගුවන් හමුදාව මගින් සිදුකරන අතර සිවිල් ආරක්ෂක බළකායේ සහාය ද එයට ලැබී තිබේ.\n\nමීට වසර කිහිපයකට පෙර ද නීලගිරි චෙත්‍යයේ කැණීම් කරන අවස්ථාවේ රන් කරඩු තුනක් සහ ඒ තුළ තිබි තැන්පත් කරන ලද ධාතුන් වහන්සේලා හමුවිය.\n\nදිගාමඩුල්ල විශේෂ ඩබ්. චන්ද්‍රපාල",
       "URL": "https://www.dinamina.lk/2023/09/25/provincial-news/25050/%e0%b6%b1%e0%b7%93%e0%b6%bd%e0%b6%9c%e0%b7%92%e0%b6%bb%e0%b7%92%e0%b6%ba%e0%b7%99%e0%b6%b1%e0%b7%8a-%e0%b7%84%e0%b6%b8%e0%b7%94-%e0%b7%80%e0%b7%96-%e0%b6%b8%e0%b7%90%e0%b6%a7%e0%b7%92-%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/33/"
}