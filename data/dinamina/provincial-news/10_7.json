{
       "Source": "dinamina",
       "Timestamp": "October 9, 2023 1:00 am",
       "Headline": "කෑගල්ල සාන්ත මරියා දමිළ විදුහලේ පඩි පෙළ සහිත බැම්ම කඩාගෙන ගිහින්",
       "News Content": "කෑගල්ල ශාන්ත මරියා දමිළ ජාතික පාසලේ ප්‍රධාන පඩිපෙළ සහිත ආරක්ෂිත බැම්මෙන් කොටසක් පසුගියදා (05) කඩා වැටීමකට ලක්ව ඇති බවත්, පාසලට පිවිසීමට ඇති මාර්ගය අනාරක්ෂිත බවත් ආපදා කළමනකරණ ඒකකයේ කෑගල්ල දිස්ත්‍රික් සහකාර අධ්‍යක්ෂ අනුෂ්ක චමිල මහතා පැවසීය.\n6 ශ්‍රේණියේ සිට 13 ශ්‍රේණිය දක්වා පංති පවත්වාගෙන යන කෑගල්ල ශාන්ත මරියා දමිළ විද්‍යාලය කොළඹ මහනුවර ප්‍රධාන මාර්ගයේ සිට මීටර් 100 දුරින් කන්දක පිහිටා තිබේ. කඩා වැටීමකට ලක්ව ඇති බැම්ම පාසලට පහළින් පදිංචිකරුවන් විසින් තනානු ලැබ ඇති අතර, බැම්ම අඩි 15ක් පමණ උසකින් යුක්තය.\nකෑගල්ල විශේෂ චමින්ද ජයලත්",
       "URL": "https://www.dinamina.lk/2023/10/09/provincial-news/28991/%e0%b6%9a%e0%b7%91%e0%b6%9c%e0%b6%bd%e0%b7%8a%e0%b6%bd-%e0%b7%83%e0%b7%8f%e0%b6%b1%e0%b7%8a%e0%b6%ad-%e0%b6%b8%e0%b6%bb%e0%b7%92%e0%b6%ba%e0%b7%8f-%e0%b6%af%e0%b6%b8%e0%b7%92%e0%b7%85-%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/10/"
}