{
       "Source": "dinamina",
       "Timestamp": "October 5, 2023 1:00 am",
       "Headline": "බඩේ බැඳගෙන ගංජා ගෙනා බස් මඟියා මාට්ටු වෙයි",
       "News Content": "ඇඹිලිපිටිය ප්‍රදේශයේ සිට වැලිකන්ද ප්‍රදේශය දක්වා ධාවනය වෙමින් තිබූ මගී ප්‍රවාහන බස් රථයක් මොනරාගල නගරයේදී පරීක්ෂා කිරීමේ දී එහි මගියෙකු ඉතා සූක්ෂ්ම ලෙස උදරය වටා ඔතාගෙන සිටි වියළි ගංජා ග්‍රෑම් 500ක් ඉකුත් 2 වැනිදා මොනරාගල පොලිස් දූෂණ මර්දන ඒකකයට ලද තොරතුරක් මත මොනරාගල නව බස් නැවතුම්පොළේදී අත්අඩංගුවට ගෙන ඇත.\n43 හැවිරිදි සැකකරු 12 කොටස ගලෙන්බිඳුණුවැව, අනුරාධපුරය ප්‍රදේශයේ පදිංචිකරුවෙකි.\nසැකකරුගෙන් ප්‍රශ්න කිරීමේදී ඔහු පවසා ඇත්තේ මෙම ගංජා තොගය ඇඹිලිපිටිය ප්‍රදේශයේ සිට මහියංගණය ප්‍රදේශයේ පුද්ගලයෙකුට අලෙවි කිරීමට රැගෙන යන බවයි.\nසැකකරු සහ නඩු භාණ්ඩ මොනරාගල මහේස්ත්‍රාත් අධිකරණයට ඉදිරිපත් කිරීමට නියමිතව තිබිණි.\n\nඌව වෙල්ලස්ස විශේෂ ඩී.එස්. ගුණතිලක",
       "URL": "https://www.dinamina.lk/2023/10/05/provincial-news/27854/%e0%b6%b6%e0%b6%a9%e0%b7%9a-%e0%b6%b6%e0%b7%90%e0%b6%b3%e0%b6%9c%e0%b7%99%e0%b6%b1-%e0%b6%9c%e0%b6%82%e0%b6%a2%e0%b7%8f-%e0%b6%9c%e0%b7%99%e0%b6%b1%e0%b7%8f-%e0%b6%b6%e0%b7%83%e0%b7%8a-%e0%b6%b8/",
       "Category": "provincial-news",
       "Parent URL": "https://www.dinamina.lk/category/provincial-news//page/17/"
}