{
       "Source": "dinamina",
       "Timestamp": "August 14, 2023 2:20 am",
       "Headline": "කෙටි නිවාඩුවක් අරන්   හම්බන්තොට රෝහලේ  නිර්වින්දන දොස්තර   නොකියාම  UK ගිහින්",
       "News Content": "\n\nකෙටි නිවාඩුවක් ලබා ගත් හම්බන්තොට මහා රෝහලේ සිටි එකම නිර්වින්දන විශේෂඥ වෛද්‍යවරයා හොර රහසේම විදේශ ගත විමෙන් සිදුකිරිමට නියමිතව තිබු හදිසි සැත්කම් අත් හිටුවිමට විශේෂඥ වෛද්‍යවරුන්ට සිදුව ඇතැයි හම්බන්තොට මහා රෝහලේ අධ්‍යක්ෂක සුරංග ලක්මාල් මහතා පැවැසිය.\n\nදින කිහිපයක් කෙටි නිවාඩු ලබාගන්නා බව පවසා රෝහලෙන් පිටව ගොස් සිටි නිර්වින්දන විශේෂඥ වෛද්‍යවරයා 12 වන දින උදෑසන මහා රෝහලෙහි විශේෂඥ වෛද්‍යවරුන් කිහිප\n\nදෙනෙකුට දුරකථන කෙටි පණිවිඩ මගින් තමන් එංගලන්තයට ගිය බව දැණුම් දි තිබෙන බව රෝහල් අධ්‍යක්ෂකවරයා පැවැසුහ.\n\nනිර්වින්දන විශේෂඥ වෛද්‍යවරයා විදේශ ගතවු බවට ලැබුණු කෙටි පණිවිඩයෙන් මහත් කළබලයට පත්වු රෝහලේ විශේෂඥ වෛද්‍යවරු හා සෙසු වෛද්‍යවරු හදිසි රෝගින් සදහා සිදුකිරිමට නියමිත ශල්‍ය කර්ම සිදුකරන්නේ කෙසේද යන්න එකි නෙකාට ප්‍රශ්න කරගන්නට විය.\n\nරෝහලේ දැඩි සත්කාර ඒකක දෙකක සිටින අසාධ්‍ය රෝගින්ට සිදුකිරිමට නියමිතව ඇති ශල්‍යකර්ම හා පොරොත්තු ලේඛණයට අනුව රෝගින්ට දින ලබා දි ඇති ශල්‍යකර්ම සිදුකිරිමට අනිවාරයෙන්ම නිර්වින්දන විශේෂඥ වෛද්‍යවරයා සිටිය යුතුව ඇතැත් එම නිර්වින්දන විශේෂඥ වෛද්‍යවරයා නොමැතව ශල්‍ය කර්ම කිරිමට නොහැකි විමෙන් රොගින්ගේ ජීවිත අනතුරු දායක තත්වයක පවතින බවද විශේෂඥ වෛද්‍යවරු පවසති.\n\nමේ සම්බන්ධයෙන් හම්බන්තොට මහා රෝහලේ අධ්‍යක්ෂ සුරංග උබේසේකර මහතාටෙගන් අප කළ විමසුමකදි ඔහු පැවැසුවේ රෝහලේ සිටි එකම නිර්වින්දන විශේෂඥ වෛද්‍යවරයා කෙටි නිවාඩු ලබාගෙන විදේශ ගත වි ඇති බවට දැන ගන්නට ලැබුණු බවය. මෙම විශේෂඥ වෛද්‍යවරයා විදේශ ගතවිම සදහා නිත්‍යාණුකූල ලිඛිත අවසරයක් තමන්ගෙන් ලබා ගෙන නොමැති බවද ඔහු සදහන් කළේය. නිර්වින්දන විශේෂඥ වෙද්‍යවරයා නොමැති විමෙන් රෝහලේ සිදුකිරිමට නියමිතව තිබු ශල්‍යකර්ම අත් හිටුවිමට සිදුව ඇති බවද අධ්‍යක්ෂක වරයා පැවැසිය.\n\nනිර්වින්ද විශේෂඥ වෛද්‍යවරුන්ගේ පවතින හිගය හමුවේ රෝහලට හදිසියේ නිර්වින්දන වෛද්‍යවරයකු ලබා ගැණිමට නොහැකි විමෙන් තමන් දැඩි අපහසුතාවට පත්ව ඇති බව පවසන රෝහල් අධ්‍යක්ෂකවරයා මෙම නිර්වින්දන විශේෂඥ වෛද්‍යවරයා රටයෑම සම්බන්ධයෙන් සෞඛ්‍ය අමාත්‍යංශයේ අදාල නිළධාරින් දැණවත් කර ඇති බවද ඔහු සදහන් කළේය.\n\nතිස්සමහරාම සමුහ ඒ.ඒ.පේමසිරි, සූරියවැව නුවන් ජයසේකර, ලුනම සමූහ සනත් ගමගේ",
       "URL": "https://www.dinamina.lk/2023/08/14/provincial-news/13697/%e0%b6%9a%e0%b7%99%e0%b6%a7%e0%b7%92-%e0%b6%b1%e0%b7%92%e0%b7%80%e0%b7%8f%e0%b6%a9%e0%b7%94%e0%b7%80%e0%b6%9a%e0%b7%8a-%e0%b6%85%e0%b6%bb%e0%b6%b1%e0%b7%8a-%e0%b7%84%e0%b6%b8%e0%b7%8a%e0%b6%b6/",
       "Category": "provincial-news",
       "Parent URL": "https://www.dinamina.lk/category/provincial-news//page/96/"
}