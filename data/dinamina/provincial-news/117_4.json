{
       "Source": "dinamina",
       "Timestamp": "July 31, 2023 1:00 am",
       "Headline": "රූපවාහිනි සේවකයා යතුරුපැදි අනතුරින් මරු දකී බිරියට බරපතළයි",
       "News Content": "ඉකුත් 29 වෙනිදා රාත්‍රියේ රත්නපුර – පානදුර ප්‍රධාන මාර්ගයේ කිරිඇල්ල පොලිස් ස්ථානය ඉදිරිපිටදී ජිප් රථයක් යතුරුපැදියක හා මෝටර් රථයක ගැටීමෙන් සිදු වූ අනතුරකින් යතුරුපැදියේ ගමන් කරමින් සිටි අයකු මියගොස් ඇති අතර, ඔහුගේ බිරිය බරපතළ තුවාල ලබා ප්‍රතිකාර සඳහා රත්නපුර ශික්ෂණ රෝහලේ දැඩි සත්තාර ඒකකයට ඇතුළත් කර ඇත.\n\nමෙසේ මියගොස් ඇත්තේ ආසිරි විජේසුන්දර නැමැති 34 හැවිරිදි ශ්‍රි ලංකා රූපවාහිනී සංස්ථාවේ පරිපාලන අංශයේ නිලධාරියෙකි. ඔහු කිරිඇල්ල කොඩිතුවක්කු කන්ද ප්‍රදේශයේ පදිංචි අයකු බවද, රත්නපුර ශික්ෂණ රෝහලේ ශල්‍යාගාරයේ හෙදියක ලෙස සේවය කරන බිරිය රැගෙන එන අතරතුර මෙම අනතුරට මුහුණ පා ඇති බව කිරිඇල්ල පොලිසිය පැවසීය.\n\nජිප් රථය අධික වේගයෙන් අපරීක්ෂාකාරීව ධාවනය කරමින් වෙනත් වාහනයකට ඉස්සර කිරීමට යාමේදී ඉදිරියෙන් පැමිණි කාර් රථයේ හා යතුරුපැදීයේ ගැටී මෙම අනතුර සිදුව ඇති බව පොලීසිය පවසයි.\nකේ. ඒ. සුනිල් – කුරුවිට",
       "URL": "https://www.dinamina.lk/2023/07/31/provincial-news/10266/%e0%b6%bb%e0%b7%96%e0%b6%b4%e0%b7%80%e0%b7%8f%e0%b7%84%e0%b7%92%e0%b6%b1%e0%b7%92-%e0%b7%83%e0%b7%9a%e0%b7%80%e0%b6%9a%e0%b6%ba%e0%b7%8f-%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/117/"
}