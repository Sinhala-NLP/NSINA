{
       "Source": "dinamina",
       "Timestamp": "July 28, 2023 1:00 am",
       "Headline": "පරෙවි ආරවුලට කඩුවකින් අත් දෙකම කපලා",
       "News Content": "පරෙවියන් සම්බන්දයෙන් ඇතිවූ ආරවුලක් හේතුවෙන් කඩුවකින් පහරදී පුද්ගලයකුගේ අත්දෙකටම බරපතළ තුවාල සිදුකර පලාගොස් සිටීන පිය පුතු යුවළක් ඇතුළු තිදෙනෙකු සොයා පරීක්ෂණ සිදුකරන බව පානදුර දකුණ පොලිසිය පවසයි.\n\nපහරකෑමට ලක්ව ඇත්තේ පානදුර,වෑකඩ,ගනේවත්ත ප්‍රදේශයේ පදිංචි 53 හැව්රිදි පුද්ගලයකු බවද පොලිසිය කීය.\n\nසිය පියා ඊයේ (27) යතුරුපැදියකින් පානදුර පහන්ගම ප්‍රදේශයේ ගමන් කරමින් සිටියදී පැමිණි තිදෙනෙකු කඩුවකින් පලාගොස් ඇති බවට පහරකෑමට ලක්වූ පුද්ගලයාගේ පුත්‍රයා ව්සින් ප්‍රකාශ ලබාදී ඇති බව පොලිසිය කීය.පහරකෑ පුද්ගලයා පානදුර මූලික රෝහලට ඇතුලත් කර ඇති බවත් ඔහුගේ තත්ත්වය බරපතළ බැවින් කොළඹ ජාතික රෝහලට මාරුකර යැවූ බවත් රෝහල් ප්‍රකාශකයෙක් කීය.\n\nපහරදීමට පිය පුතු යුවළක් ඇතුළු තිදෙනෙකු පැමිණ ඇති බවට හදුනාගෙන ඇති බවත් ප්‍රදේශයෙන් පලාගොස් සිටින සැකකරුවන් සොයා පරීක්ෂණ සිදුකරන බවත් උසස් පොලිස් නිළධාරීයෙක් කීය.\n\nජේෂ්ඨ පොලිස් අධිකාරී සමන්ත වෙදගේ,සහකාර පොලිස් අධිකාරී නිශාන්ත සේනාරත්න යන මහත්වරුන්ගේ උපදෙස් පරිදි මූලස්ථාන පොලිස් පරීක්ෂක උපුල් ප්‍රියංකර නාවුල්ල මහතාගේ මෙහෙයවීමෙන් අපරාධ අංශ ස්ථානාධිපති ප්‍රධාන පොලිස් පරීක්ෂක ඩබ්ලිව්.විජේතුංග මහතාගේ ප්‍රධානත්වයෙන් අපරාධ අංශ නිළධාරීන් පරීක්ෂණ පවත්වති.\n\nපොතුපිටිය-සුමිත් ප්‍රේමතිලක",
       "URL": "https://www.dinamina.lk/2023/07/28/provincial-news/9803/%e0%b6%b4%e0%b6%bb%e0%b7%99%e0%b7%80%e0%b7%92-%e0%b6%86%e0%b6%bb%e0%b7%80%e0%b7%94%e0%b6%bd%e0%b6%a7-%e0%b6%9a%e0%b6%a9%e0%b7%94%e0%b7%80%e0%b6%9a%e0%b7%92%e0%b6%b1%e0%b7%8a-%e0%b6%85%e0%b6%ad/",
       "Category": "provincial-news",
       "Parent URL": "https://www.dinamina.lk/category/provincial-news//page/118/"
}