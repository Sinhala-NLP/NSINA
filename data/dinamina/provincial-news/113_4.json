{
       "Source": "dinamina",
       "Timestamp": "August 1, 2023 2:52 am",
       "Headline": "පෝයට ගන්න නීති විරෝධීව මීගවයින් ඝාතනය කරලා",
       "News Content": "අලුත්ගම දර්ගා නගරය සම්සුදීන් මාවත ප්‍රදේශයේ සුපිරි නි‍ෙවසක් පිටුපස නීති විරෝධීව පවත්වාගෙන ගිය ගව ඝාතකාගාරයක් වටලා ඝාතනය කළ විශාල ප්‍රමාණයේ මීගවයන් දෙදෙනකු ගේ ශරීර කොටස් සමඟ ඊට සම්බන්ධ සැකකරුවන් දෙදෙනෙකු අලුත්ගම පොලිසිය ඊයේ (31) අත්අඩංගුවට ගත් බව කීය.\nපොහොය දිනට පෙර දින වන ඊයේ මේ සතුන් ඝාතනය කර ඇත්තේ ගව මස් පොහෝ දිනයේ රහසිගතව අලෙවි කිරීමට ද යන්න විමර්ශන සිදුකරන බව පොලිසිය කියයි.\nඅලුත්ගම පොලිසියේ පොලිස් පරීක්ෂක පූජිත වරුශවිතාන මහතාට ලද තොරතුරක් මත මෙම සුපිරි නි‍ෙවස පිහිටි දර්ගා නගරයේ සම්සුදීන් මාවතේ පවත්වාගෙන ගොස් ඇති නීති විරෝධී ගව ඝාතකාගාරය වැලිපිටිය විශේෂ කාර්ය බළකා කඳවුරේ නිලධාරීන්ගේ ද සහාය ඇතිව වටලන විට ඝාතනය කරන ලද විශාල ප්‍රමාණයේ එම ගවයන්ගේ සත්ත්ව කොටස් සමඟ ඝාතනයට යොදා ගත් මුවහත් පිහි ඇතුළු උපකරණ පොලිස් භාරයට ගත් බවත් ඝාතනය කිරීමට ගැට ගසා තිබූ තවත් එළ ගවයින් හය දෙනෙකු ද නිරුපද්‍රිතව බේරා පොලිස් භාරයට ගෙන තිබෙන බවත් කීය. අත්අඩංගුවට ගත් වයස අවුරුදු 55 සහ 56 වයස්වල එම ප්‍රදේශයේ පදිංචි සැකකරුවන් දෙදෙනා කළුතර මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි.\n\nඅලුත්ගම\nතුසිත කුමාර ද සිල්වා",
       "URL": "https://www.dinamina.lk/2023/08/01/provincial-news/10665/%e0%b6%b4%e0%b7%9d%e0%b6%ba%e0%b6%a7-%e0%b6%9c%e0%b6%b1%e0%b7%8a%e0%b6%b1-%e0%b6%b1%e0%b7%93%e0%b6%ad%e0%b7%92-%e0%b7%80%e0%b7%92%e0%b6%bb%e0%b7%9d%e0%b6%b0%e0%b7%93%e0%b7%80-%e0%b6%b8%e0%b7%93/",
       "Category": "provincial-news",
       "Parent URL": "https://www.dinamina.lk/category/provincial-news//page/113/"
}