{
       "Source": "dinamina",
       "Timestamp": "August 3, 2023 1:16 am",
       "Headline": "කිරිඳිඔය ව්‍යාපාරයේ කුඹුරු අක්කර 15000ක ඉපනැල්ලේ මුං වගාව ඇරැඹේ",
       "News Content": "මෙවර යල් කන්නය කිරිඳිඔය ව්‍යාපාරයේ වම් ඉවුර කලාපයේ වී අස්වැන්න නෙළා ගැනීමත් සමඟම කුඹුරු යාය අක්කර 15000ක මුං ඇට වගා කිරීමේ Òඉපනැල්ලේ මුං වගාවÓ දැන් ආරම්භ කර තිබේ.\nමෙවර වී වගාවේ අස්වැන්න මුලින්ම නෙළා ගන්නා ලද්දේ කිරිඳිඔය ව්‍යාපාර වම් ඉවුර කලාපයට අයත් Òබඳගිරිය වැවÓ ව්‍යාපාරයෙනි. ඒ සමඟම ප්‍රදේශයේ යල් වී ගොවිතැන්වල අස්වැන්න නෙළීම සිදු කෙරෙමින් පවතී.\nකිරිඳිඔය වම් ඉවුර කලාපයේ රන්මිණිතැන්න, බෙරලිහෙල, ජූල්මුල්ල, ප්‍රදේශවල වී අස්වැන්න නෙළීම දිගින් දිගටම සිදු කෙරෙමින් පවතී. එහි වී අස්වැන්න නෙළීමත් සමඟම එම කුඹුරුයායවලට ජලය මුදා හැරීමෙන් පසුව Òමුං ඇට බීජÓ වැපිරීමට ගොවීන් පෙළ ගැසෙමින් සිටින බව කිරිඳිඔය ව්‍යාපාර ඒකාබද්ධ ගොවි සංවිධානයේ සභාපති සුරසේන ජාලියගොඩ මහතා දිනමිණට පැවසීය. ඒ සමඟම යෝධ වැව, දෙබර වැව, තිස්ස වැව, පන්නගමුව වැව, ව්‍යාපාරවලට අයත් සියලුම කුඹුරුයායවල ඉපනැල්ලේ මුං වගා සිදුකර ගෙන යන බවත් ඒ මහතා පැවසීය.\nඅන්තර් පළාත් කෘෂිකර්ම දෙපාර්තමේන්තුවේ හම්බන්තොට දිස්ත්‍රික් නියෝජ්‍ය කෘෂිකර්ම අධ්‍යක්ෂ ජී.සී. සම්පත් කුමාර මහතාගේ සංවිධානයෙන් මෙවර තුන්වැනි කන්නයේ ඉපනැල්ලේ මුං වගාව සිදුකර ගෙන යති.\n\nසූරියවැව සමූහපරාක්‍රම ගුණසේකර",
       "URL": "https://www.dinamina.lk/2023/08/03/provincial-news/11254/%e0%b6%9a%e0%b7%92%e0%b6%bb%e0%b7%92%e0%b6%b3%e0%b7%92%e0%b6%94%e0%b6%ba-%e0%b7%80%e0%b7%8a%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b6%ba%e0%b7%9a-%e0%b6%9a%e0%b7%94%e0%b6%b9%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/110/"
}