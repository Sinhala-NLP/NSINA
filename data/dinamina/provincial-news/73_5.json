{
       "Source": "dinamina",
       "Timestamp": "August 28, 2023 1:04 am",
       "Headline": "ලියන්ගස්තොට අමුණත් සිඳෙන ලකුණු",
       "News Content": "බදුල්ල බණ්ඩාරවෙල ප්‍රධාන මාර්ගයේ හාලිඇල බෝගහමඩිත්ත ප්‍රදේශයේ දී පෙරේදා (26) දහවල් මෝටර රියක් ත්‍රිරෝද රථයක ගැටීමෙන් දෙදෙනකු බරපතළ තුවාල ලබා බදුල්ල මහ රෝහලට ඇතුළත් කළ බව හාලිඇල පොලිසිය පවසයි.\nබදුල්ල සිට හාලිඇල දෙසට ධාවනය වෙමින් තිබූ ත්‍රිරෝද රථයක් ඉදිරියෙන් හාලිඇල සිට බදුල්ල දෙසට ධාවනය වූ මෝටර් රථයක ගැටීමෙන් මෙම අනතුර සිදුව ඇතැයි පොලිසිය පැවසීය.\nවැලිමඩ මිරහවත්ත ප්‍රදේශයේ පදිංචි කාන්තාවක සහ පුද්ගලයකු මෙසේ අනතුරින් තුවාල ලබා ඇතැයි පොලිසිය කීය.\nඅනතුරින් මෝටර්රථය ට සහ ත්‍රිරෝද රථයට දැඩි ලෙස අලාභහානි වී තිබේ.\nබදුල්ල ජේෂ්ඨ පොලිස් අධිකාරි සුජිත් වෙදමුල්ල, පොලිස් අධිකාරි පී. එම්. ජයරත්න යන මහත්වරුන්ගේ උපදෙස් මත හාලිඇල පොලිස් ස්ථානාධිපති පොලිස් පරීක්ෂක රුවන් ගුණතිලක මහතා ඇතුළු නිලධාරීහූ වැඩිදුර පරීක්ෂණ පවත්වති.\nජායාරූප – සොරණාතොට සමුහ සී ගමගේ\n\nසොරණාතොට සමුහ\nසී. ගමගේ\nබදුල්ල\nනිශාන්ත අබේගුණවර්ධන",
       "URL": "https://www.dinamina.lk/2023/08/28/provincial-news/17563/%e0%b6%bd%e0%b7%92%e0%b6%ba%e0%b6%b1%e0%b7%8a%e0%b6%9c%e0%b7%83%e0%b7%8a%e0%b6%ad%e0%b7%9c%e0%b6%a7-%e0%b6%85%e0%b6%b8%e0%b7%94%e0%b6%ab%e0%b6%ad%e0%b7%8a-%e0%b7%83%e0%b7%92%e0%b6%b3%e0%b7%99-2/",
       "Category": "provincial-news",
       "Parent URL": "https://www.dinamina.lk/category/provincial-news//page/73/"
}