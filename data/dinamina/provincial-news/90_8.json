{
       "Source": "dinamina",
       "Timestamp": "August 16, 2023 1:00 am",
       "Headline": "මවුපියන්ට බරක් කියා සිසුවිය ගෙල වැලලාගෙන",
       "News Content": "බ/ලුනුගල ශ්‍රී රාම ක්‍රිෂ්ණ මහා විද්‍යාලයේ 13 වැනි ශ්‍රේණියේ ඉගෙනුම ලබන ශිෂ්‍යාවක් පෙරේදා (14) දින ගෙල වැලලාගෙන මියගොස් ඇතැයි ලුණුගල පොලිසිය පවසයි.\n\nලුණුගල සෝලන්ඩ්ස් තේ වත්තේ නිල නි‍ෙවසක් තුළදී මෙසේ මියගොස් ඇත්තේ විජේකුමාර් බබිලාශිනි නමැති 19 හැවිරිදි ශිෂ්‍යාවකි.\n\nවතු කාර්මික නිලධාරියෙකු වන පියා රැකියාව සඳහා යැමෙන් පසු ඇයගේ මව ද ලුනුගල නගරයට ගොස් ඇති බවත් මියගිය තරුණිය පාසල් නොගොස් නි‍ෙවසේ නතරව සිට ඇති අතර නි‍ෙවසේ කවුරුත් නොසිටි අවස්ථාවේ දී මෙලෙස ගෙල වැලලාගෙන ඇති බව විමර්ශනවලදී අනාවරණය වූ බව ද පොලිසිය පවසයි.\n\nනි‍ෙවසේ ඉදිරි කාමරයේ දොර ඇර මෝල් ගසක එක් පැත්තක් දොර පියන උඩින් සහ අනෙක් පැත්ත යාබදව තිබු අල්මාරියක් උඩ රඳවා පුටුවක් උඩ නැඟ ඇයගේ ඇඳුමකට අයත් සොල් පටියෙන් (රෙදි පටිය) ගෙල වැලලාගෙන පුටුවෙන් පැන ඇති බවට සැක කෙරෙන බවත් පොලිසිය පවසයි.\n\nදරුවන් තිදෙනෙකු ගෙන් යුත් පවුලක බාලම දරුවා ඇය බවත් වැඩිමහල් සහෝදරිය විශ්වවිද්‍යාලයේත් සොහොයුරා කාර්මික විද්‍යාලයකත් අධ්‍යාපනය හදාරයි.\n\nනි‍ෙවසේ මේසයක් මත තිබී ඇය විසින් ලියූ බවට සැක කෙරෙන ලිපියක් හමුවී ඇති අතර එම ලිපියේ මව්පියන් හට බරක්වීමට අකමැති බැවින් සියදිවි නසාගත් බව සඳහන් ව ඇතැයි ද වාර්තාවේ .",
       "URL": "https://www.dinamina.lk/2023/08/16/provincial-news/14366/%e0%b6%b8%e0%b7%80%e0%b7%94%e0%b6%b4%e0%b7%92%e0%b6%ba%e0%b6%b1%e0%b7%8a%e0%b6%a7-%e0%b6%b6%e0%b6%bb%e0%b6%9a%e0%b7%8a-%e0%b6%9a%e0%b7%92%e0%b6%ba%e0%b7%8f-%e0%b7%83%e0%b7%92%e0%b7%83%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/90/"
}