{
       "Source": "dinamina",
       "Timestamp": "July 31, 2023 1:00 am",
       "Headline": "ඉන්දියන් බිත්තරේ සීල් මැකූ දෙදෙනාට දඩ",
       "News Content": "නරක් වූ ඉන්දියන් බිත්තරවල මුද්‍රා ඉවත්කර ලංකාවේ බිත්තර ලෙසට අලෙවියට ගබඩා කර තිබූ සැකකරුවන් දෙදෙනෙකු උඩුබද්දාව සෞඛ්‍ය වෛද්‍ය කාර්යාල නිලධාරීන් විසින් අධිකරණයට ඉදිරිපත් කිරීමේ දී වරද පිළිගැනිම හේතුවෙන් මහේස්ත්‍රාත් රන්දික ලක්මාල් ජයලත් මහතා එක් අයෙකුට රුපියල් තිස් දහසක දඩයක් ද අනෙක් පුද්ගලයාට රුපියල් විසිදහසක දඩයක් ද නියම කළේය.\n\nඑමෙන්ම එම ඉන්දියන් බිත්තර තොගය වළ දමා විනාශ කිරීමට ද වැඩිදුරටත් නියම කළේය.\n\nඑසේ ඉකුත් 28 දා දඩ නියමවූයේ ඇතුංගහකොටුව දුම්මලසූරිය ප්‍රදේශයේ එස්. එස්. මවුලානා නැමැත්තෙකුට හා හෙට්ටිපොල දිද්දෙනිය ප්‍රදේශයේ විමුක්ති සඳකැලූම් නැමැත්තෙකුටයි.\n\nකුලියාපිටිය මෙවිරු ධනාන්",
       "URL": "https://www.dinamina.lk/2023/07/31/provincial-news/10264/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b6%b1%e0%b7%8a-%e0%b6%b6%e0%b7%92%e0%b6%ad%e0%b7%8a%e0%b6%ad%e0%b6%bb%e0%b7%9a-%e0%b7%83%e0%b7%93%e0%b6%bd%e0%b7%8a-%e0%b6%b8%e0%b7%90/",
       "Category": "provincial-news",
       "Parent URL": "https://www.dinamina.lk/category/provincial-news//page/117/"
}