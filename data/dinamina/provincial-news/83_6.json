{
       "Source": "dinamina",
       "Timestamp": "August 21, 2023 1:13 am",
       "Headline": "සාදයට ආ අය කැලණි ගඟේ ගිලෙයි",
       "News Content": "යටියන්තොට තණකොළවත්ත ප්‍රදේශයේ කැලණි ගඟ අසල වූ හෝටලයක සාදයක් පවත්වමින් සිටි පුද්ගලයන් දෙදෙනෙකු ගඟට බැස දිය නාද්දී එක් අයෙකු දියේ ගිලී මියගොස් දින දෙකකට පසුව ඊයේ (19) සවස හමුවූ බව යටියන්තොට පොලීසිය සඳහන් කරයි.\n\nමෙසේ මියගොස් ඇත්තේ තනකොලවත්තේ පදිංචි මාගම්මන විදානලාගේ පාලිත පද්මකුමාර නැමති 41 ක් වයසැති විවාහක පුද්ගලයෙකි.\nහෝටලය අසල කැලණි ගඟේ අඩි 100 ක් පමණ ගැඹුරැති මෙම අනතුර සිදුවූ ස්ථානයේ දියනෑමට නුසුදුසු බවට හෝටලය මගින් නිසි දැනුම් දීමක් හෝ දැන්වීම් පුවරුවක් සවිකර නොමැති බවට මියගිය පුද්ගලයාගේ ඥාතීහු චෝදනා කරති.\n\nමේ අතර දියනෑමට නුසුදුසු ස්ථාන පිළිබඳ෦ මහජනතාව දැනුවත් කිරීමේ දැන්වීම් පුවරු පසුගිය කාලයේ කැලණි ගඟ අසල සවිකිරීමට යටියන්තොට පොලීසිය මගින් පියවර ගත් බව ද පොලීසිය පවසයි.\n\nමිය ගිය පුද්ගලයාගේ මෘත ශරීරය කරවනැල්ල මූලික රෝහලේ තැන්පත් කර ඇති අතර හදිසි මරණ පරීක්ෂණය කරවනැල්ල රෝහලේ හදිසි මරණ පරීක්ෂක එච්. එම්. ජී. ඩබ්ලිව්. පරුස්සැල්ල මහතා විසින් ද පශ්චාත් මරණ පරීක්ෂණය අධිකරණ වෛද්‍ය නිලධාරී පී. එච්. එම්. බී. කේ. හේරත් මහතා විසින් ද සිදුකිරීමට නියමිතව ඇත.\n\nයටියන්තොට පොලීසියේ ස්ථානාධිපති ප්‍රධාන පොලිස් පරීක්ෂක ඊ. එන්. පී. ඒකනායක මහතාගේ උපදෙස් පරිදි පොලිස් සැරයන් 48728 ඉන්ද්‍රකුමාර ඇතුළු නිලධාරීහූපිරිසක් විසින් මේ පිළිබඳ වැඩිදුර විමර්ශන සිදුකරති.\nයටියන්තොට විශේෂ – සමන් එස්. රත්නායක",
       "URL": "https://www.dinamina.lk/2023/08/21/provincial-news/15723/%e0%b7%83%e0%b7%8f%e0%b6%af%e0%b6%ba%e0%b6%a7-%e0%b6%86-%e0%b6%85%e0%b6%ba-%e0%b6%9a%e0%b7%90%e0%b6%bd%e0%b6%ab%e0%b7%92-%e0%b6%9c%e0%b6%9f%e0%b7%9a-%e0%b6%9c%e0%b7%92%e0%b6%bd%e0%b7%99%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/83/"
}