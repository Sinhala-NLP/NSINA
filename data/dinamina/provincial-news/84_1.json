{
       "Source": "dinamina",
       "Timestamp": "August 21, 2023 1:06 am",
       "Headline": "කතුන් සිහිනැති කර කණකර උස්සන කල්ලියක් අල්ලයි",
       "News Content": "සැකකාර කාන්තාව සොරකමකට ලක් වු කාන්තාව පසුපසින් පැමිණෙන අයුරු ආරක්ෂිත කැමරාවේ සටහන් වි තිබු අයුරු\n\nසැකකරුවන් සන්තකයේ තිබි පොලිස් භාරයට ගත් රණ් මාලය, ජංගම දුරකථන වැටලිම සිදු කල පොලිස් නිලධාරින් පරික්ෂා කල අයුරු\n\nකාන්තාවන් සිහිනැති කර එම කාන්තාවන් පැළද සිටින ස්වර්ණාභරණ සොරාගන්නා සංවිධානාත්මක සොර කල්ලියක් (19) දින අත්අඩංගුවට ගැනිමට හැටන් පොලිසියේ අපරාධ විමර්ෂණ අංශයේ නිලධාරින් සමත් වි ඇත.\n\nඉකුත් (12) දින හැටන් නගරයේ උත්සව ශාලාවක පැවති උත්සවයකට පැමිණි කාන්තාවක් සමග මිතුදමක් ඇති කරගත් එම උත්සවයට සහභාගි වි සිටි තවත් කාන්තාවක් එම කාන්තාව තමන් පැමිණි ත්‍රිරෝද රථයෙන් නිවසටම රැගෙන ගොස් බස්සවන බවට පවසා එම කාන්තාව තවත් තරුණයන් දෙදෙනෙකු සමග ත්‍රිරෝද රථයේ නංවාගෙන ගමන් කරමින් සිටියදි හැටන් දික්ඔය ප්‍රදේශයේදි එම කාන්තාවට බිමට ජලය ලබා දි ඇත.\n\nඑසේ ලබාදුන් ජලය පානය කිරිමෙන් අනතුරුව එම කාන්තාවට සිහිය නැති විමත් සමග කාන්තාවගේ ගෙල බැදි පවුම් 2 ½ ක රු ලක්ෂ 4 ක් පමණ වටිනා රණ් මාලය සොරාගෙන එම කාන්තාව දික්ඔය සාංචිමලේ මාර්ගයේ පිහිටි බස් නැවතුම්පොලක දමා සැකකරුවන් පලාගොස් ඇත.\n\nඑම මාර්ගයේ ගමන් ගත් පිරිසක් විසින් සිහිසුන් වි සිටි කාන්තාව දික්ඔය මුලික රෝහල වෙත ඇතුළත් කිරිමෙන් අනතුරුව එම කාන්තාවට සිහිය පැමිණිමෙන් අනතුරුව සිද්ධිය සම්බන්ධයෙන් එම කාන්තාව හැටන් පොලිසියට පැමිණිල්ලක් කර ඇත.\n\nපැමිණිල්ල අනුව හැටන් පොලිසියේ අපරාධ විමර්ෂණ අංශයේ ස්ථානාධිපතිවරයා ඇතුළු පොලිස් නිලධාරින් සිසිටිවි දර්ශන ඔස්සේ විමර්ෂණයක් ආරම්භ කර ත්‍රිරෝද රථය ප්‍රථමයෙන් අත්අඩංගුවට ගෙන පසුව එම සොරකමට සම්බන්ධ තවත් සැකකරුවන් දෙදෙනෙකු සහ සැකකාරිනියක් අත්අඩංගුවට ගෙන ඇත.\n\nසැකකරුවන් අත්අඩංගුවට ගැනිමෙන් අනතුරුව සැකකරුවන් සන්තකයේ තිබි සොරකම් කරන ලද පවුම් 2 ½ රණ් මාලය සහ රු 60000/= මුදලක්ද පොලිස් භාරයට ගෙන ඇත.\n\nඅත්අඩංගුවට ගත් සැකකරුවන් දෙදෙනා හැටන් සහ නාවලපිටිය ප්‍රදේශයේ පදිංචිකරුවන් බවත්,සැකකාරිනිය වටවල ප්‍රදේශයේ පදිංචිකාරිනියක් බවත්,එම සැකකරුවන් අවු 27-45 වයස් කාණ්ඩ වල පසුවන මෙවැනි සොරකම් ගණනාවකට පොලිස් ස්ථාන කිහිපයකටම අවශ්‍යව සිටි සැකකරුවන් බවට හැටන් පොලිසිය විසින් කරන ලද මුලික විමර්ෂණ වලදි අනාවරණය වි ඇත.\n\nඅත්අඩංගුවට ගත් සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කරන බවත්,මෙම සොරකමට සම්බන්ධයෙන් අනෙක් සැකකරුවන් අත්අඩංගුවට ගැනිමට නියමිත බවයි හැටන් පොලිසියේ මුලස්ථාන ප්‍රධාන පොලිස් පරික්ෂක රංජිත් ජයසේන මහතා කියා සිටියේ.\n\nහැටන් පොලිස් අධිකාරි නිපුන දෙහිගම සහ හැටන් මුලස්ථාන පොලිසියේ ස්ථානාධිපති ප්‍රධාන පොලිස් පරික්ෂක රංජිත් ජයසේන මහතාගේ උපදෙස් මත හැටන් පොලිසියේ අපරාධ විමර්ෂණ අංශයේ ස්ථානාධිපති උපොප රංජන් මහතාගේ අධික්ෂණය යටතේ පොකො වරුන් වන විතානගේ (31110), යසරත්න (28658),සෂිකුමාර් (8638),ඉලේරාජ් (81798), සුපුන් (100675),ලෝගෙෂ්වරන් (10366) යන නිලධාරින් විසින් සැකකරුවන් අත්අඩංගුවට ගෙන ඇත.\n\nහැටන් – රංජිත් රාජපක්ෂ",
       "URL": "https://www.dinamina.lk/2023/08/21/provincial-news/15710/%e0%b6%9a%e0%b6%ad%e0%b7%94%e0%b6%b1%e0%b7%8a-%e0%b7%83%e0%b7%92%e0%b7%84%e0%b7%92%e0%b6%b1%e0%b7%90%e0%b6%ad%e0%b7%92-%e0%b6%9a%e0%b6%bb-%e0%b6%9a%e0%b6%ab%e0%b6%9a%e0%b6%bb-%e0%b6%8b%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/84/"
}