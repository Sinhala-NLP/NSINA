{
       "Source": "dinamina",
       "Timestamp": "August 28, 2023 2:09 am",
       "Headline": "ඕබන් පෙදෙසේ වෙඩි තැබීමේ සිද්ධියට 3ක් දැලේ",
       "News Content": "දෙහිවල ඕබන් පෙදෙසේ දී ඉකුත් (19) වන දින වෙඩි තබා පුද්ගලයෙකු ඝාතනයට තැත් කළ වෙඩික්කරු, යතුරුපැදි\nහිමීකරු හා ඝාතනයෙන් පසු යතුරුපැදිය සැඟවීමට උදව් කළ පුද්ගලයෙකු ඇතූළු තිදෙනකු දෙහිවල පොලිස් අපරාධ අංශය මගින් ඉකුත් (26) හා (27) දෙදින අත්අඩංගුවට ගෙන ඇතැයි දෙහිවල පොලීසිය පැවසීය.\n\nයතුරුපැදියේ හිමිකරු වයස අවුරුදු 33ක බඩෝවිට හතරවන අදියර පදිංචි අයෙකු ද වන අතර වෙඩි තැබීම සිදුකළ\nඅවුරුදු 26ක අය ඕබන් පෙදෙස පදිංචිව සිටින අයෙකි. වෙඩි තැබීමට භාවිත කළ යතුරු පැදිය සමඟ අත්අඩංගුවට ගත් ඔවුන් දෙදෙනාගෙන් සීදුකළ ප්‍රශ්න කිරීමේදී වෙඩි තැබීමෙන් පසු යතුරුපැදිය සැඟවීමට උපකාර කළ ඕබන් පෙදෙස පදිංචිව සිටින වයස අවුරුදු (27 ) ක්ද වන අයෙකු ද අත්අඩංගුවට ගෙන ඇතැයි පොලීසිය පැවසීය.\n\nමේ සදහා වෙඩිතෑබීමට භාවිතා කළ ගිනි අවිය සොයා විශේෂ පරීක්ෂණයක් ආරම්භ කර ඇති බවත් පොලීසිය කියයි. මේ පිළිබඳව වැඩිදුර පරීක්ෂණ කටයුතු දෙහිවල පොලීස් ස්ථානාධිපති ප්‍රධාන පොලිස් පරීක්ෂක අනුරාධ හේරත් මහතාගේ අධීක්‍ෂණය යටතේ අපරාධ අංශයේ ස්ථානාධිපති පොලිස් පරීක්ෂක කේ.එල් යූ.කේ.ලියන ආරච්චි මහතාගේ මෙහෙයවීම මත පොලිස් කොස්තාපල් වරුවන 74825 නිහාල්, 78154 තෙන්නකෝන් , 90027 විතාරන, 91860 චාමර, 972018 තාරක, 7844 ක්‍රිශාන් 104024 මධුවන්ත යන නිලධාරීහූ සිදු කරගෙන යති.\nදෙහිවල – ඩී පී හේරත්",
       "URL": "https://www.dinamina.lk/2023/08/28/provincial-news/17640/%e0%b6%95%e0%b6%b6%e0%b6%b1%e0%b7%8a-%e0%b6%b4%e0%b7%99%e0%b6%af%e0%b7%99%e0%b7%83%e0%b7%9a-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b7%9a-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/72/"
}