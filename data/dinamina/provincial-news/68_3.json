{
       "Source": "dinamina",
       "Timestamp": "August 31, 2023 1:00 am",
       "Headline": "උණවටුන සංචාරක පුරවරයේ මුහුදු තීරය පුරා කළුතෙල් හා ප්ලාස්ටික් අපද්‍රව්‍ය ගොඩගැසෙයි",
       "News Content": "ගාල්ල උණවටුන සංචාරක පුරවරයේ මුහුදු තීරය පුරා කළුතෙල් හා ප්ලාස්ටික් අපද්‍රව්‍ය ගොඩගැසී මුහුදු වෙරළ සම්පූර්ණයෙන්ම අපවිත්‍ර වීමට පටන් ගෙන ඇත.\n\nඊයේ (30) දිනය පුරා මෙම අපද්‍රව්‍ය ගලා එන්නට පටන්ගෙන ඇති අතර, මෙකී තෙල් ඝනතෙල් තට්ටුවක් ලෙසින් මුහුදු වෙරළට ගොඩගැසීමට පටන් ගෙන ඇතැයි උණවටුන සුරැකීමේ සංවිධානයේ හා නිල්දජ වෙරළ ව්‍යාපෘති කමිටුවේ ලේකම් නීතිඥ රූපසේන කොස්වත්ත මහතා පවසයි.\n\nමේ සම්බන්ධයෙන් සමුද්‍රීය පරිසර අධිකාරයෙන් කළ විමසීමකදී බොහෝ විට මෙයට පෙර ගිලී ගිය එක්ස්ප්‍රස් පර්ල් නැවෙන් යළි සිදුවන තෙල් හා අපද්‍රව්‍ය පිටවීමක් විය හැකි යැයි ඔවුන් සැක කරන බව පැවසූ බව ද ඒ මහතා පැවසීය.\n\nගාල්ල දිසා සමූහ – නන්දසිරි වැලිගමගේ",
       "URL": "https://www.dinamina.lk/2023/08/31/provincial-news/18425/%e0%b6%8b%e0%b6%ab%e0%b7%80%e0%b6%a7%e0%b7%94%e0%b6%b1-%e0%b7%83%e0%b6%82%e0%b6%a0%e0%b7%8f%e0%b6%bb%e0%b6%9a-%e0%b6%b4%e0%b7%94%e0%b6%bb%e0%b7%80%e0%b6%bb%e0%b6%ba%e0%b7%9a-%e0%b6%b8%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/68/"
}