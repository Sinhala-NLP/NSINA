{
       "Source": "dinamina",
       "Timestamp": "September 14, 2023 1:42 am",
       "Headline": "මාතලේ කොල්ලෙක්ගෙන් යුදෙව් බසින්  පොතක්",
       "News Content": "ලොව මිලියන හතක් භාවිතා කරන හීබෲ භාෂාව හෙවත් යුදෙව් බස ප්‍රථමවරට සිංහල සහ හීබෲ භාෂා අත්පොතක් ලියා මුද්‍රණය කර ජනගත කිරීම පසුගිය දිනෙක ඊශ්‍රායලයේදී සිදුවිය.\n\nඊශ්‍රායලයේ සේවය කරන සමාජ ක්‍රියාකාරිකයෙකු වන මංගල කරඳවල මහතා විසින් ලියන ලද මෙම කෘතිය ලෝක භාෂා හදාරන අය වෙනුවෙන් සහ ලංකාවෙන් ඊශ්‍රායලයට රැකියාව සඳහා එන අය වෙනුවෙන් සිංහල සහ හිබෲ භාෂාවෙන් ලියැවී ඇත.\n\nදිගු කාලයක විමර්ශනයකින් පසු විශාල කැප කිරීමකින් රචනා කළ මෙම කෘතිය තුළින් වාචික වාක්‍ය හැසිරවීම පිළිබඳ වාක්‍ය රටා සම්බන්ධව පිටු 288ක් මෙම කෘතියට ඇතුළත් කිරීමට කතුවරයා සමත්ව තිබේ.\n\nලෝකයේ මළ භාෂා අතරට එක්වෙමින් ඇති හීබෲ භාෂාව සහ සිංහල භාෂාවට මදක් හෝ පණ පෙවීමට කටයුතු කළ මංගල කරදවල මහතා පිළිබඳ ඊශ්‍රායල් තානාපති නිමල් බණ්ඩාර මහතා මෙලෙස තම අදහස සමාජ මාධ්‍ය ඔස්සේ පළ කළේය.\n\nÒඊශ්‍රායලයේ සේවය කරන තරුණ ශ්‍රී ලාංකික සමාජ ක්‍රියාකාරිකයෙකු වන මංගල කරදවල මහතා විසින් රචිත spoken හීබෲ for සිංහල අපට කෘතියේ පිටපතක් කියවීමට ලැබීම මහත් ආස්වාදයක් ගෙන දෙන්නකි.\n\nඉතා සරල ලෙසින් හේබ්‍රෙව් එසේ නොමැති නම් යුදෙව් බස ලෙස හඳුන්වන හෙබ්‍රෙව් භාෂාවෙන් වාචික වාක්‍ය භාවිතා රටාවෙන් මනරම් ලෙස පැහැදිලිව කරමින් එහි උච්චාරණය පහසුවෙන් ග්‍රහණය කර ගැනීමට හැකි වාක්‍ය රටා සිය ගණනක් පිටු 288ක් ග්‍රන්ථයට ඇතුළත් කර තිබේ.\n\nමාතලේ කවුඩුපැලැල්ල පදිංචි මංගල කරඳවල මහතා විසින් රචිත මෙම කෘතිය ඔහු විසින් රචිත දෙවන කෘතිය වේ.\n\nකුරුණෑගල – කුමාරි දිසානායක",
       "URL": "https://www.dinamina.lk/2023/09/14/provincial-news/22013/%e0%b6%b8%e0%b7%8f%e0%b6%ad%e0%b6%bd%e0%b7%9a-%e0%b6%9a%e0%b7%9c%e0%b6%bd%e0%b7%8a%e0%b6%bd%e0%b7%99%e0%b6%9a%e0%b7%8a%e0%b6%9c%e0%b7%99%e0%b6%b1%e0%b7%8a-%e0%b6%ba%e0%b7%94%e0%b6%af%e0%b7%99%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/50/"
}