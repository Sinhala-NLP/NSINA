{
       "Source": "dinamina",
       "Timestamp": "August 5, 2023 1:50 am",
       "Headline": "විදේශ රටක නිපදවූ ගිනි අවියක් කිරිඳිවිට පාලම යට",
       "News Content": "\n\nගම්පහ කොට්ඨාස අපරාධ විමර්ශන කාර්යාංශයේ විශේෂ යතුරුපැදි ඒකකයේ නිලධාරීන් විසින් ගම්පහ කිරිඳිවිට ගනේමුල්ල මාර්ගයේ පාලම හා ලොතරැයි කූඩුව අතර පඳුරක සඟවා තිබූ විදේශ රටක නිෂ්පාදිත අර්ධ ස්වයංක්‍රිය ගිනි අවියක් හා උණ්ඩ නොමැති ඊට අයත් පතුරොම් ගැබක් පොලිසිය විසින් සොයාගෙන ඇත.\nගම්පහ ජ්‍යෙෂ්ඨ පොලිස් අධිකාරී ජගත් රෝහණ මහතාට ලද තොරතුරක් මත මෙම වැටලීම සිදු කර ඇත.\nමේ සම්බන්ධයෙන් කිසිම සැකකරුවකු අත්අඩංගුවට ගෙන නොමැති අතර කොට්ඨාස අපරාධ කාර්යාංශය මගින් වැඩිදුර විමර්ශන කටයුතු සිදු කරයි.\n\nගම්පහ දිස්ත්‍රික් විශේෂ සිසිල ගුණතිලක",
       "URL": "https://www.dinamina.lk/2023/08/05/provincial-news/11785/%e0%b7%80%e0%b7%92%e0%b6%af%e0%b7%9a%e0%b7%81-%e0%b6%bb%e0%b6%a7%e0%b6%9a-%e0%b6%b1%e0%b7%92%e0%b6%b4%e0%b6%af%e0%b7%80%e0%b7%96-%e0%b6%9c%e0%b7%92%e0%b6%b1%e0%b7%92-%e0%b6%85%e0%b7%80%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/106/"
}