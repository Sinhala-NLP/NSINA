{
       "Source": "dinamina",
       "Timestamp": "October 6, 2023 1:00 am",
       "Headline": "දිව­යි­නෙන් පිට­ත්වෙන්න සිටි චීනාගේ පාස්පෝට් එක සහිත ගමන් මල්ල උස්සලා",
       "News Content": "ලංකාවේ සංචාරයක් නිමකර අද නැවත මවු රටට යාමට බලාපොරොත්තුවෙන් සිටි චීන ජාතිකයෙකුගේ විදේශ ගමන් බලපත්‍රය ද සහිත ගමන් මල්ල පෙරේදා (04) පස්වරුවේ දුම්රියේ ගමන් ගනිමින් සිටියදී සොරකම් කර ඇති බවට ලද පැමිණිල්ලක් මත පරීක්ෂණ ආරම්භ කළ බව කළුතර දකුණ පොලිසිය පවසයි.\n\nචීන ජාතික ෆෑන් ජී. ඈන්. නමැති සංචාරකයකු විසින් කළ පැමිණිල්ලක් මත මෙසේ පරීක්ෂණ ආරම්භ කර ඇති බව පොලිසිය පවසයි.\n\nපැමිණිලි කරු එදින පස්වරුවේ ගාල්ල සිට මරදාන බලා ධාවනය වූ ශීඝ්‍රගාමී දුම්රියේ ගමන් කරමින් සිටියදී ගමන් මල්ල කිසියම් පුද්ගලයකු විසින් සොරකම් කර ඇති බවට පැමිණිල්ලේ සටහන්ව ඇති බව ද පොලිසිය පවසයි.\n\nඔහු එදින රාත්‍රී සිට කොළඹ සුප්‍රසිද්ධ හෝටලයක නවාතැන් ගැනීමට වෙන්කර ගෙන සිට ඇති බව ද සඳහන් වේ.\n\nඔහු අද (06) සිංගප්පූරුව බලා පිටත්ව එහි සිට චීනයට ගමන් කිරීමට ගුවන් ගමන් බලපත්‍ර වෙන්කරගෙන සිට ඇති බව ද පවසමින් චීන ජාතිකයා දැඩි කම්පාවෙන් සිට ඇති බව ද වාර්තාවේ.",
       "URL": "https://www.dinamina.lk/2023/10/06/provincial-news/28317/%e0%b6%af%e0%b7%92%e0%b7%80%e0%b6%ba%e0%b7%92%e0%b6%b1%e0%b7%99%e0%b6%b1%e0%b7%8a-%e0%b6%b4%e0%b7%92%e0%b6%a7%e0%b6%ad%e0%b7%8a%e0%b7%80%e0%b7%99%e0%b6%b1%e0%b7%8a%e0%b6%b1-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/13/"
}