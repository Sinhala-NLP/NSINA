{
       "Source": "dinamina",
       "Timestamp": "August 16, 2023 12:55 am",
       "Headline": "ගාල්ල බන්ධනාගාර රැඳවූවෙක් හදිසි ලෙඩකින් මියයයි",
       "News Content": "හෙරොයින් ළඟ තබා ගැනීමේ චෝදනාව යටතේ ගාල්ල රක්ෂිත බන්ධනාගාරගත කර සිටි රැඳවූවකු පසුගියදා (13) හදිසියේ අසනීප වී මියගොස් ඇතැයි බන්ධනාගාර දෙපාර්තමේන්තුව පැවසීය. මෙසේ මියගොස් ඇත්තේ ගාල්ල මොහිදීන් වත්ත පදිංචිකරුවකු වූ 23 හැවිරිදි අයෙකි.\n\nහෙරොයින් මිලිග්‍රෑම් 2,303ක් සන්තකයේ තබා ගැනීමේ චෝදනාව යටතේ අධිකරණ නියෝග මත මොහු 2023 මාර්තු මස 9 වන දින සිට මේ දක්වා ගාල්ල රක්ෂිත බන්ධනාගාරගතව සිටියදී ඇති වූ ශ්වසන අපහසුතාවයක් හේතුවෙන් කරාපිටිය ශික්ෂණ රෝහලට රැගෙන යමින් සිටින විට මියගොස් ඇති බව වාර්තා වේ.",
       "URL": "https://www.dinamina.lk/2023/08/16/provincial-news/14342/%e0%b6%9c%e0%b7%8f%e0%b6%bd%e0%b7%8a%e0%b6%bd-%e0%b6%b6%e0%b6%b1%e0%b7%8a%e0%b6%b0%e0%b6%b1%e0%b7%8f%e0%b6%9c%e0%b7%8f%e0%b6%bb-%e0%b6%bb%e0%b7%90%e0%b6%b3%e0%b7%80%e0%b7%96%e0%b7%80%e0%b7%99%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/93/"
}