{
       "Source": "dinamina",
       "Timestamp": "September 28, 2023 1:00 am",
       "Headline": "නැඟෙනහිර පළාතේ පාසල්වලට  ගුරු පත්වීම් 700ක්",
       "News Content": "නැඟෙනහිර පළාත් පාසල්වල තවමත් පවතින උග්‍ර ගුරු හිඟයට පිළියමක් ලෙස තවත් ගුරුවරුන් 700ක් කඩිනමින් බඳවා ගැනීම සඳහා පෙරේදා (25) ආණ්ඩුකාර සෙන්දිල් තොණ්ඩමාන් මහතා පළාත් රාජ්‍ය සේවා කොමිසන් සභාවට අනුමැතිය ලබා දී තිබුණි.\n\nඅනුමැතිය ලබා දෙමින් ආණ්ඩුකාරයා සිය කාර්යාලයේදී අදාළ ලේඛනවලට අත්සන් තැබීම සිදු කෙරෙණි. මේ අනුව නැඟෙනහිර පළාතේ ස්ථිර පදිංචිකරුවන්ට ප්‍රමුඛතාව ලබාදෙමින් උපාධිධාරීන් 700ක් බඳවා ගැනීමට නියමිතය. මීට පෙර උපාධිධාරීන් 633ක් ගුරුවරුන් ලෙස පත්වීම් ලබාදීමට ආණ්ඩුකාරවරයා කටයුතු කර තිබුණි.\n\nත්‍රිකුණාමලය විශේෂ ඒ. ටී. එම්. ගුණානන්ද කන්තලේ සමූහ සුමිත්‍රා කුමාරිහාමි",
       "URL": "https://www.dinamina.lk/2023/09/28/provincial-news/26013/%e0%b6%b1%e0%b7%90%e0%b6%9f%e0%b7%99%e0%b6%b1%e0%b7%84%e0%b7%92%e0%b6%bb-%e0%b6%b4%e0%b7%85%e0%b7%8f%e0%b6%ad%e0%b7%9a-%e0%b6%b4%e0%b7%8f%e0%b7%83%e0%b6%bd%e0%b7%8a%e0%b7%80%e0%b6%bd%e0%b6%a7/",
       "Category": "provincial-news",
       "Parent URL": "https://www.dinamina.lk/category/provincial-news//page/28/"
}