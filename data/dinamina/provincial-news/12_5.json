{
       "Source": "dinamina",
       "Timestamp": "October 6, 2023 1:08 am",
       "Headline": "පෙම බිඳු­ණාට තැවුණු කොස්තා­පල් ජීවි­ත­යෙන් පලා ගිහින්",
       "News Content": "පෙම් සබඳතාවයක් බිඳ වැටීම හේතුවෙන් මුලතිව් පොලිසියේ පොලිස් කොස්තාපල්වරයකු ගෙළ වැළලාගෙන මියයෑමෙන් පසුව ඔහුගේ සිරුර පසුගියදා (3) ඥාතීන් වෙත බාර දී තිබේ.\n\nමුලතිව් පොලිස් සංකීර්ණයේ නාන කාමරයක් තුළදී මේ අන්දමට ගෙළ වැළලාගෙන මියගොස් ඇත්තේ අම්පාර ප්‍රදේශයේ පදිංචිව සිටි රාමනාදන් සත්‍යනාදන් නමැති 35 හැවිරිදි අයෙකි. ඔහු මීට පෙර ඔහුගේ පොලිස් මිතුරකු සමඟ මෙම පෙම් සබඳතාවය ගැන විස්තර කියා ඇති අතර, ඔහු ඒ පිළිබදව දැඩි කනස්සල්ලෙන් සිටි බව එම මිතුරා ප්‍රකාශ කොට ඇත. මුලතිව් පොලිසියේ පාලන අංශයේ කාර්යාල කටයුතුවලට අනුයුක්තව සිටි මෙම කොස්තාපල්වරයා නාන කාමරයක් තුළ ගෙල වැළලාගෙන සිටියදී ඔහුගේ මළ සිරුර හමුව තිබේ.\n\nමුලතිව් රෝහලේදී පවත්වන ලද පශ්චාත් මරණ පරීක්ෂණයෙන් පසුව මියගිය පොලිස් නිලධාරියාගේ සිරුර අවසන් කටයුතු සඳහා ඔහුගේ ඥාතීන් වෙත බාර දී ඇත.",
       "URL": "https://www.dinamina.lk/2023/10/06/provincial-news/28386/%e0%b6%b4%e0%b7%99%e0%b6%b8-%e0%b6%b6%e0%b7%92%e0%b6%b3%e0%b7%94%e0%b6%ab%e0%b7%8f%e0%b6%a7-%e0%b6%ad%e0%b7%90%e0%b7%80%e0%b7%94%e0%b6%ab%e0%b7%94-%e0%b6%9a%e0%b7%9c%e0%b7%83%e0%b7%8a%e0%b6%ad/",
       "Category": "provincial-news",
       "Parent URL": "https://www.dinamina.lk/category/provincial-news//page/12/"
}