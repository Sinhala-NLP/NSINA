{
       "Source": "dinamina",
       "Timestamp": "July 22, 2023 1:00 am",
       "Headline": "නිල්ගල රක්ෂිතයේ ගින්නක්",
       "News Content": "බිබිළ කරාඩුගල පොලිස් වසමට අයත් නිල්ගල රක්ෂිතයේ පෙරේදා (20) ඇතිවූ ගින්නකින් රක්ෂිතයට හානි සිදු වී ඇතැයි කරාඩුගල පොලිසිය පවසයි.\nඅම්පාර බිබිළ මාර්ගයේ 17 වැනි සැතැපුම් කණුව සහ 19 වැනි සැතැපුම් කණුව අතර ප්‍රදේශයේ පිහිටි රක්ෂිතය මෙසේ ගින්නෙන් විනාශ වී ගොස් ඇති අතර, ප්‍රදේශවාසීන් පොලිසිය හා එක්ව ගින්න විශාල හානියක් වීමට පෙර සම්පූර්ණයෙන් නිවාදමා ඇත.\nරක්ෂිතයේ කෙතරම් ප්‍රමාණයක් ගින්නෙන් විනාශ වූවාදැයි මෙතෙක් ගණනයකර නොමැත.\n\nමේ අතර මොනරාගල පොලිස් වසමට අයත් හොරොම්බුව සුදුවතුරආර රක්ෂිතය ද ගින්නකින් විනාශ වී ගොස් ඇතැයි මොනරාගල ආපදා කළමනාකරණ ඒකකය පවසයි.\nමෙම ගින්න ආපදා කළමනාකරණ මධ්‍යස්ථානයේ නිලධාරීන්, කුඹුක්කන් යුද හමුදා කඳවුරේ නිලධාරීන් සහ වනසංරක්ෂණ නිලධාරීන් එක්ව නිවාදමන ලදි.\n\nඌව වෙල්ලස්ස විශේෂ ඩී.එස්. ගුණතිලක",
       "URL": "https://www.dinamina.lk/2023/07/22/provincial-news/8367/%e0%b6%b1%e0%b7%92%e0%b6%bd%e0%b7%8a%e0%b6%9c%e0%b6%bd-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%9c%e0%b7%92%e0%b6%b1%e0%b7%8a%e0%b6%b1%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/124/"
}