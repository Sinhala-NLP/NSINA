{
       "Source": "dinamina",
       "Timestamp": "August 4, 2023 1:00 am",
       "Headline": "සොරදෙටුවෙක් යතුරුපැදියක් පාපැදි එකොළහක් සමඟ මාට්ටු",
       "News Content": "යතුරුපැදි සහ පාපැදි සොරා ගන්නා ලද අධිකරණ වෙරෙන්තු හතරක් ද ඇති සොරදෙටුවකු යතුරුපැදියක් සහ පාපැදි එකොළහක් සමඟ පෙරේදා (02) දෙහිවල පොලිසිය මඟින් අත්අඩංගුවට ගෙන ඇතැයි පොලිසිය පවසයි.\n\nඅත්අඩංගුවට ගත් සැකකරු දෙහිවල වෙරළ තීරයේ පදිංචිව සිටින වයස අවුරූදු 28 ක්ද වන අතර මීට පෙර සොරකම් ගණනාවකට අධිකරණයෙන් විවෘත වරෙන්තු හතරක් ඇති පොලිසිය සොයමින් සිටි පුද්ගලයෙකු ද වන බවත් පොලිසිය පවසයි.\n\nසැකකරු විසින් සොරාගත් යතුරුපැදිය හා පාපැදි එකොළහක් දෙහිවල, කොහුවල, වැල්ලවත්ත හා ගල්කිස්ස යන ප්‍රදේශවලට ඉතා අඩු මුදලකට අලෙවි කර තිබියදී පොලිස් භාරයට ගැනීමට හැකිවී ඇතැයි ද පොලිසිය පවසයි.",
       "URL": "https://www.dinamina.lk/2023/08/04/provincial-news/11466/%e0%b7%83%e0%b7%9c%e0%b6%bb%e0%b6%af%e0%b7%99%e0%b6%a7%e0%b7%94%e0%b7%80%e0%b7%99%e0%b6%9a%e0%b7%8a-%e0%b6%ba%e0%b6%ad%e0%b7%94%e0%b6%bb%e0%b7%94%e0%b6%b4%e0%b7%90%e0%b6%af%e0%b7%92%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/108/"
}