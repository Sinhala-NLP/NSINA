{
       "Source": "dinamina",
       "Timestamp": "August 2, 2023 1:21 am",
       "Headline": "වාට්ටුවේ සිටි රෝගියාගේ සිරුර රෝහලේ කුණු කානුවක",
       "News Content": "නේවාසිකව ප්‍රතිකාර ලබා ගනිමින් සිටි රෝගියෙකු නාගොඩ මහ රෝහලේ අපජලය බැසයන කානුවක වැටී මියගොස් සිටියදී ඊයේ (01) උදෑසන හමූවී ඇති බව දකුණු කළුතර පොලිසිය පවසයි.\nමතුගම, ඕවිටිගල, කුරුඳුවත්ත ප්‍රදේශයේ පදිංචිව සිටි වරාපිටියගේ චන්ද්‍රසේන නැමැති 77 හැවිරිදි පස්දරු පියෙකු මෙසේ මියගොස් ඇති බව පොලිසිය පැවසීය.\nමියගොස් ඇති තැනැත්තා පාදයේ තුවාලයක් හේතුවෙන් ඉකුත් 30 දා රෝහලට ඇතුළත්ව 05 බී වාට්ටුවේ නේවාසිකව ප්‍රතිකාර ලබමින් සිට ඇති බවත්, ඊයේ රාත්‍රියේ වැසිකිළි යන බව පවසමින් පිටව ගොස් ඇති බවත් රෝහල් ප්‍රකාශකයෙක් කීය.\nඑදින උදෑසන රෝහල් පොලිසිය ඉදිරිපිට අප ජලය බැසයන කානුවක සිරුර තිබෙනු දැක පරීක්ෂණ ආරම්භ කර ඇති බව සඳහන් වේ. කළුතර කොට්ඨාස අපරාධ ස්ථාන පරීක්ෂණාගාර නිලධාරීන්ද පරීක්ෂණ සිදු කළ අතර, හදිසි මරණ පරීක්ෂක එස්.ඒ.කුමසාරු මහතා විසින් හදිසි මරණ පරීක්ෂණය සිදු කරන ලදී. මෘතදේහය පශ්චාත් මරණ පරීක්ෂණය සඳහා කළුතර ශීක්ෂණ රෝහලේ තැන්පත් කර තිබේ.\nමූලස්ථාන පොලිස් පරීක්ෂක රුවන් විජේසිංහ මහතාගේ උපදෙස් පරිදි සැරයන් එස්.ඒ.ආර්.කේ. ද සිල්වා (55318) පරීක්ෂණ පවත්වති.\n\nපොතුපිටිය සුමිත් ප්‍රේමතිලක අලුත්ගම තුසිත කුමාර",
       "URL": "https://www.dinamina.lk/2023/08/02/provincial-news/10896/%e0%b7%80%e0%b7%8f%e0%b6%a7%e0%b7%8a%e0%b6%a7%e0%b7%94%e0%b7%80%e0%b7%9a-%e0%b7%83%e0%b7%92%e0%b6%a7%e0%b7%92-%e0%b6%bb%e0%b7%9d%e0%b6%9c%e0%b7%92%e0%b6%ba%e0%b7%8f%e0%b6%9c%e0%b7%9a-%e0%b7%83/",
       "Category": "provincial-news",
       "Parent URL": "https://www.dinamina.lk/category/provincial-news//page/111/"
}