{
       "Source": "dinamina",
       "Timestamp": "July 17, 2023 1:00 am",
       "Headline": "වසර 20ක් පොසොන් දන්සල් දුන් ඉරුකි දිවියෙන් සමු ගනී",
       "News Content": "වසර 20 ක් පුරා පොසොන් පොහොයට අනුරාධපුර ගොස් ජයසිරි මහ බෝ සමිදු අබියස දන්සල් දුන් තරුණියක් පසුගිය සිකුරාදා ජිවිතයට සමු දුන්නාය.\n\nඇය ගොතටුව මුල්ලවත්ත ප්‍රදේශයේ පදිංචිව සිටි ඉරුකි නවෝදා නැමති 29 හැවිරිදි අවිවාහක තරුණියකි. මොළයේ ලේ කැටියක් සිරවිම හේතුවෙන් ඇයගේ මරණය සිදුව තිබිණි.පෞද්ගලික ආයතනයක රැකියාව කළ ඇය කොළොන්නාව බාලිකා විද්‍යාලයේ ආදි ශිෂ්‍යාවකි.ගමේ සැම පොදු කටයුත්තකදිම පෙරමුණ ගෙන කටයුතු කළ ඉරුකි කාගේත් හිත දිනාගත් නිහතමානී චරිතයක් වුවාය.\n\nවසර 31 ක් පුරා අනුරාධපුරයේ ⁣ පොසොන් දන්සලක් පවත්වාගෙන යනු ලබන ඇයගේ ගමේ වැඩිහිටියෙකු මෙන්ම පොසොන් දන්සල් සමිතියේ සභාපතිවරයාද වන පේමතුංග ජයසිංහ මහතා ඇය පිළිබදව මෙලෙස සදහන් කළේය.\n\nගොතටුව ගමේ අපි එකතුවෙලා හැම පොසොන් එකටම අනුරාධපුරයේ ගිහිල්ලා දන්සලක් දෙනවා.දැනට අවුරුදු 31ක් පුරා නොකඩවා මෙය කරගෙන යනවා.\n\nලොරියක බඩු පටවගෙන ගමේ අපි බස්රථයකින් යනවා.මේ ඉරුකි දුවත් පොඩි කාලේ ඉදළම අදවන තුරුඅපිත් එක්ක යනවා.\n\nමේ දන්සලේ හැම වැඩකටම ඉරුකි දුව ඇප කැප වෙලා වැඩ කරනවා. ඇය දැන් 20 වතාවකට වැඩිය මේ ගමනට සහභාගි වෙලා තියෙනවා. ගමන පිටත් වෙන්න කලින් ⁣ නැකතට ලොරියට බඩු පටවන්නේ ඉරුකිගේ අතින්.මේ දරුවාගේ වියෝව ගමටම විශාල පාඩුවක්.\n\nමුල්ලේරියාව සිරිසේන ගමගේ",
       "URL": "https://www.dinamina.lk/2023/07/17/provincial-news/6955/%e0%b7%80%e0%b7%83%e0%b6%bb-20%e0%b6%9a%e0%b7%8a-%e0%b6%b4%e0%b7%9c%e0%b7%83%e0%b7%9c%e0%b6%b1%e0%b7%8a-%e0%b6%af%e0%b6%b1%e0%b7%8a%e0%b7%83%e0%b6%bd%e0%b7%8a-%e0%b6%af%e0%b7%94%e0%b6%b1%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/129/"
}