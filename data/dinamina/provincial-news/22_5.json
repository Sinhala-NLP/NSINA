{
       "Source": "dinamina",
       "Timestamp": "October 2, 2023 1:01 am",
       "Headline": "වැඩිහිටි දිනයට සඟසතු දානයක්…",
       "News Content": "පාදුක්ක ප්‍රාදේශීය වැඩිහිටි බල මණ්ඩලයේ ඉදිරි ගමනට සහාය ලබා දුන්, මියගිය සියලු දෙනා සිහිපත් කරමින්, මහා සංඝරත්නයට දානමය පින්කමක් පිරිනැමීම, පාදුක්ක ප්‍රාදේශීය ලේකම් කාර්යාල ශ්‍රවණාගාරයේ දී (01) දින දහවල් සිදු කෙරුණි. “කළගුණ සලකමු – නිති සැම නමදිමු” යන තේමාව යටතේ ජාත්‍යන්තර වැඩිහිටි දිනය නිමිත්තෙන් එය පැවැත්විණි. මොරගහතැන්න ශ්‍රී මහා විහාරාධිපති බේරන්නාවේ විමල හිමියන් ප්‍රමුඛ මහා සංඝරත්නය එම දානමය පින්කමට වැඩමකර සිටියහ.\nපාදුක්ක ‍ ප්‍රාදේශීය ලේකම් සුගත් සිසිර කුමාර, පාදුක්ක පොලිස් ස්ථානාධිපති ප්‍රධාන පොලිස් පරීක්ෂක කපිල සේනානායක, යන මහත්වරු ද, පාදුක්ක ප්‍රාදේශීය වැඩිහිටි බල මණ්ඩලයේ සාමාජික සාමාජිකාවෝ ද, රැසක් එම අවස්ථාවට සහභාගි වූහ.\nපාදුක්ක සමූහ රෙක්සි වෙත්තසිංහ",
       "URL": "https://www.dinamina.lk/2023/10/02/provincial-news/26988/%e0%b7%80%e0%b7%90%e0%b6%a9%e0%b7%92%e0%b7%84%e0%b7%92%e0%b6%a7%e0%b7%92-%e0%b6%af%e0%b7%92%e0%b6%b1%e0%b6%ba%e0%b6%a7-%e0%b7%83%e0%b6%9f%e0%b7%83%e0%b6%ad%e0%b7%94-%e0%b6%af%e0%b7%8f%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/22/"
}