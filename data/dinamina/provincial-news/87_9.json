{
       "Source": "dinamina",
       "Timestamp": "August 17, 2023 3:09 am",
       "Headline": "හෝමාගම පුස්තකාලවලට පොත්",
       "News Content": "හෝමාගම ප්‍රාදේශීය ලේකම් බල ප්‍රදේශයේ අවශ්‍යතා සහිත පුස්තකාල සඳහා, පුස්තකාල පොත් බෙදාදීම, හෝමාගම සහකාර ප්‍රාදේශීය ලේකම් බී. එස්. කැකුළාවල මහතාගේ ප්‍රධානත්වයෙන්, හෝමාගම ප්‍රාදේශීය ලේකම් කාර්යාලයේදී සිදු කෙරුණි.\n\nමුද්‍රණ කර්මාන්තය සඳහා අවශ්‍ය අමුද්‍රව්‍යවල මිල ගණන් ඉහළ යෑමත්, මුද්‍රණ කටයුතු සඳහා වැඩි පිරිවැයක් දැරීමට සිදුවීමත් නිසා, මුද්‍රිත පොත්වල මිල ගණන් ඉහළ යෑම හේතුවෙන්, කියවීම සඳහා රුචිකත්වයක් ඇති ප්‍රජාවට බොහෝ අවස්ථාවල එම අවස්ථාව අහිමි වී ගොස් තිබුණි.\n\nමෙවැනි වාතාවරණයක් මත, හෝමාගම ප්‍රාදේශීය ලේකම් කාර්යාලයේ නිලධාරීන්ගේ අදහසක් මත, විවිධ ආයතන, සංවිධාන, ලේඛකයන්, හා ප්‍රජාවගේ සහයෝගයෙන් ලබාදුන්, කෙටි කතා, නවකතා, පර්යේෂණ කෘති, ශාස්ත්‍රීය ග්‍රන්ථ, අධ්‍යාපන කෘති, ඇතුළු විවිධ ක්ෂේත්‍ර රැසකට අවශ්‍ය කෘති ඇතුළු පොත් කට්ටල්, ළමා සමාජ පුස්තකාල, කාන්තා කාර්ය සංවිධාන, සහ දහම් පාසල් පුස්තකාල සඳහා බෙදාදීම මෙලෙස සිදු කෙරුණි.\nපාදුක්ක සමූහ. රෙක්සි වෙත්තසිංහ",
       "URL": "https://www.dinamina.lk/2023/08/17/provincial-news/14838/%e0%b7%84%e0%b7%9d%e0%b6%b8%e0%b7%8f%e0%b6%9c%e0%b6%b8-%e0%b6%b4%e0%b7%94%e0%b7%83%e0%b7%8a%e0%b6%ad%e0%b6%9a%e0%b7%8f%e0%b6%bd%e0%b7%80%e0%b6%bd%e0%b6%a7-%e0%b6%b4%e0%b7%9c%e0%b6%ad%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/87/"
}