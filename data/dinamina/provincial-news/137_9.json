{
       "Source": "dinamina",
       "Timestamp": "July 4, 2023 8:31 am",
       "Headline": "පල්ලමඩු පාරේ දී කෝටිය කේජී අල්ලයි",
       "News Content": "මන්නාරම පොලීසිය විසින් මන්නාරම-පල්ලමඩු පාරේ දී රුපියල් කෝටියක් පමණ වටිනා කේරළ ගංජා කිලෝ ග්‍රෑම් 86ක් සමඟ පුද්ගලයින් දෙදෙනෙකු 2 දා අත් අඩංගුවට ගෙන තිබේ.\n\nමන්නාරම පොලීසියේ අපරාධ විමර්ශන අංශයට ලැබුණු රහසිගත තොරතුරකට අනුව මග රැක සිටි පොලිස් නිලධාරීන් පිරිසක් මේ දෙදෙනා අත්ෙඅඩංගුවට ගෙන පරීක්ෂා කිරීමේදී කිලෝ ග්‍රෑම් දෙක බැගින් අසුරන ලද කේරළ ගංජා පැකැට් තොගය හමු වී තිබේ. සැකකරුවන් වෙනත් පුද්ගලයකුට අලෙවි කිරීම සඳහා මෙම කේරළ ගංජා තොගය රැගෙන යමින් සිටියදී පොලිසිය විසින් අත්අඩංගුවට ගෙන තිබේ.\n\nසැකකරුවන් මන්නාරම පේසාලේ සහ මුලතිව් පුදුකුඩිරිප්පු ප්‍රදේශවලට අයත් 35 හැවිරිදි දෙදෙනෙකි.\n\nඔවුන් මන්නාරම අධිකරණයට ඉදිරිපත් කිරීමට පියවර ගෙන තිබේ.\n\n",
       "URL": "https://www.dinamina.lk/2023/07/04/provincial-news/4144/%e0%b6%b4%e0%b6%bd%e0%b7%8a%e0%b6%bd%e0%b6%b8%e0%b6%a9%e0%b7%94-%e0%b6%b4%e0%b7%8f%e0%b6%bb%e0%b7%9a-%e0%b6%af%e0%b7%93-%e0%b6%9a%e0%b7%9d%e0%b6%a7%e0%b7%92%e0%b6%ba-%e0%b6%9a%e0%b7%9a%e0%b6%a2/",
       "Category": "provincial-news",
       "Parent URL": "https://www.dinamina.lk/category/provincial-news//page/137/"
}