{
       "Source": "dinamina",
       "Timestamp": "August 30, 2023 1:43 am",
       "Headline": "කුඩුත් සමඟ 300,000ක් සන්තකයේ තබාගත් සැකකරුවෙක් අම්බලන්ගොඩදී කොටු වෙයි",
       "News Content": "මහා පරිමාණයෙන් මත්ද්‍රව්‍ය ජාවාරම සිදුකරනු ලබන පුද්ගලයකු හෙරොයින් මත්ද්‍රව්‍ය සමඟ අත්අඩංගුවට ගත් බව පොලිස් විශේෂ කාර්ය බළකාය පවසයි. විශේෂ කාර්ය බළකාය දකුණු පළාතේ සංවිධානාත්මක අපරාධ මැඬලීම් සඳහා රත්ගම කඳවුරේ විශේෂ රාජකාරි වාර්තා කර සිටින විශේෂ මෙහෙයුම් 11 හි නිලධාරීන්ට ලද තොරතුරකට අනුව විශේෂ කාර්ය බළකායේ නිලධාරීන් කණ්ඩායමක් විසින් පෙරේදා (28) අම්බලන්ගොඩ පොලිස් වසමේ අම්බලන්ගොඩ පැරට් හංදිය ආසන්නයේ දී වැටලීමක් සිදු කර ඇත. එහි දී හෙරොයින් මත්ද්‍රව්‍ය ග්‍රෑම් 05ක් සන්තකයේ තබාගෙන සිටි බලපිටිය ප්‍රදේශයේ පදිංචි වයස අවුරුදු 28ක පුද්ගලයකු ජංගම දුරකතන දෙකක් සහ යතුරුපැදියක් සහ මුදල් රුපියල් 300,000ක් සමඟ අත්අඩංගුවට ගෙන වැඩිදුර විමර්ශන කටයුතු සඳහා අම්බලන්ගොඩ පොලිස් ස්ථානය වෙත භාර දී ඇත.\n\nවිශේෂ කාර්ය බළකාය දකුණු පළාතේ සංවිධානාත්මක අපරාධ මැඬලීම් සඳහා රත්ගම කඳවුරේ විශේෂ රාජකාරි වාර්තා කර සිටින විශේෂ මෙහෙයුම් 11 හි නිලධාරීන්ට ලද තොරතුරකට අනුව විශේෂ කාර්ය බළකාය අණදෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ නියෝග හා උපදෙස් පරිදි මෙම වැටලීම සිදුකර ඇත.\n\nකරන්දෙණිය සමූහ – අනුරාධ ප්‍රියදර්ශන",
       "URL": "https://www.dinamina.lk/2023/08/30/provincial-news/18133/%e0%b6%9a%e0%b7%94%e0%b6%a9%e0%b7%94%e0%b6%ad%e0%b7%8a-%e0%b7%83%e0%b6%b8%e0%b6%9f-300000%e0%b6%9a%e0%b7%8a-%e0%b7%83%e0%b6%b1%e0%b7%8a%e0%b6%ad%e0%b6%9a%e0%b6%ba%e0%b7%9a-%e0%b6%ad%e0%b6%b6%e0%b7%8f/",
       "Category": "provincial-news",
       "Parent URL": "https://www.dinamina.lk/category/provincial-news//page/68/"
}