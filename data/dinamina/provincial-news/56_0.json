{
       "Source": "dinamina",
       "Timestamp": "September 11, 2023 1:38 am",
       "Headline": "ජලය සොයා පැමිණි  හඳුන් දිවි පැටවා  ජල ටැංකියකට වැටෙයි",
       "News Content": "බගවන්තලාව පොලිස් වසමට අයත් ලොයිනොන් තේ වත්තේ වතු නිවාස පෙළකට පානීය ජලය ලබා ගන්නා ජල ටැංකියකට වැටී සිටි හඳුන් දිවි පැටවෙකු නිරුපද්‍රිතව බේරා ගැනීමට නල්ලතන්නිය වනජීවී කාර්යාලයේ නිලධාරීන් පෙරේදා (09) සමත් වී ඇත.\n\nජලය සොයමින් තේ වත්තේ සැරිසරූ හඳුන් දිවි පැටවා ජල ටැංකියට නැඟ ජලය පානය කිරීමට උත්සාහ කළ අවස්ථාවේ ටැංකිය තුළ ජලය පහළ මට්ටමක තිබූ නිසා ටැංකිය තුළට වැටුණු හඳුන් දිවි පැටවාට ආපසු ටැංකියෙන් පිටතට ඒමට නොහැකිව සිටියදී වතු කම්කරුවන් එය දැක නල්ලතන්නිය වනජීවී කාර්යාලයේ නිලධාරීන් වෙත දැනුම් දී ඇත.\n\nනිරුපද්‍රිතව නල්ලතන්නිය වනජීවී කාර්යාලයේ නිලධාරීන් විසින් බේරාගත් අවුරුද්දක් පමණ වයසැති හඳුන් දිවි පැටවා සුදුසු පරිසරයකට මුදා හරින බව වනජීවී කාර්යාලයේ නිලධාරීන් පැවසීය.\n\nහැටන් – රංජිත් රාජපක්ෂ",
       "URL": "https://www.dinamina.lk/2023/09/11/provincial-news/21047/%e0%b6%a2%e0%b6%bd%e0%b6%ba-%e0%b7%83%e0%b7%9c%e0%b6%ba%e0%b7%8f-%e0%b6%b4%e0%b7%90%e0%b6%b8%e0%b7%92%e0%b6%ab%e0%b7%92-%e0%b7%84%e0%b6%b3%e0%b7%94%e0%b6%b1%e0%b7%8a-%e0%b6%af%e0%b7%92%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/56/"
}