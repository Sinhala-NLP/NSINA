{
       "Source": "dinamina",
       "Timestamp": "August 25, 2023 1:00 am",
       "Headline": "හිටි බුදු පිළිම වහන්සේට නේත්‍රා තබති",
       "News Content": "බෝපේ ශ්‍රී සුධර්මාරාම විහාරස්ථානයේ ඉදි කෙරුණු 21 රියන් හිටි බුදු පිළිම වහන්සේට නේත්‍රා තැබීම සහ නිරාවරණය කිරීම, බෝපේ ශ්‍රී සුධර්මාරාමාධිපති මාවත්ගම පඤ්ඤාරතන හිමිපාණන්ගේ ප්‍රධානත්වයෙන් ආගමික වතාවත් මධ්‍යයේ සිදු කෙරුණි. බෝපේ ග්‍රාමයේ පදිංචි මංජුල සම්පත් මහතා ඇතුළු පවුලේ සැමගේ දායකත්වයෙන් ඉදිකෙරුණු මෙම 21 රියන් හිටි බුදු පිළිම වහන්සේ සහ හස්තිරාජයා සාදා නිම කර පූජා කිරීම මෙලෙස සිදු කෙරුණි.\n\nඑම අවස්ථාවට බෝපේ ශ්‍රී සුධර්මාරාමාධිපති මාවත්ගම පඤ්ඤාරතන හිමිපාණන් ඇතුළු මහා සංඝරත්නය ද මංජුල සම්පත් මහතා ඇතුළු පවුලේ සැම ද විහාරස්ථ දායක සභාව ද ප්‍රදේශවාසීහු ද සහභාගි වූහ.",
       "URL": "https://www.dinamina.lk/2023/08/25/provincial-news/17229/%e0%b7%84%e0%b7%92%e0%b6%a7%e0%b7%92-%e0%b6%b6%e0%b7%94%e0%b6%af%e0%b7%94-%e0%b6%b4%e0%b7%92%e0%b7%85%e0%b7%92%e0%b6%b8-%e0%b7%80%e0%b7%84%e0%b6%b1%e0%b7%8a%e0%b7%83%e0%b7%9a%e0%b6%a7-%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/75/"
}