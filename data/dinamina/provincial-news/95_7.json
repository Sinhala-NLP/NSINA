{
       "Source": "dinamina",
       "Timestamp": "August 14, 2023 2:22 am",
       "Headline": "කොළඹ-හොරණ පාරේ රේස් පැද්ද ගැටවු 8ක් කොටු වෙති",
       "News Content": "මුහුණු පොත හරහා සංවිධාන වී හොරණ-කොළඹ මාර්ගයේ කුඹුක ප්‍රදේශයේ තරගයට යතුරුපැදි ධාවනය කළ තරුණයන් අට දෙනකු අත්අඩංගුවට ගත් බව මොරගහහේන පොලිසිය කියයි. එම සැකකාර තරුණයන් කුඹුක සිට ගෝනපල දක්වා අපරීක්ෂාකාරී ලෙස ඝෝෂාකාරී අන්දමින් යතුරුපැදි ධාවනය කරන බවට මොරගහහේන පොලිසියේ ස්ථානාධිපති ප්‍රධාන පොලිස් පරීක්ෂක තුසිත වික්‍රමරත්න මහතාට ලද තොරතුරක් අනුව සැකකරුවන් අත්අඩංගුවට ගෙන ඇත.එම යතුරුපැදි විවිධ අංගෝපාංග එකතු කර ඉදිරිපස රෝදය ඉස්සිය හැකි ආකාරයෙන් සකස් කර තිබූ බවත් පැති කන්නාඩි ද එහා මෙහා කැරකිය හැකි ආකාරයෙන් සකස් කර තිබූ බවත් පොලිසිය කියයි.\n\nපොලිස් භාරයට ගත් බහුතරයක් යතුරුපැදිවල ටයර් ඉතා අධික ලෙස ගෙවී තිබු බවත් සමහර යතුරුපැදිවල පිටුපස ලියාපදිංචිය අංක තහඩුව නොමැති බවත් වැටලීම කළ නිලධාරීයෙක් පැවැසීය. අත්අඩංගුවට ගත් සැකකරුවන් කළුතර මොරන්තුඩුව හොරණ ආදී ප්‍රදේශවල ප්‍රදේශවල පදිංචිකරුවෝ ය. සැකකරුවන් හොරණ මහේස්ත්‍රාත්\nඅධිකරණය වෙත ඉදිරිපත් කිරීමට නියමිතය.\n\nපානදුර කොට්ඨාශ භාර ජේෂ්ඨ පොලිස් අධිකාරී සමන්ත වෙදගේ සහකාර පොලිස් අධිකාරි උදය කුමාර මහත්වරුන්ගේ උපදෙස් මත මොරගහහේන පොලිසියේ ස්ථානාධිපති ප්‍රධාන පොලිස් පරීක්ෂක තුසිත වික්‍රමරත්න මහතාගේ මෙහෙයවීමෙන් රථ රථවාහන අංශයේ ස්ථානාධිපති උප පොලිස් පරීක්ෂක විමල් ආනන්ද පොලිස් සැරයන් 38019 ඉන්දික පොලිස් කොස්තාපල්වරුන් වන 55389 මධුශංක 24999 හර්ශ මහත්වරු පරීක්ෂණ පවත්වති.\n\nබණ්ඩාරගම – බිමල් ජයසිංහ",
       "URL": "https://www.dinamina.lk/2023/08/14/provincial-news/13880/%e0%b6%9a%e0%b7%9c%e0%b7%85%e0%b6%b9-%e0%b7%84%e0%b7%9c%e0%b6%bb%e0%b6%ab-%e0%b6%b4%e0%b7%8f%e0%b6%bb%e0%b7%9a-%e0%b6%bb%e0%b7%9a%e0%b7%83%e0%b7%8a-%e0%b6%b4%e0%b7%90%e0%b6%af%e0%b7%8a%e0%b6%af/",
       "Category": "provincial-news",
       "Parent URL": "https://www.dinamina.lk/category/provincial-news//page/95/"
}