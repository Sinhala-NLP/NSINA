{
       "Source": "dinamina",
       "Timestamp": "July 7, 2023 1:00 am",
       "Headline": "දිවුලපිටියට දැඩි සුළං",
       "News Content": "අයහපත් කාලගුණ තත්ත්වය හේතුවෙන් දිවුලපිටිය ප්‍රාදේශීය ලේකම් කොට්ඨාසයේ ග්‍රාම නිලධාරි වසම් හයක නිවාස හැත්තෑතුනකට සහ විහාරස්ථාන දෙකකට හානි සිදුවී ඇත. 5 වැනි දින සවස 5.45ට පමණ ප්‍රදේශය හරහා හමාගිය වේගවත් සුළං ප්‍රවාහයක් හේතුවෙන් ගස් කඩා වැටීමෙන් සහ නිවෙස්වල වහල සුළඟට යාමෙන් මෙම අලාභ හානි සිදුවී ඇති අතර, සිදුවී ඇති අලාභය මෙතෙක් ගණනය කර නොමැති බව දිවුලපිටිය ප්‍රදේශීය ලේකම් කාර්යාලය පවසයි. මෙම සුළං තත්ත්වය හේතුවෙන් වැඩිම හානිය සිදුව ඇත්තේ දාගොන්න ශ්‍රී දේවානන්ධාරාම පුරාණ විහාරයට වන අතර, එහි සංඝාවාසයට, ධර්මශාලාවට, බෝමළුවට, දහම් පාසැල් ගොඩනැගිල්ලට දැඩි අලභහානි සිදුවී ඇති බව දක්නට ලැබිණි. සිද්ධිය ඇසින් දුටු විහාරවාසී ස්වාමීන්වහන්සේ සහ ප්‍රදේශවාසීන් පළකළ අදහස් අනුව පස්වරු 5.45ට පමණ ගුවන්යානයක මෙන් විශාල ශබ්දයක් ඇසුණු බවත් එම හඬ අවසන්වනවාත් සමඟ පැමිණි වේගවත් සුළඟත් සමඟ ගස් කරකැවී කඩා වැටී වහල සෙවළි කර තිබු උළු සහ සෙවිළි තහඩු ගැලවී ගොස් ඇත.",
       "URL": "https://www.dinamina.lk/2023/07/07/provincial-news/4810/%e0%b6%af%e0%b7%92%e0%b7%80%e0%b7%94%e0%b6%bd%e0%b6%b4%e0%b7%92%e0%b6%a7%e0%b7%92%e0%b6%ba%e0%b6%a7-%e0%b6%af%e0%b7%90%e0%b6%a9%e0%b7%92-%e0%b7%83%e0%b7%94%e0%b7%85%e0%b6%82/",
       "Category": "provincial-news",
       "Parent URL": "https://www.dinamina.lk/category/provincial-news//page/135/"
}