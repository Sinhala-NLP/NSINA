{
       "Source": "dinamina",
       "Timestamp": "August 29, 2023 1:31 am",
       "Headline": "කන්තලේ වැව් තාවුල්ලේදී  වන අලියෙක් මරුට",
       "News Content": "හක්කපටස් ආහාරයට ගැනීම හෝ වෙනත් කිසියම් මිනිස් ක්‍රියාකාරකමක් හේතුවෙන් මිය ගිය බවට සැක කෙ‍ෙරන වන අලියකුගේ සිරුරක් ඊයේ (28) දින කන්තලේ වැව් තාවුල්ලේ පෙතියන්ආරු ප්‍රදේශයෙන් සොයා ගත් බව වනජීවී සංරක්ෂණ දෙපාර්තමේන්තුවේ කන්තලේ අඩවි වන කාර්යාලය පවසයි. උස අඩි 07ක් පමණ වන මෙම අලියාගේ වයස අවුරුදු 25ක් පමණ වන ගැහැණු සතෙක් බව වනජීවී නිලධාරීන් විසින් සිරුර පරීක්ෂා කර බලා නිගමනය කර තිබේ. අලියාගේ මරණය සම්බන්ධව පශ්චාත් මරණ පරීක්ෂණය පැවැත්වීමට ගිරිතලේ පශු වෛද්‍ය ඒකකය වෙත දැනුම් දී ඇති අතර, කන්තලේ වනජීවි කාර්යාලය විසින් මෙම සිදුවීම සම්බන්ධව වැඩිදුර පරීක්ෂණ පවත්වයි.\n\nත්‍රිකුණාමලය දිස්ත්‍රික් සමූහ, කන්තලේ සමූහ",
       "URL": "https://www.dinamina.lk/2023/08/29/provincial-news/17823/%e0%b6%9a%e0%b6%b1%e0%b7%8a%e0%b6%ad%e0%b6%bd%e0%b7%9a-%e0%b7%80%e0%b7%90%e0%b7%80%e0%b7%8a-%e0%b6%ad%e0%b7%8f%e0%b7%80%e0%b7%94%e0%b6%bd%e0%b7%8a%e0%b6%bd%e0%b7%9a%e0%b6%af%e0%b7%93-%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/71/"
}