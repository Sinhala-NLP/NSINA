{
       "Source": "dinamina",
       "Timestamp": "October 11, 2023 1:00 am",
       "Headline": "හයිලෙවල් මාර්ගය දෙපස අනතුරුදායක ගස් කපා ඉවත් කරයි",
       "News Content": "හයිලෙවල් මාර්ගය දෙපස තිබෙන මාර්ගයට අනතුරුදායක ගස් කපා ඉවත් කිරීමේ වැඩසටහනක් පාදුක්ක මාවතගම ප්‍රදේශයේ දී ක්‍රියාත්මක කෙරිණි.\n\nපාදුක්ක පොලිසියේ රථ වාහන අංශයේ ඉල්ලීමක් මත පාදුක්ක මාවතගම සහ සීතාවක යන බල ප්‍රදේශවල අනතුරුදායක ගස් කපා ඉවත් කිරීම මෙලෙස සිදු විය.\n\nසීතාවක ප්‍රාදේශීය සභාව රාජ්‍ය දැව සංස්ථාව එක්ව මෙම වැඩසටහන ක්‍රියාත්මක කළ අතර මෙම සතිය ඇතුළත සීතාවක බල ප්‍රදේශයේ හයිලෙවල් මාර්ගයට අනතුරුදායක තිබෙන සියලුම ගස් කපා ඉවත් කරන බව රාජ්‍ය දැව සංස්ථාව පවසයි. රත්නපුර ප්‍රාදේශීය දැව සංස්ථාවේ නිලධාරීන් සහ සේවකයින් එලෙස මාර්ගයට අනතුරුදායක ගස් කපා ඉවත් කළ ආකාරය ඡායාරූපවලින් දැක් වේ.",
       "URL": "https://www.dinamina.lk/2023/10/11/provincial-news/29746/%e0%b7%84%e0%b6%ba%e0%b7%92%e0%b6%bd%e0%b7%99%e0%b7%80%e0%b6%bd%e0%b7%8a-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%ba-%e0%b6%af%e0%b7%99%e0%b6%b4%e0%b7%83-%e0%b6%85%e0%b6%b1%e0%b6%ad/",
       "Category": "provincial-news",
       "Parent URL": "https://www.dinamina.lk/category/provincial-news//page/6/"
}