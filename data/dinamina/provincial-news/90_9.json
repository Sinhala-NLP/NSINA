{
       "Source": "dinamina",
       "Timestamp": "August 16, 2023 1:00 am",
       "Headline": "සුරලොව වැඩිය දෙව්මවුන්ගේ දෙව්මැදුරේ මංගලෝත්සවයේ සන්ධ්‍යා මෙහෙය දා",
       "News Content": "හංවැල්ල සුරලොවවැඩිය දෙව්මවුන්ගේ වත්මන් දෙව්මැදුරේ 158 වැනි වාර්ෂික මංගලෝත්සවයේ සන්ධ්‍යා මෙහෙය කොළඹ ඇක්වයිනාස් උසස් අධ්‍යාපන ආයතනයේ භාණ්ඩාගාරික සහ ඥානාර්ථ ප්‍රදීපය කතෝලික මුද්‍රණාලයේ අධ්‍යක්ෂක බර්ට්‍රම් ප්‍රනාන්දු පියතුමන්ගේ ප්‍රධානත්වයෙන් 14 දින රාත්‍රී දෙව්මැදුරේදී පැවැත්වුණි.\n\nමෙදින විශේෂ සිදුවීමක් ලෙස සුරලොවට වැඩිය දෙව්මවුන්ට ඔටුනු පැළඳවීම,ගුරුබැවිල දිසානායක හංවැල්ල මීසම් සේවක ෂෙල්ටන් ඩයස් පියතුමන්ගේ ප්‍රධානත්වයෙන් සිදු කෙරුණි.\n\nසන්ධ්‍යා මෙහෙය අවසානයේ හංවැල්ල ග්‍රාමය සුරකින සුරලොවට වැඩිය දෙව්මවුන්ගේ ප්‍රතිමාව රැගෙන කිතුනු ජනතාව ග්‍රාමයේ වීථි සංචාරය කර ආපසු දෙව්මැදුරට පැමිණීමෙන් පසු පියතුමන් විසින් දෙව්මවුන්ගේ ප්‍රතිමාවෙන් ජනතාව ආසිරි ගැන්වීම සිදු කෙරුණි.\n\nගුරුබැවිල දිසානායක හංවැල්ල මීසම් සේවක ගරු ෂෙල්ටන් ඩයස් පියතුමන්ගේ ආරාධනයෙන් කලාපීය නාහිමි ක්ලෙමන්ට් රොසයිරෝ,කොළඹ ඇක්වයිනස් උසස් අධ්‍යාපන ආයතනයේ භාණ්ඩාගාරික සහ ඥානාර්ථ ප්‍රදීපය කතෝලික මුද්‍රණාලයේ අධ්‍යක්ෂ බර්ට්‍රම් ප්‍රනාන්දු,මහනුවර අම්පිටිය ජාතික දෙව්සත්හලේ කථිකාචාර්ය සුරංග ප්‍රනාන්දු,හංවැල්ල මීසම් සේවක ෂෙල්ටන් ඩයස්, මහනුවර පදවියේ ජනසන්නිවේදන අධ්‍යක්ෂක හා පදවියේ ළමා ධර්මදූත අධ්‍යක්ෂක,පේරාදෙණිය මීසම් සේවක ලෙස්ලි පෙරේරා,කළුඅග්ගල ශාන්ත ජෝන් බොස්කෝ මහා විද්‍යාලයේ ආචාර්ය සුරංග වර්ණකුලසූරිය යන පියතුමන්ලාද, තිවංක ඩයස් තේවාචාර්යතුමන්ද,මාරිස්ටෙලා නිකායේ සුජිත් දිලීප සහෝදර තුමන්ද,පහත්ගම සහ නිරිපොල යහපත් එඬේරාගේ කන්‍යාරාමවල කන්‍යා සොයුරියන්ද,කිතුණු ජනතාවද සහභාගි වූහ.",
       "URL": "https://www.dinamina.lk/2023/08/16/provincial-news/14503/%e0%b7%83%e0%b7%94%e0%b6%bb%e0%b6%bd%e0%b7%9c%e0%b7%80-%e0%b7%80%e0%b7%90%e0%b6%a9%e0%b7%92%e0%b6%ba-%e0%b6%af%e0%b7%99%e0%b7%80%e0%b7%8a%e0%b6%b8%e0%b7%80%e0%b7%94%e0%b6%b1%e0%b7%8a%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/90/"
}