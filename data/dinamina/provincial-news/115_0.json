{
       "Source": "dinamina",
       "Timestamp": "August 1, 2023 12:30 am",
       "Headline": "පෙම්වතිය බලන්න ආ තරුණයාගේ සිරුර තල්දෙන ඇළේ",
       "News Content": "මහියංගණ ගිරාඳුරුකෝට්ට ප්‍රදේශයේ පදිංචි 18 හැවරිදි තරුණයකුගේ සිරුරක් තල්දෙන ඇළේ තිබියදී සොයාගෙන ඇත. බදුල්ල තල්දෙන ඇළේ ජලයේ පාවෙමින් තිබූ තරුණයාගේ මළ සිරුර 31 දින දහවල් සොයාගත් බව පොලිසිය කියයි.\nමෙම තරුණයා 30 දින සවස තම පෙම්වතියගේ නිවෙසට යන බව කියමින් තල්දෙන ප්‍රදේශයට යතුරුපැදියකින් පැමිණ සවස් කාලයේ බීමත්ව හිස් වැසුම් නොමැතිව තල්දෙන මාර්ගයේ ගමන්කරන අයුරු දැක තිබෙන ප්‍රදේශවාසීන් පසුදින 31 දහවල් තල්දෙන ඇළේ තරුණයාගේ සිරුර පාවෙමින් තිබිය දී සොයාගෙන තිබෙන බව පොලිසිය කියයි.\nමියගිය තරුණයා සම්බන්ධයෙන් ස්ථානීය පරීක්ෂණයක් හා මහේස්ත්‍රාත් පරීක්ෂණයක් පැවැත්වීමෙන් අනතුරුව බදුල්ල රෝහලේදි පශ්චාත් මරණ පරීක්ෂණය සිදු කිරීමට නියමිතව ඇත.\nබදුල්ල ජ්‍යෙෂ්ඨ පොලිස් අධිකාරි සුජිත් වෙදමුල්ල මහතාගේ උපදෙස් මත බදුල්ල පොලිස් ස්ථානාධිපති ප්‍රධාන පොලිස් පරීක්ෂක ටී.එම් රත්නායක මහතා ඇතුළු නිලධාරීහු පරීක්ෂණ පවත්වති.\n\nඌව පළාත් සමූහ\nප්‍රසන්න පත්මසිරි, සොරණාතොට සමූහ",
       "URL": "https://www.dinamina.lk/2023/08/01/provincial-news/10600/%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%92%e0%b6%ba-%e0%b6%b6%e0%b6%bd%e0%b6%b1%e0%b7%8a%e0%b6%b1-%e0%b6%86-%e0%b6%ad%e0%b6%bb%e0%b7%94%e0%b6%ab%e0%b6%ba%e0%b7%8f%e0%b6%9c/",
       "Category": "provincial-news",
       "Parent URL": "https://www.dinamina.lk/category/provincial-news//page/115/"
}