{
       "Source": "dinamina",
       "Timestamp": "August 15, 2023 2:17 am",
       "Headline": "නාලන්ද බොජුන් හලේ  අමතක වූ 225,000  අයිතිකරු අතටම",
       "News Content": "අමතක වී ගිය රුපියල් දෙලක්ෂ විසිපන්දහසක මුදලක් හිමිකරු සොයා ලබා දුන් පුවතක් පසුගියදා (13) නාඋල – නාලන්ද ප්‍රදේශයේ පිහිටි හෙළ බොජුන් හලෙන් වාර්තා වෙයි.\n\nකෘෂිකර්ම දෙපාර්තමේන්තුව යටතේ පාලනය වන හෙළ බොජුන් හලට ආහාර ගැනීම සඳහා පැමිණි මහනුවර – කුණ්ඩසාලේ ප්‍රදේශයේ පදිංචිකරුවෙකුගේ මුදල් පසුම්බියක් හෙළ බොජුන් හලේ සේවකයින්ට හමු වී තිබේ.\n\nපසුව රජයේ නාලන්ද දිස්ත්‍රික් කෘෂිකර්ම පුහුණු මධ්‍යස්ථානයේ කළමනාකරු ආනන්ද විමලවීර මහතාට මේ සම්බන්ධයෙන් දැනුම් දීමෙන් පසු ඔහු විසින් අදාළ මුදල් පසුම්බියේ හිමිකරු සොයාගෙන තිබේ. මේ සම්බන්ධයෙන් අදහස් දැක් වූ ආනන්ද වීමලවීර මහතා පවසා සිටියේ මුදල් පසුම්බියේ හිමිකරු යැයි පවසා කිහිපදෙනෙකු පැමිණි බවයි. නමුත් වකුගඩු රෝගියෙකු වන ඇලහැර – අත්තනකඩවල ප්‍රදේශයේ පදිංචිකරුවෙකු වන වලිසුන්දර මුදියන්සේලාගේ සේනාරත්න නමැති අය වෛද්‍ය ප්‍රතිකාර සඳහා මුදල් බැඳීම සඳහා රැගෙන ගිය මුදලක් බවට තහවුරුවීමෙන් පසු එම මුදල ඔහුට ආපසු ලබා දීමට කටයුතු කර තිබේ.\n\nතමන්ගේ රෝගී තත්ත්වයට පිළියම් සඳහා රැගෙන ගිය රුපියල් දෙලක්ෂ විසිපන්දහසක මුදල යළි තමන් වෙත ලබාදීම සම්බන්ධයෙන් මුව නොසෑහෙන ලෙස සිය කෘතවේදීත්වය පළ කර මුදල් පසුම්බිය රැගෙන ගොස් ඇත.\n\nනාඋල සමූහ",
       "URL": "https://www.dinamina.lk/2023/08/15/provincial-news/14053/%e0%b6%b1%e0%b7%8f%e0%b6%bd%e0%b6%b1%e0%b7%8a%e0%b6%af-%e0%b6%b6%e0%b7%9c%e0%b6%a2%e0%b7%94%e0%b6%b1%e0%b7%8a-%e0%b7%84%e0%b6%bd%e0%b7%9a-%e0%b6%85%e0%b6%b8%e0%b6%ad%e0%b6%9a-%e0%b7%80%e0%b7%96-2250/",
       "Category": "provincial-news",
       "Parent URL": "https://www.dinamina.lk/category/provincial-news//page/93/"
}