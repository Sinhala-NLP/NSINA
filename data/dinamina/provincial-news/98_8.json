{
       "Source": "dinamina",
       "Timestamp": "August 11, 2023 1:00 am",
       "Headline": "තේ කර්මාන්තය පිළිබඳ දැනුම්වත් කිරීමක්",
       "News Content": "ශ්‍රී ලාංකීය තේ කර්මාන්තයේ අනාගත උරුමකරුවන් ලෙස සමාජයට පියනඟන දුවා දරුවන්ට තේ කර්මාන්තය පිළිබඳව දැනුවත් කිරීමේ වැඩසටහන් මාලාවක් පිටිගල අතුකෝරළ තේ කර්මාන්තශාලාව විසින් ආරම්භකර තිබේ.\n\nඑම වැඩසටහන්මාලාව යටතේ උසස් පෙළ වාණිජ අංශයෙන් අධ්‍යාපනය හදාරන ශිෂ්‍ය ශිෂ්‍යාවන් පිටිගල අතුකෝරළ තේ කර්මාන්තශාලා පරිශ්‍රයට කැඳවා තේ වතුයාය, තේ කර්මාන්තශාලාව හා තේ නිෂ්පාදනය පිළිබඳව මෙන්ම තේ වර්ගවල රස බලා දැනුමක් ලබාගන්නට අවස්ථාව ලබා දී ඇත. අතුකෝරළ සමූහ ව්‍යාපාරයේ සභාපති අනුර තිලක් අතුකෝරළ මහතාගේ උපදෙස් හා අනුග්‍රහය යටතේ එහි කළමනාකාර අධ්‍යක්ෂ විශ්‍රාමලත් තේ පරීක්ෂක අශෝක හේවාවසම් මහතා විසින් මෙම වැඩසටහන් මාලාව ක්‍රියාත්මක කරනු ලබයි.",
       "URL": "https://www.dinamina.lk/2023/08/11/provincial-news/13321/%e0%b6%ad%e0%b7%9a-%e0%b6%9a%e0%b6%bb%e0%b7%8a%e0%b6%b8%e0%b7%8f%e0%b6%b1%e0%b7%8a%e0%b6%ad%e0%b6%ba-%e0%b6%b4%e0%b7%92%e0%b7%85%e0%b7%92%e0%b6%b6%e0%b6%b3-%e0%b6%af%e0%b7%90%e0%b6%b1%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/98/"
}