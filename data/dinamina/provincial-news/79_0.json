{
       "Source": "dinamina",
       "Timestamp": "August 23, 2023 1:00 am",
       "Headline": "සංගීත තාක්ෂණ ශිල්පියා බිරියගෙ නැඟණිය කෙලෙසලා",
       "News Content": "ආණමඩුව මුදලක්කුලිය ප්‍රදේශයේ පාසලක දැරියක් කෙලෙසූ බව කියන සංගීත කණ්ඩායමේ තාක්ෂණික ශීල්පියෙක් ආණමඩුව පොලිසිය මඟින් ඊයේ (22) අත්අඩංගුවට ගෙන තිබේ.\n\nසංගීත කණ්ඩායමක තාක්ෂණික ශීල්පියෙකු බව කියන 22 හැවිරිදි සැකකරු තම බිරියගෙ නැඟණියට ඇඳුම් අරන් දීමට යැයි පවසා හලාවත නගරයට රැගෙන ගොස් ඉන් පසුව හෝටලයකට රැගෙන ගොස් බරපතළ ලිංගික කටයුතුවලට යොදාගෙන ඇති බව පොලිස් පරීක්ෂණ වලදී අනාවරණය වී තිබේ.\n\nසිද්දියට මුහුණපෑ 16 හැවිරිදි සිසුවිය මුදලක්කුලිය ප්‍රදේශයේ පාසලක 11 වැනි ශ්‍රේණියේ අධ්‍යාපන හදාරණ සිසුවියක් බව පොලිසිය පවසයි.\n\nපසුව මේ පිළිබඳව ලැබුන පැමිණිල්ලක් මත ආණමඩුව පොලිසිය මෙම සිද්දිය පිළිබදව පරික්ෂණයක් ආරම්භ කර අදාළ සිද්ධියට මුහුණ දුන් පාසල් සිසුවියගෙන් ප්‍රකාශ සටහන් කර ගැනීමෙන් පසු සිද්දියට සම්බන්ධ සැකකාර සංගීත කණ්ඩායම් තාක්ෂණික ශීල්පියා සැඟවී සිටි ඔහුගේ හලාවත කොරයාවත්ත ප්‍රදේශයේ නිවෙසේදී අත්අඩංගුවට ගැනීමට කටයුතු කර ඇත.\n\nසිද්ධියට මුහුණපෑ සිසුවිය ආණමඩුව මූලික රෝහලට ඇතුළත් කර වෛද්‍ය පරීක්ෂණයකට යොමු කිරීමට නියමිතව ඇත.",
       "URL": "https://www.dinamina.lk/2023/08/23/provincial-news/16350/%e0%b7%83%e0%b6%82%e0%b6%9c%e0%b7%93%e0%b6%ad-%e0%b6%ad%e0%b7%8f%e0%b6%9a%e0%b7%8a%e0%b7%82%e0%b6%ab-%e0%b7%81%e0%b7%92%e0%b6%bd%e0%b7%8a%e0%b6%b4%e0%b7%92%e0%b6%ba%e0%b7%8f-%e0%b6%b6%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/79/"
}