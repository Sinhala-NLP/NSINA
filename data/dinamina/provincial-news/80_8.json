{
       "Source": "dinamina",
       "Timestamp": "August 22, 2023 2:33 am",
       "Headline": "අඩු ආදායම්ලාභී සාමාජිකයන්ට ආධාර",
       "News Content": "යටියන්තොට ගරාගොඩ ප්‍රදේශයේ 1980 වර්ෂයේ ආරම්භ කළ සමාජ සේවා ආයතනයක් වන බෙරෙන්ඩිනා පදනමට විදේශ මව් ආයතනයෙන් ලද කෝටි දාහතහමාරක ආධාරය දිවයිනේ ප්‍රාදේශීය ලේකම් කොට්ඨාසවල අඩු ආදායම් ලාභී සමාජිකයින්ගේ ජීවන තත්ත්වය නඟා සිටුවීමට යොදාගන්නා ආධාරයක් ලෙස බෙදා දීමට පියවර ගෙන ඇති බවත් ආරම්භක පියවරක් ලෙස දෙහිඕවිට ප්‍රාදේශීය ලේකම් කාර්යාලයේදී ආධාරලාභින් 30 දෙනකුට චෙක්පත් ලබා දීම ඉකුත් දා (16) සිදුකළ බවත් එම පදනම පවසයි.\n\nප්‍රදේශයේ අඩු ආදායම් ලාභී පවුල්වලට නොමිලේ නිවාස ඉදිකර දීම හා සනීපාරක්ෂණ පහසුකම් ලබාදීම, ස්වයං රැකියා සඳහා ණය ආධාර ලබා දීම, ව්‍යාපාර සංවර්ධන සේවා සැපයීම, පරිසර ආරක්ෂණ වැඩ සටහන් දියත් කිරීම වැනි සමාජ සේවා කටයුතු ගණනාවක් සිදුකරන මෙම බෙරෙන්ඩිනා පදනමේ දෙහිඕවිට ප්‍රාදේශීය ලේකම් කොට්ඨාසයේ සාමාජිකයින් 3000 කට මෙම ප්‍රතිලාභය හිමිවන බවත් ඔවුහු පවසති.\nයටියන්තොට විශේෂ – සමන් එස්. රත්නායක",
       "URL": "https://www.dinamina.lk/2023/08/22/provincial-news/16054/%e0%b6%85%e0%b6%a9%e0%b7%94-%e0%b6%86%e0%b6%af%e0%b7%8f%e0%b6%ba%e0%b6%b8%e0%b7%8a%e0%b6%bd%e0%b7%8f%e0%b6%b7%e0%b7%93-%e0%b7%83%e0%b7%8f%e0%b6%b8%e0%b7%8f%e0%b6%a2%e0%b7%92%e0%b6%9a%e0%b6%ba%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/80/"
}