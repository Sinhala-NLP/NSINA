{
       "Source": "dinamina",
       "Timestamp": "August 28, 2023 1:16 am",
       "Headline": "හනුමන්තාවෙක් ගෙවතු වගාවකට ගිනි තබලා",
       "News Content": "කැලෑ ගිනි තැබීම දඬුවම් ලැබිය හැකි වරදකි. එය එසේ වුවත් විනෝදාංශය තකා ඒවාට ගිනි තබා ආශ්වාදයක් ලබනා පාපතර නරුමයන්ගේ අඩුවක් දක්නට ද නැත.‍ ඔවුන් බොහොමයක් නීතියේ රැහැනට හසුවන්නේ ද නැත.\n\nපලාගල ප්‍රාදේශීය ලේකම් කොට්ඨාසයට අයත් පහලගම ප්‍රදේශයේ දැඩි නියඟය\nහමුවේ වුවද අලි යන එන ඉසව්වක පවත්වාගෙන ගිය සාර්ථක පලදාවක් දරනා පේර\nවගාවක් සහිත ගෙවත්ත දෙසට බොහෝ දෙනෙකුගේ අවධානය ඇදී ගියේ නිරායාසයෙනි.\n\nකිසියම් නරුමයන් පිරිසක් පසුගිය 26 වැනිදා තැබු ගිනි තැබීමකින් මෙම ගෙවත්තට සිදු වී ඇති විනාශය සුළුපටු නොවන්නේය. පේරවලට අමතරව පොල් පැළ, දෙහි ‍දොඩම් ඇතුළු වගා රැසක් පිලිස්සී තිබුණි.\n\nඉවක් බවක් නැතිව මෙවැනි කැලෑ ගිනි තබන්නන් නීතියේ රැහැනට කොටුකර ගැනීමට ජනතාව\nලබා දෙන සහයෝගය ඉතා අගය කරනා බව ගල්කිරියාගම හා ගල්නෑව පොලීසිය පැවසීය.\n\nපොල්පිතිගම නන්දන කැලේගම",
       "URL": "https://www.dinamina.lk/2023/08/28/provincial-news/17559/%e0%b7%84%e0%b6%b1%e0%b7%94%e0%b6%b8%e0%b6%b1%e0%b7%8a%e0%b6%ad%e0%b7%8f%e0%b7%80%e0%b7%99%e0%b6%9a%e0%b7%8a-%e0%b6%9c%e0%b7%99%e0%b7%80%e0%b6%ad%e0%b7%94-%e0%b7%80%e0%b6%9c%e0%b7%8f%e0%b7%80%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/72/"
}