{
       "Source": "dinamina",
       "Timestamp": "October 6, 2023 1:00 am",
       "Headline": "හදිසියේ ඇරුණු කාර් දොරට යතුරුපැදිකරු බිලි",
       "News Content": "යාපනයේ කන්කසන්තුරේ මාර්ගයේ උපලුමඩම් ප්‍රදේශයේ දී යතුරුපැදිකරුවකු මෝටර් රථයක දොරක ගැටීම නිසා සිද්ධිය වූ ස්ථානයේ දීම පෙරේදා (4) මිය ගොස් තිබේ.\n\nමෝටර් රථ රියදුරා එක්වරම රථයේ දොර විවෘත කිරීමත් සමඟම යතුරුපැදිකරු දොරේ හැපීම නිසා එම මරණය සිදුව තිබේ. යාපනයේ චුන්නාකම් ප්‍රදේශයේ පදිංචි ලෝහරාසා ධර්මන් නැමති පෙදරේරුවා සේවය අවසන් කොට නිවසට යමින් සිටිය දී මෙම අනතුර සිදුව තිබේ. මෙම අනතුරෙන් පසුව පලා යාමට උත්සහ කළ මෝටර් රථයේ රියදුරුට අවට ජනතාව පහර දී ඔහු අල්ලා පොලිසියට බාර දී තිබේ. මියගිය අයගේ මළසිරුර යාපනයේ තෙලිප්පලෙයි රෝහලට පරීක්ෂණ කටයුතු සදහා බාර දී තිබේ. මෝටර් රථය හා රියදුරු අත් අඩංගුවට ගත් චුන්නාකම් පොලීසිය මෙම අනතුර සම්බන්ධයෙන් පරීක්ෂණ පවත්වා ගෙන යයි.",
       "URL": "https://www.dinamina.lk/2023/10/06/provincial-news/28364/%e0%b7%84%e0%b6%af%e0%b7%92%e0%b7%83%e0%b7%92%e0%b6%ba%e0%b7%9a-%e0%b6%87%e0%b6%bb%e0%b7%94%e0%b6%ab%e0%b7%94-%e0%b6%9a%e0%b7%8f%e0%b6%bb%e0%b7%8a-%e0%b6%af%e0%b7%9c%e0%b6%bb%e0%b6%a7-%e0%b6%ba/",
       "Category": "provincial-news",
       "Parent URL": "https://www.dinamina.lk/category/provincial-news//page/13/"
}