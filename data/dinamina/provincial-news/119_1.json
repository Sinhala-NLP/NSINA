{
       "Source": "dinamina",
       "Timestamp": "July 27, 2023 1:00 am",
       "Headline": "සර්පන්ටයින් ප්‍රජා ශාලාවේ පිටත සිවිලිමෙහි සඟවා තිබූ කුඩු මාට්ටු",
       "News Content": "පොලිස් විශේෂ කාර්ය බළකායේ සංවිධානාත්මක අපරාධ මර්දන ඒකකයට ලද තොරතුරක් මත ඊයේ (26) සිදුකළ වැටලීමකදී බොරැල්ල මහල් නිවාස සංකීර්ණයක පිහිටි ප්‍රජා ශාලාවක පිටත සිවිලිමෙහි සඟවා තිබූ හෙරොයින් පාර්සලයක් සොයා ගත් බව පොලිස් විශේෂ කාර්ය බළකාය පවසයි.\n\nබොරැල්ල පොලිස් වසමේ අංක 330 A, සර්පන්ටයින් මහල් නිවාස ආශ්‍රිතව මෙම වැටලීම සිදු කර ඇත. එහිදී හෙරොයින් මත්ද්‍රව්‍ය ග්‍රෑම් 600ක ප්‍රමාණයක් ප්‍රජා ශාලාවේ පිටත සිවිලිමේ සඟවා තිබියදී අත්අඩංගුවට ගෙන වැඩිදුර විමර්ශන කටයුතු සඳහා බොරැල්ල පොලිස් ස්ථානය වෙත භාර දුන් බවද පොලිස් විශේෂ කාර්ය බළකාය පවසයි.\n\nකොටදෙණියාව සමූහ – එම්.පී. කුමාර",
       "URL": "https://www.dinamina.lk/2023/07/27/provincial-news/9557/%e0%b7%83%e0%b6%bb%e0%b7%8a%e0%b6%b4%e0%b6%b1%e0%b7%8a%e0%b6%a7%e0%b6%ba%e0%b7%92%e0%b6%b1%e0%b7%8a-%e0%b6%b4%e0%b7%8a%e0%b6%bb%e0%b6%a2%e0%b7%8f-%e0%b7%81%e0%b7%8f%e0%b6%bd%e0%b7%8f%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/119/"
}