{
       "Source": "dinamina",
       "Timestamp": "August 21, 2023 1:12 am",
       "Headline": "දික්කාපිටිය රක්ෂිතයේ ගින්නෙන් අක්කර 30ක් අළු",
       "News Content": "වැලිමඩ දික්කාපිටිය රක්ෂිතයේ පෙරේදා (19) රාත්‍රි ඇතිවූ හදිසි ගින්නකින් අක්කර තිහක පමණ කොටසක් මුළුමනින් ම විනාශවී ගිය බව ආපදා කළමනාකරණ මධ්‍යස්ථානය පවසයි. ගින්නෙන් රක්ෂිතයේ තිබූ වටිනා දැව වර්ග රැසක් විනාශ වී තිබේ.\n\nදැනට පවතින වියළි දේශගුණික තත්ත්වයත් සමඟ රක්ෂිතයට කිසිවෙකු විසින් ගිනිතබන්නට ඇති බවට සැකකරන බවත්, පවතින වියළි දේශගුණය, සුළං හේතුවෙන් ගින්න රක්ෂිතය තුළ වේගයෙන් පැතිර ගිය බවද ආපදා කළමනාකරණ මධ්‍යස්ථානයේ බදුල්ල දිස්ත්‍රික් සහකාර අධ්‍යක්ෂ ඊ. එම්. එල්. උදයකුමාර මහතා පැවසීය.\n\nඅධික කඳු බෑවුම් ප්‍රදේශයක මෙම ගින්න හටගෙන තිබූ හෙයින් එම ස්ථානයට ළඟා වීමට ඇති දුෂ්කරතාව නිසාවෙන් ගින්න නිවා දැමීමට අපහසු වූ බවත් හෙතෙම සඳහන් කළේය.\nසොරණාතොට සමුහ – සී. ගමගේ",
       "URL": "https://www.dinamina.lk/2023/08/21/provincial-news/15721/%e0%b6%af%e0%b7%92%e0%b6%9a%e0%b7%8a%e0%b6%9a%e0%b7%8f%e0%b6%b4%e0%b7%92%e0%b6%a7%e0%b7%92%e0%b6%ba-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%9a-%e0%b6%9c%e0%b7%92%e0%b6%b1/",
       "Category": "provincial-news",
       "Parent URL": "https://www.dinamina.lk/category/provincial-news//page/83/"
}