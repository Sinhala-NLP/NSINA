{
       "Source": "dinamina",
       "Timestamp": "August 3, 2023 1:31 am",
       "Headline": "බියගන්වා ගෙවල් බින්ද මතුගම ජන්තු සහ මඩයාට වැඩ වරදී",
       "News Content": "මන්නා පිහි පෙන්වා බියවද්දා කළුතර ප්‍රදේශයේ පොලිස් වසම් කිහිපයක ගෙවල් බිඳුම් කළ මතුගම ජන්තු සහ මතුගම මඩයා යන අන්වර්ථ නාමවලින් හඳුන්වන දෙදෙනෙකු පෙරේදා (01) පස්වරුවේ කළුතර කොට්ඨාස අපරාධ විමර්ශන ඒකකය විසින් අත්අඩංගුවට ගෙන තිබේ.\nඅත්අඩංගුවට ගෙන ඇති සැකකරුවන් මතුගම ප්‍රදේශයේ පදිංචි 34 සහ 32 වියේ පසුවන්නන් බවත් ඔවුන් නිසා ප්‍රදේශයේ ජනතාව භීතියට පත්ව සිට ඇති බවත් පොලිසිය කීය.\n\nකොල්ලකෑම්වලට යොදාගත් ත්‍රිරෝද රථයක්, මන්නා පිහි දෙකක්, ජීව අත්බෝම්බයක්, කොල්ලකෑ යතුරුපැදි දෙකක්, ජංගම දුරකතන, අත් ඔරලෝසු, විදුලි උපකරණ සහ ලක්ෂ විස්සක් පමණ වටිනා රන් භාණ්ඩ සොයාගත් බව ද පොලිසිය පවසයි.\n\nසැකකරුවන් මතුගම මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි. ජේෂ්ඨ පොලිස් අධිකාරී කපිල ප්‍රේමදාස, සහකාර පොලිස් අධිකාරී දුමින්ද රාජපක්ෂ සහ ප්‍රධාන පොලිස් පරීක්ෂක සනත් කුමාර යන මහත්වරුන්ගේ උපදෙස් පරිදි පොලිස් පරීක්ෂක සුජිත් ද සිල්වා, උප පොලිස් පරීක්ෂක ඉන්දික, සැරයන් වරුන් වන රත්නායක, සරත් ගුණවර්ධන, ජයරත්න සහ කොස්තාපල්වරුන්, නිහාල්, තාරින්ද, නවගමුව, රණසිංහ සහ පොකොරි තාරක වැටලීම එක් වූහ.\nපොතුපිටිය – සුමිත් ප්‍රේමතිලක",
       "URL": "https://www.dinamina.lk/2023/08/03/provincial-news/11280/%e0%b6%b6%e0%b7%92%e0%b6%ba%e0%b6%9c%e0%b6%b1%e0%b7%8a%e0%b7%80%e0%b7%8f-%e0%b6%9c%e0%b7%99%e0%b7%80%e0%b6%bd%e0%b7%8a-%e0%b6%b6%e0%b7%92%e0%b6%b1%e0%b7%8a%e0%b6%af-%e0%b6%b8%e0%b6%ad%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/109/"
}