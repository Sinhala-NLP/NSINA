{
       "Source": "dinamina",
       "Timestamp": "August 1, 2023 1:00 am",
       "Headline": "දුර්ලභ ගණයේ කැස්බෑවා  නිවසක කඹයකින් බැඳ දමලා",
       "News Content": "මන්නාරමේ පනගට්ටිකොට්ඩු ප්‍රදේශයේ නිවසක කඹයකින් බැඳ සිරකොට තබාගෙන සිටි ඉතා දුර්ලභ ගණයේ කිලෝග්‍රෑම් 160ක් පමණ බර කැස්බෑවෙකු පොලිස් විශේෂ කාර්ය බළකායේ නිලධාරීන් පිරිසක් හා ධීවර හා ජලජ සම්පත් දෙපාර්තමේන්තුවේ නිලධාරීන් පිරිසක් විසින් ඉකුත් 29 වැනිදා බේරාගෙන තිබේ.\n\nඑම නිලධාරීන්ට ලැබුණු රහසිගත තොරතුරකට අනුව එම නිවස පරීක්ෂා කිරීමේදී මෙම කැස්බෑවා හමු වී තිබේ.\n\nකැස්බෑවා ළඟ තබා ගෙන සිටි පුද්ගලයා පොලිස් විශේෂ කාර්ය බළකායේ නිලධාරීන් විසින් අත්අඩංගුවට ගෙන ඇති අතර, කැස්බෑවා විශාල කාලයක් කඹයකින් බැඳ සිටීම නිසා ඌට සිදුව ඇති තුවාලවලට ප්‍රතිකාර කිරීම මන්නාරම වනජීවී කාර්යාලය විසින් ආරම්භ කොට ඇත. සැකකරු අධිකරණයට ඉදිරිපත් කිරීමට නියමිතව ඇති අතර, කැස්බෑවා පූර්ණ සුවය ලැබීමෙන් පසුව මුහුදට නිදහස් කිරීමට ද නියමිතය.\n\nඋතුරු පළාත් විශේෂ රසුල දිල්හාර ගමගේ",
       "URL": "https://www.dinamina.lk/2023/08/01/provincial-news/10590/%e0%b6%af%e0%b7%94%e0%b6%bb%e0%b7%8a%e0%b6%bd%e0%b6%b7-%e0%b6%9c%e0%b6%ab%e0%b6%ba%e0%b7%9a-%e0%b6%9a%e0%b7%90%e0%b7%83%e0%b7%8a%e0%b6%b6%e0%b7%91%e0%b7%80%e0%b7%8f-%e0%b6%b1%e0%b7%92%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/114/"
}