{
       "Source": "dinamina",
       "Timestamp": "October 2, 2023 1:01 am",
       "Headline": "ඔක්කොම කපොලු පාස් කරන් ජපන් යන ප්ලේන් එකට නැඟලා අතේ පාස්පෝට් එක පමණයි",
       "News Content": "ජපානය බලා පිටත්වීමට 30දින අලුයම ගමන් බලපත පමණක් අතැතිව පරීක්ෂණ කවුළු පසුකර ගුවන් යානය වෙත ගමන් කළ හැඳල ශාන්ති පාරේ පදිංචිකරුවෙකු බව කියන සුදාගර් ඉන්ද්‍රජිත් නැමැත්තා මෙම මස 6 දින දක්වා රක්ෂිත බන්ධනාගාරගත කරන ලෙස මීගමුව වැඩබලන මහේස්ත්‍රාත් ඉන්දික සිල්වා මහතා 1දින නියෝගය කළේය.\nවිදේශ ගමන් බලපත පමණක් අතැතිව අනෙකුත් ලිපි ලේඛන නොමැතිව ගුවන්තොටුපළ පිටවීමේ පර්යන්තයෙන් ඇතුළු ව නිලධාරීන්ගේ ඇස් වසා ගුවන් යානය දක්වා ගුවන් මගියෙකුට ගමන් කිරීමට ඉඩකඩ ලැබීම ජාතික ආරක්ෂායවට ද තර්ජනයක් බැවින් මෙම සිද්ධිය ගැන විධිමත් පරීක්ෂණක් දුකර අධිකරණයට කරුණු වාර්තා කරන ලෙස ද මීගමුව වැඩබලන මහේස්ත්‍රාත්වරයා කටුනායක ගුවන් තොටුපොළ පොලිසියේ පොලිස් ස්ථානාධිපතිවරයාට වැඩිදුරටත් නියෝග කළේය.\nමීගමුව බර්ටි වීරසිංහ",
       "URL": "https://www.dinamina.lk/2023/10/02/provincial-news/26979/%e0%b6%94%e0%b6%9a%e0%b7%8a%e0%b6%9a%e0%b7%9c%e0%b6%b8-%e0%b6%9a%e0%b6%b4%e0%b7%9c%e0%b6%bd%e0%b7%94-%e0%b6%b4%e0%b7%8f%e0%b7%83%e0%b7%8a-%e0%b6%9a%e0%b6%bb%e0%b6%b1%e0%b7%8a-%e0%b6%a2%e0%b6%b4/",
       "Category": "provincial-news",
       "Parent URL": "https://www.dinamina.lk/category/provincial-news//page/22/"
}