{
       "Source": "dinamina",
       "Timestamp": "August 22, 2023 2:03 am",
       "Headline": "රඹුක්කන සිට හේවාදිවෙලට හා මහගමට බසයක්",
       "News Content": "රඹුක්කන හේවාදිවෙල, මහගම, වැලිකන්ද, හල්වත්ත, ඇතුළු ගම් රැසක පවුල් නවසීයකට පමණ සෙත සලසමින් ඔවුන්ගේ ගමනාගමන සහසුව සලසමින් නව බස්රථ සේවාවක් ආරම්භ කිරීමට රඹුක්කන ඩිපෝව පියවර ගෙන තිබේ.\n\nවසර ගණනක සිට මෙම මාර්ගයේ පෞද්ගලික හෝ ලංගම බස් රථයක් ධාවනය නොවූ අතර, මේ හේතුවෙන් හේවාදිවෙල, මහගම, හල්වත්ත, වැලිකන්ද යන ප්‍රදේශවල ජනතාවට ගමනාගමන අපහසුතාවයෙන් බැට කෑමට සිදු වූ බව ප්‍රදේශයේ ජනතාව පැවසූහ.\n\nනව බස්රථය ලැබීමත් සමඟ ප්‍රදේශයේ පාසල් සිසුන් රඹුක්කන නගරයේ සුජාතා විද්‍යාලය, පරාක්‍රම විද්‍යාලය, පින්නවල ජාතික පාසල සහ අශෝක මහා විද්‍යාලය වෙත පැමිණෙන සිසුන්ගේත් වල්පොල, වැලිගමුව යන පාසල්වල ඉගෙනුම ලබන සිසුන්ගේ ද ප්‍රවාහන ගැටලුවට විසඳුමක් ලැබුණු බව ද ඔවුහු පෙන්වා දෙති.\n\nමෙම බස් රථය දිනපතා අලුයම 5.15ට ගමන් වාර ආරම්භ කරමින් ගමන්වාර කිහිපයක් ධාවනය කර පාසල් නිම වූ පසු පාසල් සිසුන් රැගෙන යළි හේවාදිවෙලට පැමිණ යළි රඹුක්කනට ගොස් කුරුණෑගල ගොස් නැවත පැමිණ ආපසු රාත්‍රී නැවතුමට මහගමට පැමිණීමට නියමිත බව රඹුක්කන ඩිපෝවේ සේවක මහතෙක් පැවසීය.\n\nරඹුක්කන උතුර සමූහ විපුල එස්. කුමාරතුංග",
       "URL": "https://www.dinamina.lk/2023/08/22/provincial-news/16012/%e0%b6%bb%e0%b6%b9%e0%b7%94%e0%b6%9a%e0%b7%8a%e0%b6%9a%e0%b6%b1-%e0%b7%83%e0%b7%92%e0%b6%a7-%e0%b7%84%e0%b7%9a%e0%b7%80%e0%b7%8f%e0%b6%af%e0%b7%92%e0%b7%80%e0%b7%99%e0%b6%bd%e0%b6%a7-%e0%b7%84/",
       "Category": "provincial-news",
       "Parent URL": "https://www.dinamina.lk/category/provincial-news//page/82/"
}