{
       "Source": "dinamina",
       "Timestamp": "October 4, 2023 1:00 am",
       "Headline": "වැල්ලවායේ එකම මුස්ලිම් විදුහලෙන් වැඩිහිටියන්ට තෑගි",
       "News Content": "ලෝක ළමා දිනය හා වැඩිහිටි දිනය වෙනුවෙන් වැල්ලවාය අධ්‍යාපන කලාප‍යේ පිහිටි එකම මුස්ලිම් විද්‍යාලය වන මහවෙලමුල්ල විද්‍යාලයේ විශේෂ වැඩසටහනක් විද්‍යාල පරිශ්‍රයේදී පැවැත්විණ.\nවැල්ලවාය කොට්ඨාස අධ්‍යාපන කාර්යාලයේ සහකාර අධ්‍යක්ෂ එච්.ටී. ධර්මසිරි මහතාගේ ප්‍රධානත්වයෙන් පැවැති මෙම වැඩසටහනේදී ප්‍රදේශයේ ආර්ථික දුෂ්කරතා සහිත පවුල් පහක වයෝවෘද වැඩිහිටියන් පස්දෙනකු වෙනුවෙන් වියළි ආහාර මලු බෙදාදීමක් හා ළමා දිනය වෙනුවෙන් විශේෂ නැටුම් හා ගීතමය ළමා වැඩසටහන් ඉදිරිපත් කිරීමක් ද සිදු කෙරිණ. විදුහල්පති එස්. එම්. මුසාමිල් මහතාගේ ප්‍රධානත්වයෙන් ආචාර්ය මණ්ඩලය හා ශිෂ්‍ය ශිෂ්‍යාවන් එක්ව මෙම වැඩසටහන සංවිධානය කරන ලදි.\n\nවැල්ලවාය විශේෂ ජී. අයි. ආර්. ගරුසිංහ",
       "URL": "https://www.dinamina.lk/2023/10/04/provincial-news/27443/%e0%b7%80%e0%b7%90%e0%b6%bd%e0%b7%8a%e0%b6%bd%e0%b7%80%e0%b7%8f%e0%b6%ba%e0%b7%9a-%e0%b6%91%e0%b6%9a%e0%b6%b8-%e0%b6%b8%e0%b7%94%e0%b7%83%e0%b7%8a%e0%b6%bd%e0%b7%92%e0%b6%b8%e0%b7%8a-%e0%b7%80/",
       "Category": "provincial-news",
       "Parent URL": "https://www.dinamina.lk/category/provincial-news//page/19/"
}