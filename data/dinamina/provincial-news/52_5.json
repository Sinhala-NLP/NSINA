{
       "Source": "dinamina",
       "Timestamp": "September 13, 2023 1:00 am",
       "Headline": "සංවර්ධන නිලධාරියා පුහුණුකළ නැටුම් කණ්ඩායමට සමස්ත ලංකා ජයක්",
       "News Content": "නැටුම් ගුරුවරයෙක් නොමැතිව පාසලේ සංවර්ධන නිලධාරියාගෙන් නැටුම් පුහුණුව ලැබූ මතුගම ඉඳිගස්තුඩුව සාරාලංකාරතිස්ස විදුහලේ සිසුන් ඉදිරිපත් කළ නැටුම් දෙකකට සමස්ත ලංකා නැටුම් තරගාවලියෙන් ජයග්‍රහණ දෙකක් හිමි වී ඇත.\n\nඅධ්‍යාපන අමාත්‍යාංශය මඟින් සංවිධාන කළ සමස්ත ලංකා පාසල් නැටුම් හා මුද්‍රා නාට්‍ය තරගාවලියේ දී මතුගම ඉඳිගස්තුඩුව සාරාලංකාරතිස්ස විදුහලේ සිසුන් 50 දෙනකුගෙන් යුත් කණ්ඩායමක් විසින් ඉදිරිපත් කළ වඩිගපටුන නර්තනය සමස්ත ලංකාවේම ප්‍රථමස්ථානයත්, කොතල පදය නර්තනය දෙවන ස්ථානයත් හිමිකරගෙන ඇත.\n\nමෙම ජයග්‍රහණය එම පාසලේ ඉතිහාසය තුළ ලබාගත් ඉහළම ජයග්‍රහණය වන අතර, එසේම මතුගම අධ්‍යාපන කලාපයේ පසුගිය වසර කිහිපය තුළ වැඩිම නර්තන ජයග්‍රහණ ලබාගත් පාසල ලෙසින් ද මෙවර සමස්ත ලංකා පාසල් නර්තන තරගාවලියේ මතුගම කලාපය තුළ වැඩිම ජයග්‍රහණ සහ ප්‍රථමස්ථානයක් ලබාගත් එකම පාසල ලෙසින් ද කලාපය තුළද වාර්තාගත නර්තන ජයග්‍රහණයක් සනිටුහන් කිරීමට මතුගම කලාපයේ කුඩා පාසලක් වන ඉඳිගස්තුඩුව සාරාලංකාරතිස්ස විදුහල සමත්ව ඇත.\n\nමෙම ජයග්‍රහණ පිළිබඳව අදහස් දැක්වූ බප/මතු/සාරාලංකාරතිස්ස විදුහලේ විදුහල්පති උදයංග කුමාර සිල්වා මහතා මෙසේ පැවසීය.",
       "URL": "https://www.dinamina.lk/2023/09/13/provincial-news/21864/%e0%b7%83%e0%b6%82%e0%b7%80%e0%b6%bb%e0%b7%8a%e0%b6%b0%e0%b6%b1-%e0%b6%b1%e0%b7%92%e0%b6%bd%e0%b6%b0%e0%b7%8f%e0%b6%bb%e0%b7%92%e0%b6%ba%e0%b7%8f-%e0%b6%b4%e0%b7%94%e0%b7%84%e0%b7%94%e0%b6%ab%e0%b7%94/",
       "Category": "provincial-news",
       "Parent URL": "https://www.dinamina.lk/category/provincial-news//page/52/"
}