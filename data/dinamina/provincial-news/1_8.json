{
       "Source": "dinamina",
       "Timestamp": "October 13, 2023 1:00 am",
       "Headline": "සැලූන් එකෙන් රුපියල් 20,000ක් ජංගම දුරකතනයක් පැහැරගත් තිදෙනා කොටු",
       "News Content": "කළුතර දකුණ නාගස් හන්දිය අසල සැලූන් එකකට කඩා වැදී රුපියල් විසිදාහක් සහ ජංගම දුරකතනයක් පැහැරගත් පුද්ගලයන් තුන් දෙනෙක් කළුතර උතුර පොලිසිය විසින් අත්අඩංගුවට ගෙන ඇත.\n\nඉකුත 10 වැනිදා දහවල් කළුතර දකුණ නාගස් හන්දියේ සැලූන් එකකට, කඩාවැදී එහි හිමිකරු බිය ගන්වා ඔහු සන්තකයේ තිබූ රුපියල් විසිදහසක් සහ ජංගම දුරකතනය පැහැරගෙන පලා ගිය පුද්ගලයන් තුන්දෙනෙකු ඊයේ (12) අත්අඩංගුවට ගත් බව කළුතර උතුර පොලිස් ස්ථානාධිපති ප්‍රධාන පොලිස් පරීක්ෂක දමිත් ජයතිලක මහතා පවසයි. වයස අවුරුදු හතළිස් ගණන්වල පසුවන, මතුගම ප්‍රදේශයේ පදිංචි මෙම සැකකරුවන් තුන් දෙනාගෙන් එක් අයෙකු ඊයේ (12) හඳුනා ගැනීමේ පෙරට්ටුවකට ඉදිරිපත් කිරීමට නියමිතව ඇති අතර, සෙසු සැකකරුවන් දෙදෙනා අද (13) කළුතර මහේස්ත්‍රාත් අධිකරණයට ඉදිරිපත් කිරීමට නියමිත බව කළුතර උතුර පොලිස් ස්ථානාධිපති ප්‍රධාන පොලිස් පරීක්ෂක ජයතිලක මහතා පැවසීය.",
       "URL": "https://www.dinamina.lk/2023/10/13/provincial-news/30186/%e0%b7%83%e0%b7%90%e0%b6%bd%e0%b7%96%e0%b6%b1%e0%b7%8a-%e0%b6%91%e0%b6%9a%e0%b7%99%e0%b6%b1%e0%b7%8a-%e0%b6%bb%e0%b7%94%e0%b6%b4%e0%b7%92%e0%b6%ba%e0%b6%bd%e0%b7%8a-20000%e0%b6%9a%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/1/"
}