{
       "Source": "dinamina",
       "Timestamp": "October 6, 2023 1:09 am",
       "Headline": "කේජී පාර්ස­ල­යක් එක්ක කතක් පේසා­ලේදී දැලේ",
       "News Content": "මන්නාරම පේසාලේ කට්ටස්පත්තිරි ප්‍රදේශයේ නිවෙසක කිලෝග්‍රෑම් 2යි ග්‍රෑම් 300ක් බර කේරළ ගංජා පාර්සලයක් සඟවා තබාගෙන සිටි කාන්තාවක් පේසාලේ යුද හමුදා බුද්ධි අංශයේ නිලධාරීන් හා මන්නාරම පොලිසිය එක්ව පෙරේදා (4) අත්අඩංගුවට ගෙන තිබේ.\n\nවයස අවුරුදු 44ක මෙම කාන්තාව කේරළ ගංජා හා ගංජා ඇතුළු මත්ද්‍රව්‍ය අලෙවි කරන බවට ලැබුණු තොරතුරක් මත යුද හමුදා බුද්ධි අංශය ඇය\nපිළිබඳව විමසිල්ලෙන් සිටි අවස්ථාවක කේරළ ගංජා පාර්සලය ඇය නිවෙසට රැගෙන ආ බවට එම නිලධාරීන්ට තොරතුරු ලැබී තිබිණ. පසුව මේ පිළිබඳව මන්නාරම පොලිසියට කළ දැනුම්දීමේදී එහි නිලධාරීන් සමඟ ගොස් කාන්තාවගේ නිවෙස පරීක්ෂා කොට ඇයව අත්අඩංගුවට ගෙන වැඩිදුර පරීක්ෂණ සඳහා පේසාලේ පොලිසිය වෙත බාර දී තිබේ. මෙම කේරළ ගංජා පාර්සලයේ වටිනාකම රුපියල් එක්ලක්ෂ පනස් දහසක් පමණ වෙතැයි ගණන් බලා තිබේ. පේසාලේ පොලිසිය සැකකටයුතු කාන්තාව මන්නාරම අධිකරණය වෙත ඉදිරිපත් කිරීමට පියවර ගත්තේය.",
       "URL": "https://www.dinamina.lk/2023/10/06/provincial-news/28209/%e0%b6%9a%e0%b7%9a%e0%b6%a2%e0%b7%93-%e0%b6%b4%e0%b7%8f%e0%b6%bb%e0%b7%8a%e0%b7%83%e0%b6%bd%e0%b6%ba%e0%b6%9a%e0%b7%8a-%e0%b6%91%e0%b6%9a%e0%b7%8a%e0%b6%9a-%e0%b6%9a%e0%b6%ad%e0%b6%9a/",
       "Category": "provincial-news",
       "Parent URL": "https://www.dinamina.lk/category/provincial-news//page/11/"
}