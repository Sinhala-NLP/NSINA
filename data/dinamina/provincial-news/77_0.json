{
       "Source": "dinamina",
       "Timestamp": "August 24, 2023 2:51 am",
       "Headline": "බානු බැමිවලින් නිදහස්",
       "News Content": "මදකිපීම නිසා බැඳ සිටි රුහුණු කතරගම මහා දේවාලයට අයත් බානු හස්තියාගේ බැමි ලිහීමේ මංගල්‍යය පෙරේදා (22) උදෑසන සිදු කෙරිණි.\nමහා සංඝරත්නයේ පිරිත් සජ්ඣායනා මධ්‍යයේ බැමි ලිහා පිරිත් පැන් ඉස, හස්තියා ඉදිරිපිට කිරිමුට්ටිය උතුරුවා, යදම් ගලවා, නහවා පිරිසුදු කොට රසකැවිලි සහ පලතුරු ලබා දීම සිදු කර තිබේ.\nමෙම අවස්ථාවට කතරගම කිරිවෙහෙර රජ මහා විහාරාධිපති රුහුණු මාගම්පත්තුවේ ප්‍රධාන සංඝනායක ශාස්ත්‍රපති පණ්ඩිත කොබවක ධම්මින්ද, කතරගම ශ්‍රී අභිනවාරාමාධිපති රුහුණු මාගම්පත්තුවේ ප්‍රධාන අධිකරණ සංඝනායක ශාස්ත්‍රපති පණ්ඩිත කපුගම සරණතිස්ස යන නායක ස්වාමීන් වහන්සේ වැඩම කර සිටියහ.\n\nඩී. එස්. ගුණතිලක – ඌව වෙල්ලස්ස විශේෂ",
       "URL": "https://www.dinamina.lk/2023/08/24/provincial-news/16723/%e0%b6%b6%e0%b7%8f%e0%b6%b1%e0%b7%94-%e0%b6%b6%e0%b7%90%e0%b6%b8%e0%b7%92%e0%b7%80%e0%b6%bd%e0%b7%92%e0%b6%b1%e0%b7%8a-%e0%b6%b1%e0%b7%92%e0%b6%af%e0%b7%84%e0%b7%83%e0%b7%8a/",
       "Category": "provincial-news",
       "Parent URL": "https://www.dinamina.lk/category/provincial-news//page/77/"
}