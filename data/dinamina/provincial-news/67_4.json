{
       "Source": "dinamina",
       "Timestamp": "August 31, 2023 1:00 am",
       "Headline": "දොඩංගොඩ ප්‍රදේශයේ චූන් පාන් කනවා නම් පරිස්සමෙන්",
       "News Content": "දොඩංගොඩ ප්‍රදේශයේ බේකරි සහ චූන් පාන් නිෂ්පාදන අලෙවි රථ පරීක්ෂාවකින් පසුව අපිරිසිදුව පවත්වාගෙන ගිය බේකරි 5ක අයිතිකරුවන් වෙත අවවාද කළ බව දොඩන්ගොඩ සෞඛ්‍ය වෛද්‍ය නිලධාරී කාර්යාලය පවසයි.\n\nමෙහිදී බේකරි 15ක් පරීක්ෂාවට ලක්කර ඇති අතර එයින් බේකරි 5ක පිටි සෞඛ්‍ය ආරක්ෂිත ලෙස ගබඩා නොකිරීම බේකරි නිෂ්පාදන සඳහා භාවිත කරන තෙල් අපිරිසිදුව දුර්වර්ණව පැවතීම බේකරි පරිශ්‍රයන් අපිරිසිදුව පැවතීම වෛද්‍ය වාර්ථා නොමැති වීම සහ චූන් පාන් අලෙවි රථවල ඇතුළත අපිරිසිදුවීම යන වැරදිවලට අවවාද කර සතියක කාලසීමාවක් ඇතුළත එම වැරදි නිවැරදි කර පෙන්වන ලෙස අවවාද කර එසේ නොමැති වුවහොත් නීතිමය ක්‍රියාමාර්ග ගන්නා බවට ඔවුන් දැනුම්වත් කර ඇත.\n\nදොඩන්ගොඩ මහජන සෞඛ්‍ය වෛද්‍ය කාර්යාලයේ මහජන සෞඛ්‍ය පරීක්ෂකවරුන් සහ කළුතර දිස්ත්‍රික් පරිපාලන මහජන සෞඛ්‍ය නිලධාරි කාර්යාලයේ විශේෂ මහජන සෞඛ්‍ය පරීක්ෂකවරුන් කණ්ඩායමක් එක්ව මෙම විශේෂ වැටලීම සිදුකර ඇත.\n\nදොඩංගොඩ සමූහ – කවිදු සමරවීර",
       "URL": "https://www.dinamina.lk/2023/08/31/provincial-news/18416/%e0%b6%af%e0%b7%9c%e0%b6%a9%e0%b6%82%e0%b6%9c%e0%b7%9c%e0%b6%a9-%e0%b6%b4%e0%b7%8a%e0%b6%bb%e0%b6%af%e0%b7%9a%e0%b7%81%e0%b6%ba%e0%b7%9a-%e0%b6%a0%e0%b7%96%e0%b6%b1%e0%b7%8a-%e0%b6%b4/",
       "Category": "provincial-news",
       "Parent URL": "https://www.dinamina.lk/category/provincial-news//page/67/"
}