{
       "Source": "dinamina",
       "Timestamp": "October 11, 2023 1:00 am",
       "Headline": "දුර්ලභ මත්ස්‍යයන් අල්ලමින් සිටි විදේශිකයකු හික්කඩුව වනජීවි නිලධාරීන්ට කොටු",
       "News Content": "හික්කඩුව සමුද්‍රීය ජාතික උද්‍යානයේ කොරල්පර ආශ්‍රිතව ජීවත්වන මත්ස්‍යයන් අල්ලමින් සිටි විදේශිකයකු හික්කඩුව වනජීවි නිලධාරීන් විසින් අත්අඩංගුවට ගෙන ඇති අතර, ඔහු ගාල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිතය. අත්අඩංගුවට ගන්නා අවස්ථාවේ ඔහු සන්තකයේ තිබී කොරල්පර ආශ්‍රිතව ජීවත්වන දුර්ලභ ගණයේ මත්ස්‍යයන් සහ ඔවුන් ඇල්ලීමට භාවිතා කළ උපකරණ ද තිබී ඇත. මෙසේ අත්අඩංගුවට ගෙන ඇත්තේ රුසියානු ජාතිකයකු බව වනජීවි නිලධාරීන් පවසයි. හික්කඩුව වනජීවි කාර්යාලයේ අඩවි වන නිලධාරී අසංක ගුණවර්ධන මහතාගේ උපදෙස් පරිදි සරත් ඉන්ද්‍රපාල, නිරෝශ් කුමාර, උදය ශාන්ත, සමන් ගුරුසිංහ යන නිලධාරීන් මෙම වැටලීමට සහභාගි විය.",
       "URL": "https://www.dinamina.lk/2023/10/11/provincial-news/29615/%e0%b6%af%e0%b7%94%e0%b6%bb%e0%b7%8a%e0%b6%bd%e0%b6%b7-%e0%b6%b8%e0%b6%ad%e0%b7%8a%e0%b7%83%e0%b7%8a%e0%b6%ba%e0%b6%ba%e0%b6%b1%e0%b7%8a-%e0%b6%85%e0%b6%bd%e0%b7%8a%e0%b6%bd%e0%b6%b8%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/5/"
}