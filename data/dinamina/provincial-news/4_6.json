{
       "Source": "dinamina",
       "Timestamp": "October 12, 2023 1:00 am",
       "Headline": "තීරු බදු රහිතව නීති විරෝධීව යතුරුපැදි හා කොටස් ගෙන්වලා",
       "News Content": "තීරුබදු රහිතව හොර රහසේ අධිබලැති යතුරුපැදි ආනයනය කර අලෙවි කිරීමේ ජාවාරමක තොරතුරු අනාවරණය කර ගැනීමට ගල්කිස්ස කොට්ඨාස අපරාධ විමර්ශන අංශය සමත් විය.\n\nඑලෙස ආනයනය කරන ලද රුපියල් කෝටි 3 කට ආසන්න වටිනා අධිබල යතුරුපැදි එන්ජින් සහ චැසි පිළියන්දල බටකැත්තර ගරාජයක් පිටු පසු කාමරයක සඟවා තිබියදී සොයා ගත් බව පොලිසිය කියයි.\n\nගරාජයක් පවත්වාගෙන යන පුද්ගලයකු මෙරට ලියාපදිංචි කිරීමට තහනම් අධිබලැති යතුරුපැදි නීති විරෝධී ලෙස හොර රහසේ අලෙවි කරන බවට ගල්කිස්ස කොට්ඨාස අපරාධ විමර්ශන අංශයේ වැඩබලන ස්ථානාධිපති පොලිස් පරීක්ෂක අමිල ගෝවින්න මහතාට ලද තොරතුරකට අනුව එම වැටලීම සිදුකර ඇත\n\nඑම ස්ථානයේ තිබී ඕස්ට්‍රේලියාවේ නිෂ්පාදිත එන්ජින් ධාරිතාව 1000 ,බි, එම්, ඩබ්ලිව් , වර්ගයේ අධි බලති යතුරුපැදියක් ඇතුළු අධි බලැති යතුරු පැදි හතරක් , අදිබලති ඇන්ජින් හතරක් සහ අධි බලැති යතුරුපැදි චැසි හතරක් පොලිස් භාරයට ගෙන ඇත.\n\nගරාජය පවත්වාගෙන යන පුද්ගලයා ගෙන් සිදු කළ ප්‍රශ්න කිරීමේදී විදේශගතව සිටින මිතුරකු මාර්ගයෙන් මේවා ගෙන් වූ බවත් ප්‍රකාශ කර ඇත.\nනීතිවිරෝධී ලෙස මෙරටට ගෙන්වන ලද මෙම යතුරු පැදි, ,එන්ජින් සහ චැසි සම්බන්ධයෙන් රේගුව සහ මෝටර් රථ ලියාපදිංචි කිරීමේ දෙපාර්තමේන්තුව ඔබ වෙත දැනුම් දී ඉදිරි විමර්ශන කටයුතු සිදුකරන බවත් විසිපස් හැවිරිදි ගරාජ් හිමිකරුගෙන් ප්‍රකාශ ලබා ගත් බවත් පොලිසිය කියයි.\n\nගල්කිස්ස කොට්ඨාස භාර ජ්‍යෙෂ්ඨ පොලිස් අධිකාරී මංගල දෙහිදෙණිය පොලිස් අධිකාරි සමන් ජයසේකර මහත්වරුන්ගේ උපදෙස් මත\nගල්කිස්ස කොට්ඨාස අපරාධ විමර්ශන අංශයේ වැඩබලන ස්ථානාධිපති පොලිස් පරීක්ෂක අමිල ගෝවින්න උප පොලිස් පරීක්ෂක චානක බුද්ධික පොලිස් සැරයන් 40753 හෙට්ටිආරච්චි පොලිස් කොස්තාපල්වරුන් වන 85557 වීරසිංහ 26454 රණසිංහ 69959 සම්පත් 87338 අනුරාද 102364 බුද්ධික 104446 සඳරුවන් 80965 එදිරිසිංහ මහත්වරුන් පරීක්ෂණ පවත්වයි.\n\n\n\nබණ්ඩාරගම බිමල් ජයසිංහ\nහල්තොට සමූහ – විනීතා මානෙල් ගමගේ",
       "URL": "https://www.dinamina.lk/2023/10/12/provincial-news/29976/%e0%b6%ad%e0%b7%93%e0%b6%bb%e0%b7%94-%e0%b6%b6%e0%b6%af%e0%b7%94-%e0%b6%bb%e0%b7%84%e0%b7%92%e0%b6%ad%e0%b7%80-%e0%b6%b1%e0%b7%93%e0%b6%ad%e0%b7%92-%e0%b7%80%e0%b7%92%e0%b6%bb%e0%b7%9d%e0%b6%b0/",
       "Category": "provincial-news",
       "Parent URL": "https://www.dinamina.lk/category/provincial-news//page/4/"
}