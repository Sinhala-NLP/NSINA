{
       "Source": "dinamina",
       "Timestamp": "October 6, 2023 1:00 am",
       "Headline": "අවිවාහක කත­ගේ  මළ සිරු­ර නි‍ෙවසේ",
       "News Content": "නිර්වස්ත්‍රව ලේ පැල්ලම් කිහිපයක් සහිතව කාමරයක් තුළ උඩුකුරුව වැටී සිටි කාන්තාවකගේ මළ සිරුරක් හංවැල්ල වැලිකන්න ඉහළවත්ත ප්‍රදේශයේ නි‍ෙවසක තිබී 05 දින සොයා ගත් බව හංවැල්ල පොලිසිය පවසයි.\n\nපොලිස් හදිසි ඇමතුම් අංකයට ලද තොරතුරක් මත පොලිස් නිලධාරීන් කණ්ඩායමක් ගොස් පරීක්ෂා කිරීමේදී මෙම මළ සිරුර හමු වී ඇත.\n\nඅදාළ මරණය ඝාතනයක් හෝ සැක සහිත මරණයක් බවට සැක කළ හැකි සාක්ෂි පවතින බැවින් ඒ පිළිබඳ අපරාධ විමර්ශන ඒකකය මඟින් විශේෂ පරීක්ෂණයක් සිදු කරන බව හංවැල්ල පොලිසියේ උසස් නිලධාරියෙකු පැවසීය.\n\nමෙලෙස මරණයට පත්ව ඇත්තේ හංවැල්ල, වග, වැලිකන්න, ඉහළවත්ත ප්‍රදේශයේ පදිංචිකාරියක වන දන්ගල්ලගේ දෝන මාලනී නමැති 70 හැවිරිදි අවිවාහක අයෙකි.",
       "URL": "https://www.dinamina.lk/2023/10/06/provincial-news/28577/%e0%b6%85%e0%b7%80%e0%b7%92%e0%b7%80%e0%b7%8f%e0%b7%84%e0%b6%9a-%e0%b6%9a%e0%b6%ad%e0%b6%9c%e0%b7%9a-%e0%b6%b8%e0%b7%85-%e0%b7%83%e0%b7%92%e0%b6%bb%e0%b7%94%e0%b6%bb-%e0%b6%b1%e0%b7%92/",
       "Category": "provincial-news",
       "Parent URL": "https://www.dinamina.lk/category/provincial-news//page/14/"
}